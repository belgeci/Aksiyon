# Bu kapağın altında spor olmaz

*Necati Kola 1997.06.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fenerli olmak çok şahane bir duygu. Baksanıza, şimdi özel bir biramız bile var. Tek dileğim, inşaallah hep keyiften içeriz'.
  </font>
 </div>
 <div id="newsText">
  <font class="detail-text">
   Bu cümleler, çeşitli gazete, dergi ve televizyonlara verilen Fenerbahçe Birası reklamlarından birinin spotu. Fenerbahçeli olmanın bir ayrıcalık, Fenerbahçe Birası içmenin daha bir ayrıcalık olduğu vurgulanıyor; bira özendiriliyor, teşvik ediliyor; gizli olarak da 'mağlup olursak üzüntüden, galip gelirsek sevinçten, hep beraber Fenerbahçe Birası içelim' deniliyor. Beşiktaş'ın verdiği reklamlar da hemen hemen aynı.
   <br/>
   <br/>
   Spor biraya alet ediliyor
   <br/>
   <br/>
   Sezonu kurban keserek ve dua ederek açan, takımlarının zor günlerinde soluğu Eyüp Sultan'da alan kulüplerin yöneticilerinin, bira pazarlamacılığına soyunmaları ve içkiyi, sahip oldukları genç kitlelere tavsiye etmeleri hiç de yakışıkalmıyor.
   <br/>
   <br/>
   Spor; ruh ve beden sağlığını koruyan egzersizler bütünü olduğuna göre,  Beşiktaş ve Fenerbahçe spor kulüplerinin, ruha ve bedene son derece zararlı olan bira pazarlamacılığına soyunmaları, sporla uzaktan yakından alakalı olmadıkları, asıl amaçlarının sporu para için alet ettikleri fikrini doğruyor ister istemez, henüz alkolle tanışmamış olan zihinlerde. Onlara göre herşey normal. Para gelsin de nereden gelirse gelsin. Hele Ali Şen ve Süleyman Seba, Fenerbahçe ve Beşiktaş Birası'nın tanıtımını yaparlarken ve 'En iyi bira bizim bira' sloganını atarlarken o kadar rahatlar ki, meydana gelecek olan olaylardan, trafik kazalarından, sahalara yağacak olan Fenerbahçe ve Beşiktaş Birası kutularından da bir o kadar habersizler. Maçlardan sonra meydana gelecek olan olaylardan sonra şu açıklamanın yapılacağı da muhakkak: Bu olay, birkaç kendini bilmez sarhoşun çıkardığı bir olaydır. Kulübümüz ile uzaktan yakından alakası yoktur.
   <br/>
   <br/>
   Ahlaka ve yasalara aykırı
   <br/>
   <br/>
   Fenerbahçe ve Beşiktaş spor kulüplerinin topluma son derece zararlı olacak olan bu sorumsuz davranışı, milletin ahlak anlayışına ters düştüğü gibi 'Gençliğin alkolizm ve diğer zararlı alışkanlıklardan korunmasında devlet sorumlu kılınmıştır' diyen Anayasa'nın 58. maddesine, 2023 nolu Bira Kanunu'na, bu kanunla ilgili 17.05.1984 tarih ve 84/8100 karar sayılı yönetmeliğe ve 2908 sayılı Dernekler Kanunu'nun 37/1 maddesine de aykırı.
   <br/>
   <br/>
   Yeşilay Cemiyeti Başkanı Selahaddin Kaptanağası, Fenerbahçe ve Beşiktaş spor kulüplerinin bira pazarlamacılığına soyunmalarının kesinlikle suç olduğunu ve bu hareketin, Türkiye'de işlerin nasıl döndüğünü gösteren bir sorumsuzluk örneği olduğunu söylüyor, 'Hiçbir haklı gerekçeleri olamaz. Para herşey demek değildir. Biracılar kulüpleri azdırıyor, kulüpler de kendi isimleriyle bira pazarlamaya başlıyorlar. Aklımın alacağı birşey değil. Gazetelerde, televizyonlarda bira reklamı yapılıyor, savcılar yerlerinde oturuyor. Bira Kanunu'na göre gazete ve televizyonlarda bira reklamı yapmak yasak. Anarşizmden farksızdır bu. Devlet, savcılar, kanun yapıcılar bu işe bir el atsın. Bu laubalilikle nereye gideriz bilemiyorum. Ayrıca Galatasaray'ı tebrik ediyorum, biraya hayır dedikleri için'.
   <br/>
   <br/>
   Para herşey demek değil
   <br/>
   <br/>
   Verdikleri para kadar konuşamayacakları için, devamlı şirketleşmekten söz ettikleri halde şirketleşme fikrine bir türlü evet demeyen paralı yöneticiler, kulüplerinin bütçelerinin yanında çok küçük kalan 100 milyar lira gibi bir gelir uğruna bira pazarlamacılığı fikrine ve kitlelerin alkolikleşmesine hiç düşünmeden evet diyorlar. Kaldı ki, biranın getireceği gelir çok çok fazla olsa bile, gayeleri kitlelerin sağlıklı yetişmesi olan spor kulüplerinin bu işe yine evet dememeleri gerekirdi. Bunun en güzel örneğini geçen yıl Basketbol Federasyonu verdi. Gelir maksadıyla Türkiye 1. Basketbol Ligi'nin isim hakkını satışa çıkaran Basketbol Federasyonu, Chesterfield sigara firmasının 100 milyarlık teklifini reddedip, Ruffles firmasının 70 milyarlık teklifine evet dedi.
   <br/>
   <br/>
   Temiz toplum, ama nasıl?
   <br/>
   <br/>
   Geçtiğimiz aylarda 'Temiz Toplum, Temiz Spor' kampanyası başlatarak Fair Play ödülüne layık görülen Milliyet Gazetesi'nin Spor Müdürü İhsan Topaloğlu, yasak olduğu halde sayfalarında Fenerbahçe Birası reklamının yayınlanmasının kendi sorumluluğunda olmadığını söyledikten sonra 'Kulüplerin harcamaları olağanüstü boyutlara ulaştı. Bu paranın bir yerlerden çıkması lazım. Oradan olmazsa senin benim cebimden çıkacak. Ama gönül isterdi ki Fenerbahçe ve Beşiktaş kulüpleri bira pazarlamacılığına soyunmasınlar, başka kaynak arasınlar. Gençlerimizin olumsuz etkilenecekleri muhakkak. Kulüpler bir türlü şirketleşemeyince bira şirketlerinin peşinden koşuyorlar' diyor.
   <br/>
   <br/>
   İhsan Topaloğlu'na Fair Play ödülü aldıkları 'Temiz Toplum, Temiz Spor' kampanyasını hatırlatıyor, buna benzer bir kampanyanın biraya karşı başlatılıp başlatılamayacağını soruyoruz. 'Açıkçası böyle birşey aklıma hiç gelmemişti. Bir düşünelim' cevabını veriyor Topaloğlu, şu ana kadar gereken tepkiyi göstermediklerini de kabul ederek. Yine, sayfalarında Fenerbahçe Birası'nın reklamlarını yayınlayan Sabah Gazetesi Spor Müdürü Orhan Vural da hemen hemen aynı şeyleri söylüyor. Biz de merakla bekliyoruz doğrusu.
   <br/>
   <br/>
   Beşiktaş ve Fenerbahçe spor kulüplerinin Tuborg'la anlaştıkları günlerde Galatasaray Yönetim Kurulu Üyesi İrfan Kurtoğlu, bir açıklama yaparak Galatasaray olarak bira pazarlamacılığı yapmayacaklarını belirtmişti. Çoğu kişi bu açıklamaya şüpheyle yaklaşarak, 'Muhakkak parada anlaşamamışlardır. Anlaşsalardı mutlaka onlar da bira pazarlamaya başlarlardı' demişti. Rakı kastedilerek espri bile yapılmıştı: 'Galatasaray bira değil, Aslan sütü üretecek' diye.
   <br/>
   <br/>
   Galatasaray Basın Sözcüsü Ateş Ünal Erzen, hem şüphelere, hem de esprilere cevap olarak şunları söylüyor: 'Bize çok cazip bir teklifte bulundular. Ancak yönetim kurulu olarak oturduk, tartıştık. Sonuçta Galatasaray kulübünün adı kullanılarak, insanlar için zararlı olan bira reklamının yapılmasına karşı çıktık. Sporla alkolün aynı çatı altında olamayacağına kanaat getirdik. Bu alanda elde edeceğimiz gelirleri farklı kollardan kazanabileceğimizi, herşeyin para olmadığını hesap ederek gençlerimizi de düşünmemizin gerektiği yönünde karar aldık. Eğer sağlıklı bir toplumsa idealimiz, bira değil; süt, meyve suyu ve su pazarlanmasından yanayız'.
   <br/>
   <br/>
   Galatasaray'ın Gol Kralı Hakan Şükür de kulübünün çok isabetli bir karar vererek diğer kulüplere örnek teşkil ettiğini belirterek şu cümleleri sarfediyor: 'Galatasaray'da oynamak ayrıcalıktı. Şimdi daha da ayrıcalık. Çünkü diğer kulüpler gibi bira pazarlamacılığına evet demedik. Beşiktaş ve Fenerbahçe, kararlarını yeniden gözden geçirmeli. Spor kulüplerinin amacı, gençliği alkolizme itmek olmamalı'.
   <br/>
   <br/>
   Fenerbahçe ve Beşiktaş'ın kararlarına tepkisiz kalan yazarların çok azı, Galatasaray'ın bu kararına ancak bir cümle ile temas ederek teşekkür ettiler sütunlarında.
   <br/>
   <br/>
   Dünya Alkol Tüketimi Ligi'nde üçüncüyüz
   <br/>
   <br/>
   İstatistikler, ülkemizde alkollü içki tüketiminin her geçen gün arttığını gösteriyor. Fenerbahçe ve Beşiktaş spor kulüpleri, sırf para için birayı teşvik ederek bu rakamın yükselmesine katkıda bulunmayı düşünüyorlar şu günlerde.
   <br/>
   <br/>
   1930'larda bütünü 10 12 milyon litre olarak bilinen ve kişi başına 1 litre düşen alkollü içki tüketimi, 1996 yılında 1 milyar litreye ve kişi başına 16 litreye yükseliyor. Artış, o günden bugüne yüzde bin altı yüz yani. Yine ülkemizde 92 yılı itibari ile 4 milyonu alkolik olmak üzere 17 milyon alkol kullanan insan mevcut. Alkol tüketiminde de dünyada üçüncü sıradayız.
   <br/>
   <br/>
   Alkolizmin sebep olduğu vukuat rakamları ise korkunç denecek çizgide:
   <br/>
   <br/>
   İşlenen suçların yüzde 66'sı, cinayetlerin yüzde 85'i, boşanmaların yüzde 80'i, aile içi şiddetin yüzde 70'i, trafik kazalarının yüzde 61'i, şiddet olaylarının yüzde 50'si, ırza tecavüzlerin yüzde 50'si, akıl hastalıklarının yüzde 60'ı alkol yüzünden. Fenerbahçe ve Beşiktaş spor kulüplerinin birayı gençlere tavsiye etmeleriyle bu rakamların artacağından hiç kimsenin şüphesi yok.
   <br/>
   <br/>
   Vakıf Gureba Hastanesi Psikiyatri Bölüm Başkanı Sefa Saygılı, 'Bir heyecanla, bir taraftarlık psikolojisiyle maçlara giden kitlelerin, kendilerini alkole kaptırmaları daha kolay olacak. Alkol, meydana gelen gerginlikleri ateşler ve olayların önü alınamaz. Alkollü bir taraftar topluluğunun meydana getireceği olayları düşünmek bile istemiyorum' diyerek endişelerini dile getiriyor.
   <br/>
   <br/>
   Gençlik ve Spor Genel Müdür Vekili Atilla Kağankaya ise bu konuda hiç endişeli değil. 'Kulüpler yapmışsa doğrudur' anlayışını savunuyor. Bira satışı serbestse, kulüplerin bira pazarlamacılığı yapması da normaldir, diyor. 'Fenerbahçe ve Beşiktaş kendi adlarıyla bira çıkarırken spor, sporcu ve sağlık açısından ne getirip götüreceğini mutlaka hesaplamışlardır. Alkollü biranın zararlı olduğunu biliyoruz. Sanıyorum stad dışında bira içmek isteyen insanların dikkatini çekmek için böyle bir uygulamaya geçtiler. Bizim seyircimiz sağolsun, yabancı ülkelerdeki seyircilere benzemezler. Kendilerini bilirler'.
   <br/>
   <br/>
   Spor, biracıların umut kapısı
   <br/>
   <br/>
   7 Kasım 1993 tarihli Resmi Gazete'de yayınlanan 3915 numaralı Avrupa Sınırötesi Televizyon Sözleşmesinin Onaylanmasının Uygun Bulunduğuna Dair Kanun'un 22. maddesine göre, alkol ürünlerinin reklamının yapılması yasak. Bu yüzden bira şirketleri, kendi reklamlarını yapabilmek için spor kulüplerini seçiyorlar ve kulüpler de buna alet oluyor. Gelecek yıl, göğüslerinde bira reklamı ile sahaya çıkacak Fenerbahçe ve Beşiktaş takımları. Maçı naklen ve özet olarak yayınlayan kanallar tarafından da ister istemez bira reklamı yapılmış olacak. Siyasiler ise 'kulüpler yapıyorsa doğrudur' anlayışına sahipler. Spor Bakanı Bahattin Şeker'in bu konuda açıklama yapmak istemeyişi ve Gençlik Spor Genel Müdür Vekili Atilla Kağankaya'nın açıklamaları bunun ispatı.
   <br/>
   <br/>
   Yasak olduğu halde bira ile ilgili uygulamalara ses çıkartılmayışının ardından merak edilen soru şu: Hazırlanan Kumarhaneler Yasası'na göre önümüzdeki günlerde kapatılacak olan kumarhaneler, 'Kulüpler yapıyorsa doğrudur' anlayışına göre tekrar 'Beşiktaş Casinosu, Fenerbahçe Casinosu' adı altında işlevlerine devam ederler mi; kulüpler, gelir bahane ederek kumara da alet olurlar mı acaba?
   <br/>
   <br/>
   Hukuka ve spor ahlakına aykırı
   <br/>
   <br/>
   3298 Sayılı Gençlik ve Spor Genel Müdürlüğü'nün Teşkilat ve Görevleri Hakkında Kanun, bu genel müdürlüğe, gençliğin boş zamanlarının değerlendirilmesine ilişkin hizmetleri yürütmek ve kötü alışkanlıklardan korunması için gerekli tedbirleri almak görevini de vermiştir (m.2/a). Bu kanuna göre, spor kulüpleri, Dernekler Kanunu hükümleri çerçevesinde teşekkül eder ve tescil ile Gençlik ve Spor Teşkilatı'na dahil olurlar. Gençlik ve Spor Genel Müdürlüğü, kulüpleri her yönden denetler (m. 21).
   <br/>
   <br/>
   Görülüyor ki Spor Hukuku açısından spor kulüpleri, Gençlik ve Spor Teşkilatı'nın denetimine tabidirler. Birer tüzel kişilik olarak spor kulüplerinin temel amacı, vatandaşların fizik, moral güç ve yeteneklerini sağlayan beden eğitimi ve spor faaliyetlerine katılmaktır.
   <br/>
   <br/>
   Halbuki son günlerde spora katkıda bulunma amacı güden kulüplerimizden Fenerbahçe ve Beşiktaş, alkollü içecek üreten firmalarla işbirliği yaparak satışlarının artması için kulüp isimlerini bu içkilere vermektedirler. Bu uygulama, tüzel kişiliğin amacına aykırılık teşkil etmesinin yanı sıra, 1982 Anayasası'nın gençliğin korunması konusundaki düzenlemesine (m. 58) de ters düşmektedir. Kununlar gayet açık. Mahkemeye hiç gerek yok. Hukuka aykırı bu uygulamaya, Gençlik ve Spor Genel Müdürlüğü veya Spor Bakanlığı hemen müdahale etmelidir.
   <br/>
   <br/>
   Türkiye Yeşilay Cemiyeti Genel Başkanı Selahaddin Kaptanağası:
   <br/>
   <br/>
   Tarih önünde herkes sorumlu
   <br/>
   <br/>
   Birinci Cihan Harbi'nin sonunda, işgal altındaki ülkemizde Türk gençliğini alkol ve uyuşturucu batağına sokmak için büyük uğraşlar veren hasım güçlerle mücadele için kurulan cemiyetimiz, bugün onların çizgisinde gençliğimizi, bilerek veya bilmeyerek, yine batağa kanalize eden sorumsuz kişilerle karşı karşıya bulunmaktadır. Bu durum, milletimiz için büyük bir talihsizliktir.
   <br/>
   <br/>
   İnsanın kötü alışkanlıklardan kurtulması için en yararlı ve güçlü meşguliyet olarak gösterdiğimiz sporu, milyonlarca gencimiz için ölüm girdabı haline getirmeye çalışan bu sorumsuz kişiler kimlerdir? Bunlara gençliğimizi ve Türk sporunu emanet edenler kimlerdir? Evet, milyonlarca Türk çocuğunun sempatizanı olduğu en ünlü kulüplerimizi basit kaprislerine ve maddi çıkarlarına alet ederek, onların beden ve ruh sağlığını mahvedecek kötü ve zararlı hedefler gösteren bu şahıslar ne yapmak istemektedirler? Milletimizi ve devletimizi uyuşturucu kültürü ile içten çökertmek isteyen dış güçlere hizmet ettiklerinin farkında mıdırlar? Bütün ilgili mercilerimizden soruyoruz.
   <br/>
   <br/>
   Bizler, bu tür icraatların, bunları göreve atayan ve devamına imkan verenlerin, bunlara dur demeyen ve diyemeyenlerin, savcıların, bunları destekleyen basın kuruluşlarının tarih, millet ve insanlık önünde sorumlu olduklarını hatırlatıyor, hepsini göreve davet ediyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F7DFBA529EE19A1C6616CA9CCF170610?newsId=2704), [web.archive.org (arşiv bağlantısı)](http://web.archive.org/web/20141019093248/http://www.aksiyon.com.tr:80/aksiyon/newsDetail_getNewsById.action;jsessionid=F7DFBA529EE19A1C6616CA9CCF170610?newsId=2704)
