# FUTborsa tavandan açıldı

*Necati Kola 2000.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Birinci Futbol Ligi karşılaşmaları, hiçbir sezon böylesine zevksiz ve böylesine heyecansız geçmemiştir herhalde. Beşiktaş sezona kötü başlayarak, Trabzonspor tarihinin en kötü sonuçlarını alarak, Fenerbahçe de taraftarlarına saç baş yoldurarak zirve yarışından erken koptu.
  </font>
 </div>
 <div id="newsText">
  <font class="detail-text">
   Zirvede heyecan olmayınca lider Galatasaray bile maçlarını boş tribünlere oynadı. Aynı durum ligin altı için de geçerliydi. Vanspor ve Göztepe ligden düşmeyi haftalar önce garantiledi. Bu sezonun en heyecanlı maçları ise ligden düşecek üçüncü takımı belirleyecek olan karşılaşmalardı. Ligde kalmaya çalışan İstanbulspor, Altay, Antalyaspor, Ankaragücü ve Erzurumspor'un son üçdört haftada oynadığı karşılaşmaların dışındaki mücadeleler heyecan verici değildi. Türk futbol tarihinin en heyecansız lig maçları sona eredursun, ununu erken eleyip eleğini çoktan asan büyük takımlar gelecek sezonun hazırlıklarına çoktan başladılar bile. Transfer çalışmalarına en hızlı başlayan kulüpler ise gelecek sezon şampiyonluktan başka birşey düşünmeyen Fenerbahçe, Beşiktaş ve Trabzonspor oldu.
   <br/>
   <br/>
   F.Bahçe, yıldız adaylarını topluyor
   <br/>
   <br/>
   Transfer çalışmalarına en erken Fenerbahçe başladı. Aziz Yıldırım başkanlığındaki yeni yönetim, ilk iş olarak Galatasaray'ın başarılı teknik direktörü Fatih Terim'e teklif götürdü ancak 'Hayır' cevabını alınca önce Daum'a, sonra da Mustafa Denizli'ye yöneldi. En sonunda Mustafa Denizli'yle anlaşan Fenerbahçe, trasfer görüşmelerine hemen başladı. Öncelikle Siirt Jetpaspor'dan kiraladığı Alpay'ı renklerine bağlamak isteyen sarılacivertli yönetim, Fadıl Akgündüz'e Faruk, Erkan, Metin Diyadin ve 2.5 milyon dolar önerdi. Siirt Jetpaspor'un 1. Lig'e yükselmesini bekleyen Akgündüz ise Fenerbahçe'den süre istedi. Fenerbahçe, Alpay'dan sonra Gaziantepspor'un başarılı futbolcusu Erhan Albayrak'ı transfer etmek için girişimlerde bulundu. Sarılacivertli yönetim, Erhan Albayrak'a karşılık Gaziantepspor'a Boliç, Kemalettin ve 2 milyon dolar teklif etti. Fenerbahçe'nin kadrosuna mutlaka katmak istediği futbolculardan bir diğeri Denizlisporlu Yusuf Şimşek. 7 milyon dolar bonservis bedeli isteyen Denizlispor Başkanı Selami Urhan, yerli oyunculardan sadece Yusuf'un gitmesi için izin vereceklerini ve bu futbolcu için yüzde seksen Fenerbahçe'yle, yüzde yirmi de Beşiktaş'la anlaşacaklarını söylüyor. Fenerbahçe'nin transfer listesindeki futbolculardan biri de Konya Endüstrispor'un iki yıl önce Ankaragücü'nün altyapısından amatör olarak trasfer ettiği Murat. Önce Beşiktaş'ın talip olduğu ancak daha sonra fiyatını fazla bularak vazgeçtiği başarılı futbolcu için Fenerbahçe devrede. Mustafa Denizli tarafından A Milli Takım'a çağrılan Murat için Konya Endüstrispor 10 milyon dolar istiyor. Konya Endüstrispor Başkanı M. Sırrı Demirel, fiyatta indirim yapabileceklerini belirterek Murat'ı Fenerbahçe'ye vermek istediklerini ve bu kulüple büyük ihtimalle anlaşacaklarını söylüyor. Mustafa Denizli, Murat'ın yanı sıra Gaziantepspor'da kiralık olarak oynayan Siirt Jetpasporlu Oktay Derelioğlu'nu, Kocaelispor'dan öğrencisi olan ve şu anda Gaziantepspor'da oynayan Mert Korkmaz'ı ve Denizlisporlu Ümit Bozkurt'u da istiyor. Oktay ve Mert için görüşmeler sürüyor. Galatasaray ve Beşiktaş'ın da talip olduğu Ümit için ise Denizlispor yönetimi şimdilik 'Hayır' diyor.
   <br/>
   <br/>
   Transferde Beşiktaş da hızlı
   <br/>
   <br/>
   Transfere hızlı ve erken başlayan bir diğer kulüp Beşiktaş. Göreve yeni başlayan Serdar Bilgili başkanlığındaki genç yönetim, Brigel ile yollarını ayırır ayırmaz ünlü İtalyan teknik direktör Scala'yla anlaştı. Bir taraftan yabancı yıldızların peşinde olan Beşiktaş yönetimi, bir taraftan da yerli yıldızları kadroya dahil etmek için harekete geçti. Beşiktaş, ilk iş olarak Antalyaspor'un başarılı forveti Fazlı Ulusal'ı İstanbul'a getirerek ön anlaşma imzaladı. Antalyaspor ile bir yıllık daha anlaşması bulunan Fazlı'ya üç yıllığına yarı peşin olmak üzere 1.5 milyon dolar verilecek. Bu sezon 18 gol atan Fazlı için Antalyaspor'un istediği rakam ise 10 milyon dolar. Beşiktaş'ın almak için girişimde bulunduğu yerli yıldızlardan bir diğeri Gençlerbirliği'nin golcü futbolcusu Ümit Karan. Bu sezon 17 gol atan Ümit'in kulübüyle bir yıllık daha anlaşması bulunuyor. Geçen hafta oynanan Beşiktaş Fenerbahçe derbisini tribünden izleyen golcü futbolcu siyahbeyazlı formayı giymeyi çok istiyor ancak Gençlerbirliği Başkanı İlhan Cavcav 'Gelecek sezon zirveye oynayacağız' diyerek bırakmak istemiyor. Beşiktaş'ın listesindeki diğer üç isim ise İstanbulsporlu Emre, Bursasporlu Okan ve Gençlerbirliği'nin defans oyuncusu İsmail Güldüren. Futbol Komite Başkanı Ahmet Hamoğlu, bu üç futbolcuyla prensipte anlaştıklarını söylüyor. Ayrıca, Beşiktaş'ın Kocaelisporlu Nuri Çolak ile Göztepeli Remzi Acet'i almak için de harekete geçeceği ifade ediliyor.
   <br/>
   <br/>
   Trabzonspor'un amacı yine şampiyonluk
   <br/>
   <br/>
   Geçen sezon yetenekli ve genç futbolcuları toplayıp şampiyonluk parolasıyla lige başlayan ancak umduğunu bulamayan Trabzonspor, önümüzdeki sezona da aynı şekilde hazırlanıyor. Bordomavili kulüp, bir taraftan Teknik Direktör Giray Bulak'a futbolcu izlettiriyor, bir taraftan da Gaziantepspor'un başarılı teknik direktörü Sakıp Özberk'e teklif götürüyor. Şu ana kadar Makedon bir futbolcuyla resmi anlaşma imzalayan Trabzonspor, sözleşmeleri sona eren Gaziantepsporlu Erhan Namlı ve İbrahim Akgün ile Antalyasporlu Zafer Demiray ve Samsunsporlu Güngör Öztürk'le görüşmelerini sürdürüyor. Başkan Mehmet Ali Yılmaz bu futbolcularla prensipte anlaştıklarını ve yakında resmi mukavele imzalayacaklarını söylüyor. Bordomavililer, Beşiktaş'ın talip olduğu Göztepeli Remzi ve Kocaelispor'un istediği Şevket'e de talip. Trabzonspor'un mutlaka almak istediği üç futbolcu daha var. Siirt Jetpasporlu Alpay, Oktay ve Sergen. Bordomavili yönetim ile Fadıl Akgündüz arasında bu futbolcularla ilgili görüşmeler yapılıyor. Herşey, Siirt Jetpaspor'un 1. Lig'e çıkıp çıkmayacağının netleşmesinden sonra belli olacak. Eğer Siirt Jetpaspor 1. lig'e çıkarsa Akgündüz bu futbolculara kendi kulüplerinde oynamaları teklifini götürecek, bu futbolcular orada oynamak istemezlerse de transfer görüşmeleri yapılacak.
   <br/>
   <br/>
   CimBom Terim'i bekleyecek
   <br/>
   <br/>
   Bu sezon umduğunu bulamayan kulüpler transfere erken başlarken, Türkiye'de ve Avrupa'da başarıdan başarıya koşan Galatasaray, transfer çalışmaları için Fatih Terim'in durumunun netleşmesini bekleyecek. Şu anda yerli oyuncu olarak Denizlisporlu Ümit ile ilgilenen Galatasaray'da başta Hagi, Hakan Şükür, Ümit Davala, Hakan Ünsal, Taffarel ve Suat olmak üzere 22 futbolcunun sözleşmesi sona eriyor.
   <br/>
   <br/>
   Özberk: Başarılıyız, teklifler normal
   <br/>
   <br/>
   Bu sezon futbolcusuna ve teknik direktörüne en fazla teklif gelen kulüp, ligi üçüncü sırada bitirerek UEFA Kupası'na katılma hakkını elde eden Gaziantepspor oldu. Bu durumu Gaziantepspor Teknik Direktörü Sakıp Özberk gayet doğal karşılıyor. 'Başarılıyız, başarılı bir takımın oyuncularına da talip olunması gayet doğal. Büyük kulüplerden teklifler alan futbolcularımız öncelikle bizimle masaya oturmak ve bizimle anlaşmak istiyorlar. Biz de önümüzdeki sezon UEFA Kupası'nda mücadele edeceğimiz için kadromuzu ve takımın iskeletini muhafaza etmek istiyoruz. Ancak bu ekonomik koşullarda bunun zor olduğunu da biliyoruz. Futbolculara biz ancak yüz verebiliyoruz, büyük kulüpler beş yüz verip alıyorlar. Gitmek isteyen futbolcuyu da zorla tutmaktan yana değiliz. Çünkü bize artık bir fayda sağlamaz. Geçen yıl Johnson'u göndermek istemiyorduk ancak Fenerbahçe'den gelen astronomik tekliften sonra bize artık yararlı olmayacağını düşündük ve gönderdik'. Özberk, kendisine de Trabzonspor'dan teklif geldiğini ancak tercihini UEFA Kupası'nda mücadele edecek Gaziantepspor'dan yana kullanmak istediğini söylüyor.
   <br/>
   <br/>
   Üç büyükler: Fiyatları
   <br/>
   <br/>
   artırmaya izin
   <br/>
   <br/>
   vermeyeceğiz
   <br/>
   <br/>
   Transfere hızlı başlayan ancak Anadolu kulüplerinin bonservis bedellerini 10 milyon dolardan başlatmasıyla yavaşlayan üç büyükler, geçen hafta centilmenlik anlaşması yaptılar. Beşiktaş Başkanı Serdar Bilgili, Fenerbahçe Başkanı Aziz Yıldırım ve Galatasaray Başkanı Faruk Süren, Beşiktaş'ın Akaretler'deki kulüp binasında biraraya geldiler. Bir saat süren toplantı sonrası açıklama yapan Beşiktaş Başkanı Bilgili, transfer rakamlarının son yıllarda inanılmaz boyutlara çıktığını ifade ederek 'Galatasaray ve Fenerbahçe ile önümüzdeki sezon için ortaya koyacağımız strateji konusunda görüş alışverişinde bulunduk' dedi.
   <br/>
   <br/>
   Bakalım, bu centilmenlik anlaşması uygulanacak mı, yoksa ekonomi sayfalarında bir futbolcunun maliyetiyle kaç fabrika yapılabileceğiyle ilgili bol bol haber mi çıkacak?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=6197), [web.archive.org (arşiv bağlantısı)](http://web.archive.org/web/20121213075212/http://www.aksiyon.com.tr:80/aksiyon/newsDetail_getNewsById.action?newsId=6197)
