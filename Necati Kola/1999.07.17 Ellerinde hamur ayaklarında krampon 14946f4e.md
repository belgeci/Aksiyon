# Ellerinde hamur, ayaklarında krampon

*Necati Kola 1999.07.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İlgi alanını sürekli genişleterek dünyadaki bütün erkekleri etkisi ve esareti altına almayı başaran futbol, son on yıldır kadınları da cezbetmeye başladı.
  </font>
 </div>
 <div id="newsText">
  <font class="detail-text">
   Daha düne kadar 'Ellerinin hamuruyla erkek sporunu yapmaya kalkışıyorlar' diye küçümsenen bayanlar, bugün, FİFA'nın da yardımıyla Dünya Futbol Şampiyonası'nı bile organize edecek çoğunluğa ve beceriye ulaştılar.
   <br/>
   <br/>
   İlki 1991 yılında Çin'de, ikincisi de 1995 yılında İsveç'te sessiz sedasız organize edilen Bayanlar Dünya Futbol Şampiyonası'nın üçüncüsü, geçtiğimiz günlerde Amerika Birleşik Devletleri'nde düzenlendi. İlk iki organizasyona 12 takım iştirak ederken, bu sayı, 75 takımın eleme maçları oynadığı son şampiyonada 16'ya yükseldi. ABD (1991'in şampiyonu), Norveç (1995'in şampiyonu), Almanya (1995'in finalisti), Kanada, Avustralya, İsveç, Japonya, Rusya, Çin, Gana, Brezilya, İtalya, Nijerya, Kore, Danimarka ve Meksika'nın katılımıyla gerçekleştirilen organizasyonda seyirci rekoru da kırıldı. Daha önceki şampiyonalarda 100 bini geçmeyen biletli seyirci sayısı, Amerika Birleşik Devletleri'ndeki organizasyonda 500 bini aştı. Öyle ki, açılış maçını 79 bin, final karşılaşmasını da 90 bin 180 biletli seyirci izledi. Bu rakamlar, bayanlar arası bir spor müsabakasını izleyen en büyük seyirci topluluğu olarak da Dünya Spor Tarihi kayıtlarına geçti.
   <br/>
   <br/>
   Bayanlar gol atmaktan çok hoşlanıyor
   <br/>
   <br/>
   Profesyonellikten ve kaybetme korkusundan şimdilik uzak duran bayanlar, ABD'deki maçlarda, adeta, futbolun gol atma oyunu olduğunu erkeklere hatırlatmaya çalışırcasına oynadılar. Gol yememeyi akıllarına bile getirmeyen bayanlar, sürekli gol atabilmek için uğraştılar. Bu anlayış, maçların bol pozisyonlu, bol gollü ve zevkli geçmesini sağladı. Mesela, Fransa'98 Erkekler Dünya Kupası'nda maç başına 2.6 gol düşerken, Amerika'99 Bayanlar Dünya Şampiyonası'nda bu rakam 3.7 olarak gerçekleşti.
   <br/>
   <br/>
   Bol gollü geçen Bayanlar Dünya Şampiyonası'nın açılış karşılaşmasında ABD Danimarka'yı 31 mağlup ederken, ilk turun diğer maçlarında Brezilya Meksika'yı 71, Çin İsveç'i, Norveç Rusya'yı, Nijerya da Kuzey Kore'yi aynı sonuçla 21 mağlup etti. Japonya Kanada, Almanya İtalya ve AvustralyaGana mücadeleleri ise 11 sona erdi.
   <br/>
   <br/>
   Şampiyonada oynanan ikinci maçlarda Brezilya İtalya'yı 20, ABD Nijerya'yı 71, Kuzey Kore Danimarka'yı 31, Almanya Meksika'yı 60, Norveç Kanada'yı 71, İsveç Avustralya'yı 31, Rusya Japonya'yı 50, Çin de Gana'yı 70 mağlup etti. Üçüncü maçlarda ise Rusya Kanada'yı 41, Çin Avustralya'yı 31, İsveç Gana'yı 20, Norveç Japonya'yı 40, Nijerya Danimarka'yı 20, İtalya Meksika'yı 20, ABD de Kuzey Kore'yi 30 mağlup ederken, Almanya ile Brezilya 33 berabere kaldı. Grup maçları sonunda ilk iki sırayı alan ABD, Nijerya, Brezilya, Almanya, Norveç, Rusya, Çin ve İsveç çeyrek finale çıkmayı başardı.
   <br/>
   <br/>
   Çeyrek final karşılaşmalarında Çin Rusya'yı, geçen kupanın şampiyonu Norveç İsveç'i, Brezilya Nijerya'yı, ABD de Almanya'yı yenerek yarı finale adlarını yazdırdılar. Yarı finalde gülen taraflar ise Brezilya'yı 20 yenen evsahibi ABD ile Norveç'i 50 gibi farklı bir sonuçla yenen Çin Halk Cumhuriyeti oldu.
   <br/>
   <br/>
   Çinliler ve Amerikalılar futbol hastası oldu
   <br/>
   <br/>
   ABD ile Çin Halk Cumhuriyeti arasındaki final karşılaşması, futbolla pek ilgilenmeyen Amerikalılar'ı ve Çinliler'i ekran başına topladı. Biletli 90 bin 180 seyircinin tribünleri tıklım tıklım doldurduğu karşılaşmayı, başta Amerikalılar ve Çinliler olmak üzere, dünyada bir milyar civarında kişi televizyondan naklen izledi. Normal ve uzatma süresi 00 sona eren heyecanlı karşılaşmayı izlemek üzere ABD Başkanı Bill Clinton da tribündeydi. ABD'nin penaltı atışları sonucunda 54 galip gelerek kupanın sahibi olması, futbola yeni yeni ısınan Amerikalılar'ı sevince boğdu. Erkekleri futbolda pek başarılı olamayan Çinliler ise bayanlarının dünya şampiyonluğunu kılpayı kaybetmesine üzüldü.
   <br/>
   <br/>
   Maçtan sonra her iki takımın soyunma odalarına inerek kutlayan Bill Clinton, 'Bugün inanılmaz bir gündü. Hepinizi tebrik ediyorum. Futbol ve kadın sporcular hakkında bugün çok şey öğrendik' dedi. Clinton'ın önce Çinli futbolcuları tebrik ederek onları övmesi, 'Son günlerde gerginleşen Pekin Washington ilişkilerini yumuşatmak istiyor' şeklinde yorumlandı.
   <br/>
   <br/>
   Daha düne kadar erkek sporu olarak görülen futbol, bu özelliğini yavaş yavaş kaybediyor anlaşılan. Fiziklerinin yetersizliği nedeniyle 'Ellerinin hamuruyla erkek sporuyla uğraşmaya kalkıyorlar' şeklinde eleştirilen kadınlar, futbolda söz sahibi olmakta kararlılar. Futbolcu ve hakem olarak sayıları oldukça artan bayanlar, sonunda teknik direktör bile çıkardılar. (İtalya'nın eski futbolcularından Caroline Morace, önümüzdeki sezonda 3. Lig takımlarından Viterbese takımını çalıştıracak.)
   <br/>
   <br/>
   Kızım futbolcu olacak!
   <br/>
   <br/>
   Evet, ABD'deki organizasyon ileriki yıllar için şunları gösterdi: Ülkeler, bundan sonra Bayanlar Dünya Şampiyonası'nı düzenleyebilmek için de birbirleriyle yarışacaklar. Bayan futbolu, yakın zamanda hızla profesyonelleşecek ve şimdilik gol atmaktan başka birşey düşünmeyen eli hamurlu kadınlar, erkekler gibi ekmek parası için koşturmaya başlayacak. Ebeveynler; erkek olsun kız olsun, çocuklarının ille de futbolcu olmasını isteyecek. Anlayacağınız, futbol imparatorluğunun kurulmasına az kaldı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6A8E1AA891F75EBDDAE94530AE178D93?newsId=4756), [web.archive.org (arşiv bağlantısı)](http://web.archive.org/web/20141001011723/http://www.aksiyon.com.tr:80/aksiyon/newsDetail_getNewsById.action;jsessionid=6A8E1AA891F75EBDDAE94530AE178D93?newsId=4756)
