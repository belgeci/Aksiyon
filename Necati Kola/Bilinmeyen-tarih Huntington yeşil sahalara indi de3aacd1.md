# Huntington yeşil sahalara indi

*Necati Kola Bilinmeyen-tarih*

<div>
 <font>
  <img border="0" height="1" src="/web/20050227031337im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031337im_/http://www.aksiyon.com.tr/resim/363/26.jpg" vspace="5"/>
  </p>
 </font>
 <font class="content">
  Terim’in görevine sürpriz bir şekilde son verilmesi üzerine değişik tezler ileri sürüldü. Bunlardan en dikkat çekeni, Terim’in Huntington'un ünlü medeniyetler çatışması tezine kurban gittiği şeklindeki görüşlerdi. Buna bir de İnter’deki Türklerin oynama fırsatı bulamamaları ve Real Mallorca’lı Fatih Akyel’in ‘Müslüman olduğum için kadroya giremiyorum’ sözleri eklenince bu görüşle ilgili ‘Acabalar’ kuvvetlendi
  <br>
  </br>
 </font>
 <br/>
 <p>
  <font class="content">
   Türkiye’de birçok başarıya ve ilke imza attıktan sonra kariyerine yeni zaferler eklemek için İtalya’nın yolunu tutan Fatih Terim, 5 Kasım 2001 tarihinde İstanbul’da işadamlarına ‘Takımdaşlık’ konferansı verdiği sırada Milan 2. Başkanı Galliani tarafından görevinden alındı. Bu görevden alma, iki açıdan ilkti. Birincisi, Fatih Terim açısından... Bugüne kadar hep istenen adam olan Terim, teknik direktörlük yaşamında ilk kez görevden alınıyordu. İkincisi de Milan açısından... Yüz yıllık köklü bir kulüp olan Milan’da bugüne dek bir teknik direktör bu kadar erken görevden alınmamıştı. Geçmişi başarılarla dolu bir teknik direktörün görevine bu kadar erken son verilişi, İtalya’da ve Türkiye’de çeşitli tezlerle ve değişik bakış açılarıyla günlerce tartışıldı. Bu tartışmalar genellikle Fatih Terim’in karizması, başarı— başarısızlık, Milan’ın öz evladı Ancelotti, Brütüsler, milliyetçilik, kulüpçülük ve Müslümanlık— Hıristiyanlık çatışması üzerinde yoğunlaştı.
   <br>
    <br>
     ‘Terim, Milan’ın üzerine çıktı’
     <br>
      <br/>
      Futbol otoritelerince Terim’in görevden alınma sebebi olarak dile getirilen konulardan biri, onun karizmasıydı. Milan gibi asırlık bir kulüp, üstelik İtalya Başbakanı Silvio Berlusconi’nin sahibi olduğu bir kulüp, Fatih Terim isminin gölgesinde kalıyordu. Gerek İtalya’da, gerekse Türkiye’de ve dünyada Milan isminden çok, Fatih Terim ismi telaffuz ediliyordu. Medya, Milan’ın galibiyetlerinden sonra Fatih Terim’i göklere çıkartıyor, ligdeki on yedi golden on birine imza atan İnzaghi ve Schevchenko gibi milyon dolarlık yıldızlar bile fazla gündeme gelmiyordu. Milan’ın puan kaybettiği maçlarda bile durum farklı olmuyordu. Başkan ve Başbakan Berlusconi’nin ismi bile Fatih Terim’in gölgesinde kalıyordu. Kısacası, bir yere iki imparator fazlaydı ve şık olmasa da bir fırsat yakalanıp Fatih Terim görevinden alınmıştı.
      <br/>
      <br/>
      Hep sonradan açılıyor
      <br/>
      <br/>
      Tartışılan konulardan biri de Fatih Terim’in Milan’da başarılı olup olmadığıydı. Kimilerine göre başarısızdı. Çünkü, Milan gibi bir kulüp Serie A’nın zayıf ekiplerinden Venezia ve Bologna ile kendi sahasında, Brescia ile de deplasmanda berabere kalmış, Perugia ve Torino’ya da yenilmişti. Milan gibi dünyanın en büyük kulüplerinden biri, Chievo gibi bir kasaba takımının lider olduğu Serie A’da dokuz maçta toplam on iki puan kaybetmişti. Terim’li Milan’ın bu kadar kısa bir sürede bu kadar puan kaybetmesi ve beşinci sırada yer alması başarısızlıktan başka bir şey değildi. Kimilerine göre de başarılıydı veya kendisine en azından zaman tanınmalıydı. UEFA Kupası’nda hiç puan kaybetmeden ve gol yemeden geçilen iki tur, ligde de Udinese, İnter, Lazio ve Fiorentina’ya karşı alınan farklı ve bol gollü galibiyetler, ilerisi için bir ışıktı. Hem, Galatasaray ve Fiorentina’dayken de Fatih Terim lige bu şekilde başlamış ve sonradan başarılı olmuştu.
      <br/>
      <br/>
      ‘İşi, Ancelotti bu hale getirdi’
      <br/>
      <br/>
      Üzerinde yoğunlaşılan konulardan biri de Carlo Ancelotti ismiydi. Ancelotti, 80’li yılların sonlarında ve 90’lı yılların başlarında başarıdan başarıya koşan Gullit’li, Van Basten’li, Rijkaard’lı efsane Milan’ın yerli oyuncularından biriydi. Yani, Milan’ın öz evlatlarından biriydi. Sırasıyla bir yıl Reggiana’da, iki yıl Parma’da ve üç yıl da Juventus’ta teknik direktörlük yaparak kendini iyice yetiştirmişti. Aslında, Juventus ile bir yıl daha sözleşmesi olmasına rağmen sezon sonunda bu kulüpten gönderileceği bilinseydi, Milan, Fatih Terim ile Mart 2001’de el sıkışmayacak ve Carlo Ancelotti’yi takımın başına getirecekti. Ancelotti, sezon sonunda boşta kalınca Fatih Terim’in üzerinde kara bulutlar gibi dolaşmaya başladı. Bir taraftan yöneticiler, bir taraftan da Ancelotti hayranı gazeteler, Fatih Terim’in bir an önce gönderilmesi için fırsat kolluyorlardı. Ancelotti ismi daha ligin ilk maçı olan Brescia karşılaşmasında alınan beraberlikten sonra yüksek sesle telaffuz edilmeye başlamıştı. Planlara göre, İnter ile Milan arasındaki Milano derbisinde alınacak mağlubiyetten sonra Terim gönderilecekti. Fakat, bu önemli derbinin ikinci yarısında ortaya konan harika futbol ve alınan 4—2’lik farklı galibiyetten sonra bu operasyon birkaç hafta daha ertelendi. Bu arada, Ancelotti er geç Milan’ın başına geçeceğinden o kadar emindi ki Parma’nın ısrarlı tekliflerine ‘Hayır’ diyerek sabırla operasyonun gerçekleşmesini bekledi.
      <br/>
      <br/>
      ‘Siz de mi Brütüsler?’
      <br/>
      <br/>
      Bir de takım içerisindeki bazı oyuncuların Brütüs rolünü oynamaları vardı. Fatih Terim’in İstanbul’da ‘Takımdaşlık’ felsefesi üzerine konferans verdiği sırada, kaptan Maldini, İnzaghi, Albertini ve Costacurta’nın görevden alma operasyonunda rol almaları da oldukça ilginçti. Nitekim, Ancelotti’nin imza töreninde konuşan 2. Başkan Galliani, bu oyuncuların da onayını aldıklarını söyledi. Bu oyunculara bir de sessiz kalan Rui Costa ve Schevchenko eklendi. En fazla sözü edilen ise Filippo İnzaghi oldu. İnzaghi Terim’in gönderilmesine gerekçe gösterilen Torino maçında son dakikada kazanılan penaltıyı auta atmış ve takım sahadan 1—0 mağlup ayrılmıştı. Terim görevden alındığında da ilk önce bu futbolcu konuşmuş ve kendisiyle ilgili şüpheleri pekiştirmişti: ‘Maalesef herkes biliyor ki bu durumlar böyle. Tüm takımı değiştirmek yerine, teknik direktörün görevine son veriyorlar. Ancelotti ile başarılı olacağız. Zaten kendisiyle sık sık telefonlaşıyorduk.’
      <br/>
      <br/>
      ‘İtalyan milliyetçiliğine kurban gitti’
      <br/>
      <br/>
      İtalyan milliyetçiliği de yüksek sesle tartışılan konulardan biri oldu. Bu konu daha çok Türkiye’de konuşuluyordu. İtalyanların milliyetçi oldukları öteden beri biliniyordu. Bu milliyetçilikleri teknik direktörlere iş verme konusunda da kendini gösteriyordu. Mesela, Fatih Terim, İtalya futbol tarihi boyunca Serie A’da görev alabilen on altıncı yabancı teknik direktördü. Bir sezonda ikiden fazla yabancı antrenör görmek, İtalya için çok anormal bir durumdu. Örneğin, geçen yıl iki yabancı vardı. Biri Fatih Terim (Fiorentina), diğeri de Erickson (Lazio) idi. Sezonun ortasında Terim istifa edip, Erickson da İngiltere Milli Takımı’nın başına geçince meydan İtalyanlara kalmıştı. Bu yıl da sayı farklı değildi. İki yabancıdan biri yine Terim, diğeri de İnter’in Arjantinli çalıştırıcısı Hector Cuper’di. Milliyetçilik duygularının yoğun olduğu ülkede yabancılara fazla tolerans tanınmıyor ve en kısa zamanda ayağı kaydırılıyordu. Terim’in ayağı da Türk olduğu için erken kaydırılmıştı. Bu arada, Hakan Şükür, Okan Buruk ve Emre Belözoğlu’nun İnter’de fazla şans bulamamalarının sebeplerinden biri de milliyetçilik olabilirdi.
      <br/>
      <br/>
      ‘Milan, Milanlılarındır’
      <br/>
      <br/>
      Başta da yazdığımız gibi Fatih Terim ismi köklü Milan kulübünün üzerine çıkmış ve bu durum da yöneticileri çok rahatsız etmişti. 2. Başkan Galliani, Berlusconi’nin de onayını alarak Terim’i görevden almıştı. Galliani’nin Ancelotti’nin imza töreninde söyledikleri de oldukça ilginçti ve İtalya’da da çok tartışılan şu sözlerin altı mutlaka çizilmeliydi: ‘Ancelotti’yi geçen yıldan bu yana göreve getirmek istiyorduk. Bu sabah evine gittim, şarap içerek konuştuk ve kontratı imzaladık. Kendisi Parma ile anlaşmak üzereydi. Milan takımından gelen eski bir dost olduğu için onu kaçırmak istemedik. Artık Franco Baresi, Danadoni, Angelo Colombo, Marco Tassotti ve Daniele Massaro’nun yanı sıra Ancelotti’nin de gelmesiyle Milan Milanlıların ellerinde. Onunla eski başarılı günlerimize geri döneceğiz.’
      <br/>
      <br/>
      Sporda medeniyetler çatışması mı var?
      <br/>
      <br/>
      Futbol, asla ve asla sadece futbol değil. Bu nedenle futbolla ilgili bir konuya farklı açılardan bakmak gerekiyor. Fatih Terim’in gönderilmesi konusuna da öyle... Terim, 11 Eylül’de Amerika Birleşik Devletleri’ne düzenlenen terörist saldırılardan sonra yeniden gündeme gelen medeniyetler (Müslümanlık—Hıristiyanlık) çatışmasının bir kurbanı mıydı acaba? Bu soruya, ‘Futbol asla sadece futbol değildir’ penceresinden bakıp cevap aramaya çalışalım.
      <br/>
      <br/>
      Günümüzde futbol, ülkelerin kendini ifade etmesini sağlayan ve farklı refleksleri ortaya çıkaran bir araç. Mesela, Fatih Terim’li Galatasaray’ın UEFA Kupası’nı kazanmasına Türkiye kadar başka ülkeler de sevinmişti: Katar, Suudi Arabistan, Birleşik Arap Emirlikleri, Kuveyt, Türkmenistan, Kazakistan, Azerbaycan, Irak, Mısır, Ürdün, İran... İran’ın sevinci ise diğer ülkelerden biraz daha farklı olmuştu. Tarihi zaferden sonra Türkiye’deki çeşitli gazetelerde İran İslam Cumhuriyeti’nin Türkiye Cumhuriyeti’ndeki Devlet Kuruluşları imzasıyla yayınlanan ilanlarda şöyle denilmişti: ‘UEFA Kupası karşılaşmalarında kazandığı galibiyetlerle şampiyonluğa yükselen ve Türk halkının sevinç kaynağı olan Galatasaray Futbol Takımı’nın gösterdiği bu başarıdan dolayı Türk halkını, devletini, Fatih Terim’i ve tüm sporcuları kutluyor, bu sevinci onlarla paylaşıyoruz’.
      <br/>
      <br/>
      Aynı zamanda Milan’ın başkanı da olan İtalya Başbakanı Silvio Berlusconi, 11 Eylül saldırılarının hemen ardından, Amerika Birleşik Devletleri Başkanı Bush’un yaptığı ‘Teröre karşı Haçlı Seferi’ni başlatıyoruz’ sözlerine benzer bir açıklama yapmıştı: ‘Batı uygarlığı, İslam dünyasından üstündür.’ Her iki başkan da Müslümanlardan gelen yoğun tepkilerden sonra özür dileme yoluna gitmişti; ama ağızlarındaki bakla da çıkmıştı bir kere.
      <br/>
      <br/>
      Başkan Berlusconi'nin bu sözleri üzerine Fatih Terim cephesinden bir ses çıkmamıştı. Rahatsız olduğu da muhakkaktı Terim’in. Ama bundan bir ay kadar önce Hürriyet yazarlarından Ali Atıf Bir’e off the record olarak söyledikleri oldukça ilginçti. Bir, 11 Kasım’da köşesinde bu sözleri yayınladı: ‘Ona, Berlusconi’nin ‘Hıristiyan dünyası İslam dünyasından daha üstündür’ sözü hakkında ne düşündüğünü sorduğumda teybi kapatıp şöyle dedi: ‘İşler bildiğiniz gibi değil. Zaten beni müslümanım diye çarmıha germek isteyenler var. Her maçtan önce telefonlar alıyorum. Arayıp bu kez işimin bittiğini söylüyorlar. Şimdi bu sözü yorumlarsam, işler daha da karışır.’
      <br/>
      <br/>
      Fatih Terim’in işine son verildiğini öğrenir öğrenmez İstanbul’da söyledikleri dikkat çekiciydi: ‘Benim için sürpriz olmadı. Bugün olmazsa yarın ya da üç— beş gün sonra olurdu. Ben profesyonel bir antrenör ve işine saygı duyan bir kişi olarak, daima en önemli işin çalışmak olduğu düşüncesiyle, en başarılı sonuçları alma adına çalıştım. Meslek ahlakı açısından hiç de hoş olmayan bu davranış, bana sürpriz olmadı.’
      <br/>
      <br/>
      Terim’in bu açıklamalarından birkaç gün sonra, Galatasaray’dan İspanya’nın Real Mallorca takımına transfer olan Fatih Akyel, ilginç bir cümle kurarak spordaki medeniyetler çatışmasıyla ilgili ‘acaba’ları kuvvetlendirdi: ‘Real Mallorca’da Müslüman olduğum için kadroya giremiyorum.’ Bunlara Hakan Şükür, Okan Buruk ve Emre Belözoğlu’nun İnter’de neden kadroya giremedikleriyle ilgili şüpheleri ve İtalyan basınında Ümit Davala’nın da Milan’dan gidici olduğu şeklindeki haberleri eklemeden geçmeyelim.
      <br/>
      <br/>
      Camon: Hakan dindar olduğu için yadırganıyor
      <br/>
      <br/>
      Bir de Tüyap Kitap Fuarı’na gelen ünlü İtalyan yazar Ferdinando Camon’un arkadaşımız Kürşat Okutmuş’a söylediği ilginç bir cümleyi buraya kaydedelim: ‘Hakan Şükür, soyunma odasında dini inancı gereği şortuyla duş aldığı için sevilmiyor ve yadırganıyor. Bu çok komik; ama gerçek.’ Avusturya ile oynanan baraj maçında gösterdiği performansla İtalyan basınından övgü alan Okan’ı, geleceğin en önemli yıldızlarından biri olarak görülen Emre’yi, İngiltere’de vitrinde olmayan Tugay ve Alpay’ı bir tarafa bırakıp Türk futbolunun simgesi haline gelen Hakan Şükür örneğine baktığımızda, şüphelere düşmemek elde değil. Hakan, İtalya’da gayet dindar biri olarak biliniyor ve son iki sezonunu İnter’de idman yaparak geçiriyor. Küçük takımlardan birinde olsa belki bu muameleye maruz kalmazdı; ama İnter gibi büyük bir kulüpte onun vitrine çıkmasının engellendiği bir gerçek. Nitekim, UEFA Kupası için UEFA’ya isim listesi bildirilirken, Hakan Şükür’ün kadroya alınmaması konusunda yönetimin Hector Cuper’i uyarması, o günkü gazetelere yansımıştı.
      <br/>
      <br/>
      Sporda gerçekten medeniyetler çatışması var mı? Bu sorunun cevabını ilerleyen zamanlarda, olumlu veya olumsuz, daha net bir şekilde göreceğiz.
      <br/>
      <br/>
      E—mail: kolaca@hotmail.com
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12369), [web.archive.org (arşiv bağlantısı)](http://web.archive.org/web/20050227031337/http://www.aksiyon.com.tr:80/detay.php?id=12369)
