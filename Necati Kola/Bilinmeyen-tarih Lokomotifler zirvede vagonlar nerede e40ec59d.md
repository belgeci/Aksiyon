# Lokomotifler zirvede, vagonlar nerede?

*Necati Kola Bilinmeyen-tarih*

<div>
 <font>
  <img border="0" height="1" src="/web/20041225002859im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002859im_/http://www.aksiyon.com.tr/resim/461/56.jpg" vspace="5"/>
  </p>
 </font>
 <font class="content">
  Futbol, basketbol ve atletizmden sonra voleybolda da büyük başarılara imza attık. Bu başarılar sadece belli bir hızla yola çıkmamızı sağladı. Fakat yol almaya başladığımız lokomotiflerin vagonları hâlâ oluşmuş değil. Bunun için lisanslı sporcu sayımızın bir an evvel artırılması gerekiyor. Çok değil, bundan üç hafta öncesine kadar ülkemizin Avrupa Bayanlar Voleybol Şampiyonası’na ev sahipliği yapacağını kimse bilmiyordu.
 </font>
 <p>
  <font class="content">
   Ülkemizdeki voleybol potansiyelinin ve basının bu branşa ilgisinin ne kadar az olduğu bilindiği için Türk Milli Bayan Voleybol Takımı’ndan fazla bir başarı beklenmiyordu. Bu yüzden, medya, bu organizasyonla ilgili küçük haberler yapmaya şampiyona start aldıktan sonra ancak başladı. Türkiye, grubundaki maçları kazandıkça, basının ilgisi de arttı. Bayan voleybolcularımız filede dünyanın en iyi birkaç ülkesinden biri olan Rusya’yı farklı yendikten sonra ise tüm dikkatler bu organizasyona çevrildi. Kendilerini bir anda popüler ve magazinel kültürün içerisinde bulan bayan voleybolcularımıza ‘Filenin Sultanları’, ‘12 Dev Madam’ gibi benzetmeler yapıldı. Medyanın ilgisi açısından ifrat ile tefriti çok kısa bir zaman içerisinde yaşayan, şampiyona bittikten sonra alâkanın yine kesileceğini bilseler de o anın tadını doyasıya çıkaran bayanlar, hallerinden gayet memnundu. Bu yüzden daha yarı final maçları bile oynanmadan basın mensuplarına istedikleri pozları verdiler, ilginç hayat hikayelerinden bahsettiler. Hiç şüphesiz, insanlara en ilginç gelen hikaye, Natalia ve liberomuz Gülden’inkiydi. Natalia, yıllarca Rus Milli Takımı’nda oynadıktan sonra Türkiye’ye gelmiş, bir Türk voleybolcuyla evlenmiş ve Ay—Yıldızlı takımda oynamaya karar vermişti. Şampiyonanın en kısa boylu oyuncusu Gülden de Şanlıurfa’dan gelerek ilk kez milli formayı giymiş ve oldukça başarılı olmuştu.
   <br/>
   <br/>
   Durup dururken nereden çıktı bu başarı?
   <br/>
   <br/>
   Türkiye’nin voleybolla yatıp voleybolla kalktığı on günlük organizasyonda, Türk Milli Takımı, Ankara 19 Mayıs Spor Salonu’nun tıklım tıklım dolduğu yarı final mücadelesinde Hollanda’ya set vermeden finale yükseldi. Türk sporundaki devrimlerden(!) biri olarak nitelenen bu başarı sayesinde, voleybolcularımız, kasım ayında Japonya’da düzenlenecek Dünya Kupası’na doğrudan katılmayı garantiledi, 2004 Atina Olimpiyat Oyunları’na gidebilmek için de eleme maçları oynamaya hak kazandı. Polonya ile oynanan final maçında da aynı salon tıklım tıklım doldu. Fakat millilerimiz bu sefer kendilerinden beklenen oyunu sahaya yansıtamadı ve Avrupa ikinciliği ile yetinmek zorunda kaldı. Bu sonuç, daha birkaç hafta öncesine kadar şampiyonadan haberi olmayan Türkiye’yi bir anda üzüntüye boğdu. Spor basını, çok kısa bir süre içerisinde voleybolcularımıza öyle bir âşık olmuştu ki gazetelerde sadece bizim sporcularımızın fotoğrafları yayınlanıyordu. Finalden bir gün sonra, spor sayfalarında rakibimiz Polonya’nın şampiyon olduğunu bildiren küçük bir haber ve kupayı kazandığını belgeleyen minik bir fotoğraf bile yoktu. Önemli olan Türk Milli Takımı’nın Avrupa ikincisi olmasıydı. Kime yenilerek ikinci olduğu ise hiç önemli değildi.
   <br/>
   <br/>
   Aslında ülkemizdeki potansiyeli hiç de geniş olmayan voleybolda bayanlarımızın elde ettiği derece, çok büyük bir başarıydı. İnsanların bu neticeyi ‘inanılmaz’, ‘mucize’, ‘devrim’ ve ‘tarihi’ gibi kelimelerle ifade etmeye çalışmasının gerçek sebebi de geniş bir voleybol potansiyelinin ve kaliteli bir altyapının olmamasıydı. Gerçi daha önce Eczacıbaşı tek başına Avrupa’da başarılı olmaya çalışmış ve buna da muvaffak olmuştu; ancak hiç kimse Ay—Yıldızlı bayanlarımızdan bu kadar büyük bir başarı beklemiyordu. Kimsenin ummadığı bir anda bir grup çıktı ve başarılı oldu. Bu başarı da tabii olarak voleybolun lokomotifi olarak en öndeki yerini aldı. Şimdi herkes, voleyboldaki çıtayı belli bir yüksekliğe koyan bu lokomotif kızların ardından vagonların oluşup oluşmayacağını merak ediyor.
   <br/>
   <br/>
   Başarılar, toplam kaliteyle
   <br/>
   <br/>
   doğru orantılı mı?
   <br/>
   <br/>
   Sporda elde edilen başarıları çabuk popülarize ediyoruz ve birkaç hafta gönlümüzü eğlendirdikten sonra çöp sepetine atıyoruz. Bu başarıları elde edenler bir müddet sonra yükselttikleri çıtanın altında kaldığı zaman da kahramanları yerden yere vuruyoruz. Buna en iyi örnek, kendi gayretleriyle birşeyler yapmaya çalışan ve Türk atletizminde milat olmayı başaran Süreyya Ayhan. Atletizmdeki hayli kısıtlı potansiyelimizin kesinlikle bir yansıması olmayan Süreyya Ayhan, 2000 Sydney Olimpiyat Oyunları’nda başlayan yükselişini her geçen yıl sürdürdü ve 2002 yılında Türk atletizmi için bir ilki gerçekleştirerek Avrupa şampiyonu oldu. Süreyya’yı hemen vitrinimize koyduk ve işte Türk atletizminin geldiği nokta dedik. Oysa Türk atletizminde değişen hiçbir şey yoktu. Süreyya, Türkiye Şampiyonası’na katılmaya bile gerek duymadan uluslararası organizasyonlarda ülkemizi temsil ediyordu. Kendi gayretleriyle lokomotif olan Süreyya Ayhan’a vagonluk yapması için ise birşeyler yapılmıyordu. Türkiye’nin gerçek anlamda tek atleti olan Süreyya Ayhan, bu yıl hedefini dünya şampiyonluğu olarak belirledi. Ancak Paris’teki Dünya Şampiyonası’nda altın kızımız birtakım aksilikler yaşadı ve ikincilikle yetindi. Süreyya bir ilki daha gerçekleştirdiği halde altın madalya kazanamadığı için eleştirildi.
   <br/>
   <br/>
   Aslında futbol ve basketboldaki başarılarımızın da voleybol ve atletizmdekinden farkı yok. Yani, dünya çapında elde ettiğimiz büyük başarılar, ülkemizin toplam kalitesiyle doğru orantılı değil. Futboldaki yükselişimiz, 90’lı yılların başında özel bir çalışmayla ortaya çıkarılan bir jenerasyon sayesinde başladı. Hem G.Saray’ın hem de Türk Milli Futbol Takımı’nın başarılarında bu jenerasyonun rolü çok büyüktü. Yaklaşık on yıl Türk futboluna lokomotiflik yapan bu jenerasyonun ardından vagonlar daha yeni yeni oluşmaya başladı. Aynı durum basketbolda da geçerli. Büyük oranda Efes’in altyapısından yetişen bir jenerasyon, Türk basketbolunu belli bir seviyeye getirdi. Basketbolda da ülkemizin toplam kalitesiyle başarılar arasında doğru bir orantı yok.
   <br/>
   <br/>
   Bir zamanlar ülkemizdeki potansiyelin ve toplam kalitenin başarılara yansıdığı tek branş ata sporumuz güreşti. İlginin giderek azalması güreşte de aynı sonucu doğurdu. Şu anda madalya için umut bağladığımız iki güreşçi var: Hamza Yerlikaya, Şeref Eroğlu. Üçüncüsünü sayamıyoruz. Tamam, Türk sporu son yıllarda büyük başarılara imza atıyor, vitrinimiz çok güzel. Peki, 70 milyonluk ülkemizde lisanslı sporcu sayısı kaç? 340 bin. Ya 8 milyon nüfuslu İsveç’te? 5 milyon.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3046&yorum_id=1), [web.archive.org (arşiv bağlantısı)](http://web.archive.org/web/20041225002859/http://www.aksiyon.com.tr:80/detay.php?id=3046&yorum_id=1)
