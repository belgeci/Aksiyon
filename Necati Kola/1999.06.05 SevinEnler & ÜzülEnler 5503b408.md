# SevinEnler & ÜzülEnler

*Necati Kola 1999.06.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dokuz ay boyunca insanları meşgul eden futbol sezonu, iki sarı kırmızılı takımın şampiyonluk kutlamalarıyla sona erdi.
  </font>
 </div>
 <div id="newsText">
  <font class="detail-text">
   Galatasaray arka arkaya üçüncü kez Türkiye şampiyonu olduğu, Göztepe de 1. Lig'e yükselen son takım olma başarısı gösterdiği için sevinedursun, hedefine ulaşamayan birçok takım sezonu boynu bükük kapattı.
   <br/>
   <br/>
   G.Saray üç kulvarda yarıştı, kupaları topladı
   <br/>
   <br/>
   Galatasaray, Fenerbahçe, Beşiktaş ve Trabzonspor, sezona her zaman olduğu gibi yine şampiyonluk parolasıyla başladı. Diğer Anadolu takımlarının hedefi ise ya ilk beşe girmek, ya da orta sıralarda yer almaktı. Sezona TSYD Kupası'nı müzesine götürerek başlayan Galatasaray, ilk yarıda Gençlerbirliği (20) ve Trabzonspor'a (53) kendi sahasında farklı yenilerek taraftarlarını zaman zaman üzse de ikinci yarıda mağlubiyet yüzü görmeden sezonu şampiyonlukla noktaladı. Finalde Beşiktaş'ı mağlup ederek Türkiye Kupası'nı da kazanan Fatih Terim'li CimBom, taraftarlarına bir sezonda üç kupa zevki yaşattı. Şampiyonlar Ligi'nde de oldukça başarılı olan Galatasaray, çeyrek finalin eşiğinden döndü.
   <br/>
   <br/>
   F.Bahçe tek kulvarda koştu, dört kayıp verdi
   <br/>
   <br/>
   Baliç, Moldovan, Metin Diyadin ve Dimas gibi futbolcuları kadrosuna dahil ederek güçlü bir takım oluşturan Fenerbahçe'nin hedefi de her zaman olduğu gibi yine şampiyonluktu. Alman Teknik Direktör Joachim Löw yönetiminde sezona pek iyi başlayamayan Fenerbahçe, Parma'ya elenerek UEFA Kupası'na erkenden veda edince, cezalı olduğu için Türkiye Kupası'na da katılamadığı için sadece lige konsantre oldu. İlk dokuz haftada hesapladığı puanları toplayamayan sarı lacivertli takım, onuncu haftadan itibaren toparlanarak arka arkaya galip geldi ve ilk devreyi birinci olarak bitirdi. Fakat Fenerbahçe'nin yüzü ikinci yarıda hiç mi hiç gülmedi. Topların rakip kaleye bir türlü girmemesi, Metin Diyadin ve Uche'nin ayağının, Erol ve Högh'ün de burnunun kırılması Fenerbahçe'yi her geçen gün şampiyonluktan uzaklaştırdı. İkinci sırayı da alamayan ve Şampiyonlar Ligi'ne katılamayan sarı lacivertliler, UEFA Kupası'na katılmakla yetinerek hüzünlü bir sezon geçirdiler. Bu üzüntülerini Teknik Direktör Löw'ün görevine son vererek unutmaya çalışan Fenerbahçe, önümüzdeki sezonda Rıdvan Dilmen'e emanet edilecek.
   <br/>
   <br/>
   Gitti Galli, geldi Kalli
   <br/>
   <br/>
   Beşiktaş da sezona şampiyonluk parolasıyla başladı. John Benjamin Toshack yönetiminde iyi futbol oynayamasa da puanları toplamasını iyi beceren siyah beyazlılar zirveden hiç kopmadı. Beşiktaş, Avrupa Kupa Galipleri Kupası'na ise şok bir yenilgiyle veda etti. Köy takımı olarak niteledikleri Valeranga karşısında İnönü Stadı'ndaki 30'lık skoru koruyamayarak 33'e getiren Kara Kartallar, neye uğradıklarını şaşırdılar. John Benjamin Toshack, ligde ve Türkiye Kupası'nda iddiasını sürdürürken aniden Beşiktaş'tan ayrıldı ve Real Madrid'le anlaştı. Takımı iki hafta Fuat Yaman çalıştırdıktan sonra yönetim Alman çalıştırıcı Karl Heinz Feldkamp'la anlaştı. Feldkamp'ın Toshack'tan tek açık farkı Şifo Mehmet'i oynatması oldu. Nitekim Mehmet, attığı gollerle takımına kritik puanlar kazandırdı. Bir sezonda iki teknik direktörün çalıştırdığı Beşiktaş, ligde ve kupada ikincilikle yetindi. Şampiyonlar Ligi'ne katılması siyah beyazlıların en büyük sevinç kaynağı oldu.
   <br/>
   <br/>
   Hamsi kavağa çıkamadı
   <br/>
   <br/>
   Gitmek istedikleri halde gönderilmeyen Ogün ve Abdullah'ın kendilerinden beklenilen performansı gösterememesi, sezona şampiyonluk parolasıyla başlayan Trabzonspor'un hedeflerini saptırdı. Avrupa kupalarında hiçbir başarısı bulunmayan Gordon Milne'in çalıştırdığı bordo mavililer, önce UEFA Kupası'na, sonra da Türkiye Kupası'na erkenden veda ettiler. İkinci yarıda iyice dökülmeye başlayan Trabzonspor, haftalar öncesinden şampiyonluk yarışına havlu attı. Sezon boyunca alınan başarısız sonuçlar, bir taraftan taraftarları çileden çıkartırken, bir taraftan da yönetimin sürekli karışmasına sebep oldu. İnter Toto Kupası'na katılmakla yetinen bordo mavili camia, tarihinin en kötü sezonunu geçirdi.
   <br/>
   <br/>
   Fenerbahçe ve Trabzonspor'un umduğunu bulamadığı bu sezonda Kocaelispor 5. olduğu için, Antalyaspor da tarihinde en fazla puanı toplayarak 6. olduğu için sevindi. Bursaspor, Ankaragücü, Erzurumspor ve Adanaspor düşme korkusunu en fazla yaşayan takımlar olurken; Sakaryaspor, Çanakkale Dardanel ve Karabükspor 2. Lig'e düşmenin üzüntüsünü yaşadılar.
   <br/>
   <br/>
   Van ve Denizli yeniden 1. Lig'de
   <br/>
   <br/>
   Elli takımın 1. Lig'e çıkmak için mücadele verdiği 2. Lig'de en erken sevinen Vanspor oldu. Gruplarında ilk iki sırayı alarak Playoff'a yükselen Denizlispor, Göztepe, Sarıyer, Şekerspor, İstanbul Büyükşehir Belediyesi, Kayserispor, Rizespor, Elazığspor ve Aydınspor'la kıyasıya bir mücadele veren Vanspor, ligin bitmesine iki hafta kala şampiyonluğunu ilan etti. 1. Lig'e yükselen ikinci takım ise son haftada Şekerspor'u 20 mağlup eden Denizlispor oldu. Vanspor'u 20 yenen Göztepe ise 1. Lig ümidini averajla Antalya'ya sakladı.
   <br/>
   <br/>
   Göz göz Göztepe
   <br/>
   <br/>
   Playoff'ta üçüncü, dördüncü ve beşinci sırayı alan Göztepe, Kayserispor ve Rizespor ile klasman gruplarında ilk sırayı alan Ankara Büyükşehir Belediyesi, Marmarisspor, Batman Petrolspor, Yimpaş Yozgatspor ve Mersin İdman Yurdu'nun katılımıyla Antalya'da gerçekleştirilen 1. Lig'e yükselme maçlarında son gülen Göztepe oldu. Finalde Rizespor'u 10 yenen İzmir'in köklü kulübü Göztepe, 17 yıl aradan sonra 1. Lig özlemini giderdi. İzmir, sarı kırmızı bayraklarla süslendi.
   <br/>
   <br/>
   Vanspor, Denizlispor ve Göztepe sevinedursun; Adana Demirspor, Kilimli Belediyespor, Petrolofisi, Soma Linyit, Zonguldakspor, Edirnespor, Erzincanspor, Gümüşhane Doğanspor, Ankara Demirspor ve Fırat Üniversitesi 3. Lig'e düşmenin büyük üzüntüsünü yaşadı. Daha önce 1. Lig'de mücadele eden Adana Demirspor, Zonguldakspor ve Petrolofisi'nin 3. Lig'e düşmesi ise taraftarlarını ayrıca üzdü.
   <br/>
   <br/>
   Sivasspor ve Siirt Jetpaspor 2. Lig'de
   <br/>
   <br/>
   Bu sezon 137 takımlı 3. Lig'de en fazla ses getiren takımlar Sivasspor ve Siirt Jetpaspor oldu. Her iki takım da rakiplerine fark atarak haftalar öncesinden 2. Lig'e çıkmayı garantiledi. Gruplarında birinci olarak 2. Lig'e çıkan diğer takımlar da Malatya Belediyesi, MKE Kırıkkalespor, ASAŞ Spor, Yeni Nazillispor, Darıca Gençlerbirliği ve Gaziosmanpaşaspor oldu. Gruplarında ikinci sırayı elde eden Mardinspor, Doğubeyazıtspor,  Ceyhan Belediyespor, Düzcespor, Selçuk Üniversitesi Endüstrispor, Aliağa PETKİM Spor, Gebzespor ve Eyüpspor'un katılımıyla Aydın'da düzenlenen final karşılaşmalarında ise önümüzdeki sezon 2. Lig'de mücadele edecek diğer iki takım belirlendi. Final maçlarında Eyüpspor'u 90 yenen Selçuk Üniversitesi Endüstrispor ile Mardinspor'u 21 yenen Düzcespor sevinen taraflar oldu.
   <br/>
   <br/>
   Gruplarında son iki sırayı alarak amatör lige düşen takımlar ise şöyle: Bitlis Köy Hizmetlerispor, Erganispor, Turhalspor, Ardeşenspor, Siverek Belediyespor, Pötürge Belediyesi, Beypazarı Belediyesi, Bartınspor, Eskişehir Demirspor, Afyon Şekerspor, Yeşilova, Gaziemirspor, Kestelspor, Anadolu Hisarı İdmanyurdu, Çerkezköy Belediyesi ve Bigaspor.
   <br/>
   <br/>
   Evet, sevinenler sevindi, üzülenler üzüldü, koskoca futbol sezonu bitti ve transfer sezonu başladı. Şu anda futbolcular 'Daha fazla paraya daha kaliteli bir takıma nasıl transfer olabilirim?' diye düşünürken, yöneticiler de daha ucuza daha kaliteli bir takımı nasıl kurabileceklerinin hesaplarını yapıyorlar. Zaten taraftarlar da sevinci ve üzüntüyü unutup transfer dedikodularıyla meşgul olmaya çoktan başladılar bile.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6A8E1AA891F75EBDDAE94530AE178D93?newsId=5158), [web.archive.org (arşiv bağlantısı)](http://web.archive.org/web/20141001011754/http://www.aksiyon.com.tr:80/aksiyon/newsDetail_getNewsById.action;jsessionid=6A8E1AA891F75EBDDAE94530AE178D93?newsId=5158)
