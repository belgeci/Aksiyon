# İrtica 2000 oyunları!

*Necati Kola Bilinmeyen-tarih*

<div>
 <font>
  <img border="0" height="1" src="/web/20050302174707im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174707im_/http://www.aksiyon.com.tr/resim/307/9.jpg" vspace="5"/>
  </p>
 </font>
 <font class="content">
  ‘Sporcularda manevi boyut mutlaka vardır. İnanç, bilinçaltı anlamında çok önemlidir ve performansı olumlu yönde etkiler. Sadece fiziki güç başarılı olmak için yeterli değildir.
 </font>
 <br/>
 <p>
  <font class="content">
   Bu yüzden bütün sporcular müsabakaya çıkmadan evvel ilahi bir güce de ihtiyaç duyarlar ve başarılı olmak için sürekli dua ederler’. Bu sözler, Marmara Üniversitesi Beden Eğitimi ve Spor Yüksekokulu’nda mentörlük (sporcuları ruhsal ve zihinsel olarak maça hazırlama) dersleri veren Turgay Biçer’e ait. Bu konuyla ilgili birçok örneği bir çırpıda sıralamak mümkün. Mesela, evinin bahçesine mescit yaptıran NBA’in en başarılı basketbolcularından Hakeem Olajouwon... İbadetlerini özgürce yerine getiriyor, maçlara dua ederek çıkıyor ve kimse performansından başka bir şeyiyle ilgilenmiyor. Mesela, Rusya adına güreşen Çeçen asıllı Saitiev kardeşler... Maçlara abdestsiz çıkmıyorlar ancak bu durum kanlı bıçaklı oldukları Ruslar için problem değil. Önemli olan başarılı olmaları. Nitekim, hem Adem Saitiev, hem de Bouvaissa Saitiev Sydney’de olimpiyat şampiyonu oldular. Mesela, boksör Hasan Al... Maçlara abdestsiz ve duasız çıkmıyor. Türkiye’de ilgi görmeyince Danimarka adına dövüşmeye başladı, Avrupa şampiyonu oldu, profesyonelliğe geçti, yenilmezlik unvanı devam ediyor. 1996 yılında Avrupa şampiyonu olduktan sonra ringde secde etti, hiçbir Danimarkalı onu hor görmedi. Mesela, yüzücü Spitz ve güreşçi Mark kardeşler... Bu Musevi sporcular, ‘Sept’ diye adlandırdıkları cumartesi günleri ellerini hiçbir şeye sürmüyorlar ve yıllardır Amerika Birleşik Devletleri’ni temsil ediyorlar. Mesela, hiçbir maça rahipsiz hazırlanmayan İrlanda Milli Futbol Takımı... Euro 2000 play—off maçlarında Türkiye ile eşleşmişlerdi ve Bursa’daki maça da rahipleriyle birlikte gelmişlerdi. Bu durum bizim medya tarafından garip karşılanmıştı ancak onlar için gayet normaldi. Bütün bunlara sahaya sağ ayakla giren, maça besmeleyle başlayan, başarılı olmak için dua eden, türbe ziyaretlerinde bulunan, istavroz çıkaran, haç takan ve havraya giden sporcuları, sezon başında kurban kesip Allah’tan şampiyonluk isteyen takımları da eklemek mümkün.
   <br>
    <br>
     28 Şubat, sporu da vurdu
     <br>
      <br>
       Günümüzde spor, ülkelerin tanıtımı ve imajı açısından son derece önemli. Sportif alanda zirvede yer almak isteyen ülkeler, sporcularının kılıyla, tüyüyle, inancıyla uğraşmak yerine, onlara maddi—manevi her türlü imkanı ve serbestliği sağlıyorlar. Türkiye’de ise durum içler acısı. Maddi ve manevi destek sağlanmadığı gibi sporcuların başarılı olmasını engellemek için herşey yapılıyor, kılığından kıyafetinden tutun da inancına varıncaya kadar herşeyiyle uğraşılıyor. Son birkaç yıl bunun örnekleriyle dolu.
       <br/>
       <br/>
       28 Şubat sürecinden nasibini alanlar İmam Hatip Liseleri, Kuran Kursları ve vakıflar değil sadece. Muhafazakâr Anadolu insanının ilgi gösterdiği judo, tekvando, karate, boks ve güreş gibi sporlar da bu süreçten olumsuz etkilendiler. 28 Şubat’tan sonra sporla ilgili ilk irtica söylentileri, geçen yıl Belçika’da düzenlenen Uluslararası Tekvando Turnuvası’nın ardından başladı. Takım halinde şampiyon olduğumuz bu turnuvada üç tane başörtülü tekvandocu Türkiye’yi başarıyla temsil etti. Sen misin o Türkiye’yi başarılı bir şekilde temsil eden? Ertesi gün Radikal yaygarayı kopardı, yetkililer olaya el koydu(!) ve çok geçmeden sporla ilgili kılık kıyafet yönetmeliği yayınlandı. Yönetmeliğe göre sporcuların sakallı ve başörtülü bir şekilde müsabakalara katılmaları yasaklanıyordu. Bu yönetmelikten sonra bazı sporcular inançlarından taviz verirken, birçoğu da sporu bırakmayı tercih etti.
       <br/>
       <br/>
       Türk sporunu desteklemek suç
       <br/>
       <br/>
       Antidemokratik uygulamaların yoğunlaştığı 28 Şubat sürecinden olumsuz etkilenenlere sporcuların yanısıra başkan ve sponsorları da eklemek gerekiyor. Türk güreşine önemli desteklerde bulunan ve Harun Doğan gibi bir şampiyonu bünyesinde barındıran Gebze Belediyesi Spor Kulübü’nün başkanı Ahmet Penbegüllü, geçen yıl Ankara’da düzenlenen Yaşar Doğu Güreş Turnuvası’nı ve Dünya Şampiyonası’nı eşiyle birlikte izlemek istedi. Ancak eşinin başörtülü olması nedeniyle şeref tribününe alınmadı. Salondan üzgün bir şekilde ayrılmak zorunda kalan Penbegüllü, Türkiye’ye tek altın madalyayı kazandıran sporcusu Harun Doğan’ı izleyemedi anlayacağınız. Mağdur olan sponsorlara örnek ise Kombassan Holding. Sponsorluk yasasının bir türlü çıkmadığı, devletin de spora yeterli kaynak ayıramadığı bir ülkede Kombassan çıkıyor ve Halil Mutlu gibi bir sporcuya sponsorluk ederek onun olimpiyat şampiyonu olmasını sağlıyor. Sağlıyor sağlamasına ama teşekkür edileceği yerde suçlanıyor adeta. Anlayışa göre, asıl amacı başka olan(!) Anadolu sermayesi Türk sporunu destekleyemez çünkü.
       <br/>
       <br/>
       Avni Tarhan uyarmıştı
       <br/>
       <br/>
       Gelelim Sydney 2000 Olimpiyatları’ndaki olaylara. Kılık kıyafet genelgesiyle jilet gibi olan Türk kafilesi, Ataköy Olimpiyatevi’nde düzenlenen ‘Güle Güle Gecesi’nin ardından Avustralya’nın yolunu tuttu. Her zaman olduğu gibi olimpiyatlardaki en büyük madalya umutlarımız yine güreşçilerdi. Özellikle grekoromen takımımız rüya takım olarak nitelendiriliyordu. Başta grekoromenci Hamza Yerlikaya olmak üzere Şeref Eroğlu, Nazmi Avluca, Hakkı Başar ve serbestçi Harun Doğan’dan altın madalya bekleniyordu. O günlerde bir isim vardı ki güreşçilerimizin çok erken götürüldüğünü ve başarısız olacaklarını bas bas bağırıyordu. Ancak, olimpiyat heyecanından olacak herhalde, duyan olmadı; duyan olduysa da ciddiye alan çıkmadı. O isim, 1985—97 yılları arasında Güreş Milli Takımı’nda antrenörlük yapan Avni Tarhan’dı. Tarhan, Zaman Gazetesi’ndeki köşesinde şunları söylüyordu: ‘Uzun zamandır Kızılcahamam’da çalışmalarını sürdüren milli takımımız uyum sağlasın düşüncesi ile tam 27 gün önce Sydney’e götürüldüler. İlgililere sorduğumuzda adaptasyon ve uyum için önemli diyerek sorumuzu savuşturdular. Oysa ki yıllardır bu işte çalışan bir eğitici olarak daha önceki yazılarımda da yetkilileri uyarmıştım; ama maalesef sesimize kulak veren olmadı. Erken gitmenin mahzurları şunlar: 1— Sporcuların antrenman için partner bulamaması. 2— Kilo düşerken yeterli motivasyon ortamı olmaması. 3— Antrenman gidiş ve gelişlerinde organizasyon bozuklukları. 4— Motivasyona etki eden çevre faktörlerinin olmayışı. 5— Sıla ve çevre özlemi. 6— Yüksek sayılabilecek bir rakımda yıl boyu çalışarak bir ay önce deniz seviyesine inilmesi. 7— Binlerce insanın bulunduğu olimpiyat köyünde düzenli antrenman yapılabilse bile çalışma sonrası çevredeki diğer branşların gürültülerinin oluşu ve psikolojik olarak rahat dinlenememe. Evet, bunları neden yazıyorsun diyenler olabilir. Ben de olimpiyatlara katıldım, yıllardır milli takımlarımızda çalıştım, gördüğüm bildiğim konular. İnşaallah dediğimizin aksi olur ve değerli sporcu kardeşlerim en iyi şekilde son hazırlıklarını orada tamamlarlar’.
       <br/>
       <br/>
       Ne yazık ki Avni Tarhan’ın söyledikleri bir bir çıktı. Önce grekoromencilerimiz mindere serildi. Şeref Eroğlu, Nazmi Avluca ve Hakkı Başar ilk turda madalya umutlarını yitirdiler. Türk güreşinin prestijini ise altın madalya kazanan Hamza Yerlikaya kurtardı. Yerlikaya’nın madalya kazandıktan sonra canlı yayında söyledikleri ilginçti: ‘Bu başarıyı ailem sayesinde kazandım. Bana çok yardımcı oldular, devamlı moral verdiler. Onlara çok teşekkür ediyorum. Bu başarıyı da başta ailem olmak üzere bütün Türk halkına hediye ediyorum’.
       <br/>
       <br/>
       Harun Doğan şampiyon olsaydı...
       <br/>
       <br/>
       Grekoromencilerimizden sonra serbestçilerimiz mindere çıktı. Onlar da grekoromencilerimizden farklı değildi. Ahmet Doğu, Aydın Polatçı, Yüksel Şanlı, Ali Özen ve Adem Bereket rakiplerine birer birer elendiler, sıra 58 kilodaki dünya şampiyonumuz Harun Doğan’a geldi. Doğan, grubundaki ilk maçında Moldovalı rakibini yendi, ikinci maçında ise Özbek rakibine 1—0 mağlup olarak madalya şansını son müsabakalara bıraktı. Harun Doğan’ın madalya umudunun sürmesi için Özbek güreşçinin yenilmesi gerekiyordu. 1999 yılında dünya şampiyonu olduktan sonra tamamen olimpiyat altın madalyasına konsantre olan Doğan, kendi müsabakasından önce yapılan maçta Özbek güreşçinin kazandığını görünce dondu kaldı ve kendini çok kötü hissettiği için Rus rakibiyle yapacağı karşılaşmaya çıkmadı. Ne olduysa ondan sonra oldu. Sanki bütün yetkililer ve medya bu anı bekliyordu. Bir anda bütün başarısızlıkların üstü Harun Doğan ile kapatılmak istendi. Spor Bakanı Fikret Ünlü, ‘Buraya gelmeden önce güreşmesi için 10 milyar verdim, onun yaptığına bak’ diyerek, Gençlik—Spor Genel Müdürü Kemal Mutlu, ‘Kuş sütünü bile esirgemedik ama maalesef ruh kalmamış. Zaten daha önceki maça ay—yıldızlı formayı giymeden çıkmıştı’ diyerek, Güreş Federasyonu Başkanı Ahmet Ayık da ‘En iyi imkanları sağladık. Sonuç bu olmamalıydı. Cezasını çekecek’ diyerek Harun Doğan’ı medyanın önüne attı.
       <br/>
       <br/>
       Medya ise günlerce gündemden düşürmeyerek Harun Doğan’ı yerden yere vurdu. Önce vatan haini ilan edildi, ‘Ay yıldızlı mayo insanı nasıl rahatsız edermiş? Bir Türk, Rus ile güreşmekten nasıl kaçarmış?’ dendi, sonra konjonktür akla geldi ve ‘vatan haini’ sıfatına ‘irticacı’ da eklendi. İrticacı ilan edilmesinin üç sebebi vardı. Birincisi, geçen yıl Ankara’da düzenlenen Dünya Şampiyonası’nda altın madalya kazandıktan sonra Anıtkabir’de değil de, Kocatepe Camii’nde gazetecilere poz vermişti. İkincisi, Faziletli Gebze Belediyesi’nin güreşçisiydi. Üçüncüsü de eşi başörtülüydü. En sonunda suçlu bulunmuştu işte: İrtica. Sadece Harun Doğan değildi irticacı. Ülkemize madalya kazandıran Hamza Yerlikaya da, Hüseyin Özkan da, Hamide Bıkçın da, Halil Mutlu da irticacıydı. Çünkü, Yerlikaya, Özkan ve Bıkçın Faziletli İstanbul Büyükşehir Belediyesi’nin, Mutlu da Kombassan’ın sporcusuydu.
       <br/>
       <br/>
       Medya öylesine kaptırmıştı ki kendini irticaya, Harun Doğan’ın savunmalarını hiç olmazsa habercilik gereği küçük de olsa verelim diyen çıkmadı. Oysa, Harun Doğan şunları söylüyordu: ‘Ben bu ülkeye gençler, ümitler ve büyüklerde birçok madalya kazandırdım, bayrağımızı defalarca göndere çektirdim. Ben ay—yıldızı her zaman göğsümde taşıyorum. Giydiğim tişörtler, eşofmanlar hep ay—yıldızlı. Ben vatan haini değilim. FILA, Sydney’den itibaren geçerli olmak üzere yeni mayo belirledi. Bu mayolar bütün vücudu sarıyor ve rakibe avantaj sağlıyor. Hiçbir güreşçi giymediği için biz de giymedik. Maçlara antrenman mayosuyla çıkınca ay yıldız da yoktu tabii olarak. Mindere çıkmamama gelince... Ben kendimi tamamen altına konsantre etmiştim ve şansım kalmayınca adeta şoke oldum. Bu ruh hali ile maça çıkmak istemedim. Zaten çıksam da değişen hiçbirşey olmayacaktı. Bu şekilde mindere çıkmayan güreşçi sadece ben değilim. Bunca başarısızlıktan sonra günah keçisi, vatan haini ve irticacı ilan edildim. Ben bunu anlayamıyorum. Şampiyon olsaydım benden iyisi olmayacaktı’.
       <br/>
       <br/>
       Milliyet’in iki yüzü
       <br/>
       <br/>
       Sydney’deki başarısızlıktan sonra ağır eleştirilere maruz kalan Harun Doğan hakkında bakın Milliyet gazetesi neler yazmıştı bir yıl evvelki Dünya Şampiyonası’nın ardından: ‘’Türk güreşinin yıldızı, her geçen yıl parlayan yeni ismi. Geçen yıl İran’da düzenlenen Dünya Şampiyonası’nda hakem kurbanı oldu, gümüş madalyada kaldı. Bu yıl Avrupa Şampiyonası’nda zirveye çıktı. Önceki gün de Ankara’da rakiplerini bir bir yıktı, altına uzandı. Ama bu başarıya ulaşana kadar da çekmediği kalmadı. Annesi hastalandı, kamptan ayrılmak zorunda kaldı. Ceza Kurulu’na yollandı. 1 ay 15 gün ceza aldı, Dünya Şampiyonası’na Genel Müdür’ün özel izniyle katıldı. Evlendi, iki gün sonra kampa çağrıldı. 9 ay boyunca yuvasından, baba ocağından uzak yaşadı. Hastalandı, sakatlandı, her maçına iğne olarak çıktı. Finalde de tek koluyla savaştı. Ama yılmadı, usanmadı. Mangal gibi yüreğiyle, rakiplerini şaşkına çeviren stili ve çabukluğu ile sonunda altın madalyayı boynuna taktı. Şampiyon, bu başarıyı ise eşi Nuray’a borçlu. Çünkü, birgün Harun’un canı idman yapmak istemedi. Eve döndüğünde eşi çantasını karıştırdı, eşyalarının kuru olduğunu görünce Harun’a kızdı. Nuray Hanım’ın ‘Şampiyon olamazsan herkes beni suçlar. Evlendi, şampiyon olamadı derler’ şeklindeki sözleri Harun’u kamçıladı’’.
       <br/>
       <br/>
       Bir yıl önce bunları yazan Milliyet, Sydney’den sonra konjonktüre uygun haberler yapmaya başladı. Bunlardan biri eski milli güreşçi Erol Koyuncu ile yapılan röportajdı. Koyuncu’nun tercih edilmesinin sebebiyse Alevi olmasıydı. Güreşte irtica olduğunu söyleyen Koyuncu, namaz kılan, oruç tutan antrenör ve sporcular tarafından sürekli milli takımdan dışlandığını belirtiyordu. Şu anda Atatürkçü Düşünce Derneği üyesi olan ve Çaykurspor’da antrenörlük yapan Erol Koyuncu’nun geçmişine baktığımızda milli takımdan hiç de dışlanmadığını görüyoruz. Koyuncu, 1991—1997 yılları arasında sekiz kez Türkiye’yi temsil etmiş. Bir kez Avrupa, bir kez de Dünya Ordu Oyunları şampiyonluğu var. Diğer altı şampiyonadaki dereceleri ise Akdeniz ve Avrupa dördüncülüğü, Avrupa yedinciliği, dünya dokuzunculuğu ve Avrupa onunculuğu.
       <br/>
       <br/>
       Hıncal Uluç: Başkanlar YÖK’teki gibi seçilsin
       <br/>
       <br/>
       Bütün bu söylenenlerden sonra çözüm (!) önerisi Sabah Gazetesi Yazarı Hıncal Uluç’tan geldi. Konu irtica olunca günlerce güreş hakkında yazılar yazan, hatta güreşin spor olmadığını iddia eden Uluç, federasyon başkanlıklarının seçiminin yaklaştığını hatırlatıyor ve şöyle bir öneri getiriyordu: ‘Bu sisteme göre başkanlar seçimle gelecek. Seçimde kulüpler oy kullanacak. Kulüplerin çoğu yeşil sermayeyle kurulmuş. Bugün Türkiye, federasyon başkanlarını seçimle getirecek sportif olgunluğa erişmemiştir. Bu sebeple yeni bir spor yasası ile başkanlar eskiden olduğu gibi atama yolu ile göreve getirilsin. Haa, ille de demokrasi mi? En demokrat olması gereken üniversitelerde rektörler nasıl seçiliyor? Seçimle... Üniversite altı aday seçiyor, YÖK üçe indiriyor, Cumhurbaşkanı birini atıyor. İrticanın spora sızmasını engelleyecek süpab da budur’.
       <br/>
       <br/>
       Ünlü: İrtica yok, çocuklar haklı
       <br/>
       <br/>
       Bütün bu gelişmelerden sonra Spordan Sorumlu Devlet Bakanı Fikret Ünlü, geç de olsa iki önemli açıklama yaptı. Birincisi, Yeni Şafak Gazetesi Spor Yazarı Lokman Köse’ye yaptığı açıklamaydı. Şöyle diyordu Ünlü: ‘Sporda irtica yok. İddialar çok ağır. Bu tartışmalar Türk sporuna zarar verir. On yıl önceki bir adamı çıkarıp konuşturmak doğru değil. Suçlanan insanlar, bugüne kadar Türk sporuna hizmet etmiş, sayısız madalyalar kazanmış insanlar. Artık bu tartışmalar bitsin’. Ünlü, ikinci açıklamayı da Hürriyet’ten Gülden Aydın’a yaptı. Ünlü, ay— yıldızlı mayoyla güreşmediği için eleştirilen Harun Doğan’a haksızlık yapıldığını kabul ediyordu: ‘Evet, mayolar rahat değildi, çocuklar bu konuda haklıydı. Çırpmada rakibe avantaj sağlıyor diye istemediler. İkişer üçer takım mayolarımız vardı ama o mayoları beğenmediler. Diğer ülke sporcuları da gerçekten beğenmedi ve giymedi’.
       <br/>
       <br/>
       Bakan Ünlü bu açıklamalarını ilk anda yapsaydı hem Harun Doğan gibi bir sporcu kazanılmış olacak, hem de başarısızlığın gerçek nedenleri araştırılıp kamuoyunda sıcağı sıcağına tartışılacaktı. Sonuçta kazanan Türk sporu olacaktı. Maalesef olmadı. Medya sansasyonu, yetkililer de susmayı tercih edince büyük bir fırsat kaçtı. Sporcularımıza iyi bakamıyoruz, bari irticaya iyi bakalım. Zira, 2004’te de başarısızlıkları örtbas etmek için yine lazım olabilir.
       <br/>
       <br/>
       e—mail: kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13823), [web.archive.org (arşiv bağlantısı)](http://web.archive.org/web/20050302174707/http://www.aksiyon.com.tr:80/detay.php?id=13823)
