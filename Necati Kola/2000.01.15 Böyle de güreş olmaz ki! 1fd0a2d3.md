# Böyle de güreş olmaz ki!

*Necati Kola 2000.01.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye 1. Futbol Ligi'nde Galatasaray'ın açık ara liderliği nedeniyle heyecan biraz azaladursun, Türkiye 1. Güreş Ligi'nde kıran kırana yapılan final müsabakaları yürekleri ağza getirdi adeta.
  </font>
 </div>
 <div id="newsText">
  <font class="detail-text">
   Güreşin lokomotifleri İstanbul Büyükşehir Belediyesi ile Gebze Belediyesi arasındaki final mücadeleleri, sadece minderde değil, minder dışında da kıran kırana geçti. Seyircilerin birbirine girdiği, sporcuların sakatlandığı, yabancı güreşçilerin cirit attığı ve bir maçlık transferlerin yapıldığı final müsabakalarının ilkini Gebze Belediyesi, rövanşı ise İstanbul Büyükşehir Belediyesi kazandı.
   <br/>
   <br/>
   Yerlikaya, iki maçlığına Gebze'de
   <br/>
   <br/>
   Güreş liglerinde bu yıl yeni bir uygulama başlatıldı. Buna göre, daha önce serbest ya da grekoromen stilde faaliyet gösteren kulüplere her iki stilde de takım kurma zorunluluğu getirildi. Bu zorunluluğu getiren Güreş Federasyonu, ikişer maç üzerinden yapılan deplasmanlı lig müsabakalarında sekiz sıkletten dördünün serbest, dördünün de grekoromen stil olmasını kararlaştırdı. Hâl böyle olunca her iki sitilde de güreşçi sıkıntısı çekildi. Federasyon, bu açığı kapatabilmek için bir maçlığına güreşçi kiralanmasına ve yabancı sporcu transferine 3+1 şeklinde izin verdi. Kulüpler, kendilerine tanınan yabancı sporcu hakkını en iyi şekilde değerlendirince, Türkiye 1. Güreş Ligi müsabakaları adeta uluslararası bir turnuva hüviyetine büründü.
   <br/>
   <br/>
   Türkiye 1. Güreş Ligi'nin favori iki ismi, geçen yıllarda olduğu gibi bu yıl da İstanbul Büyükşehir Belediyesi ve Gebze Belediyesi'ydi. Her iki takım finalde karşı karşıya geldi. Gebze Belediyesi, birinci etap maçlarında iki defa yenildiği güçlü rakibi karşısında, 85 kiloda Emlak Bankası'ndan iki maçlığına kiraladığı Avrupa, dünya ve olimpiyat şampiyonu Hamza Yerlikaya'yı ve olimpiyat şampiyonu Mehmet Akif Prim'i de güreştirdi. Bayrampaşa Spor Salonu'ndaki güreşler kıran kırana geçerken, zaman zaman tribünler de karıştı. Final mücadelelerinin ilkinde bir üst sıklette güreşen Hamza Yerlikaya dünya şampiyonu Hakkı Başar'ı mağlup ederken, Gebze Belediyesi de İstanbul Büyükşehir Belediyesi'ni 3324 yendi. Hamza Yerlikaya'nın normalde dinlenmesi ve sadece rövanş karşılaşmasında mindere çıkması gerekiyordu. Fakat o, antrenmansız olmasına rağmen maç başına 3 milyar lira alma pahasına hem ilk maçta, hem de ikinci maçta Gebze Belediyesi'nin formasını giydi.
   <br/>
   <br/>
   Efsane güreşçimizin sakatlık numarası!
   <br/>
   <br/>
   İstanbul Büyükşehir Belediyesi, kendi evindeki müsabakalar sonucunda ilk maçı 3324 kaybetse de rövanş için oldukça iddialıydı. Gebze Belediyesi ise kendi evinde mücadele edecek olmanın rahatlığı içerisindeydi. İlk maçta Hakkı Başar gibi bir güreşçiyi yenen Hamza Yerlikaya'ya çok güveniyorlardı.
   <br/>
   <br/>
   Türkiye 1. Güreş Ligi finalinin Gebze'deki rövanşı 54 kilo mücadelesiyle başladı. İst. Büyükşehir Belediyesi'nden Alexander Zaharov, Ramazan Demir'i 50, Mevlana Kulaç'ı ise 51 yenerek takımına moral kazandırdı. 58 kiloda, Gebze Belediyesi'nin Rumen güreşcisi Marian Sandu, Necmettin Bayraktar'ı her iki müsabakada da 40 ve 63'lük skorlarla mağlup ederek durumu eşitledi. 63 kiloda, Gebze Belediyesi'nin dünya şampiyonu sporcusu Harun Doğan, Orkun Sivri'yi 20 ve 43'lük skorlarla geçerek moral ibresini takımı lehine çevirdi. 69 kiloda, İst. Büyükşehir Belediyesi'nden Mecnun Güler, Mehmet Ender'i 90 ve 32 yenerek dengeyi sağladı. 76 kiloda İst. Büyükşehir Belediyesi'nden Adem Bereket, Gökhan Yavaşer karşısında her iki müsabakayı da 30 ve 52 kazanarak takımına büyük avantaj sağladı.
   <br/>
   <br/>
   Bu müsabakalardan sonra gözler Hamza Yerlikaya'ya çevrildi. 85 kiloda güreşen 'Asrın Güreşçisi' Hamza Yerlikaya, genç rakibi Serkan Özden'le güreşirken sakatlık geçirip minderden çekilince hükmen yenik sayıldı. Bu durum, güreşseverler tarafından 'Hamza, baktı yenemiyor, sakatlık numarası yaptı' şeklinde yorumlandı. Nitekim, daha sonra doktorlar tarafından yapılan muayene sonucunda Hamza Yerlikaya'nın önemli bir sakatlığının olmadığı açıklandı. Bir anda dikkatleri üzerine çeken genç güreşçi Serkan Özden, 11 biten ikinci müsabakada ise Tekin Çağlar'ı hakem kararıyla yenerek takımının şampiyonluğu için büyük bir başarıya imza attı.
   <br/>
   <br/>
   Bu sonuçlardan sonra iyice coşan İstanbul Büyükşehir Belediyesi, 97 kilodaki Rus güreşcisi Kura Magamedov'un Sefa Öngür'ü iki maçta da hükmen yenmesiyle puan farkını iyice açtı. 130 kiloda Fatih Bakır'ın Şaban Donat'ı 30 ve 20 yenmesi ise İstanbul Büyükşehir Belediyesi'nin şampiyonluğunu ilan etti. Minderden 4117'lik teknik üstünlükle ayrılan İstanbul Büyükşehir Belediyesi, arka arkaya dördüncü kez Türkiye şampiyonu olmanın haklı gururunu yaşadı böylece.
   <br/>
   <br/>
   Altyapıya eğilmek şart
   <br/>
   <br/>
   Bu yıl yeni bir statüyle gerçekleştirilen Türkiye 1. Güreş Ligi gösterdi ki güreş eğitim merkezlerinin yetiştirdiği sporcular yetersiz. Ata sporumuz güreşte yabancı sporculara ihtiyaç duymamamız için altyapıya bir an evvel eğilmek ve Şeref Eroğlu, Nazmi Avluca ve Harun Doğan gibi şampiyonların sayısını artırmak şart. Güreş otoritelerinin ortak görüşü, eğer yabancı güreşçiler minderlerimizi işgal etmeye devam ederse kaybedenin Türkiye olacağı şeklinde. Yabancı sporculara iznin sadece bu yıl ile sınırlı kalmasını temenni eden güreş otoritelerinin endişesiyse kulüplerdeki bu yabancılaşmanın milli takıma da yansıması ihtimali.
   <br/>
   <br/>
   Evet, bu yıl bir geçiş süreci yaşayan Türkiye 1. Güreş Ligi gelecek yıl daha da heyecanlı geçecek. Çünkü, İstanbul Büyükşehir Belediyesi, Gebze Belediyesi, Ankara Büyükşehir Belediyesi, TEDAŞ ve Kara Kuvvetleri gibi güçlü takımlara Emlak Bankası da eklendi. Hamza Yerlikaya, Şeref Eroğlu, Aydın Polatçı ve Nazmi Avluca gibi şampiyonları kadrosunda bulunduran Emlak Bankası, 2. Lig'de şampiyon olarak 1. Lig'e yükseldi. Temennimiz, gelecek yıl yabancısız bir lig heyecanı yaşamak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5753-boyle-de-gures-olmaz-ki.html), [web.archive.org (arşiv bağlantısı)](http://web.archive.org/web/20140427161453/http://www.aksiyon.com.tr:80/aksiyon/haber-5753-boyle-de-gures-olmaz-ki.html)
