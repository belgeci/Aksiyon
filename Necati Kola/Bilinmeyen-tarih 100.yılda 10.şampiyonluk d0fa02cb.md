# 100.yılda 10.şampiyonluk

*Necati Kola Bilinmeyen-tarih*

<div>
 <font>
  <img border="0" height="1" src="/web/20030919003820im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030919003820im_/http://www.aksiyon.com.tr/resim/443/80.jpg" vspace="5"/>
  </p>
 </font>
 <font class="content">
  Beşiktaş, kuruluşunun 100. yılında 10. Süper Lig şampiyonluğuna ulaştı. 8 yıl aradan sonra kazanılan bu başarı, Siyah—Beyazlı takımın hedeflerini büyüttü. Kara Kartal, artık Şampiyonlar Ligi’nde final amaçlıyor. 8 yıldır şampiyonluğa hasret kalan Beşiktaş, 45 yıllık lig tarihinde 10. kez zirveye çıktı. Siyah-Beyazlı taraftarlar, şampiyonluğu sokaklara fırlayarak kutladı.
 </font>
 <p>
  <font class="content">
   Bu başarıyla birlikte Şampiyonlar Ligi'ne doğrudan katılacak olan Kara Kartallar, Avrupa'da büyük başarılar kazanmanın hayallerini kurmaya çoktan başladı. Sezon başında birçok kişi şampiyonluk yarışının Beşiktaş ile G.Saray, yani Mircea Lucescu ile Fatih Terim arasında geçeceği tahmininde bulunuyordu. Ya da gönüller öyle istiyordu. Çünkü, takımı şampiyon yaptığı halde Rumen teknik direktör Lucescu G.Saray’dan gönderilmiş ve yerine Fatih Terim getirilmişti. Herkes, İtalya’dan bambaşka bir havayla gelen Terim ile mazlum konumuna düşen Lucescu’nun Süper Lig’deki mücadelesini merakla bekliyordu.
   <br/>
   <br/>
   Sezon başlarken Siyah—Beyazlı taraftarların şampiyonluk arzusu diğer takımlara göre daha fazlaydı. Çünkü, şampiyonluk özlemi sekiz yıla yaklaşıyordu. Ayrıca, Türk futbol tarihinin en eski takımı olan Beşiktaş’ın kuruluşunun 100. yılıydı. Bu sezon ne olursa olsun mutlu sona ulaşılmalı ve bir asırlık tarih Süper Lig’deki 10. şampiyonlukla taçlandırılmalıydı. Bunun örnekleri Avrupa’da çok görülmüştü. Celtic (1888), Porto (1893), Sparta Prag (1893), Kopenhag (1893), Göteborg (1894), Aalborg (1895), Juventus (1897), Barcelona (1899), Lazio (1900) ve Bayern Münih (1900), kuruluşunun 100. yılında lig şampiyonluğuna ulaşmıştı.
   <br/>
   <br/>
   Siyah—Beyazlı taraftarlar, kendileri açısından tarihi öneme sahip bu sezonun kıymetini çok iyi biliyorlardı. Bu yüzden ilk haftalarda İnönü Stadı’nın tribünlerinde yankılanan tezahürat şuydu: “Ölmedeeen mezaraaa koymayın biziii... Bu seneee şampiyooon görelim siziii!” Üç yıl önce Süleyman Seba’nın koltuğu bırakmasının ardından başkan seçilen Serdar Bilgili ve arkadaşları da nasıl şampiyon olacaklarının ince hesaplarını yapıyorlardı. Bu hesaba göre, camiada birlik ve beraberlik havası oluşturulmalı ve en ufak bir negatif enerjiye bile meydan verilmemeliydi.
   <br/>
   <br/>
   Bu nedenle taraftarın sesine kulak verildi ve tribünleri yönlendiren Çarşı Grubu’nun ısrarla istediği eski futbolcuları Pascal Nouma istemeyerek de olsa tekrar transfer edildi. Taraftar için Nouma demek Beşiktaş’ın siyahı demekti. Yönetim 12 numaralı formayı taraftarlara ayırdığı için Pascal Nouma 12’nin tersi olan 21 numaralı formayı sırtına geçirdi.
   <br/>
   <br/>
   Baya, Stavrum, Myhre ve Asper ile yolları ayıran Siyah—Beyazlı takım, Nouma’nın yanı sıra Pancu, Amaral, Zago, Cordoba, Kaan Dobra, Niyazi, Zafer, Tolga, Serdar ve Sergen’i kadrosuna dahil etti. Lucescu’lu Beşiktaş, sezon öncesi hazırlık kampını İsviçre’de gerçekleştirdi. Taraftarlardan sabırlı olmalarını isteyen Lucescu, İsviçre kampı sırasında sürekli olarak şu mesajı veriyordu: “Bize üç ay süre verin. Beşiktaş’ı gazetelerin iç sayfalarından birinci sayfalarına taşıyacağım.”
   <br/>
   <br/>
   Bu kadar iddialı olan Lucescu, ilk dönemlerde büyük zorluklar yaşadı. Zago ve Sergen’in sakatlıkları, Nouma ile Pancu’nun da sonradan takıma dahil olmaları, Mircea Lucescu’nun iskeleti oluşturma gayretlerini olumsuz etkiliyordu. Takıma önce tandem oynatmayı düşünen Lucescu; Zago, Ronaldo, Ahmet Yıldırım, Tolga  ve Ali Eren’den oluşan savunma hattı ağır kalınca liberolu sisteme döndü. Bu savunma anlayışı ise Siyah—Beyazlı takımı şampiyonluğa, Ronaldo ve Zago’yu kahramanlığa, Ahmet Yıldırım’ı da Milli Takım’a taşıdı.
   <br/>
   <br/>
   Sezona buruk başladılar
   <br/>
   <br/>
   Sezon başlarken birçok eksikliği göze çarpan Beşiktaş, Süper Lig’deki ilk sınavına Bursa deplasmanında çıktı. Maç 2—2 sona erdi; fakat akıllarda Pancu ile hakem Metin Tokat kaldı. Pancu, attığı iki güzel golle “Lucescu, kendi adamını transfer ettirdi.” şeklindeki eleştirilere ilk cevabını verdi. Metin Tokat da hatalı kararlar verdiği gerekçesiyle Beşiktaşlı yöneticilerin, özellikle de Yıldırım Demirören’in sert eleştirilerine maruz kaldı. Metin Tokat da Demirören’i mahkemeye verdi.
   <br/>
   <br/>
   Şampiyonluğu hedefleyen Beşiktaş, kendi taraftarları önündeki ilk maçını Kocaelispor ile oynadı. Herkes farklı bir skorla Bursaspor beraberliğinin unutulacağını tahmin ediyordu ki Siyah—Beyazlı takım, karşısında dişli bir rakip buldu. Beşiktaş adına gol bir türlü gelmiyordu. Tribünlerde en heyacanlı olan ise Başkan Serdar Bilgili’ydi. İlk yarı golsüz sonuçlanınca Bilgili stattan ayrıldı. İkinci yarıda Kocaelispor öne geçti ve son dakikalara kadar bu üstünlüğünü devam ettirdi. Herkes “Bu Beşiktaş şampiyonluğu nasıl hedefliyor?” derken sahneye önce Ahmet Yıldırım, sonra da Ahmet Dursun çıktı. Maç 2—1 sona erince derin bir oh çekildi.
   <br/>
   <br/>
   Sonra İstanbulspor deplasmanına, yani Güngören Stadı’na gidildi. Takım, yine 1—0’lık mağlubiyetten 2—1’lik galibiyete ulaşmasını bildi. Sonra İnönü Stadı’nda D.Bakırspor engeli 2—0 ile geçildi. Lucescu, bu karşılaşmadan sonra sistem değişikliğine gitti. Yani, 4—4—2’den 3—5—2’ye döndü. Artık futbol yazarları, Beşiktaş’ın rayına oturmaya başladığını ve bundan sonra oyun kalitesini arttıracağını yazıyorlardı. Fakat Beşiktaş, İzmir’de Göztepe ile 2—2 berabere kalarak iki puan daha kaybetti. Lucescu, bu skoru UEFA Kupası’nda oynayacakları Sarajevo maçını düşünmelerine bağladı. Ancak takım zayıf rakibi ile İnönü Stadı’nda 2—2 berabere kalarak herkesi hayal kırıklığına uğrattı.
   <br/>
   <br/>
   Bocalamaktan bir türlü kurtulamayan Kara Kartal, kaleci Cordoba’nın ilk kez yedek soyunduğu Trabzonspor maçında da berabere kaldı. Sonra Ankaragücü deplasmanına giden Beşiktaş, başkentten 1—0’lık skorla üç puan aldı. Bu galibiyet, zor günler geçiren takım için ilaç gibi geldi. Ankara’dan sonra UEFA Kupası’ndaki rövanş için Sarayova’ya gidildi. Burada hiç beklenilmediği kadar kolay bir galibiyet alındı. Beşiktaş, 5—0’lık skorla tur atladı.
   <br/>
   <br/>
   Bu moral ile G.Antepspor karşısına çıkan Kara Kartal, sahadan yine beraberlikle ayrıldı. 9. haftada Denizlispor deplasmanına gidildi. Beşiktaş, üç puanı son beş dakikada attığı iki golle kazandı. Özellikle Sergen Yalçın’ın serbest vuruştan attığı mükemmel gol, jeneriklere girecek güzellikteydi. Usta ayak, topu tam iki direğin birleştiği yerden filelerle buluşturdu. Denizlispor kalecisi Heinen’in gerçekten de yapacağı hiçbir şey yoktu.
   <br/>
   <br/>
   İlk yarıda da lider
   <br/>
   <br/>
   Artık Rumen çalıştırıcının sezon başında istediği üç aylık süre dolmuş, Beşiktaş’ın futbol kalitesi artmaya başlamıştı. İnönü’deki farklı Malatyaspor galibiyeti, bunun ispatıydı. Bu maçta açık tribüne açılan dev bayrak da artık taraftarın şampiyonluğa inanmaya başladığını gösteriyordu.
   <br/>
   <br/>
   UEFA Kupası’ndaki Alaves maçı nedeniyle bir sonraki hafta oynanması gereken F.Bahçe karşılaşması ileri bir tarihe ertelendi. Kazanmaya alışan Beşiktaş, sırasıyla Elazığspor, Altay ve Adanaspor engellerini kayıpsız geçti. Bu arada Sergen’in artan formu Lucescu’yu son derece memnun ediyordu. Rumen teknik adam, o sıralarda şöyle diyordu: “Sergen bize ziyafet  çekiyor.”
   <br/>
   <br/>
   Sergen’in şov yapmaya başladığı günlerde 3 Kasım seçimleri yapıldı ve Abdullah Gül başkanlığında AK Parti hükümeti kuruldu. Beşiktaşlı olan Gül’ün başbakanlık koltuğuna oturması Siyah—Beyazlı tribünlere de hareket getirdi. Taraftarlar, kapalı tribünün üstüne “Beşiktaşlı Başbakanımızla Gurur Duyuyoruz” pankartı asarak siyasete ve Beşiktaşlı siyasilere uzak olmadıklarını böylece göstermiş oldular.
   <br/>
   <br/>
   Alaves’in ardından UEFA Kupası’nda Dinamo Kiev’i de eleme başarısı gösteren Beşiktaş, İnönü Stadı’nda G.Birliği ile 1—1 berabere kaldı. Bu, 14 haftada alınan 5. beraberlikti. Bir başka deyişle, Beşiktaş’ın kaybettiği puanlar 10’a yükselmişti. Bu beraberliğin ardından liderlik koltuğu da G.Saray’a kaptırıldı.
   <br/>
   <br/>
   Haftalar ilerledikçe heyecan da artıyordu. Çünkü, futbolseverlerin sonucunu merakla beklediği G.Saray—Beşiktaş derbisi yaklaşıyordu. Ali Sami Yen Stadı’ndaki bu zorlu müsabakayı Terim mi kazanacaktı, yoksa Lucescu mu? 8 Aralık 2002 tarihinde oynanacak olan maçın favorisi olarak da Sarı—Kırmızılı takım gösteriliyordu. Ama Lucescu’nun kazanma azmi de unutulmamalıydı. Tam bir taktik mücadele şeklinde geçen maçın 77. dakikasında sahneye İbrahim çıktı. Solak olduğunu bildiğimiz İbrahim, girdiği bir pozisyonda topu sağına çekerek topu ağlarla buluşturdu. Beşiktaş, hem bir hafta önce kaptırdığı liderliği geri aldı, hem de Sarı—Kırmızılı takımın kendi evinde üst üste 25 maçlık yenilmezlik unvanına son verdi. Galibiyet serisini Samsunspor karşısında sürdüren Siyah—Beyazlı takım, İnönü Stadı’nda Bursaspor’u da mağlup ederek ligin ilk yarısını maç eksiğine rağmen namağlup lider olarak tamamladı.
   <br/>
   <br/>
   İlk mağlubiyet G.Birliği’nden
   <br/>
   <br/>
   Gösterdiği performansla ilk yarıda beğeni toplayan Beşiktaş, dünyada sezonun en başarılı takımları sıralamasında 9. sıraya kadar yükseldi. Süper Lig’in ikinci yarısı bir derbiyle start aldı. Ertelenen maçta F.Bahçe ile Beşiktaş Şükrü Saracoğlu Stadı’nda karşı karşıya geldi. Bu zorlu derbi, kalan maçları yakından ilgilendirecekti. Yoğun yağmur altında oynanan müsabaka, 57. dakikada Ahmet Dursun’un attığı golle 1—0 sonuçlandı. Bu sonuçla F.Bahçe büyük yara alırken, Beşiktaş da çok büyük avantaj elde etti.
   <br/>
   <br/>
   Bu sonuçla moral bulan Beşiktaş, ilk yarıda zor yendiği Kocaelispor deplasmanında adeta şov yaptı. Sahadan 5—0 galip ayrılan Siyah—Beyazlı takım, bir hafta sonra da İstanbulspor engelini aştı. Artık Beşiktaş, şampiyonluğun en güçlü adayı olarak gösteriliyordu. UEFA Kupası’nda Slavia Prag’ı eleyen Siyah—Beyazlılar, çeyrek finale çıkmanın sevincini yaşarken İnönü’de Göztepe ile karşı karşıya geldi. Bu karşılaşmanın tarihi bir önemi vardı. Bu önem 7—3 olan skordan kaynaklanmıyordu. Mart 1903’te kurulan Beşiktaş’ın 100. kuruluş yılı tam da bu maça denk gelmişti. Yönetim de görkemli bir kutlama töreni düzenlemişti. Stadyuma gelenler hem 10 gol izleme fırsatı buldu, hem de muhteşem bir şölen izledi. Şölende nostalji vardı. Eski futbolcular gösteri maçı oynadı, dev bir 100. yıl pastası kesildi, havai fişek gösterileri yapıldı.
   <br/>
   <br/>
   Göztepe’yi farklı mağlup ettikten sonra Türkiye Kupası’nda G.Birliği ile yarı final mücadelesi verdi Beşiktaş. Siyah—Beyazlı takım, gol düellosu şeklinde geçen maçı uzatma dakikalarında atılan altın golle kaybetti. Bu sezon ilk mağbubiyetini alan Beşiktaş, Türkiye Kupası’ndan elendi. 23 maç sonra gelen bu mağlubiyet, takımın moralini de bozdu.
   <br/>
   <br/>
   Bu mağlubiyetten sonra Trabzon’a giden Siyah–Beyazlı takım, en zorlu deplasman maçlarından birini oynadı. Trabzonspor, ligin namağlup tek takımı olan Beşiktaş’a yenilginin nasıl bir şey olduğunu tattırmak istiyordu. Bordo—Mavili takım, Fatih Tekke ile 1—0 öne geçti. Maçın uzatma dakikaları bile bitmek üzereydi ki sahneye Pancu çıktı. Hakem son düdüğünü çalmak üzereyken 30 metreden bir füze gönderdi Pancu. Kaleci Petkoviç’in çırpınışları ise fayda etmedi. Trabzon’dan bir puanla dönen Beşiktaş, namağlup unvanını devam ettirdiği için derin bir oh çekti.
   <br/>
   <br/>
   Siyah—Beyazlı takım, daha sonra İstanbul’da Ankaragücü’nü 1—0 yendi, ardından G.Antep deplasmanında 1—1 berabere kaldı. UEFA Kupası’nda da Lazio’ya elenen Beşiktaş’ta hedef olarak sadece lig şampiyonluğu kaldı. Denizlispor ve Malatyaspor engellerini aştıktan sonra D.Bakır deplasmanında ummadığı bir sonuç alan ve namağlup unvanını kaybeden Beşiktaş, arka arkaya gelen tüm olumsuzluklara rağmen yarışı bırakmadı. Bu arada, şampiyonluğun diğer adayı G.Saray’ın özellikle kendi evinde kaybettiği puanlar Siyah—Beyazlı takıma moral veriyordu.
   <br/>
   <br/>
   D.Bakırspor maçından sonra F.Bahçe ile zorlu bir karşılaşmaya çıkan Beşiktaş, sahadan 2—0 galip ayrılmasını bildi. Ancak bu maçta en çok konuşulan Nouma’nın gayri ahlaki davranışı oldu. Ve Fransız futbolcu kamuoyunun yoğun tepkisinin ardından takımdan gönderildi. Beşiktaş Başkanı Serdar Bilgili, “Şampiyonluktan çok daha önemli değerlerimiz var. Her şey şampiyonluk demek değil.” dedi. Bir gün gecikmeli olarak alınan bu karar, kamuoyu tarafından takdirle karşılandı.
   <br/>
   <br/>
   Zorlu bir döneme giren Kara Kartal, küme düşme hattındaki Elazığspor’u zor da olsa mağlup ederek İstanbul’a mutlu döndü. Sonra Altay’ı 2—0 ile geçen Beşiktaş, son haftaların başarılı takımı Adanaspor’u da deplasmanda 1—0 yenmesini bildi. Ve sonucunu herkesin merakla beklediği, özellikle de G.Saraylıların yakından takip ettiği G.Birliği—Beşiktaş maçı gelip çattı. Birçok kişi, bu sezon inanılmaz bir performans sergileyerek şampiyonluğu kovalayan G.Birliği’nin galip geleceğini tahmin ediyordu. Fakat sahadan mutlu ayrılan taraf Beşiktaş oldu. 2—1 sona eren bu maç, G.Birliği’den ziyade G.Saray’ı üzdü.
   <br/>
   <br/>
   Asrın derbisini Lucescu kazandı
   <br/>
   <br/>
   Ve asrın derbisi olarak nitelenen Beşiktaş—G.Saray derbisi gelip çattı. Beşiktaş bir puan alsa dahi şampiyonluğunu ilan edecek, G.Saray ise galip geldiği takdirde iddiasını son haftaya taşıyacaktı. 6 puan değerindeki maç, baştan sona taktik mücadele şeklinde geçti. Oyuncuların çok gergin oldukları suratlarından belli oluyordu. Fakat sahada gergin olmayan bir oyuncu vardı: Sergen Yalçın. Maç boyunca rahat hareketleriyle dikkat çeken Sergen, arkadaşlarını zaman zaman net gol pozisyonlarına sokuyordu. Ve karşılaşma golsüz bitecek denirken uzatma dakikalarında sahneye bu oyuncu çıktı. G.Saray defansını sadece Bülent Korkmaz ile yakalayan Sergen, yardıma gelen Tümer ile paslaştıktan sonra Sarı—Kırmızılı takımın filelerine 11. golünü attı. Bu sezon rakip fileleri 11 kez havalandırarak takımının en skorer futbolcusu olan Sergen’in iki sezon formasını giydiği G.Saray’a attığı bu gol, Beşiktaş’a 100. yılında 10. şampiyonluğunu getirdi. Bu sezon Avrupa’nın en az gol yiyen ikinci ekibi olan Kara Kartal, 100. yılında mutlu sona ulaşan 12. Avrupa takımı oldu. Bu sezon tüm derbileri gol yemeden kazanan Lucescu, Türkiye’de iki farklı takımı zirveye çıkaran üçüncü teknik direktör olurken; Fatih Terim de G.Saray’ın başında ilk kez şampiyonluk yüzü göremedi.
   <br/>
   <br/>
   Bilgili: Hedef Şampiyonlar Ligi finali
   <br/>
   <br/>
   Beşiktaş Başkanı Serdar Bilgili, hedefledikleri büyük başarıları Şampiyonlar Ligi’nde gerçekleştireceklerini ifade etti. ‘’Bu sezon başardığımız en önemli olay, UEFA Kupası’nda çeyrek finale yükselmemizdir. Şimdi Şampiyonlar Ligi’nde hiçbir Türk takımının yapamadığını gerçekleştirmek istiyoruz’’ diyen Bilgili, ‘’Bu başarı yıllar süren çalışmalar sonunda elde edildi. Şampiyonluk aile ortamında gerçekleştirilen çalışmalar sonunda kazanıldı. Başarımız birkaç yıl daha istikrarlı biçimde Türkiye’de ve Avrupa’da devam edecek.’’ şeklinde konuştu.
   <br/>
   <br/>
   Şampiyon olmalarından dolayı büyük mutluluk yaşadıklarını beliten Serdar Bilgili, ‘’100. yılımızda 4 derbi kazanarak ve Galatasaray’ı yenerek şampiyon olmak önemli bir duygu. Bana ve yönetimime güvenen, her türlü hatamızı kabul eden ve bize sabır gösteren Beşiktaş taraftarlarına teşekkür ediyorum. Gelecek sezon Şampiyonlar Ligi’nde mücadele edeceğiz. Bu nedenle mali yapımızı daha da güçlendireceğiz. Beşiktaş Avrupa’da her sene daha üstlere çıkacak.’’ diyerek iddialı konuştu.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2644&yorum=241), [web.archive.org (arşiv bağlantısı)](http://web.archive.org/web/20030919003820/http://www.aksiyon.com.tr:80/detay.php?id=2644&yorum=241)
