# Deniz seviyesinde veda

*Necati Kola Bilinmeyen-tarih*

<div>
 <font>
  <img border="0" height="1" src="/web/20050302181024im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181024im_/http://www.aksiyon.com.tr/resim/303/75.jpg" vspace="5"/>
  </p>
 </font>
 <font class="content">
  Avustralya’nın Sydney kentinde devam eden olimpiyat oyunlarında halterde Halil Mutlu’nun, judoda da Hüseyin Özkan’ın ülkemize kazandırdığı altın madalyalara sevinmemiz fazla uzun sürmedi.
 </font>
 <br/>
 <p>
  <font class="content">
   Seul, Barcelona ve Atlanta’da rekorlar kırarak üç kez olimpiyat şampiyonu olmayı başaran ‘Cep Herkülü’ lakaplı efsanevi haltercimiz Naim Süleymanoğlu, dördüncü olimpiyatında sıfır çekerek kariyerini kötü bir şekilde noktalamıştı çünkü. Kendisi de dahil olmak üzere hiç kimsenin beklemediği bir sonuçla karşılaşan Süleymanoğlu’nun haltere kötü bir şekilde veda etmesine değinmeden evvel hayat hikayesine kısaca bir göz atalım isterseniz.
   <br>
    <br>
     Altın toplamaya çok erken başladı
     <br>
      <br>
       1967 yılında Bulgaristan’da doğan Naim Süleymanoğlu’nun küçük ama dev bir halterci olacağı baştan belliydi. On yaşında haltere başladı, on beş yaşındayken Brezilya’da düzenlenen Dünya Gençler Halter Şampiyonası’nda ilk altın madalyasını kazandı. Bir yıl sonra büyüklerde mücadele etmeye başladı ve on altı yaşında dünya rekoru kırarak en genç rekortmen unvanını aldı. Başarı grafiğini sürekli yükselten Naim Süleymanoğlu, 1986 yılına kadar elli dünya rekoruna imza attı. Süleymanoğlu rekor üstüne rekor kırarken Bulgaristan’daki Türkler’e yönelik baskılar da had safhaya ulaşıyordu. Bulgar mezalimini dünyaya duyurmak isteyen Ozan Arif önderliğindeki bir grup ülkücü, 1986 yılında Sydney’de düzenlenen Dünya Halter Şampiyonası sırasında Naim Süleymanoğlu’nu kaçırarak Melbourne Konsolosluğu’na teslim etti. Zamanın başbakanı merhum Turgut Özal, önce Naim Süleymanoğlu’nun Türkiye’ye getirilmesini sağladı, ardından da rekortmen halterciyi manevi evladı ilan etti. Türkiye’ye ilk kez ayak basan Naim Süleymanoğlu için yeni bir dönem başlıyordu artık.
       <br/>
       <br/>
       Peş peşe dokuz dünya rekoru
       <br/>
       <br/>
       Rekortmen halterci Naim Süleymanoğlu, Bulgaristan’ın karşı davranışlarına rağmen 1988 Avrupa Şampiyonası’nda Türkiye adına yarıştı. İlk kez ay—yıldızlı formayı giyen ve üç altın madalya kazanan Süleymanoğlu, bu şampiyonada bir de dünya rekoru kırdı. Bu dünya rekoru, Türkiye’nin spor alanlarındaki ilk dünya rekoruydu aynı zamanda. Süleymanoğlu’nun 1988 Seul Olimpiyatları’nda Türkiye adına yarışabilmesi için ise Bulgaristan’dan izin alınması gerekiyordu. Bu izin için gereken para da bir milyon dolardı. Devlet gerekeni yaptı ve Naim Süleymanoğlu Seul’de rekorları alt üst etti. Süleymanoğlu, koparma (145, 150.5, 152.5), silkme (175, 188.5, 190) ve toplamda (320, 339, 342.5) peş peşe dokuz dünya, altı da olimpiyat rekoru kırarak erişilmesi güç bir başarı elde etti. Rekortmen halterci, güreş dışındaki bir branşta Türkiye’ye ilk altın madalyayı kazandıran sporcu olarak da tarihe geçti. Olağanüstü başarılarının ardından ödül yağmuruna tutulan Süleymanoğlu için en değerli mükafat, Bulgaristan’da bulunan ailesinin Türkiye’ye getirilmesi oldu. Naim Süleymanoğlu, rakiplerine ezici bir üstünlük sağlamaya 1992 Barcelona Olimpiyatları’nda da devam etti. Uluslararası Halter Basın Komisyonu tarafından dünyanın en iyi sporcusu seçilen Süleymanoğlu, kendi ağırlığının üç katını kaldıran ilk ve tek sporcu olarak Time’a da kapak oldu. Naim Süleymanoğlu’nun başarıları, üç altın madalya kazandığı ve zihinsel olarak halteri bırakmaya karar verdiği 1996 Atlanta Olimpiyatları’na kadar sürdü. Efsanevi halterci, bu tarihe kadar yetmişten fazla rekora imza attı.
       <br/>
       <br/>
       Sigara, alkol, gece hayatı...
       <br/>
       <br/>
       Rekortmen halterci, zihinsel olarak halteri bıraktıktan sonra kendini sigaraya, içkiye ve gece hayatına verdi. Naim Süleymanoğlu’nun 1998 yılında Ataköy’de bir barda sarhoş olduktan sonra en yakın arkadaşıyla kavga edip geceyi karakolda geçirmesi kamuoyunda geniş yankı buldu ve sporseverleri üzdü. Spordan oldukça uzaklaşan Naim Süleymanoğlu her geçen gün kilo alıyor ve formundan uzaklaşıyordu. Bu arada Uluslararası Olimpiyat Komitesi (IOC) Başkanı Samarach da Naim Süleymanoğlu’na ‘Tekrar spora dön’ çağrısı yapıyordu. Gerekçesi Naim’siz bir halterin popülerliğini kaybetmesi ve bütün dünyada az ilgi görmesiydi. Samarach, arka arkaya dört olimpiyatta altın madalya kazanan dördüncü sporcu olma konusunda kendisini ikna edince Cep Herkülü tekrar haltere dönmeye karar verdi ve tüm hazırlıklarını 2000 Sydney Olimpiyat Oyunları’na göre yapmaya başladı. Türk basını da kendisine büyük destek verdi.
       <br/>
       <br/>
       Dört yıl aradan sonra yeniden merhaba
       <br/>
       <br/>
       Spora üç buçuk yıl ara verdikten sonra tekrar antrenmanlara başlayan Süleymanoğlu, kendini denemek ve olimpiyat vizesi alabilmek için altı ay evvel Bulgaristan’ın başkenti Sofya’da düzenlenen Avrupa Halter Şampiyonası’na katıldı. Şampiyona öncesinde ‘Katılıp katılmayacağım belli değil’ diyen Süleymanoğlu, 62 kiloda podyuma çıktı. Adeta güç gösterisi yaptığı 1988 Seul Olimpiyatları’nda koparmada 152.5 kg kaldıran rekortmen halterci, Sofya’da ancak 140 kg kaldırabildi ve hiç alışık olmadığı bronz madalyayla yetinmek zorunda kaldı. İkinci ve üçüncü hakkında 142.5 kiloyu deneyen Naim, halteri peş peşe geriye düşürdü ve sevenlerini hayal kırıklığına uğrattı. Naim Süleymanoğlu, silkme müsabakasında da bekleneni veremedi. İlk hakkında 170 kiloyu kaldıran Süleymanoğlu, ikinci hakkında 175 kiloyu denedi, halteri geriye düşürdü ve başarılı olamadı. Son hakkında rakiplerinin durumuna da bakarak 181 kiloyla dünya rekoru deneyen Süleymanoğlu, bu ağırlığı da kaldıramayınca silkmede madalyanın uzağında kaldı. Silkmede ancak dördüncü olabilen Naim Süleymanoğlu, toplamda 310 kiloluk derecesiyle ikinci bronz madalyaya uzandı. Herşeye rağmen şampiyonada en fazla ilgi gören halterci yine Naim Süleymanoğlu oldu.
       <br/>
       <br/>
       ‘Siz onu Sydney’de seyredin’
       <br/>
       <br/>
       Rekortmen halterci Naim Süleymanoğlu’nun Avrupa Şampiyonası’nda iki bronz madalya kazanmasını Halter Federasyonu Başkanı Savaş Ağaoğlu başarı olarak yorumladı. Naim’in dört yıldır podyumdan uzak kaldığını belirten Ağaoğlu, sadece dört aylık bir çalışmayla iki bronz madalya kazanmanın önemli olduğunu söyledi: “Bu Sydney’de büyük başarı elde edeceğinin göstergesidir. Siz onu Sydney’de seyredin. Naim, 1992 yılındaki Avrupa Şampiyonası’nda yine Peshalov’a geçilmişti ama hemen ardından gelen Dünya Şampiyonası ve 1996 Atlanta Olimpiyatları’nda rekorlar kırarak bu sporcuyu geride bırakmıştı. Bu nedenle Naim’in aldığı derece fazla önemli değil.”
       <br/>
       <br/>
       “Halteri bıraktıktan sonra tekrar podyuma döneceğimi zannetmiyordum. Halterden iyice bıkmıştım. Rakiplerimin kendilerini geliştirememeleri bana cesaret verdi ve tekrar haltere döndüm” diyen Naim Süleymanoğlu ise Avrupa Şampiyonası’ndan sonra düşüncelerini şöyle dile getiriyordu: “Podyumların ve yarışmanın havasını unutmuşum. Sydney öncesi böyle bir tecrübe şarttı. Artık olimpiyatlara daha rahat çalışacağım. Halterden öylesine uzak kalmışım ki otelde el flasterini dahi unutmuşum. Yarışmaya flastersiz çıktım. Bu şampiyona, eksiklerimi görme açısından çok önemliydi. Bu açıdan burada yarıştım. Olimpiyatlara kadar daha sıkı çalışıp istediğimi alacağıma inanıyorum.”
       <br/>
       <br/>
       Hakikaten çok iyi çalışmıştı ama...
       <br/>
       <br/>
       Avrupa Şampiyonası’ndaki üçüncülükten sonra umutlanan Cep Herkülü, Sydney Olimpiyat Oyunları’na sıkı bir şekilde hazırlanmaya başladı. Saçlarını da kazıtarak altı ay sıkı bir antrenman programı uyguladı ve podyuma çıkmasına iki gün kala koparmada 150, silkmede de 190 kiloyu rahat kaldırdı. Ancak 62 kiloda mücadele edecek olan haltercimizin iki kilo fazlası bulunuyordu. Son iki gününü bu yüzden saunada geçiren Süleymanoğlu, koparma müsabakalarına 145 kilo ile başladı. Salon tıklım tıklımdı ve herkes Naim’den dördüncü olimpiyat altınını bekliyordu. İlk iki hakkında barı yerinden bile kaldırmakta zorlanan Naim, üçüncü hakkında başarılı olacaktı ki kollarının gücü yetmedi. Yere düşen halter yuvarlanıp arkadaki platforma çarparken Cep Herkülü de binlerce kişinin önünde podyuma yığılıp kaldı. Kurallara göre silkme müsabakalarına da katılamayacaktı artık. Efsanevi halterci, hayatında ilk kez sıfır çekmenin ve kariyerine kötü bir şekilde nokta koymanın üzüntüsüyle salonu terk etti. Ne tesadüf ki zirveye yükselmeye on dört yıl evvel Sydney’de başlamış ve haltere kötü bir şekilde yine bu şehirde veda etmişti Naim. Kendisini cep telefonuyla arayan Spordan Sorumlu Devlet Bakanı Fikret Ünlü, haltercimizi teselli etmeye çalıştı ve geçmişteki başarılarından dolayı devlet üstün madalyası verilmesi için Bakanlar Kurulu’na öneride bulunacağını söyledi.
       <br/>
       <br/>
       ‘Artık kravat takma zamanım geldi’
       <br/>
       <br/>
       Peki bundan sonra Naim Süleymanoğlu ne yapacaktı? İki gün odasına kapandıktan sonra Naim Süleymanoğlu önemli açıklamalarda bulundu. Cep Herkülü, Sydney’e gelmesinin bir hata olduğunu ve artık kravat takma zamanının geldiğini söyledi: “Sydney’e gelmem hataydı. Hatanın başlangıcı üç buçuk yıl aradan sonra haltere dönme kararımdı. Avrupa üçüncüsü olunca umutlandım. Ama eski Naim değildim. Eski Naim olsaydım bu çalışmayla çok rahat şampiyon olurdum. Antrenörlerimin sözünü dinlememekle de hata yaptım. Onlar 140 veya 142.5 kilo ile başlamamı söylediler. Ben ise 140 kiloyu rahat kaldırdığım için 145 ile başlayıp 150 ile bitirmeyi, silkmede de uzak ara şampiyon olmayı planladım. Bir de hırsımı yitirdim ve konsantre olamadım. Kariyerime bu şekilde nokta koymaktan dolayı çok üzüldüm. Ama artık yapacak birşey yok. Bundan sonra kravatımı takıp Türk ve dünya halterine bu şekilde hizmet vereceğim.”
       <br/>
       <br/>
       e—mail: kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13909), [web.archive.org (arşiv bağlantısı)](http://web.archive.org/web/20050302181024/http://www.aksiyon.com.tr:80/detay.php?id=13909)
