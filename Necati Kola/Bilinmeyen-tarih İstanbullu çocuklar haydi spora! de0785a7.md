# İstanbullu çocuklar haydi spora!

*Necati Kola Bilinmeyen-tarih*

<div>
 <font>
  <img border="0" height="1" src="/web/20030904090037im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030904090037im_/http://www.aksiyon.com.tr/resim/446/56.jpg" vspace="5"/>
  </p>
 </font>
 <font class="content">
  Okulların tatil olmasıyla birlikte İstanbul’da yaşayan iki milyona yakın çocuk üç ay boyunca ne yapacağını bilemez duruma geldi. İstanbul Büyükşehir Belediyesi, şehrin 13 ayrı bölgesindeki modern tesislerde yaz spor okulları açarak çocukları sokaklardan kurtarmaya çalışıyor.
 </font>
 <p>
  <font class="content">
   Şehirlerde yaşayan binlerce çocuk, her yıl okulların tatile girmesiyle birlikte büyük bir boşluğa düşüyor. Parkların, oyun alanlarının ve spor tesislerinin son derece yetersiz olduğu, şehir planlarında bu tür sosyal mekanlara fazla yer verilmediği ülkemizde, geleceğimiz olarak nitelendirilen birçok çocuk, oyun oynamak için ne yazık ki sokaklara mahkum olmak zorunda kalıyor. Sıklıkla arabaların geçtiği, sürekli korna seslerinin inlettiği, kaldırımlarını otomobillerin işgal ettiği, çöp bidonlarından taşan pisliklerin arasında kedilerin yiyecek aradığı, kafasını camdan dışarıya fırlatan kadının ‘Burada top oynamayııın!’ diye bağırdığı bu sokaklarda her türlü zorluğa rağmen futbol maçı yapmayı ve beş katlı gecekondunun(!) duvarına tebeşirle çizilen kaleye patlak topla gol atmayı başaran bu minik bedenler, üç ay boyunca başı boş kalmanın üzüntüsünü yaşıyor.
   <br/>
   <br/>
   Tarif etmeye çalıştığımız bu zorlukları çeken çocukların birçoğu tabii olarak mega kent İstanbul’da bulunuyor. Fakat İstanbul Büyükşehir Belediyesi, şehrin dört bir tarafında yaz spor okulları açarak genç nesillere birçok branşta spor yapma ve tatili en iyi şekilde değerlendirme imkanı sağlıyor. Her yaz tatilinde şehrin çeşitli bölgelerinde bulunan tesislerde ve komplekslerde 6 ila 15 yaş arasındaki çocuklar için spor okulu açan İstanbul Büyükşehir Belediyesi Spor Etkinlikleri Anonim Şirketi, bu yıl da 30 Haziran—5 Eylül tarihleri arasında benzer bir hizmete imza atmaya hazırlanıyor.
   <br/>
   <br/>
   Her semtte spor tesisi var
   <br/>
   <br/>
   Sağlıklı bir gelecek için spora büyük önem veren Büyükşehir Belediyesi, her yıl kente birkaç tane modern tesis ve kompleks kazandırıyor. Son yıllarda yapılanlarla birlikte İstanbul’daki tesis ve kompleks sayısı 15’i buldu. Futbol, basketbol, voleybol, yüzme, güreş, atletizm, karate, badminton, tekvando, kick—boks, kung—fu, cimnastik, aikido, judo, step, aerobik, tenis, masa tenisi, vücut geliştirme, squaj ve boks gibi birçok branşta günün her saatinde hizmet veren bu tesis ve kompleksleri şöyle sıralamak mümkün: Alibeyköy Tevfik Aydeniz, Bayrampaşa, Çırpıcı, Dudullu, Esenler Hakkı Başar, Florya, Gaziosmanpaşa Hamza Yerlikaya, Okmeydanı Cemal Kamacı, Tarabya Metin Oktay, Ümraniye Haldun Alagaş, Yeşilpınar Taşocakları, Tuzla Kafkale, Tuzla Sahil Yolu, Zeytinburnu ve İkitelli Başakşehir. Çocukların dışında herkese de açık olan bu tesislerde 4 yüzme havuzu, 10 büyük spor salonu, 20 halı saha, 11 tenis kordu, 5 çok amaçlı açık spor sahası, 8 masa tenisi, 7 step, 7 cimnastik, 5 güreş, 8 kondisyon ve 8 Uzakdoğu sporları salonu bulunuyor.
   <br/>
   <br/>
   Spor okullarına büyük ilgi
   <br/>
   <br/>
   Çocukları sokakların başı boşluğundan kurtaran ve onlara bilinçli bir şekilde spor yaptıran bu yaz okullarına her yıl büyük ilgi oluyor. Bu okulları mini bir spor akademisine benzetmek mümkün. Çünkü, bu yaz okullarında hem spor eğitimi veriliyor, hem de spor öğretimi gerçekleştiriliyor. Akademisyen eğitimcilerin sevk ve idaresinde olan eğitim ve öğretimde, yaş gruplarına göre, beden eğitimi ve sporun amacı, tüm branşlarda müsabaka talimatları, oyun kuralları, saha ölçüleri, beslenme, egzersiz ve antrenman, müsabaka öncesi hazırlık, müsabaka sonrası dinlenme, anatomik ve fizyolojik ön bilgiler veriliyor. İstanbul Büyükşehir Belediyesi Spor Etkinlikleri Genel Müdürü Ayhan Bölükbaşı, bu şekildeki eğitim ve öğretimin amacını, “Seviyeyi yükselterek arzu edilen standartlara ulaşmak; çocukları, sporcuları, gençleri ve halkı istenilen seviyede bilgilendirmek.” olarak açıklıyor.
   <br/>
   <br/>
   Fiyatlar uygun
   <br/>
   <br/>
   Spor eğitimi ve öğretimi, akademisyen öğretmenler nezaretinde veriliyor. 200’e yakın öğretmenin görev yaptığı bu yaz spor okulları ikiye ayrılıyor. Birincisinde, haftanın belli günlerinde sadece bir branşta eğitim ve öğretim veriliyor. Yani, sadece futbol, basketbol, yüzme, voleybol, cimnastik ya da karate gibi branşlarda eğitim almak isteyenler, aylık 30 ila 50 milyon lira arasında ücret ödüyor. İkincisinde, hafta içini kapsayan paket program düzenleniyor. 8 yıldır düzenlenen bu programa çocukların spor malzemeleri ve ulaşım giderleri de dahil. Paket programa kayıt yaptıran çocuklar, sabahleyin servise atlayıp yaz spor okuluna gidiyor. Burada çocuklara yedi ayrı branşta ders veriliyor. Okulu tamamlayan minikler, tenis, futbol, basketbol, yüzme, voleybol, satranç ve masa tenisini programlı bir şekilde öğrenmiş oluyor. İki buçuk aylık bir dönemi kapsayan paket programın fiyatı da 300 ila 400 milyon lira arasında değişiyor. Ayrıca, kardeş indirimi de uygulanıyor. Bu yıl paket programın gerçekleştirileceği tesisler şunlar: Ümraniye Haldun Alagaş, Bayrampaşa, Esenler Hakkı Başar, Zeytinburnu, Okmeydanı Cemal Kamacı, Gaziosmanpaşa Hamza Yerlikaya, Tarabya Metin Oktay, Tuzla Kafkale.
   <br/>
   <br/>
   Yaz spor okullarında her yıl en fazla talep yüzme için geliyor. Yüzme havuzlarında öğretmenin yanı sıra psikologlar da hazır bulunuyor. Yüzmeye karşı fobisi olanlar bu şekilde rahatlatılıyor ve kulaç atmayı en kısa zamanda öğrenmeleri sağlanıyor.
   <br/>
   <br/>
   Profesyonellik imkanı da var
   <br/>
   <br/>
   Çocuklar, spor okullarını başarıyla tamamladığında profesyonel olabilme imkanını da yakalamış oluyor. Yetenekleri tespit edilen ve gelecek vadeden minikler, İstanbul Büyükşehir Belediyesi’nin futbol, voleybol, güreş, karate, judo, atletizm ve masa tenisi takımlarının altyapılarına alınıyor. Bu fırsatları iyi değerlendirenler de Haldun Alagaş gibi, Hamza Yerlikaya, Hakkı Başar, Selim Tataroğlu, Hamide Bıçkın gibi ülkemizi uluslararası organizasyonlarda başarıyla temsil eden sporcular arasına katılıyor.
   <br/>
   <br/>
   Sağlıklı nesiller ve ülke tanıtımı için sporun çok önemli bir yeri olduğunu belirten İstanbul Büyükşehir Belediye Başkanı Ali Müfit Gürtuna, “Her ilçeye bir spor kompleksi ve her semte bir spor tesisi çalışmalarımız hızla sürüyor. Her yıl İstanbul’un değişik bölgelerinde tesis ve komplekslerimiz hizmete giriyor. Buralarda binlerce insanımız spor yapma imkanı buluyor. Bu da bizi oldukça sevindiriyor. Spor tesislerini mahallelere kadar taşıyabilmek için gücümüzün son damlasına kadar çalışıyoruz.” diyor.
   <br/>
   <br/>
   TESİSLER VE BRANŞLAR
   <br/>
   <br/>
   Okmeydanı Cemal Kamacı (0212–238 42 44): Yüzme, tenis, futbol, basketbol, voleybol, hentbol, karate, kondisyon, step, masa tenisi.
   <br/>
   <br/>
   Tuzla Kafkale (0216–446 79 69): Yüzme, basketbol, voleybol, futbol, tenis, aerobik, boks, güreş, halter, kondisyon, squaj (duvar tenisi), satranç, cimnastik, badminton, eskrim, Uzakdoğu sporları.
   <br/>
   <br/>
   Ümraniye Haldun Alagaş (0216–523 13 17): Futbol, basketbol, voleybol, hentbol, step, aerobik, masa tenisi, karate, Uzakdoğu sporları, badminton, kondisyon, güreş.
   <br/>
   <br/>
   Esenler Hakkı Başar (0212–647 37 58): Futbol, basketbol, voleybol, tenis, masa tenisi, step, aerobik, karate, boks, güreş, kick–boks, ful–kontak, vücut geliştirme, tekvando, cimnastik.
   <br/>
   <br/>
   Gaziosmanpaşa Hamza Yerlikaya (0212–594 66 40): Yüzme, futbol, basketbol, voleybol, hentbol, tenis, masa tenisi, karate, tekvando.
   <br/>
   <br/>
   Florya (0212–574 55 70): Futbol, tenis.
   <br/>
   <br/>
   Alibeyköy Tevfik Aydeniz (0212–627 83 61): Basketbol, voleybol, step, aerobik, karate, masa tenisi, kung–fu.
   <br/>
   <br/>
   Zeytinburnu (0212–582 98 32): Yüzme, tenis, basketbol, futbol, voleybol, hentbol, masa tenisi, step, karate, kung–fu, kondisyon, tekvando, boks, fitness.
   <br/>
   <br/>
   Tuzla Sahil Yolu (0216–446 32 87): Futbol, tenis, basketbol, voleybol.
   <br/>
   <br/>
   Dudullu (0216–365 36 21): Futbol, basketbol, voleybol, tenis.
   <br/>
   <br/>
   Tarabya Metin Oktay (0212–262 94 59): Futbol, basketbol, voleybol, tenis, hentbol, masa tenisi, step, aerobik, karate, kick–boks, tekvando, kondisyon, kung–fu, wing–thsun.
   <br/>
   <br/>
   Zeytinburnu Çırpıcı (0212–558 47 02): Futbol, tenis.
   <br/>
   <br/>
   Yeşilpınar Taşocakları (0212–649 93 95): Futbol, basketbol, voleybol, step, aerobik, tenis.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2703&yorum_id=1), [web.archive.org (arşiv bağlantısı)](http://web.archive.org/web/20030904090037/http://www.aksiyon.com.tr:80/detay.php?id=2703&yorum_id=1)
