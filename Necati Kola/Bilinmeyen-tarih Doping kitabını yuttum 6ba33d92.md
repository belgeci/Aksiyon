# Doping kitabını yuttum

*Necati Kola Bilinmeyen-tarih*

<div>
 <font>
  <img border="0" height="1" src="/web/20050226213917im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226213917im_/http://www.aksiyon.com.tr/resim/341/52.jpg" vspace="5"/>
  </p>
 </font>
 <font class="content">
  Bir zamanlar hem Pirelli Lastik Fabrikası’nda işçi olarak çalışıyor, hem de amatör olarak futbol oynuyordu. 1984 yılında Kocaeli 2. Amatör Küme’de mücadele eden Karamürsel İdmanyurdu’nu 1. Amatör Küme’ye çıkardı. Güçlüydü, kuvvetliydi...
 </font>
 <br/>
 <p>
  <font class="content">
   Yağlı güreşi çok seven Karamürsel halkı, yağlanıp çayıra çıkması için ona baskı yaptı. Zaten babası ve trafik kazasında kaybettiği rahmetli abisi de güreşçiydi. Fabrikadan ayrıldı ve yirmi beş yaşında yağlı güreşe başladı. Daha ilk yılında Kırkpınar’da büyük ortada birinci oldu. Ertesi yıl da başaltında... Daha sonra başta güreşmeye başladı ve tam dokuz kez şampiyon olarak 640 yıllık Kırkpınar tarihinde bir rekora imza attı. Geçen yıl kazandığı şampiyonluktan hemen sonra doping, esrar ve mariuanna kullandığı iddia edildi, iki yıl ceza aldı. Geçtiğimiz günlerde Ankara 9. İdare Mahkemesi’nce suçsuz olduğuna karar verilen Ahmet Taşçı’nın böyle bir iddiaya maruz kalmasının esas sebebi ne olabilirdi acaba?
   <br>
    <br>
     Taşçı, neden dopingli ilan edildi?
     <br>
      <br>
       Karamürselli eski pehlivanlardan Kadir Birlik’in anlattığına göre, herşey, yağlı güreşin Geleneksel Sporlar Federasyonu’ndan alınıp Güreş Federasyonu’na bağlanmasıyla başladı. Yağlı güreşin önde gelen pehlivanları, Ahmet Taşçı’yı sözcü seçerek dönemin Güreş Federasyonu Başkanı Ahmet Ayık’tan sigorta ve maaş gibi birtakım isteklerde bulundular. Ayık, yakın arkadaşı olan Spordan Sorumlu Devlet Bakanı Fikret Ünlü’ye durumu ileteceğini ve bütün isteklerin en kısa zamanda yerine getirileceği sözünü verdi. Aradan uzun süre geçmesine rağmen pehlivanların isteklerini yerine getirmeyen Ayık ve Ünlü, geçen yıl Kırkpınar’da dokuzuncu şampiyonluğunu kazanan Ahmet Taşçı’ya bir kupa vermek istediler. Kürsüye çağrılan Taşçı, verilen sözlerin yerine getirilmediğini öne sürerek kupayı havaya kaldırmak istemedi. Rekortmen güreşçi, Ayık ve Ünlü’nün ısrarlarına rağmen kupayı havaya kaldırmadan şeref tribününden uzaklaştı.
       <br/>
       <br/>
       ‘Önce kendimden şüphelenmeye başladım’
       <br/>
       <br/>
       Bundan sonrasını Ahmet Taşçı’dan dinlemek için geçen hafta Karamürsel’deydik. Belediyenin antrenman salonunda kendisini beklerken duvardaki Taşçı fotoğrafları arasına iliştirilmiş şu yazı dikkatimizi çekti: ‘Şerefle bitirilmesi gereken en ağır görev hayattır. Bu nedenle, bir lokma ekmek için şerefini ayaklar altına almaya, bir anlık zevk için namusları lekelemeye, bir zamanlık mevki için ayakları öpmeye, günlük menfaatler için faziletini karartmaya değmez’.
       <br/>
       <br/>
       On bir aydır dopingli(!) dolaşmasına rağmen durmadan çalışan Ahmet Taşçı, çırağı Cino Mehmet ile yaptığı antrenmandan sonra başlıyor anlatmaya; ‘Kırkpınar’dan üç— dört gün sonraydı. Cino Mehmet bana telefon açtı, abi gazeteyi okudun mu, dedi. Ben de hangi gazeteyi, dedim. Sabah gazetesini, dedi. Ne olmuş, dedim. Doping yapmışız, dedi. Şaşırdım tabii, şok oldum. Aldım, baktım gazeteye: Skandal, Atina Doping Merkezi’ne gönderilen Ahmet Taşçı’nın idrarı dopingli çıktı... Benim yanımda yedi kişinin daha isimlerini saymışlar. Düşündüm, böyle bir şeyin olmasına imkan yok. Bu haberin çıktığı günlerde İstanbul’da güreşe çıktım ve birinci oldum. Halk bana müthiş bir sevgi gösterisinde bulundu. Doping yaptığına inanmıyoruz, sen güreşmeye devam et, dediler. Ben moralimi hiç bozmadım. Bu haberden üç— dört gün sonra bu sefer Milliyet’te bir haber çıktı: Sarayiçi dumanaltı, diye. Ben doping yapmakla kalmamışım, mariuanna ve esrar da kullanmışım. Tabii bunlar da işin içine girince bir komplo olduğunu düşünmeye başladık. Sadece doping var dense acaba üşüttüğümüzde kullandığımız haplardan mı oldu diye ciddi ciddi şüphelenecektik. Kaldı ki biz ilaçları kullanmadan önce eczacılara soruyoruz. Sigara bile içmediğim halde esrar ve mariuanna da var denince bu işte hakikaten bir yanlışlık veya komplo var dedik’.
       <br/>
       <br/>
       ‘Doping kurallarını iyice öğrendim’
       <br/>
       <br/>
       Bu kanaata varan Ahmet Taşçı, güreşi çok seven avukat Levent Erdoğan’a gitmeye karar vermiş. Erdoğan, önce hakikaten birşey yaptın mı diye sormuş. Taşçı da yapsam sizi bu işin içine sokmam demiş. Levent Erdoğan, mahkemeye vermeden önce özel bir hastanede idrar tahlili yaptıralım ve hakikaten doping var mı, yok mu emin olalım, demiş. Kırkpınar’dan on gün kadar sonra özel bir hastanede tahlil yaptırılmış ve ne doping, ne esrar, ne de mariuanna çıkmış. Erdoğan emin olunca dört— beş avukatla işi iyice araştırmaya başlamışlar. Lozan’daki Uluslararası Olimpiyat Komitesi’nin merkeziyle yazışmalar yapmışlar ve dopingle ilgili detaylı bilgi istemişler.
       <br/>
       <br/>
       ‘Türkiye, 1989 yılında dopingle mücadele kanunlarını aynen uygulayacağım diye imza atıyor. Şimdi biz o kurallara baktığımızda bize hiçbiri uygulanmamış. Doping çok hassas bir konu. Uluslararası doping kurallarında hatalar büyük ve küçük olmak üzere ikiye ayrılıyor. Bir büyük hata numuneyi geçersiz kılıyor. Benim olayda bir değil, bir sürü büyük hata var. Hacettepe Doping Merkezi bizden numuneleri alırken yanımızda Güreş Federasyonu’ndan ve Gençlik Spor Genel Müdürlüğü’nden görevliler olması lazım. Benim yanımda hiç kimse yoktu. Ayrıca refakatçi imzası olması lazım. O da yok. Bu şekilde alınan bir numune nasıl taşınıyor, nasıl saklanıyor, nasıl yerine ulaşıyor kimse bilmiyor. Bu şekilde benim numunem bir başkasınınkiyle çok rahat karışabilir’.
       <br/>
       <br/>
       Ahmet Taşçı, ‘Bunları geçtik. Diyelim ki dopingli çıktık’ diyor ve anlatmaya devam ediyor. ‘Kural diyor ki birinci numune sonucu pozitif çıktıysa sporcu çağrılır, ona itiraz hakkı kullandırılır. Ona denir ki numunen pozitif çıktı, kabul ediyor musun, yoksa itiraz edecek misin? Sporcu kabul ediyorsa ikinci numuneyi bir yere göndermeye gerek yok, kamuoyuna gereken açıklamayı yaparsın. Kabul etmiyorsa kamuoyunun haberi olmayacak. Eğer basının ve kamuoyunun haberi olursa bu da büyük hataya giriyor ve numune geçersiz oluyor. Doping yaptığını kabul etmeyen sporcu ikinci numuneyi istediği laboratuvara, istediği kişiyle göndermekte serbest. Birinci numuneden sonra beni çağırmadıkları gibi Sabah gazetesi benim dopingli çıktığımı çarşaf çarşaf yayınladı. Bu büyük hata bir kere. Aynı gün aynı sayfada bakan Fikret Ünlü’nün açıklamaları var, ‘Bu ne rezalet’ diyor. Bakan, önce beni koruması lazımken böyle bir açıklama yapıyor. En son karalaması gerekenler Fikret Ünlü ve Güreş Federasyonu Başkanı Ahmet Ayık olması gerekirken, önce onlar karaladılar. İkinci numunenin sonucunu beklemeden nasıl bir açıklama yapabilirler?’
       <br/>
       <br/>
       ‘Hacettepe akredite makredite olamaz’
       <br/>
       <br/>
       Dopingle ilgili herşeyi öğrenen Taşçı, Hacettepe Doping Merkezi’nin bu gidişle Uluslararası Olimpiyat Komitesi’ne akredite olamayacağını söylüyor; ‘Benim dopingli ilan edilmemde Hacettepe Doping Merkezi’nin de suçu var. Bakan Ünlü’yü ve dönemin Güreş Federasyonu Başkanı Ayık’ı ikinci numune sonuçlanmadan kesinlikle konuşmamaları konusunda uyarması gerekirdi. Numune alınırken gayri ciddi davranan bir kuruluşun da uyarması beklenemezdi zaten. Aslında Uluslararası Olimpiyat Komitesi’ne akredite olmaya çalışan Hacettepe’nin bu tür hataları yapmaması, tam tersine daha titiz olması gerekirdi. Bu büyük yanlışlara bir büyük yanlış daha eklendi. İkinci numune benim istediğim yere gönderilmesi gerekirken, ikinci numuneyi de onlar istedikleri yere gönderdiler’.
       <br/>
       <br/>
       Bütün bu olanlardan sonra Ahmet Taşçı Karamürsel Mahkemesi’ne DNA testi için başvurmuş. Karamürsel Mahkemesi Hacettepe’den numuneleri istemiş. Hacettepe de bizde numune yok, demiş. ‘Uluslararası doping kitapçığında diyor ki; bir numune pozitif ya da negatif çıksın farketmez, dört derecenin altında en az üç ay saklanmak zorunda. Hacettepe hem doping var diyor, hem de numune yok, diyor. Bu bir kere yüzde yüz suç. Çünkü delili yok ediyor. Akredite olmak için uğraşan bir kuruluş bu tür hataları yapar mı? Yapıyor işte. Biz ondan sonra Atina’dan istedik, mahkeme kararıyla numuneleri zar zor Türkiye’ye getirttik. Mahkeme daha sonra numuneleri Adli Tıp’a yolladı. Adli Tıp, benim kan örneğimle karşılaştırma yaptı ve numunede benim DNA’ma rastlanmadı. Bence Hacettepe Doping Merkezi çok büyük yara aldı. Bu olaylardan sonra Ankara 9. İdare Mahkemesi’ne yürütmenin durdurulması için başvurdum ve mahkeme beni haklı buldu. Gençlik Spor Genel Müdürlüğü itiraz hakkını kullandı. Bu itiraz kabul edilmezse Kırkpınar’da güreşeceğim. Şu anda günde iki kez idman yapıyorum. Çırağım Cino Mehmet ile birlikte sabahları on iki kilometre koşuyoruz, öğleden sonra da güreşiyoruz. Yağlı güreşin olimpiyatı Kırkpınar’a sıkı bir şekilde hazırlanıyorum. Onuncu şampiyonluğumu kazanıp üçüncü altın kemeri de alacağıma inanıyorum’.
       <br/>
       <br/>
       E—mail: kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12714), [web.archive.org (arşiv bağlantısı)](http://web.archive.org/web/20050226213917/http://www.aksiyon.com.tr:80/detay.php?id=12714)
