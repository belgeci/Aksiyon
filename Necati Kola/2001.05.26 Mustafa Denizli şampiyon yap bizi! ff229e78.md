# Mustafa Denizli, şampiyon yap bizi!

*Necati Kola 2001.05.26*

<div>
 <p class="spot">
  Fenerbahçeli taraftarların, ismi Galatasaray'la özdeşleşen bir teknik direktöre "Şampiyon yap bizi" diye bağıracakları hiç akla gelir miydi? Ama oldu, Galatasaray ve Milli Takım'la büyük başarılara imza atan Mustafa Denizli, Fenerbahçeli taraftarların kalbini fethetmeyi başardı.
 </p>
 <p class="metin">
 </p>
 <img border="0" src="/web/20010609034906im_/http://www.aksiyon.com.tr/2001/338/resimler/Denizli.jpg"/>
 <p class="metin">
  Fakat, bu hiç de kolay olmadı. Mustafa Denizli, Fenerbahçe'ye gelerek büyük bir risk almıştı. Sezon başında alınacak bir kaç kötü sonuçla, zaten tepki vermeye hazır olan taraftar çileden çıkacak ve Denizli kısa zaman içinde "Galatasaray'dan gelen hain" ilan edilecekti. Kurt hoca bunun bilincindeydi ve iyi oyun yerine galibiyet üzerine oturttu sistemi. Seyirci de, yönetim de, medya da ondan iyi oyundan çok şampiyonluk bekliyordu çünkü. Sezon başında alınan galibiyetlerle taraftarın fikri değişmeye başladı ve bir süre sonra o meşhur slogan koro halinde söylenir oldu; "Mustafa Denizli, şampiyon yap bizi".
 </p>
 <p class="metin">
  Denizli, seyirciyi yanına çekmesine karşın, kötü futbol nedeniyle spor medyasının büyük kısmı tarafından hâlâ eleştiriliyor. Eğer futbola sonuç oyunu olarak bakılırsa Denizli'yi alkışlamak gerek. Ancak futbolun sonuçla birlikte, şov ve eğlence ağırlıklı bir oyun olduğu dikkate alınınca, eleştirilerdeki haklılık payını görmek gerekir. Bu anlamda Denizli'yi, Brezilya Milli Takımı'nı, 1994 yılında Dünya Şampiyonu yapan Carlos Alberto Parreria'ya benzetmek mümkün. Brezilya, izleyenlere keyifli dakikalar yaşatmasına rağmen, bir türlü şampiyon olamıyordu. Parreria, işte bunu tersine çevirdi ve göze hoş gelen futbol yerine, sadece kazanmak için oynamayı tercih edince, Brezilya Dünya Şampiyonu oldu. Mustafa Denizli'li Fenerbahçe'de de aynı şeyler yaşanıyor. Türkiye liglerinin tartışmasız, şovu en çok seven takımı ve seyircisine sahip olan Fenerbahçe, bu sene tam tersi bir sistem geliştirdi. İyi oynamadı ama kendini zirveye çıkaracak puanları toplamayı başardı.
 </p>
 <p class="metin">
  Siz bu satırları okurken büyük ihtimalle (Futbolda her tür sürprizin gerçekleşeceğini unutmamak gerek tabii ki) Denizli Fenerbahçe'de tarihe geçecek ve Fenerbahçe'ye şampiyonluk kazandırmış ilk yerli antrenör unvanını kazanacak.
 </p>
 <p class="metin">
 </p>
 <p class="metin">
  <p>
   <br/>
   <br/>
   <font size="2">
    &lt;&lt;
    <a href="/web/20010609034906/http://www.aksiyon.com.tr/2001/338/fener/1.htm">
     1
    </a>
    |
    <a href="/web/20010609034906/http://www.aksiyon.com.tr/2001/338/fener/2.htm">
     2
    </a>
    |
    <a href="/web/20010609034906/http://www.aksiyon.com.tr/2001/338/fener/3.htm">
     3
    </a>
    |
    <a href="/web/20010609034906/http://www.aksiyon.com.tr/2001/338/fener/4.htm">
     4
    </a>
    |
    <a href="/web/20010609034906/http://www.aksiyon.com.tr/2001/338/fener/5.htm">
     5
    </a>
    |
    <a href="/web/20010609034906/http://www.aksiyon.com.tr/2001/338/fener/6.htm">
     6
    </a>
    &gt;&gt;
   </font>
  </p>
 </p>
</div>

Kaynak: [www.aksiyon.com.tr](http://www.aksiyon.com.tr:80/2001/338/fener/1.htm), [web.archive.org (arşiv bağlantısı)](http://web.archive.org/web/20010609034906/http://www.aksiyon.com.tr:80/2001/338/fener/1.htm)
