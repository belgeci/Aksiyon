# İmparatora türlü destek

*Necati Kola 2000.10.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şu günlerde Fatih Terim'den daha yoğun ve daha popüler bir başka insan yoktur herhalde. İmparator, Galatasaray'daki olağanüstü başarılarının ardından gittiği İtalya'da da birçok problemle boğuşuyor ve sürekli gündemde kalıyor.
  </font>
 </div>
 <div id="newsText">
  <font class="detail-text">
   Onun sayesinde medyamızda yeni bir iş sahasının daha açıldığını söyleyebiliriz. Galatasaray, Fenerbahçe ve Beşiktaş muhabirliğinden sonra Fiorentina muhabirliği... Fatih Terim'in ağzından çıkan bir kelime ertesi gün hem İtalyan basınında, hem de Türk basınında manşet oluyor. Türk televizyonları ise bir taraftan Fiorentina'nın maçlarını ve gollerini yayınlayabilmek için mücadele veriyor, bir taraftan da Başkan Gecchi Gori ile restleşmesinin ardından Fatih Terim'in İstanbul'dan Floransa'ya gidişini canlı olarak yayınlıyor. Bu ilgiye paralel olarak reklam ajansları ve büyük şirketler de Fatih Terim'in peşine düşüp bu popülariteyi değerlendirmek istiyorlar pek tabii. Bu kadar ilginin bir düzene sokulması lazım o zaman. İşte, Fatih Terim'in saha dışındaki bütün programlarıyla Tür Tanıtım yakından ilgileniyor. Aynı zamanda Fatih Terim'in menajeri olan Tür Tanıtım Genel Müdürü Ender Merter'le İmparator'un yoğun iş temposunu konuştuk.
   <br/>
   <br/>
   'Kim bu Galatasaray, kim bu Fatih Terim?'
   <br/>
   <br/>
   On dört yıl evvel reklamcılığa soyunan ve bugün Tür Tanıtım'ı reklam sektöründe ilk yirmi içine sokan Ender Merter ile Fatih Terim'in dostluğu iki yıl öncesine dayanıyor. 1998 yılında dünyanın ikinci kimya devi Akzo Nobel tarafından satın alınan Marshall Boya'nın tanıtımını üstlenen Merter, en etkili reklamın Galatasaray ve Fatih Terim'le gerçekleşeceğini düşünüyor. Anlaşmalar imzalanmadan teklif yazısı İngilizce'ye çevrilip Akzo Nobel'e gönderiliyor. Akzo Nobel'den 'Kim bu Galatasaray, kim bu Fatih Terim? Neden böyle birşey düşünüldü?' şeklinde sorular geliyor ama sonuçta Galatasaray ile sponsorluk, Fatih Terim ile de reklam anlaşması imzalanıyor. İlk zamanlarda Ender Merter'in bazı tereddütleri de oluyor açıkçası. Acaba çok mu Galatasaraylı olduk, diğer takımların taraftarlarını küstürür müyüz diye... Çok geçmeden ne kadar doğru bir karar verdiğini görüyor Merter. Fatih Terim'li Galatasaray, UEFA Kupası'nda hiç mağlubiyet yüzü görmeden İtalya'nın Bologna, Almanya'nın Borissia Dortmund, İspanya'nın Real Mallorca, İngiltere'nin Leeds United ve Arsenal takımlarını saf dışı bırakıp Türkiye'ye futbol tarihindeki ilk Avrupa kupasını kazandırınca Fenerbahçelisi, Beşiktaşlısı, Trabzonsporlusu ellerinde Galatasaray bayraklarıyla sokaklara fırlıyor. Dünya medyasında boy boy reklamlarını gören Akzo Nobel de neden Galatasaray'ın ve Fatih Terim'in tercih edildiğini böylece anlamış oluyor.
   <br/>
   <br/>
   'Terim'in üzerinde koca bir yük var'
   <br/>
   <br/>
   Ender Merter, İmparator'un neden İtalya'ya gittiğini ve orada işinin kolay olmadığını şöyle anlatıyor: 'Fatih Terim, Adana'da başladığı futbol kariyerini sürekli yükselten bir spor adamı. Neler başardığını herkes biliyor. Milli Takım'ı, Galatasaray'ı ve Türk futbolunu belli bir aşamaya getirdi. Fatih Terim sadece teknik adam olarak kalmadı. İdari işlerle de ilgilenerek Galatasaray'ı dünyanın en başarılı birkaç takımından biri haline getirdi. Tabii böyle bir teknik adamın, böyle bir yöneticinin dünya klasmanında bir yeri olması gerekir. Zoru başarmayı çok seven Fatih Terim de kendi planladığı şekilde içindeki ateşli duygusunu, hırsını ve mücadeleci yapısını ortaya koyabilmek amacıyla dünyanın en hırçın futbolunun oynandığı İtalya'ya gitti ve oranın da köklü kulüplerinden biri olan Fiorentina'nın başına geçti. Fiorentina, megapol şehirlerin takımları gibi değil. Mesela, İstanbul'da Fenerbahçe, Galatasaray, Beşiktaş var ama Floransa'da sadece Fiorentina var ve herkes Fiorentinalı. Floransa'nın başka bir takımı olmadığı için şimdi Fatih Terim'in üzerinde koca bir şehrin yükü var. Herşey Fiorentina'ya endeksli. Fatih Terim, orada sadece rakiplerle değil, tek kulüp olmanın verdiği dezavantajla da mücadele ediyor'.
   <br/>
   <br/>
   'Şirketler ekip ruhunu çok merak ediyor'
   <br/>
   <br/>
   Ender Merter, özellikle son günlerde Fatih Terim'in işlerinin iyice yoğunlaştığını söylüyor. 'Türkiye'deki ilişkilerimiz Fatih Terim Fiorentina'ya gittikten sonra da devam etti. Malum, Türk basını Fatih Terim'i her dakika arıyor. Dolayısıyla Fatih Terim sürekli gündemde kalan bir isim haline geldi. Böyle olunca da talep fazla oluyor. Her türlü medya kuruluşu olsun, reklamcılar olsun, bir takım şirketler olsun Fatih Terim'le görüşmek ve çalışmak istiyorlar. Özellikle de şirketler, Fatih Terim'den ekip ruhu, takım çalışması ve örnek yöneticilikle ilgili tecrübelerini kendilerine aktarmalarını istiyorlar. Artık Fatih Terim en aranılan ve her toplantıda mutlaka görünmesi gereken adam konumunda olduğu için profesyonelce düşünüp bunları bir düzene sokalım düşüncesine gittik. Çünkü o kadar çok talep var ki herkesle konuşmaya kalktığı takdirde kendi işini aksatacak. Biz Tür Tanıtım olarak gelen talepleri düzene sokuyoruz ve Fatih Terim imajını en üst düzeyde tutmaya çalışıyoruz. Fatih Terim imajını en güçlü kılabilmek için de konuşmalarına dönük hazırlıklar yapıyoruz. Bunlar film olabiliyor, basın bülteni olabiliyor, konuşma metinleri olabiliyor. Biz Fatih Terim'in gelip gitmesinden tutun da yapacağı konuşmanın metnine varıncaya kadar herşeyiyle ilgileniyoruz. Nitekim Fatih Terim, geçen hafta Türkiye'ye bir temizlik ürünleri pazarlama kuruluşunun bayi toplantısında ekip ruhu ve takım çalışmasını anlatmak için geldi'.
   <br/>
   <br/>
   Oldukça yoğun günler yaşayan Fatih Terim'le görüşmek için bizim de bir talebimiz oldu. Ender Merter Bey, İmparator ile bizi ne zaman görüştürecek bakalım.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6875-38-imparatora-turlu-destek.html), [web.archive.org (arşiv bağlantısı)](http://web.archive.org/web/20120624225943/http://www.aksiyon.com.tr:80/aksiyon/haber-6875-38-imparatora-turlu-destek.html)
