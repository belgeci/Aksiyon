# Dünya koşuyor, bız bakıyoruz

*Necati Kola 1997.08.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz günlerde, Atina'da gerçekleştirilen Dünya Atletizm Şampiyonası finallerinde ve Zürih'te organize edilen Dünya Grand Prix Atletizm Yarışmaları'nda
  </font>
 </div>
 <div id="newsText">
  <font class="detail-text">
   Türk atletlerini görmemiz mümkün olmadı maalesef. Aslında Atina'ya altı atletimiz gitmişti ancak elemeleri geçemedikleri için finallerde kendilerini gösterememişlerdi. Bu da demekti ki siyah ile beyaz arasında ne kadar fark varsa, dünya atletizmi ile Türk atletizmi arasında da o kadar fark var.
   <br>
    <br>
     Atletizmin başarılı ülkelere ve sporculara çok büyük kazançlar sağlaması nedeniyle rekorlar santim santim, saniye saniye gelişirken ve Namibya, Kenya, Fas, Küba gibi ülkeler elde ettikleri başarılarla isimlerini sık sık duyururlarken, Türk atletizmi tam 75 senedir neredeyse yerinde sayıyor. Türk erkek atletlerin başarılarına baktığımızda, dünyada ancak bayanlarla mücadele edebilecek kapasiteye sahip olduklarını görüyoruz.
     <br>
      <br>
       Ancak bayanlarla mücadele edebiliyoruz
       <br>
        <br>
         Dünya atletizminin en heyecanlı ve en ilgi çeken yarışması olan 100 metre erkekler rekoru, 9.84 saniye ile Kanadalı Donovan Bailey'e ait. Bayanlarda ise bu derece 10.49 ile Amerikalı Griffith Joyner'in elinde bulunuyor. Erkekler 100 metre Türkiye rekoru ise 1991 yılında Cengiz Kavaklıoğlu tarafından 10.41 saniye ile kırıldı. Bayanlar Türkiye rekoru ise 11.58 ile Aksel Gürcan'a ait.
         <br/>
         <br/>
         Koşularda ortaya çıkan bu üzücü tablo, atma ve atlamada da karşımıza çıkıyor. Erkekler yüksek atlamada dünya rekoru 2.45 metre ile Kübalı Javier Sotomayor'a ait. Bayanlarda ise Bulgar Stefka Kostadinova 2.09 ile dünya rekortmeni. Türkiye rekoru, erkeklerde 2.21 metre ile Işıl Bayraktar'a, bayanlarda ise 1.91 metre ile Diğdem Arslan'a ait. Atmalarda da durum farklı değil. Erkekler gülle atmada dünya rekoru 23.12 metre ile Amerikalı Randy Barnes'e ait. Ekrem Ay'a ait Türkiye rekoru ise 18.55 metre. Ciritte ise dünya ile aramızdaki fark daha da büyük. Dünya rekoru 98.82 metre ile Çek Jan Zelezny'nin. Atletizmi bırakan Fikret Özsoy'a ait Türkiye rekoru ise sadece 75.82 metre.
         <br/>
         <br/>
         Atletizmde hareketlenme başladı
         <br/>
         <br/>
         Atina'daki Dünya Atletizm Şampiyonası'nda A barajını geçemeyişimiz, Zürih'teki Grand Prix Yarışmaları'nda bir sporcuyla da olsa mücadele edemeyişimiz, eller rekor üstüne rekor kırarken bizim bu yarışlara seyirci kalmamız, gençliğinde atletizmle yakından ilgilenen Spor Bakanı Yücel Seçkiner'i harekete geçirdi. 'Sporcular kadar yöneticilerde de suç var' diyen Seçkiner, atletizm yetkililerini Ankara'ya çağırarak dertlerini dinledi, doğru atılacak her adımda yardımcı olacağını söyledi. Kent firmasının iki ay içerisinde İnönü Stadyumu'na altı kulvarlı bir tartan pist yaptıracak olması da atletizm camiası için çok büyük bir sürpriz oldu. Bu pist sayesinde atletler, daha iyi şartlarda çalışma imkanına kavuşacaklar ve Avrupa yakasındaki sporcular Anadolu yakasındaki Burhan Felek Atletizm Pisti'ne gitme zahmetinden kurtulmuş olacaklar.
         <br/>
         <br/>
         İyi ki erken bırakmışım
         <br/>
         <br/>
         Türk atletizminin imkansızlıklarını, başarısızlıklarını ve geleceğe dönük planlarını Atletizm Federasyonu Başkanı Fikret Çetinkaya ile görüştük. Kılı dönen bir futbolcunun manşetlere çıktığı Türkiye'de bir basın mensubunun, lütfedip, kendisine bütün sporların anası olarak kabul edilen atletizm hakkında soru sorması Fikret Çetinkaya'nın o kadar tuhafına gitmiş olmalı ki 'Durup dururken benimle görüşmek istemeniz nereden icap etti?' diye sordu. Doğrusunu söylemek gerekirse böyle bir soru da bizim tuhafımıza gitti.
         <br/>
         <br/>
         Çetinkaya, gençliğinde atletizmle uğraşmış, atletizmin zorluklarını yaşamış, Fenerbahçe Atletizm Şubesi'nin yöneticiliğini yapmış bir kişi. Atletizmi genç yaşta bırakmak zorunda kalmış. Nedeni de memleketi olan Sakarya'da çalışmak için pist olmaması ve atletizmin karın doyurmaması. Şu anda üç tane şirketi olan Çetinkaya, 'İyi ki erken bırakmışım' diyor. 'Değilse bugün atletizme hizmet edecek konumda olamazdım'. Fikret Çetinkaya, ocak ayındaki federasyon seçimlerinde göz boyayıcı vaatlerde bulunmamış, sadece planlarını açıklamış. Planları arasında; şu anda atletizmde söz sahibi ülkeler arasında yer alan Küba'nın yaptığı gibi beş yıllığına yabancı antrenör getirmek, bu süre içerisinde hem antrenörlerimizi hem sporcuları eğitmek, hakemleri deplase etmek, tartan pist sayısını artırmak, bazı yönetmelikleri aşamadıkları için yapamadıkları çalışmaları Atletizm Vakfı kurarak gerçekleştirmek ve Türkiye'nin atletizm haritasını çıkarmak var.
         <br/>
         <br/>
         'Atina'daki son dünya şampiyonasına götürdüğümüz altı atlet sadece B barajını geçtiler. Dünya şampiyonalarında bırakın B barajını geçmeyi, A barajını geçenlerin bile madalya alma şansları çok zor. Ama gönül istiyor ki bir Türk atlet, madalya alamasa bile finalde yarışsın' diyen ve altı aydır federasyon başkanlığı görevini yürüten Fikret Çetinkaya'ya başarısızlığın nedenlerini soruyoruz. Çetinkaya'ya göre, geçmişte okullarla irtibat kurulmamış. Oysa atletizmin kaynağı okullar olmalı, yetenekli çocuklar tespit edilip erken yaşta eğitilmeli. Ayrıca Türkiye çapında atlet taraması yapılmamış. Atletizmde başarılı olabilecek sporcular futbol, basketbol ve voleybola yönelmişler. Kısa mesafe koşucu potansiyelinin çok olduğu Karadeniz'de ve yüksek rakımlı olduğu için çok iyi uzun mesafecilerin çıktığı Doğu Anadolu'da bir tane bile tartan pistin bulunmaması başarılı atlet yetişmesini engellemiş. 70 milyon insanın yaşadığı ve yarısından fazlasının genç olduğu Türkiye'de atlet sayısının 2 bin civarında olması, hiç atletin olmaması gibi birşey Çetinkaya'ya göre. Çıkarılacak olan Türkiye atlet haritasına göre atletizmde öncelikli iller belirlenecek ve branşlara göre tesisleşme çalışmaları yapılacak. Dünya ve Avrupa salon yarışmalarına da, İzmir'deki ve Fenerbahçe Stadı'nın altındaki salonlar yetersiz olduğu için, Azerbaycan, Romanya ya da Moldova'daki nizami salonlarda hazırlanılacak.
         <br/>
         <br/>
         Tartan pistler yetersiz
         <br/>
         <br/>
         Şu anda İstanbul, Ankara ve İzmir'de sadece beş tane tartan pist var ve bunlar hem kalite olarak, hem sayı olarak yeterli değil. ENKA'nın pisti yarı kullanılır, Boğaziçi Üniversitesi'nin pisti kullanılamaz halde. Burhan Felek Atletizm Pisti ise, yenileme ihalesi ehil olmayan bir firmaya verildiği için, şu anda kabarmış durumda.
         <br/>
         <br/>
         40 yaşındaki Fikret Çetinkaya, işinin kolay olmadığını kendisi de çok iyi biliyor. Bir taraftan bu zorluklarla ancak benim gibi genç birisi mücadele edebilir derken, bir taraftan da işadamlarından yardım bekliyor. Kısa vadedeki planları arasında 1999 Dünya şampiyonasında ve 2000 Olimpiyatları'nda en az iki atletimizin finallerde yarışmaları var. Çetinkaya, 'Üç sene içerisinde bu aşamayı kaydedemezsek bu koltukta daha fazla oturmamın bir anlamı yok'diyerek iddialı konuşuyor.
         <br/>
         <br/>
         Bakalım, bekleyip göreceğiz.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2905-38-dunya-kosuyor-biz-bakiyoruz.html), [web.archive.org (arşiv bağlantısı)](http://web.archive.org/web/20140413131613/http://www.aksiyon.com.tr/aksiyon/haber-2905-38-dunya-kosuyor-biz-bakiyoruz.html)
