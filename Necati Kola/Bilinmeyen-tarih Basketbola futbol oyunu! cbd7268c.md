# Basketbola futbol oyunu!

*Necati Kola Bilinmeyen-tarih*

<div>
 <font>
  <img border="0" height="1" src="/web/20050302224226im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224226im_/http://www.aksiyon.com.tr/resim/293/blank.gif" vspace="5"/>
  </p>
 </font>
 <font class="content">
  Bundan iki yıl evvel, G—14 diye bilinen Avrupa’nın ünlü ve büyük kulüpleri (Real Madrid, Barcelona, Ajax, Bayern Münih, Borussia Dortmund,  Inter, Milan, Juventus, Liverpool, Manchester United, Olympique Marseille, Porto, Paris Saint Germain, PSV Eindhoven), UEFA’nın maç yayınlarından elde ettiği televizyon gelirlerinden yeteri kadar pay alamadıklarını ileri sürerek bağımsız bir futbol ligi girişiminde bulunmuşlardı.
 </font>
 <br/>
 <p>
  <font class="content">
   Galatasaray’ın da sıcak baktığı bu Süper Lig projesi UEFA’yı ciddi bir şekilde endişeye sevk etmiş ve Başkan Lennart Johansson o günlerde şunları söylemişti. ‘Futbolun ömrü uzun mu, kısa mı? Bu, futbolun tüccarların eline teslim edilip edilmemesine bağlı. Ben, UEFA’dan bağımsız olarak kurulması düşünülen Süper Lig projesini ticari bir girişim olarak tanımlıyorum. Bu tür girişimlere izin vermeyeceğiz. Fakat birgün futbol tüccarların kontrolüne girerse ruhunu ve kalbini kaybeder. Bundan herkes zararlı çıkar. Herşey para değil’.
   <br>
    <br>
     Lennart Johansson bunları söylerken UEFA da boş durmamış, bağımsız Süper Lig’i engelleyecek projeler üretmişti. UEFA Asbaşkanı Şenes Erzik, projelerden bahsederken şöyle demişti. ‘Avrupa’nın büyük kulüpleri tarafından Süper Lig adı altında bağımsız bir lig kurulması düşünülünce, UEFA olarak biz de Şampiyonlar Ligi’ne katılan takım sayısını artırmaya karar verdik. UEFA’nın amacı, sezona daha fazla maç sığdırıp televizyon ve seyirci gelirini artırmak, kulüplere daha fazla para aktarmak. Bu yüzden futbolda güçlü olan ülkelerin şampiyon olamayan takımlarını bile Şampiyonlar Ligi’ne alarak kaliteyi ve rekabeti artırmayı düşünüyoruz’.
     <br>
      <br>
       UEFA, çok geçmeden Şampiyonlar Ligi’ne katılan takım sayısını 24’ten 32’ye çıkarmış, takımlara verilen ödüllere zam yapmış, şampiyon olacak takıma da yaklaşık 40 milyon dolar (24 trilyon TL) kazanma imkanı sağlamıştı. UEFA’nın bu kararından sonra Real Madrid ve Barcelona önderliğindeki ünlü kulüpler seslerini kısarak bağımsız Süper Lig projelerini askıya almışlardı.
       <br/>
       <br/>
       Supro Lig tatmin etmeyince...
       <br/>
       <br/>
       Aradan iki yıl geçti. Yine Real Madrid ve Barcelona başta olmak üzere Avrupa’nın önde gelen kulüpleri bu sefer bağımsız bir basketbol ligini gündeme getirdiler. Gerekçe yine aynıydı: Televizyon gelirlerinden yeterince pay alamamak. Bundan iki ay kadar evvel Antalya’da toplanan FIBA üyeleri ise basketbolun gelirlerini artırmak ve kulüplere daha fazla para aktarmak amacıyla çeşitli kararlar aldılar. Bu kararlar doğrultusunda Supro Lig kuruldu, maçların yayın hakkı ISL adlı prodüksiyon şirketine satılarak 20 milyon dolarlık bütçe ve havuz oluşturuldu, Avrupa basketbolunda da NBA sistemine geçildi.
       <br/>
       <br/>
       Fakat bu kararlar Avrupa’nın büyük kulüplerini tatmin etmeye yetmedi ve Real Madrid ile Barcelona’nın önderliğinde FIBA’dan bağımsız ULEB (Avrupa Basketbol Ligleri Birliği) kuruldu. 35 milyon dolarlık bütçe belirleyen ULEB’in sponsorluğunu da İspanya’nın Telefonica şirketi üstlendi (Şimdilerde Telefonica’nın 35 milyon doları ödemeyeceği, bu şirketin basketbola sadece 5 milyon dolar ayırdığı, dolayısıyla ULEB’in geleceğinin iç açıcı olmadığı söyleniyor). Başta İspanya olmak üzere İtalya, Yunanistan, Hırvatistan, Litvanya, Belçika, Slovenya, İngiltere ve Yugoslavya’nın güçlü takımları da fazla parayı görünce ULEB’e katılma kararı aldı. Türkiye, Fransa, Almanya, Rusya, İsrail ve İsveç’in güçlü takımları ise FIBA’ya tam destek vererek Supro Lig’i tercih ettiler. FIBA’nın en büyük destekçilerinden Almanya Basketbol Federasyonu, ULEB’e katılacak olan Alba Berlin kulübünü sert bir şekilde uyararak ligden atma tehdidinde bulundu. Daha sonra Alba Berlin tercihini Supro Lig’den yana kullandı. Almanya’da bunlar olurken İspanya’da da tam tersi yaşandı. ULEB Başkanı Portela, Supro Lig’e katılmak isteyen Caja Fernando ve Pamesa Valencia’ya baskı uygulayarak bu kararlarından vazgeçirdi. Portela, Supro Lig’in önünü kesmek için her türlü yola başvuradursun, FIBA daha önce Bask Bölgesi’nde yer alan Vitoria’ya verdiği Final—Four organizasyonunu İspanyollar’dan geri aldığını açıkladı. Final—Four organizasyonu, FIBA’nın en büyük destekçilerinden Türkiye’ye veya İsrail’e verilecek. Bu arada, Galatasaray'ın son anda katılma kararı aldığını da belirtelim.
       <br/>
       <br/>
       Turam: Futbol için pilot bir uygulama
       <br/>
       <br/>
       Türkiye Basketbol Federasyonu Dış İlişkiler Sorumlusu Emir Turam, basketbolun geleceği açısından kötü olarak değerlendirdiği ULEB girişimi hakkında şunları söylüyor. ‘En başta söylemeliyim ki bu uygulama basketbolun geleceği açısından son derece kötü. Avrupa’nın en iyi kulüpleri ayrı ayrı liglerde mücadele edecek ve kalite düşecek. Bu yanlıştan dönüleceğini umuyordum ama maalesef olmadı. Temennimiz, ULEB’in en yakın zamanda yanlış yaptığını anlaması ve bu yanlışından bir an evvel dönmesi. Basketbolun önde gelen ülkelerinden Fransa ve Türkiye, ULEB’in geleceğinin parlak olmadığını görerek Supro Lig’i tercih etti ve FIBA’nın yanında yer aldı’.
       <br/>
       <br/>
       Emir Turam, ‘Kötü olan bu durumdan maksimum faydayı nasıl sağlarız?’ sorusunun cevabını aramamız gerektiğini de belirtiyor. ‘Şu anda önder ülkelerden biri konumundayız. Supro Lig’e katılma kararı alan yirmi kulüpten en güçlüleri arasında Efes ve Ülker yer alıyor. Hedefimiz final—four oynamak değil, kupayı almak olmalı. Sadece saha içinde değil, saha dışında da başarılı olmamız lazım. Organizasyon olarak da kendimizi geliştirmeli ve önderliğimizi pekiştirmeliyiz’.
       <br/>
       <br/>
       ULEB girişimini yakından takip eden Turam, bunları söyledikten sonra önemli bir konuya parmak basıyor. ‘Sporda merkezi otorite zayıflamaya başladı. Başta futbol ve basketbol olmak üzere sporun endüstri haline gelmesi merkezi otoriteleri zayıflatıyor. Basketboldaki bu uygulama diğer sporlara da örnek olacak. Hatırlanacağı gibi daha önce futbolda böyle bir girişim olmuştu. Ben ULEB’in futbol için pilot bir uygulama olduğunu düşünüyorum. Nitekim, Real Madrid Başkanı Lorenzo Sanz’ın oğlu, basketboldaki bu uygulamanın futbol için bir örnek olacağını söyledi. ULEB başarılı olursa aynı girişim UEFA’yı da tehdit edecek’.
       <br/>
       <br/>
       Akcan: Uzun ömürlü olmayacak
       <br/>
       <br/>
       Zaman Gazetesi Spor Yazarı M. Serkan Akcan da Emir Turam’la benzer görüşler ileri sürüyor. Basketboldaki gelişmeleri yakından takip eden Akcan, ULEB’in futbol için pilot bir uygulama olduğunu belirttikten sonra şöyle diyor. ‘ULEB’in şu andaki en büyük problemi, maçları yönetecek hakem bulamamak. Daha önce NBA’den hakem yardımı alacaklarını söylemişlerdi. Ancak NBA, ne kadar bağımsız görünse de sonuçta FIBA destekli olduğu için, ULEB’e destek veremeyeceğini açıkladı. FIBA da hakemlerine taviz vermeyince ULEB Doğu Bloku ülkelerinin ikinci, üçüncü sınıf hakemlerine yöneldi. Bu da ULEB’de yer alan takımların tepkisini çekti. Görünen o ki ULEB hakem problemini biraz zor çözecek. Dolayısıyla ben ULEB’in ömrünün fazla uzun olmayacağını düşünüyorum’.
       <br/>
       <br/>
       Demirel: FIBA katı davranmadı
       <br/>
       <br/>
       Galatasaray'a herhangi bir yaptırım uygulamayacaklarını belirten Basketbol Federasyonu Başkanı Turgay Demirel ise ULEB girişimini değerlendirirken FIBA’yı eleştiriyor. ‘FIBA katı davransaydı ULEB olayı kesin çözülürdü’ diyen Turgay Demirel, ULEB ile FIBA’nın uzun süre görüştüğünü, en sonunda Münih’teki toplantıda iplerin koptuğunu söylüyor. ‘ULEB yetkilileri, herşeyi biz yapacağız, siz sadece doping kontrolü ve hakem atamalarına bakacaksınız, dediler. Böyle birşey mümkün olamazdı. Şimdi ULEB her takımdan 20’şer milyon dolar teminat mektubu alıyor fakat kendisi dağıtacağı paralar konusunda hiçbir şey açıklayamıyor. Bütün federasyonlar FIBA yönetmeliklerine bağlıdırlar. Kulüpler ve ligler de buna bağlı olmalıdır. Bu yüzden ULEB’e takım veren ülke federasyonlarının hiçbir takımı FIBA’ya alınmamalıdır. Fakat FIBA bu konuda maalesef katı davranmıyor’.
       <br/>
       <br/>
       Evet, iki yıl önce Avrupa’nın ünlü kulüplerinin futbolda başlattıkları ancak daha sonra askıya almak zorunda kaldıkları bağımsız lig girişimi, şimdi basketbolda hayata geçirilmeye çalışılıyor. ULEB, önündeki bütün zorlukları aşarak başarılı olabilirse aynı proje futbol için de uygulamaya sokulacak. Kısacası, basketbolun akıbeti ne olursa, futbolun akibeti de o    olacak.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14183), [web.archive.org (arşiv bağlantısı)](http://web.archive.org/web/20050302224226/http://www.aksiyon.com.tr:80/detay.php?id=14183)
