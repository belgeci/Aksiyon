# Yozgat gol gol gol!

*Necati Kola 1999.05.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye 1. Ligi'ne yükselme maçlarına katılacak takımın belirlenmesi açısından oldukça önem arz eden Yimpaş Yozgatspor Erzincanspor karşılaşmasını izlemek üzere
  </font>
 </div>
 <div id="newsText">
  <font class="detail-text">
   cumhuriyet tarihi boyunca devlet yatırımlarından nasibini alamayan Yozgat'ın yolunu tutuyorum. Yolculuk boyunca, Yimpaş Yozgatspor'un başarılı olup olamayacağından çok, şehrin Yimpaş'tan sonraki durumunu merak ediyorum. Yozgat sınırları içine girdiğimiz andan itibaren buğdaydan başka birşey yetişmeyen toprakları ikiye ayıran yol boyunca Yimpaş'ın reklam panoları dikkat çekiyor. Yimpaş tarafından açılan ve binlerce kişiye istihdam sağlayan fabrikalar ise 51 bin nüfuslu Yozgat'ın yeni bir cazibe merkezi olduğunun haberini veriyor şehir merkezine yaklaştıkça.
   <br/>
   <br/>
   Anadolu'nun birçok ili gibi Yozgat da ortasında tek bir cadde bulunan vilayetlerimizden. İnsanları ekmek parası için Ankara ve İstanbul'un yolunu tuttuğundan büyüme imkanı bulamamış, aksine küçülmüş. Yozgat Bira Fabrikası, Cumhuriyet tarihi boyunca devlet tarafından açılan tek fabrika olma özelliğini devam ettiriyor. Bira fabrikasıyla karşı karşıya olan sanatoryum binası ise kaba inşaatı bitmiş olarak on yıldır açılacağı günü bekliyor.
   <br/>
   <br/>
   Yimpaş, Yozgat'ın herşeyi
   <br/>
   <br/>
   1982 yılında Dursun Uyar önderliğinde Yozgat İhtiyaç Maddeleri Pazarlama Anonim Şirketi olarak kurulan Yimpaş, kısa sürede büyüyerek önce göçü durdurmuş, sonra da Yozgat halkını şehre döndürmeye başlamış. Şehrin iki ucundaki konut ve fabrika inşaatları, Yimpaş'a ait iki tane üç yıldızlı modern otelin doluluk oranları Yozgat'ın büyümeye başladığının bir göstergesi. Aytaç'ı da bünyesine katarak gıda sektöründeki etkinliğini artıran Yimpaş, 45 bin ortağı, 10 bin çalışanı, 50'ye yakın şirketi, yurt içinde ve Avrupa'da 50'yi aşkın mağazası ve 20 fabrikası ile Yozgatlılar'ın gururu.
   <br/>
   <br/>
   Bir şehrin futboldaki başarısının sanayideki gelişmesiyle doğru orantılı olduğunu var sayarsak, Yozgat'ın büyümeye başladığının bir başka göstergesi de Yimpaş Yozgatspor'un 2. Lig 4. Grup'taki başarısı. Sezon başında eski Galatasaraylı Yusuf, Cihat ve Serhat'ı, eski Beşiktaşlı Sertan'ı, Almanya'nın Urdingen takımından Tahsin'i, Fransa'nın Paris St. Germain takımından Gökhan'ı, Sakaryaspor'dan Ümit ve Doğan'ı, Bursaspor'dan Serkan'ı ve Antalyaspor'dan Ali Rıza'yı alarak güçlü bir takım oluşturan Yimpaş Yozgatspor'un hedefi bu sezon sonunda 1. Lig'e yükselmek.
   <br/>
   <br/>
   Hedef önce 1. Lig, sonra Avrupa
   <br/>
   <br/>
   Geçen yıla kadar 2. Lig ile 3. Lig arasında asansör takım olmaktan öteye gidemeyen Yozgatspor, geçen sezonun ortasında hacizli bir durumdayken Yimpaş tarafından satın alındı. Geçen sezon 3. Lig'e düşme tehlikesi yaşayan Yimpaş Yozgatspor, bu sezona oldukça iddialı bir şekilde hazırlandı. 1. Lig düzeyinde futbolcuları kadrosuna dahil eden ve İlyas Tüfekçi ile Uğur Tütüneker'i takımın başına getiren Yimpaş Yozgatspor, birinci etap maçları sonunda hedefine ulaşamadı ve iddiasını Klasman Grubu maçlarına erteledi.
   <br/>
   <br/>
   Devre arasında İlyas Tüfekçi ve Uğur Tütüneker'le yollarını ayıran Yimpaş Yozgatspor, Galatasaray'ın altyapı antrenörlerinden Mahmut Alparslan'ı takımın başına getirdi. Kendini ispatlamak için gece gündüz durmadan çalışan Mahmut Alparslan ile futbolcular arasında kısa sürede uyum sağlanınca başarı da gelmeye başladı. Klasman Grubu maçlarında sadece Gümüşhane Doğanspor'a mağlup olan Yimpaş Yozgatspor, geçtiğimiz hafta kümede kalma mücadelesi veren Erzincanspor'u 50 mağlup ederek Boluspor'la arasındaki puan farkını sekize yükseltti ve ligin bitmesine iki hafta kala grup birinciliğini garantiledi. Yimpaş Yozgatspor'un bundan sonraki hedefleri oldukça büyük. Yöneticiler, 1. Lig'e yükselmekle yetinmeyip Avrupa kupalarına katılmayı amaçlıyorlar daha şimdiden.
   <br/>
   <br/>
   Kaplan: Futbolcular Yozgat'ı sevdi
   <br/>
   <br/>
   Yimpaş Yozgatspor Asbaşkanı Mehmet Kaplan, sezon başında futbolcuların Yozgat'a gelip gelmemekte tereddüt ettiklerini, ancak şehri, tesisleri ve oteli gördükten sonra seve seve imza attıklarını söylüyor. 'Futbolcuların kafasında geri kalmış bir Yozgat imajı vardı. İmza atıp atmamakta tereddüt ediyorlardı. Şehri, tesisleri ve kalacakları oteli gezdiler, Yozgat'ın eski Yozgat olmadığını gördüler ve hemen imza attılar. Şu anda birçok teknik direktör ve futbolcu, Yimpaş Yozgatspor'a gelmek için can atıyor. Transfer ettiğimiz 1. Lig düzeyindeki futbolcular sayesinde şehre futbol kültürü geldi'. Kaplan, kısa sürede büyüyerek ticari alanda Avrupa'ya açılan Yimpaş'ın sporda da Avrupa'ya açılacağı günlerin uzak olmadığını belirtiyor ayrıca.
   <br/>
   <br/>
   Yusuf Tepekule: Yozgat'ta oynamak güzel
   <br/>
   <br/>
   Galatasaray'ın eski futbolcularından Kaptan Yusuf Tepekule, Yozgat'a gelmeden önce bütün futbolcuların gelip gelmemekte tereddüt ettiklerini ancak daha sonra burayı çok sevdiklerini belirtiyor. Beşiktaş'ın eski futbolcusu Sertan da Yusuf'la aynı düşünceleri paylaşıyor. Basın Sözcüsü Salih Arıcı da 'Diğer takımların futbolcuları Sertan'a, Yusuf'a, Ali Rıza'ya karşı oynadıkları için heyecandan bacakları titriyor. Bu da gösteriyor ki yerimiz 2. Lig değil' diyor. Teknik Direktör Mahmut Alparslan ise takımdaki uyumun çok iyi olduğunu ve yükselme maçları sonunda gülen tarafın kendileri olacağını belirtiyor.
   <br/>
   <br/>
   Evet, uzun yıllar seslerini duyuramayan Yozgatlılar, kurdukları ve destek verdikleri Yimpaş sayesinde önce sanayide atağa geçtiler, sonra da futbolda... Yozgatlılar'a göre Yimpaş Yozgatspor'un 1. Lig'e yükselmesi demek Yozgat diye bir ilin varlığının bilinmesi demek. Daha düne kadar futbolla pek ilgilenmeyen Yozgatlılar'ın 'Yimpaş gol gol gol' diye tezahürat yapmalarının asıl sebebi de bu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6A8E1AA891F75EBDDAE94530AE178D93?newsId=5052), [web.archive.org (arşiv bağlantısı)](http://web.archive.org/web/20141001011738/http://www.aksiyon.com.tr:80/aksiyon/newsDetail_getNewsById.action;jsessionid=6A8E1AA891F75EBDDAE94530AE178D93?newsId=5052)
