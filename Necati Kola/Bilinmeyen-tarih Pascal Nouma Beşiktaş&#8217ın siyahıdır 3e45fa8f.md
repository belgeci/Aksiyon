# Pascal Nouma, Beşiktaş&#8217;ın siyahıdır

*Necati Kola Bilinmeyen-tarih*

<div>
 <font>
  <img border="0" height="1" src="/web/20030830025258im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030830025258im_/http://www.aksiyon.com.tr/resim/21/54.jpg" vspace="5"/>
  </p>
 </font>
 <font class="content">
  Beşiktaş, Fransız oyuncu Nouma’yı iki yıl önce gol problemini çözmek için transfer etmişti. Siyahi oyuncu golleri atıyordu; ama bir taraftan da çok hırçın davranıyor, gördüğü kırmızı kartlarla takımını birçok maçta yalnız bırakıyordu. Yönetim, sürekli problem çıkartan yıldız futbolcuyu sezon sonunda satmasına rağmen Nouma’dan bir türlü kurtulamadı. Çünkü, taraftarlar, alınan her mağlubiyetin ardından Nouma lehine tezahüratta bulunuyorlardı.
 </font>
 <p>
  <font class="content">
   Taraftarların Nouma baskısı bu sezonun başında daha da arttı ve yönetim onu tekrar transfer etmek zorunda kaldı. Siyahi futbolcu İstanbulspor maçında beş dakika içinde oyundan atılınca Beşiktaşlı taraftarların ona olan sevgisi daha da arttı. Biz de bunun sebeplerini Çarşı Grubu’nun liderlerinden Ayhan Güner’e sorduk.
   <br/>
   <br/>
   - Pascal Nouma’yı neden çok seviyorsunuz?
   <br/>
   <br/>
   Tribündeki yerimizi çok iyi biliyoruz. Beşiktaş’ın itici gücüyüz. Savaşçı bir ruha sahibiz. Tribünden baktığımızda bütün futbolcuların savaşmasını istiyoruz. Bu savaşçı ruh da Nouma’da var. Rakibi düşman gibi görüyor ve kartal gibi saldırıyor. Bir de Beşiktaş’a siyahi bir futbolcu yakışıyor. Nouma, Beşiktaş’ın siyahıdır yani. Kendisiyle çok iyi anlaşıyoruz. Hakemler ve medya üzerine oynasalar da o bizimle çok iyi bütünleşti. Allah için, aldığı paranın hakkını da veriyor. En azından vermeye çalışıyor.
   <br/>
   <br/>
   - 2000-2001 sezonunda gördüğü kırmızı kartlarla Beşiktaş’ı Şampiyonlar Ligi’nde, Türkiye Kupası’nda ve ligde defalarca yalnız bıraktı. Bunlara rağmen Nouma’ya neden bu kadar bağlandınız?
   <br/>
   <br/>
   Biliyorsunuz yabancı futbolcular parayı ve profesyonelliği daha çok ön planda tutarlar. Fakat Nouma öyle değil. Mesela, İngiltere’deki o Leeds maçında yerli bir futbolcuya yapılan bir hakaret vardı. Pascal, bir Türk futbolcusu gibi gitti, tepkisini ortaya koydu. Bu da onun ne kadar savaşçı bir ruha sahip olduğunu gösteriyordu. Bize her zaman karakterini ortaya koyacak futbolcular lâzımdı. Biz bunu yıllar sonra Pascal’da yakaladık.
   <br/>
   <br/>
   - Futbolcuların gece hayatı sizi rahatsız ediyor mu?
   <br/>
   <br/>
   Eğlence hakları vardır mutlaka; ama aşırı olunca rahatsız oluyoruz tabii. Şimdi bizim futbolcular o kadar kültürlü değiller. Hepsi varoşlardan, fakir ailelerden gelme. Genç yaşta paraya, şöhrete kavuşuyorlar; ne yapacaklarını şaşırıyorlar. Şekil değiştirip taraftardan uzaklaşıyorlar, eğlence âlemine giriyorlar ve sonuçta televolelere malzeme oluyorlar. Mesela, İlhan ameliyattan çıkıp alçılı ayakla Laila’ya gitti. Bizce çok büyük hata.
   <br/>
   <br/>
   - Ya Nouma’nın gece hayatı...
   <br/>
   <br/>
   Adam Avrupa kültürü almış. Bar, disko âlemi zaten Avrupa’dan gelme. Gece hayatı Nouma için normal. Aşırıya kaçmıyor, yerinde yapıyor. Bizimkiler ise aşırıya kaçıyor gibime geliyor.
   <br/>
   <br/>
   ‘Diğer futbolcular ders alsın’
   <br/>
   <br/>
   - ‘Nouma bizi diskoya götür’ diye slogan ürettiniz. Bunun sebebi neydi?
   <br/>
   <br/>
   Genç kardeşlerimiz öyle bir slogan yaptılar. Pascal ile kurulan bir iletişimdi, bir espriydi. Gerekirse Pascal’ı biz götürürüz diskoya anlamında. Ama başarıdan sonra.
   <br/>
   <br/>
   - Nouma ile ilgili başka sloganınız var mı?
   <br/>
   <br/>
   Fransa’da doğdu, Beşiktaşlı oldu, helal olsun sana, Pascal Nouma.
   <br/>
   <br/>
   - Pascal’ı aşırı severek futbolcular arasında bir ayrım yapmıyor musunuz?
   <br/>
   <br/>
   Ayrım yaptığımızı düşünmüyoruz. Sahada yüreğini ortaya koyanı başımızın tacı ediyoruz. Bunun onları teşvik etmesi lâzım, daha da hırslandırması lâzım. Kıskananlar illaki oluyordur. Biz onları da seviyoruz aslında. Fakat oturup bir düşünmeleri lâzım. Acaba taraftar Nouma’yı neden bu kadar çok seviyor diye. Pascal, top taca çıktığı zaman koşarak getiriyor. Diğerleri de onun gibi yapsın. Varlarını yoklarını ortaya koysunlar, biz onları da destekleyelim.
   <br/>
   <br/>
   - Bazen ‘İşin dozunu kaçırıyoruz galiba’ dediğiniz oluyor mu?
   <br/>
   <br/>
   Oluyor. Bir zamanlar Compela vardı. Medya onu ne hale getirdi. Biz Pascal’ın bu duruma düşmesini istemiyoruz. Biz kendi aramızda durum değerlendirmesi yapıyoruz. Bundan sonra Pascal ile ilgili tezahüratların dozunu ayarlayacağız. Biz Pascal’a aşırı sevgi vererek ona haksızlık ettiğimizi bazen hissediyoruz. Dengeleri çok iyi kurmamız lâzım.
   <br/>
   <br/>
   ‘Biz olaya hümanistçe de yaklaştık’
   <br/>
   <br/>
   - Pascal için yönetime epey baskı yaptınız. Alınmasaydı ne yapardınız?
   <br/>
   <br/>
   Yönetim biz istemeseydik Nouma’yı almayacaktı. Bizim etkimiz yüzde doksan beş. Biz ölü ya da diri Nouma’yı isterken hümanist bir yaklaşım da gösterdik. Bir hastalığı vardı, kanserdi. Kanser, sevgiyle yenilecek bir hastalıktır. Ölüsü de, dirisi de olsa gelsin, dedik biz. Hiç oynamasa bile bizim sevgimizle kanseri yener, dedik. Evrensel bir bakış açısı da oldu yani.
   <br/>
   <br/>
   - Bir ara G.Saray da talip olmuştu.
   <br/>
   <br/>
   Biz Pascal’ın karakterine güveniyorduk. Öyle olmasaydı bu sevgiyi ona vermezdik. Oyuncumuz Bayram vasıtasıyla sürekli kendisiyle iletişim kuruyorduk, duygularımızı iletiyorduk. Biliyorsunuz Bayram Fransa’dan gelme. G.Saray’a gideceğine kesinlikle inanmıyorduk. Bir yöneticimiz vardı, adı neydi, ha Kıvanç Oktay, sağolsun Nouma’yı bize kazandırdı.
   <br/>
   <br/>
   - Yönetim Nouma’yı almasaydı ne yapardınız?
   <br/>
   <br/>
   Biz bir kere kayıtsız şartsız yönetimimizin arkasındayız. Hele hele yüzüncü yılımızı kutlayacağımız şu sezonda. Alınmasaydı bir şey yapmazdık. Ama takım başarısız olursa sezon sonuna doğru tribünlerde yine Pascal ile ilgili tatsız olaylar çıkardı. Ama yöneticiler sağduyulu yaklaştılar ve bizi kırmadılar.
   <br/>
   <br/>
   - İstanbulspor maçında beş dakikada iki sarı kart görmesini nasıl değerlendiriyorsunuz?
   <br/>
   <br/>
   Birinci haklıydı. Ama ikinci sarı kart kesinlikle yanlıştı. İki sarıdan kırmızı görmesi bir yerde de iyi oldu. Türk hakemlerinin ve medyasının yaklaşımını iyice öğrenmiş oldu. Hakemin bir gözü Pascal’da, bir gözü topta. Nouma bundan sonra çok dikkatli olacaktır. Herşeyde bir hayır vardır.
   <br/>
   <br/>
   - Tribünlerde Nouma’yı sevmeyen grup var mı?
   <br/>
   <br/>
   Tek tük eleştiren, onun hareketlerine kızanlar vardır. Bence sevenlerin oranı yüzde doksan beştir. Sevmeyenler de Beşiktaş’ın menfaatini düşünerek sevmemiştir. Kimsenin özel bir saplantısı yoktur Nouma’ya karşı.
   <br/>
   <br/>
   - Nouma’ya zaman tanıyor musunuz? Başarısız olursa kınar mısınız?
   <br/>
   <br/>
   Biz asıl patlamayı ikinci yarıda bekliyoruz. İkinci yarıda fırtına gibi eserse, bize şampiyonluğu kazandırırsa âleme de, cihana da iyi olur. Başarısız olursa diye de bir şey yok. Biz onun her zaman yüreğini ortaya koyacağını biliyoruz. Başarılı olsun ya da olmasın bizim için fark etmiyor.
   <br/>
   <br/>
   ‘Lucescu, Nouma’ya yanlış yaparsa kötü olur’
   <br/>
   <br/>
   - Lucescu ona yeterince şans vermezse ne olur?
   <br/>
   <br/>
   Bizim korkumuz o. Ama Lucescu aklı başında bir insana benziyor. Bize yanlış yapacağını zannetmiyoruz. Son yarım saatte bile oyuna alsa bizim için yeterli. Nouma, o sürede de yapacağını yapacaktır. Çünkü, biz ölü ya da diri istedik onu. Ölüsü bile takımı canlandıracaktır. Yedek kulübesindeyken bile tribünleri ateşliyor. Mesela, İstanbulspor maçında durum 1
   <br/>
   <br/>
   -1’di. Isınmaya çıktı, taraftar ateşlendi. Oyuna girer girmez de golü attık, üç puanı aldık.
   <br/>
   <br/>
   - Beşiktaş, 100. yılında şampiyon olamazsa...
   <br/>
   <br/>
   Olursak seviniriz, olamazsak da üzülürüz. Biz çok şampiyonluk gördük; fakat özellikle genç arkadaşlarımız için şampiyonluk çok önemli. Bizim için asıl önemli olan Şampiyonlar Ligi’nde zirveye çıkmak ve UEFA Kupası’nda da G.Saray’ı bekleyip Süper Kupa’yı onların elinden almak. Ama beş sene içinde, ama on sene içinde. Limit on sene ama. Ben şunu da söyleyeyim. Yüzüncü yıldayız diye federasyonun ve hakemlerin yardımıyla da şampiyon olmak istemiyoruz.
   <br/>
   <br/>
   - Beşiktaş, tezahüratlar açısından diğer takımlardan ayrılıyor.
   <br/>
   <br/>
   Zaten âlem-i cihan söylüyor bizim farklılığımızı. Tezahüratlar bir anki yoğun duygulardan çıkıyor. Biri bir şey söylüyor, başka bir arkadaş tamamlıyor. Bazen de gündemdeki şarkılar uyarlanıyor. Sonra takım sahaya çıkmadan taraftarın beğenisine sunuluyor. Tutarsa tüm tribünlere yayılıyor. Sonra da sağolsun rakiplerimiz bizden alıyorlar ve çok kötü bir kopyasını yapıyorlar. Yan sanayi yani. Ben son olarak şunu söyleyeyim. Beşiktaşlıların kulağı çok iyidir. Bir tezahüratı anında kaparlar. O açıdan çok şanslıyız. F.Bahçe ve G.Saray ise bir tezahüratı oturtmak için beş-altı maç uğraşır.
   <br/>
   <br/>
   - Beşiktaş tribünlerinde Çarşı Grubu’ndan başka grup var mı?
   <br/>
   <br/>
   Yok. Çarşı Grubu beş kişiyle çıktı yola. Kimse kısa sürede bu kadar büyüyeceğini tahmin etmiyordu. Şimdi sayımız elli bin civarında. Kars’taki de, Van’daki de, Edirne’deki de, Berlin’deki de biz Çarşılıyız diyor. Var olan küçük gruplar da Çarşı’nın bir koludur. Tribünde Çarşı’nın sözü geçer.
   <br/>
   <br/>
   - Yönetimle aranızdaki ilişki nedir? Size bedava bilet veriyorlar mı?
   <br/>
   <br/>
   Yönetimimizi kayıtsız şartsız destekliyoruz. Fakat bizim onlardan bedava bilet aldığımız doğru değil. Biletleri indirimli verdikleri doğru; ama bedava verdikleri kesinlikle yanlış. Biz kendi ayaklarımız üzerinde durmaya çalışıyoruz.
   <br/>
   <br/>
   - Gelirleriniz neler?
   <br/>
   <br/>
   Derneğimiz var. Üyelik ve aidat gelirlerimiz var. İnternet sitemiz var. Reklam gelirleri oluyor. Forma, kaşkol, şapka satışlarımız var. Ayrıca, maneviyatı araya sokup camiadaki büyüklerimizden yardım alıyoruz.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1856), [web.archive.org (arşiv bağlantısı)](http://web.archive.org/web/20030830025258/http://www.aksiyon.com.tr:80/detay.php?id=1856)
