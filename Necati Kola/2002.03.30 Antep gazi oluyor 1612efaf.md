# Antep gazi oluyor

*Necati Kola 2002.03.30*

<div>
 <p>
  <font>
   Geçen sezon son haftalara kadar şampiyonluğu kovalayan ve yakın zamanda beşinci büyük olacağının sinyallerini veren G. Antepspor, büyük umutlar bağladığı Samet Aybaba döneminde sıradan bir Anadolu takımı haline geldi. Adı şike iddialarına da karışan Aybaba ile sezon sonunda yolların ayrılacağı belirtiliyor
   <br/>
   <br/>
   Gaziantepspor, bundan tam bir yıl önce şampiyonluğun en güçlü üç adayından biriydi. Ligin 28. haftası itibariyle Kırmızı—Siyahlı takımın 58, Galatasaray ve Fenerbahçe’nin de 61 puanı vardı. Ömer Çatkıç, Erhan Albayrak, Erhan Namlı, Hasan Özer, Fatih Tekke, Batista ve Mert Korkmaz gibi yıldız isimlerden kurulu Gaziantepspor, 29. haftada Istanbul’da oynayacağı Fenerbahçe maçına mutlak galibiyet için çıkmış ve karşılaşmanın ilk yarısını da 3—0 önde kapatmıştı. Ancak ikinci yarıda yediği dört golle sahadan mağlup ayrılmış, şampiyonluk ve Şampiyonlar Ligi fırsatını geri tepmişti. Güney temsilcisi, yine de iyi bir sezon geçirmiş, ligi 68 puanla üçüncü sırada bitirerek tarihinin en başarılı derecesine imza atmıştı.
   <br>
    <br>
     Ve, bir yıl sonra... Sezona şampiyonluk hesaplarıyla başlayan; ancak beklediği sonuçları bir türlü alamayan Gaziantepspor, ligin 28. haftasında Istanbul Şükrü Saraçoğlu Stadı’nda Fenerbahçe maçına çıktı. 37 puanla yedinci sırada bulunan Samet Aybaba yönetimindeki Kırmızı—Siyahlı ekibin hiçbir iddiası yoktu. Gaziantepspor açısından formalite niteliği taşıyan maçı, Fenerbahçe, çok rahat bir oyundan sonra 4—1 kazandı ve sezonun en kolay galibiyetini elde etti. Şampiyonluk sevincini yaşayacak beşinci takım olarak bakılan Gaziantepspor’un nasıl sıradan bir Anadolu takımı haline geldiğine değinmeden önce, Kırmızı—Siyahlı takımın yakın mazisine kısaca bir göz atalım.
     <br>
      <br>
       Kayyumdan zirveye...
       <br>
        <br>
         Gaziantepspor’un Türk futbolunda söz sahibi olma süreci, bundan on iki yıl önce başladı. Derme çatma bir binadan yönetilen, mücadele ettiği Ikinci Lig’de hiçbir iddiası bulunmayan, borç içerisinde yüzen ve kayyuma teslim edilmek üzere olan kulübe, Gaziantep Büyükşehir Belediyesi Başkanı Celal Doğan sahip çıktı. Kırmızı—Siyahlı takım, 1989—90 sezonunda Birinci Lig’e yükseldi; bir taraftan ligde tutunmaya çalışırken, bir taraftan da tesisleşmeye ve altyapıya önem verdi. Altyapının başına da Fatih Terim döneminde Galatasaray’da çalışan, geçen sezon ise Fenerbahçe’nin altyapısının başına geçen Tamer Güney getirildi.
         <br/>
         <br/>
         Kırmızı—Siyahlı takım, ilk iki sezonunu düşmekten son anda kurtularak tamamladı. 1992—93 ve 1993—94 sezonlarında biraz daha rahattı. 1994—95 sezonunda ise altyapı, tesisleşme ve akıllı dış transferler meyve vermeye başladı, Sakıp Özberk yönetimindeki Gaziantepspor ligi yedinci sırada tamamladı. Gaziantepspor Celal Doğan sayesinde büyüyor, Celal Doğan da Gaziantepspor sayesinde popülaritesini artırıyordu. Güneydoğu’nun güçlü temsilcisi, sonraki sezonu altıncı, 1996—97 sezonunu da sekizinci sırada tamamladı. Sakıp Özberk, 1997—98 sezonunun ortalarında kötü günler yaşayan Altay’ın cazip teklifine hayır diyemedi ve Izmir’in yolunu tuttu. Izmir ekibi dipten hızla yükselişe geçerken, Altay’ın eski teknik direktörü Mitroviç’e emanet edilen Gaziantepspor süratli bir şekilde düşme hattına indi ve Ikinci Lig’in kapısından averajla döndü. Kırmızı—Siyahlı takım, 1998—99 sezonunda, Sakıp Özberk’in yardımcısı Hüseyin Kalpar’a teslim edildi ve sezon yedincilikle tamamlandı. 1999—2000 sezonunda ise takım tekrar Sakıp Özberk’e emanet edildi. Özberk, Gaziantepspor’a tarihinin en büyük başarılarından birini bu sezonda yaşattı. Ligi Galatasaray ve Beşiktaş’ın ardından üçüncü sırada tamamlayan Güneydoğu temsilcisi, ilk kez Türkiye’yi UEFA Kupası’nda temsil edecekti.
         <br/>
         <br/>
         Sakıp Özberk’siz olmuyor
         <br/>
         <br/>
         Sakıp Özberk, 2000—2001 sezonunda takımı ligde ve UEFA Kupası’nda nasıl başarılı yapacağının hayallerini kurarken ummadığı bir ilgisizlikle karşılaştı. Yeni sezon için yönetimden herhangi bir teklif gelmiyor, gönderilecek ve transfer edilecek oyuncular hakkında kendisinin fikri sorulmuyordu. Bir müddet yönetimden teklif bekleyen Özberk, daha sonra Siirt Jetpaspor’un cazip teklifine hayır diyemedi ve Siirt’in yolunu tuttu. Bu durum kamuoyuna ‘Sakıp Özberk Gaziantepspor’u bırakarak para için Siirt’e gitti’ şeklinde yansıtıldı.
         <br/>
         <br/>
         Ardından Gaziantepspor, Erdoğan Arıca ile anlaştı. Arıca’lı takım, bazen iyi sonuçlar alırken, bazen de istikrarsız bir grafik çiziyordu. Yönetim, Erdoğan Arıca’ya kötü notunu çoktan vermişti. Arıca, bir bahane bulunup en kısa zamanda gönderilecekti. Aranan bahane, lig maçında Trabzonspor’a deplasmanda 3—1 yenildikten sonra bulundu. Arıca, basın toplantısında Anadolu’nun gururu olduklarını iddia etti. Trabzonlu bir gazeteci de ‘Anadolu’nun gururu Gaziantepspor değil, Trabzonspor’dur. Neden böyle düşünüyorsunuz?’ deyince, Arıca o gazeteciye hakaret etti ve basın toplantısını terk etti. Gaziantepspor yönetimi hemen yazılı bir açıklama yaptı ve kendisine yakışmayan bir davranışta bulunduğu gerekçesiyle Erdoğan Arıca’nın görevine son verdi. Arıca’nın yerine de Siirt Jetpaspor’dan ayrılan Sakıp Özberk getirildi. Yarım sezonluk sözleşme imzalanan Özberk ile toparlanan takım, ligin 29. haftasına kadar şampiyonluğu kovaladı ve o malum maçta Fenerbahçe’ye 4—3 yenilerek şampiyonluk şansını yitirdi.
         <br/>
         <br/>
         ‘Ben ikinci Terim değil, birinci Lav’ım’
         <br/>
         <br/>
         Sakıp Özberk ile sözleşme yenilemeyen Gaziantepspor, bu sezona Tevfik Lav ile anlaşarak girdi. Sakıp Özberk’in Siirt Jetpaspor’dan ayrılmasından sonra bu takımla anlaşan ve küme düşmesini engelleyemeyen Lav, yeni takımında gayet iddialı demeçler veriyordu: ‘Ben ikinci Terim değil, birinci Lav’ım. Gaziantepspor bu sezon şampiyonluğu yakalayacak ve UEFA Kupası’nda da başarılı olacaktır.’ Fakat ne lig maçlarında istenen sonuçlar alınıyor, ne de UEFA Kupası’nda başarılı olunuyordu. Gaziantepspor, ilk yedi haftada iki beraberlik, üç galibiyet ve üç mağlubiyet elde ederken, UEFA Kupası ilk turunda da Israil’in Hapoel Tel—Aviv takımına eleniyordu. Bu sonuçlardan sonra Tevfik Lav’ın görevine son verildi ve boşta olan Samet Aybaba ile anlaşıldı.
         <br/>
         <br/>
         Aybaba, şike iddianamesinde yer alınca...
         <br/>
         <br/>
         Samet Aybaba da en az Tevfik Lav kadar iddialıydı. Geçen sezon Gençlerbirliği’ne Türkiye Kupası’nı kazandıran Aybaba, hem ligde, hem de kupada aynı başarıyı Gaziantepspor’a yaşatacaktı. Aybaba’nın ilk icraatlarından biri, Milli Takım’a da çağrılan golcü Hasan Özer (geçen sezon 19 gol attı) ile kaptan Mert Korkmaz’ı dışlaması oldu. Bu oyunculardan Hasan Özer, kiralık olarak gittiği Çaykur Rizespor’da gollerini sıralamaya (9 maçta 5 gol) başladı; Mert Korkmaz da ikinci yarıda süper bir performans sergileyen Malatyaspor’un değişmez oyuncularından biri oldu. Özer ve Korkmaz’ın ardından Milli Takım’ın ikinci kalecisi Ömer Çatkıç da dışlandı. Ömer, bir anda, Beşiktaş’ta hatalı goller yiyen ve kiralık olarak Gaziantepspor’a verilen Fevzi’nin yedeği oluverdi. Batista’nın da Galatasaray’a verilmesinden sonra Gaziantepspor eski gücünü iyice kaybetti. Kırmızı—Siyahlı takım, ligde bir türlü istikrarı yakalayamazken, Türkiye Kupası’na da çeyrek finalde Beşiktaş’a kendi evinde 3—2 yenilerek veda etti. Güneydoğu temsilcisi, Samet Aybaba’nın şike iddialarına karışmasıyla ligdeki hedefinden iyice uzaklaştı.
         <br/>
         <br/>
         Aybaba’nın 12 yıla kadar ağır hapsi isteniyor
         <br/>
         <br/>
         Bundan bir ay kadar önce Kadıköy Cumhuriyet Savcısı Eren Gönen tarafından hazırlanan Şike Çetesi iddianamesinde Samet Aybaba’nın da ismi geçti. Iddianamede Gaziantepspor—Yimpaş Yozgatspor (3—2) ile Göztepe—Gaziantepspor (1—3) maçlarında Gaziantepspor lehine şike yapıldığı ve Göztepe—Gaziantepspor maçından önce Susurluk Davası’ndan hükümlü Ali Fevzi Bir ile Samet Aybaba’nın telefon görüşmesi yaptığı belirtildi. 7 Aralık 2001 tarihinde Samet Aybaba’nın Ali Fevzi Bir’den galibiyet için yardım talep ettiği görüşmenin ardından yaşananlar iddianamede şu şekilde yer aldı: ‘Istanbul’da 8 Aralık 2001 günü oynanan Göztepe—Gaziantepspor maçında sanıklardan Sadık Ilhan’ın orta hakem, Kenan Kozak ve Nurhan Altınsaat’ın yardımcı hakem, Ferhat Gündoğdu’nun da 4. hakem olarak görev aldığı, bu maçtan bir gün önce 7 Aralık 2001 günü Beyoğlu’nda bulunan Euro Plaza Oteli’nde sanıklar Sadık Ilhan, Kenan Nurhan Altınsaat, Kenan Kozak ve Ferhat Gündoğdu’ya kadın verildiği ve parasının sanık Ali Fevzi Bir tarafından ödendiği, bu maçı Gaziantepspor’un 3—1 kazandığı görülmüştür.’
         <br/>
         <br/>
         Savcı Eren Gönen, bu iddiaların ardından Samet Aybaba’nın rüşvet vermek suçundan 4 ile 12 yıl arasında ağır hapsini istedi. Gaziantepspor Başkanı Celal Doğan ise dereyi geçerken at değiştirmemek için Aybaba ile yollarını şimdilik ayırmadı. Fakat aldığımız bir istihbarata göre, Gaziantepspor’u sıradan bir Anadolu takımı haline getiren, adı şike iddialarına karışan ve son yedi haftada takımına hiç galibiyet aldıramayan Samet Aybaba, önümüzdeki sezon Kırmızı—Siyahlı takımın başında kesinlikle olmayacak.
         <br/>
         <br/>
         E—Mail: kolaca@hotmail.com
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 303 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21856), [web.archive.org (arşiv bağlantısı)](http://web.archive.org/web/20060526044122/http://www.aksiyon.com.tr:80/yazdir.php?id=21856)
