# ‘Taraftarı asla satma!’

*Necati Kola 2000.10.28*

<div>
 <p class="spot">
  Doğu insanının duygusal, Batı insanının realist olduğu söylenir hep. Ali Kemal Denizci ve Figo'ya yapılanlara baktığımızda bu ayrımı yapmak mümkün olmuyor. Doğu insanı da, Batı insanı da zaman zaman aşırı duygusal olabiliyor
 </p>
 <p class="metin">
 </p>
 <img border="0" src="/web/20010714061328im_/http://www.aksiyon.com.tr/2000/308/resimler/22yil.jpg"/>
 <p class="metin">
  Yıl 1978... Dört sezon Trabzonspor'da top koşturan ve bordo—mavili formayla iki kez şampiyonluk yaşayan golcü futbolcu Ali Kemal Denizci, iki milyon lira gibi büyük bir para karşılığında F.Bahçe'yle anlaşmak üzere. Üç büyüklerin hegemonyasına son veren Karadeniz fırtınasının sürekli şampiyonluğa oynadığı bir dönemde, Ali Kemal'in en büyük rakiplerden F.Bahçe'nin formasını giyecek olması Trabzonsporlu taraftarlarca hazmedilemiyor ve bu futbolcu sokak yürüyüşleriyle protesto ediliyor. Profesyonelce düşünen Denizci ise sokak protestolarına aldırmadan İstanbul'un yolunu tutuyor ve 1978—79 sezonundan itibaren sarı—lacivertli formayı giymeye başlıyor. Ali Kemal Denizci gidiyor gitmesine ama Trabzonspor gücünden birşey kaybetmiyor, arka arkaya şampiyon olmaya yine devam ediyor.
 </p>
 <p class="metin">
  Euro 2000'de parlayınca...
 </p>
 <p class="metin">
  Ali Kemal Denizci'ye yapılan protestoların bir benzeri, yirmi iki yıl aradan sonra Portekizli futbolcu Luis Figo'ya yapıldı. Figo kaliteli bir futbolcuydu. İspanya'nın Barcelona takımında top koşturuyor olması zaten bunun ispatıydı. Luis Figo, Euro 2000'de İngiltere karşısında 2—0 yenik durumdayken ceza alanının dışından süper bir gol atmış, takımını ateşlemiş ve Portekiz'in sahadan 3—2 galip ayrılmasını sağlamıştı. Portekiz bu havayla yarı final oynamış ve doğal olarak bütün gözler Figo'nun üzerine çevrilmişti. Figo'ya gözünü dikenlerden biri de Florentino Perez'di. Perez, Real Madrid başkanlığına adaydı ve en büyük vaadi Luis Figo'yu Barcelona'dan transfer etmekti. Seçim yapıldı ve başkanlığı Perez kazandı. Real Madridli taraftarlar, sözleşmesi devam eden Figo'nun alınıp alınamayacağını gerçekten merak ediyordu. Figo'dan olumlu cevap alan Perez, kulübü maddi krize sokma pahasına hemen transfer girişimine başladı ve yıldız futbolcuya 56 milyon dolar karşılığında Real Madrid formasını giydirdi. Barcelonalı taraftarlar, çok sevdikleri futbolcunun gitmemesi için çok uğraştılar ancak başarılı olamadılar. Artık nefret edilen bir futbolcu haline gelen Figo, özellikle internette örgütlenen taraftarlar tarafından ağır hakaretlere varan sözcüklerle protesto edildi. Luis Figo ise profesyonel bir futbolcu olduğunu, taraftarların protestosunun kendisini ilgilendirmediğini söyledi.
 </p>
 <p class="metin">
  Sevgi nefrete dönüştü
 </p>
 <p class="metin">
  Figo'ya olan nefret, geçen hafta oynanan Barcelona—Real Madrid maçında öfkeye dönüştü. Kendilerini "para için satan" Figo'ya karşı örgütlenen Barcelonalılar, 120 bin kişilik Nou Camp'ı tıklım tıklım doldurdular. Tribünlerde Figo aleyhinde bir sürü pankart vardı. Kimi Figo'nun resimlerini yakıyor, kimi sahaya çıkarken kafasına pet şişe atıyor, kimi top ayağına geldiğinde inanılmaz şekilde ıslıklayıp yuhalıyor, kimi de özel olarak yapılan ve üzerine Figo'nun  monte edildiği 10 milyar pesetoluk parayı sallıyordu. Protestoların bu kadar şiddetli olacağını tahmin edemeyen Figo ise gözlerini ve kulaklarını tıkayarak kendisine top gelmemesi ve maçın bir an evvel bitmesi için dua ediyordu. Ve maç Barcelona'nın 2—0'lık galibiyetiyle sona erdi. Figo boynu bükük bir şekilde soyunma odasının yolunu tutarken, taraftarlar 'Gittin de ne oldu' dercesine gülüyorlardı.
 </p>
 <p class="metin">
  Bu olay gösterdi ki futbolcuya olan sevgi ve duygusallık Karadeniz'in güneyinde de, Akdeniz'in kuzeyinde de aynı. Bakalım, bu sezon Barcelona mı daha başarılı olacak, yoksa Real Madrid mi?
 </p>
 <br/>
 <center>
  <a class="anaorta" href="http://web.archive.org/web/20010714061328/mailto:kolaca@hotmail.com">
   kolaca@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/308/spor/2.htm), [web.archive.org (arşiv bağlantısı)](http://web.archive.org/web/20010714061328/http://www.aksiyon.com.tr:80/2000/308/spor/2.htm)
