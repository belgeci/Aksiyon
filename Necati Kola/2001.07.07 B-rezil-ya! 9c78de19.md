# B-rezil-ya!

*Necati Kola 2001.07.07*

<div>
 <p class="spot">
  Futboldaki hakimiyetini Fransa'ya devreden Brezilya,  tarihinde bir ilki gerçekleştirip Dünya Kupası'na iştirak  edemeyebilir. Bugüne kadar 16 kez düzenlenen Dünya Kupası'nda  6kez final oynayıp 4 kez de şampiyon olan Sambacılar, 2002  elemelerinde kötü bir grafik çiziyorlar. Türkiye'nin Dünya  Kupası'na katılma şansı, Brezilya'dan kat kat fazla
 </p>
 <p class="metin">
 </p>
 <img border="0" src="/web/20020120071506im_/http://www.aksiyon.com.tr/2001/344/resimler/brezilya.jpg"/>
 <p class="metin">
  Dünyanın bir numaralı futbol ülkesi Brezilya, son yıllarda iki ayrı sıkıntıyla mücadele ediyor. Birinci sıkıntı, yolsuzluk. Yani, zengin başkanların vergi kaçırmaları ve ünlü teknik direktörlerin futbolcu transferlerinden komisyon almaları. Bu yolsuzlukların son örneği, 1998 Dünya Kupası'ndan sonra Brezilya Milli Takımı'nın başına geçen Wanderley Lüxemburgo'nun, 1994 ve 1995 yıllarında ülkenin en büyük kulüplerinden Corinthias ve Palmeiras'ı çalıştırırken kendisine ait otuz ayrı hesaba yatırılan 9 milyon doların kaynağını açıklayamamasıyla ortaya çıktı. Brezilya Spor Bakanı Pele, bu yolsuzlukları önlemek, kulüpleri şirketleştirmek ve futbolu zengin başkanların sultasından kurtarmak için bir yasa çıkartmıştı; ancak bu yasa hâlâ bir türlü uygulanamıyor.
 </p>
 <p class="metin">
  6 kez final oynayan ülke
 </p>
 <p class="metin">
  Futbol ülkesi Brezilya'nın ikinci sıkıntısı ise tarihinde ilk kez Dünya Kupası'na katılamamakla karşı karşıya kalması. Evet, dünyanın en büyük futbol organizasyonuna şampiyon takım olarak eleme maçları oynamadan direkt katılmaya alışan Brezilya, önümüzdeki yıl Japonya ve Güney Kore'nin ortaklaşa düzenleyecekleri 17. Dünya Kupası'na iştirak edemeyebilir. Bu durum, gerçekten inanılması zor bir olay. Bugüne kadar 16 kez düzenlenen Dünya Kupası'nın hepsine katılarak altı kez final oynayıp dört kez de şampiyon olan Brezilya'nın bu duruma düşeceğini kim tahmin edebilirdi ki? Eğer Sambacılar, kalan grup maçlarında gerekli puanları toplayamayıp tarihlerinde ilk kez Dünya Kupası'na katılamazlarsa sadece 150 milyonluk Brezilya'yı değil, 6 milyarlık dünyayı da üzecekler. Çünkü, Kamber'siz düğünün zevki olmadığı gibi, Brezilya'sız Dünya Kupası'nın da tadı olmayacak.
 </p>
 <p class="metin">
  Düşüş ne zaman başladı?
 </p>
 <p class="metin">
  Dünyanın en güçlü takımı Brezilya, beklenen futbolunu sahaya bir türlü yansıtamasa da Fransa'da düzenlenen 1998 Dünya Kupası'nda final oynamıştı. Taffarel, Baiano, Dunga, Roberto Carlos, Aldair, Leonardo, Rivaldo, Ronaldo, Edmundo ve Bebeto gibi yıldızlardan oluşan Mario Zagallo yönetimindeki Brezilya Milli Takımı, finalde ev sahibi Fransa'ya 3—0 gibi farklı bir skorla yenilmekten kurtulamamıştı. Fransa 98'den sonra Mario Zagallo görevi Wanderley Lüxemburgo'ya devretmişti.
 </p>
 <p class="metin">
  Lüxemburgo yönetimindeki Brezilya Milli Takımı, 1999'da Paraguay'da düzenlenen Copa Amerika'da şampiyon oldu. Grup maçlarında Venezüella'yı 7—0, Meksika'yı 2—1, Şili'yi de 1—0 yenen Sambacılar, çeyrek finalde Arjantin'i 2—1, yarı finalde Meksika'yı 2—0 ve finalde de Uruguay'ı 3—0 mağlup etti. Copa Amerika'da alınan bu skorlar, Brezilya için son derece normaldi. Normal olmayan sonuçlar, 2002 Dünya Kupası eleme grubunda oynanan maçlarda alınmaya başladı. Bu anormal sonuçların sebeplerinden biri, yaşlı oyuncuların (Taffarel, Baiano, Aldair, Leonardo, Dunga, Sampaio, Bebeto) yerine yeni oyuncuların alınması ve iskeletin aniden değişmesiydi. Lüxemburgo yönetimindeki Brezilya Milli Takımı, 2002 Dünya Kupası eleme maçlarına Kolombiya beraberliğiyle başladı ve ilk sekiz maçında iki mağlubiyet, iki beraberlik ve dört galibiyet elde etti. Bu sonuçlar, 'Lüxemburgo başarılı mı, değil mi?' tartışmalarını da beraberinde getirdi. Brezilya Milli Takımı, Sydney Olimpiyat Oyunları'nda başarısız olup çeyrek finale dahi yükselemeyince Lüxemburgo görevinden alındı.
 </p>
 <p class="metin">
  Düşüşü Emerson da engelleyemedi
 </p>
 <p class="metin">
  Lüxemburgo'nun ardından Brezilya Milli Takımı'nı bir maçta Candinho idare ettikten sonra Leao Emerson teknik patron oldu. Bu kan değişikliği, takıma yarar sağlamamış gibiydi. Sahada alınan sonuçlar bunu gösteriyordu çünkü. Brezilya Milli Takımı, Emerson'dan sonra 2002 Dünya Kupası elemelerinde sadece Kolombiya'yı yenebildi. Sambacılar, deplasmanda Ekvator'a mağlup olurlarken, kendi evlerinde de Peru ile berabere kaldılar. Emerson, görevine çok kötü başlamıştı. Bu kötü gidişat, geçtiğimiz günlerde altı ülkenin katılımıyla Japonya ve Güney Kore'de düzenlenen Konfederasyon Kupası'nda da sürdü. Grup maçlarında Kanada'yla berabere kalıp Fransa'ya yenilen Brezilya, üçüncülük maçında da Avustralya'ya mağlup olmaktan kurtulamadı. Bu sonuçlardan sonra Emerson'un da görevine son verildi ve Luiz Felipe Scolari takımın başına getirildi. Scolari, Fransa 98'den sonra Brezilya Futbol Federasyonu tarafından göreve getirilen dördüncü isimdi.
 </p>
 <p class="metin">
  Scolari, mağlubiyetle başladı
 </p>
 <p class="metin">
  Futbolcularına çok faul yapmaları için sürekli uyarıda bulunan, takımı savunmaya çekilirken top toplayıcı çocuklara yavaş olmaları için bağıran, bu yüzden Brezilya'da en çok tartışılan teknik direktörlerden biri olan Scolari, göreve getirildiğinde gayet iddialı konuştu: 'Dünya Kupası'na mutlaka katılacağız'. Fakat Scolari görevine mağlubiyetle başladı. Grubun en kritik maçlarından biri olan Uruguay— Brezilya maçını ev sahibi takım kazandı. Uruguay, penaltıdan kazandığı golle puanını 21'e yükseltip Brezilya'yı yakaladı ve ilk dört sıra için umudunu artırdı. Brezilya ise G.Saraylı Jardel'in son dakikalarda kurtarıcı olarak oyuna girdiği maçı kazanamayarak durumunu zora soktu.
 </p>
 <p class="metin">
  Zorlu beş maç kaldı
 </p>
 <p class="metin">
  Peki, Brezilya Milli Takımı zoru başarıp Dünya Kupası'na iştirak edebilecek mi? Bunun için geride kalan beş maçta iyi bir performans gösterip ilk dörde girmesi gerekiyor. Beşinci sırayı aldığı takdirde ise Okyanusya birincisi Avustralya ile baraj maçı oynayıp son şansını kullanacak. Fransa'98 Dünya Kupası için İran ile baraj maçı oynayıp son dakikalarda yediği bir golle üzüntüye boğulan Avustralya'nın artık kolay bir lokma olmayacağı kesin. Geçtiğimiz günlerde düzenlenen Konfederasyon Kupası'nda Avustralya'nın Brezilya'yı 1—0 yenip üçüncü olduğunu da hatırlatalım. İlk dörde mutlaka girip işini şansa bırakmak istemeyen Brezilya, kendi evinde Paraguay, Şili ve Venezüella ile oynayacak, deplasmanda ise Arjantin ve Bolivya ile mücadele edecek. Bu maçlardan ikisinin ilk iki sırayı paylaşan Arjantin ve Paraguay ile oynanacak olması, Brezilyalı oyuncuları derin derin düşündürüyor.
 </p>
 <p class="metin">
  Çıkışta olan ülke: Ekvator
 </p>
 <p class="metin">
  Şili ve Peru'nun çok büyük düşüş gösterdiği, Brezilya ile Kolombiya'nın da kendinden beklenen sonuçları elde edemediği grupta en büyük sürprizi Ekvator yaptı. Oynadığı 13 maçın 8'ini kazanan Ekvator, Türk Milli Takımı'nın 1996 Avrupa Şampiyonası elemelerinde gösterdiği çıkışın bir benzerini, 2002 Dünya Kupası elemelerinde gösterdi. Kolombiyalı Gomez Heman Dario yönetimindeki Ekvator Milli Takımı, son yıllarda altyapıda başlattığı atılımın meyvelerini toplamaya başladı. Şu anda üçüncü sırada bulunan Ekvator Milli Takımı'nın Dünya Kupası'na katılması ve orada elde edeceği başarılar sürpriz sayılmamalı.
 </p>
 <p class="metin">
 </p>
 <p class="arabaslik">
  GÜNEY AMERİKA PUAN DURUMU
 </p>
 <p class="metin">
  Ülke	O	G	B	M	A	Y	P
 </p>
 <p class="metin">
  Arjantin	13	10	2	1	33	11	32
 </p>
 <p class="metin">
  Paraguay	13	8	2	3	21	11	26
 </p>
 <p class="metin">
  Ekvator	13	8	1	4	17	16	25
 </p>
 <p class="metin">
  Brezilya	13	6	3	4	22	12	21
 </p>
 <p class="metin">
  Uruguay	13	6	3	4	14	8	21
 </p>
 <p class="metin">
  Kolombiya	13	5	4	4	12	12	19
 </p>
 <p class="metin">
  Bolivya	13	3	4	6	13	19	13
 </p>
 <p class="metin">
  Peru	13	3	3	7	12	17	12
 </p>
 <p class="metin">
  Şili	13	3	1	9	12	18	10
 </p>
 <p class="metin">
  Venezüella	13	1	1	11	8	40	4
 </p>
 <p class="metin">
 </p>
 <p class="arabaslik">
  BREZİLYA'SIZ DÜNYA KUPASI YOK
 </p>
 <p class="metin">
  1930: 1. Tur
 </p>
 <p class="metin">
  1934: 1. Tur
 </p>
 <p class="metin">
  1938: Üçüncü
 </p>
 <p class="metin">
  1942: Yapılmadı
 </p>
 <p class="metin">
  1946: Yapılmadı
 </p>
 <p class="metin">
  1950: İkinci
 </p>
 <p class="metin">
  1954: Çeyrek final
 </p>
 <p class="metin">
  1958: Şampiyon
 </p>
 <p class="metin">
  1962: Şampiyon
 </p>
 <p class="metin">
  1966: 1. Tur
 </p>
 <p class="metin">
  1970: Şampiyon
 </p>
 <p class="metin">
  1974: 2. Tur
 </p>
 <p class="metin">
  1978: 2. Tur
 </p>
 <p class="metin">
  1982: 2. Tur
 </p>
 <p class="metin">
  1986: Çeyrek final
 </p>
 <p class="metin">
  1990: 2. Tur
 </p>
 <p class="metin">
  1994: Şampiyon
 </p>
 <p class="metin">
  1998: İkinci
 </p>
 <p class="metin">
 </p>
 <p class="arabaslik">
  BREZİLYA KÖTÜ SKORLARA ALIŞTI
 </p>
 <p class="metin">
  2002 ELEME GRUBU
 </p>
 <p class="metin">
  Kolombiya— Brezilya	: 0—0
 </p>
 <p class="metin">
  Brezilya— Ekvator	: 3—2
 </p>
 <p class="metin">
  Peru— Brezilya	: 0—1
 </p>
 <p class="metin">
  Brezilya— Uruguay	: 1—1
 </p>
 <p class="metin">
  Paraguay— Brezilya	: 2—1
 </p>
 <p class="metin">
  Brezilya— Arjantin	: 3—1
 </p>
 <p class="metin">
  Şili— Brezilya	: 3—0
 </p>
 <p class="metin">
  Brezilya— Bolivya	: 5—0
 </p>
 <p class="metin">
  Venezüella— Brezilya	: 0—6
 </p>
 <p class="metin">
  Brezilya— Kolombiya	: 1—0
 </p>
 <p class="metin">
  Ekvator— Brezilya	: 1—0
 </p>
 <p class="metin">
  Brezilya— Peru	: 1—1
 </p>
 <p class="metin">
  Uruguay— Brezilya	: 1—0
 </p>
 <p class="metin">
 </p>
 <p class="metin">
  KONFEDERASYON KUPASI
 </p>
 <p class="metin">
  Kanada— Brezilya	: 0—0
 </p>
 <p class="metin">
  Fransa— Brezilya	: 2—1
 </p>
 <p class="metin">
  Avustralya— Brezilya	: 1—0
 </p>
 <p class="metin">
 </p>
 <p class="arabaslik">
  2002 DÜNYA KUPASI STATÜSÜ
 </p>
 <p class="metin">
  Asya: Ev sahibi Güney Kore ve Japonya'nın yanı sıra 2 takım direkt katılacak. Bir takım da Avrupa'dan bir takımla baraj maçı oynayacak.
 </p>
 <p class="metin">
  Kuzey Amerika: 3 takım direkt katılacak.
 </p>
 <p class="metin">
  Güney Amerika: 4 takım direkt katılacak. Bir takım da Okyanusya birincisi Avustralya ile baraj maçı oynayacak.
 </p>
 <p class="metin">
  Afrika: 5 takım direkt katılacak.
 </p>
 <p class="metin">
  Avrupa: 1998 Dünya Kupası şampiyonu Fransa'nın yanı sıra 13 takım direkt katılacak. Bir takım da Asya'dan bir takımla baraj maçı yapacak.
 </p>
 <p class="metin">
  Okyanusya: Avustralya, Güney Amerika'dan bir takımla baraj maçı yapacak.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020120071506/mailto:kolaca@hotmail.com">
   kolaca@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/344/spor/1.htm), [web.archive.org (arşiv bağlantısı)](http://web.archive.org/web/20020120071506/http://www.aksiyon.com.tr:80/2001/344/spor/1.htm)
