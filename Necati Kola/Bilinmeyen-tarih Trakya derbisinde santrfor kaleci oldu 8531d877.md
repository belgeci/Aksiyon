# Trakya derbisinde santrfor kaleci oldu

*Necati Kola Bilinmeyen-tarih*

<div>
 <font>
  <img border="0" height="1" src="/web/20050226153148im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226153148im_/http://www.aksiyon.com.tr/resim/412/22.jpg" vspace="5"/>
  </p>
 </font>
 <font class="content">
  Türk futbolu, “İstanbul ve Anadolu” diye ikiye ayrılırken, Trakya tamamen göz ardı ediliyor. Ülkemizin Avrupa’da yer almasını sağlayarak futbolumuzun gelişimine dolaylı olarak katkıda bulunan Trakya’nın hali içler acısı. Kırklarelispor’un durumu ise tam bir dram
 </font>
 <br/>
 <p>
  <font class="content">
   Türk futbolu, İstanbul ve Anadolu olmak üzere ikiye ayrılıyor. Dünya üçüncüsü Türk Milli Takımı; UEFA Kupası’nı kazanan G.Saray; Revivo, Rapaiç ve Ortega gibi yıldızları transfer eden F.Bahçe ile Zago, Cordoba, Amaral, Nouma, Sergen ve İlhan Mansız gibi futbolculara sahip Beşiktaş, Türk futbolunun vitrinini oluşturuyorlar. Trabzonspor, G.Birliği, G.Antepspor, Malatyaspor, Denizlispor ve Bursaspor gibi Anadolu takımları da üç büyüklerin koltuklarını sarsmak için mücadele ediyorlar. Bu arada, ülkemizin Avrupa’da yer almasını sağlayarak Türk futbolunun gelişmesine dolaylı olarak katkıda bulunan Trakya’nın acınacak hali ise tamamen görmezden geliniyor.  Türk futbol tarihi boyunca 1. Lig’de hiç temsil edilmeyen, şu an 2. Lig’de dahi takımı bulunmayan ve 3. Lig 5. Grup’taki dört takımından ikisi son sıraları paylaşan Trakya’nın futboldaki durumunu görmek için önceki hafta Kırklareli’ndeydik. Bulgaristan sınırına 40 kilometre uzaklıktaki Kırklareli, birçok ilimize göre sanayisi iyi olan bir il. Arazinin düz olmasından dolayı tarım alanları da oldukça geniş. 60 bin nüfuslu şehir, tarımdan oldukça fazla bir gelir sağlıyor. Ancak kentin ekonomik durumuyla futboldaki durumu tezat teşkil ediyor. Aynı durum, Avrupa’ya açılan kapımız olan Edirne için de geçerli. Geçen sezon 2. Lig’de mücadele eden Kırklareli ve Edirne, bu sezon 3. Lig 5. Grup’ta son iki sırayı paylaşıyorlar. Trakya derbisi olarak nitelenen Kırklareli—Edirne maçından önce her iki takımın da puanı bulunmuyor.
   <br>
    <br>
     Yönetim yok, para yok, başarı da yok
     <br>
      <br>
       Karşılaşmanın başlamasına birkaç saat kala bin 500 kişilik Atatürk Stadı’nda in cin top oynuyor. Kapıdaki tek köfteci tezgahtaki kömürleri daha yeni yakarken, birkaç görevli de fileleri takmak ve çizgileri çizmekle meşgul. On kadar çocuk ise maçı bedava izleyebilmek için top toplayıcı olarak görev almak istiyorlar. Çocukların futbolcu olmak gibi bir hayalleri yok. Çünkü, istikrarsız futbol, onların hayal kurmalarını engellemiş. Komşu Edirnespor henüz ortalıkta görünmüyor. Ev sahibi Kırklarelispor ise stadın hemen yanındaki Sporcu Evi’nde. Takım, AK Parti İl Başkanı Arif Öncel tarafından finanse edilen öğle yemeğinde komposto, makarna ve hindi haşlama yiyor. Yemekten sonra teknik direktör Yusuf Ziya Uşan ve Genel Koordinatör Kıvanç Kurtar (Güvenç Kurtar’ın ağabeyi) ile birlikte Trakya futbolunu konuşmaya başlıyoruz.
       <br/>
       <br/>
       İlk sözü, kendini futbol misyoneri olarak gören Yusuf Ziya Uşan alıyor. Uşan, akademik olarak da kendini geliştirmiş bir antrenör. Kendisine ait 3—6—1 sistemini 1990’da notere tasdik ettirmiş. Zor durumdaki Kırklarelispor’un başarısı için hiçbir maddi beklentide bulunmaksızın çalışıyor. Uşan, şunları söylüyor: “Trakya futbol için çok müsait. Gençler futbola çok yatkın. Arazi şartları da oldukça uygun. Çok sayıda kır sahası var. Ayrıca, Kırklareli, Edirne ve Tekirdağ gibi şehirlerde futbolcuya hakim olmak çok kolay. Oyuncularımın hepsi buralı. Fakat iş dönüp dolaşıp parada düğümleniyor. Gelir yok. Borçlar yüzünden federasyon transfer izni vermiyor. Tamamen amatörlerle mücadele ediyoruz. Ben bu yüzden kendimi başarısız görmüyorum. Hazırlık dönemi bile geçiremedik. Türkiye’de ilk defa oluyordur herhalde; santrforumu kaleye geçiriyorum.
       <br/>
       <br/>
       Oyuncu değiştirme lüksüm bile yok.”
       <br/>
       <br/>
       Başkansız ve yönetimsiz kulübün genel koordinatörlüğünü yapan Kıvanç Kurtar da dertli. “Sadece ben varım.” diyor ve başlıyor anlatmaya: “Geçmişte vali, belediye ve işadamları zaman zaman yardımda bulunmuşlar. Ancak başarısızlıklar ve dedikodular onları soğutmuş. Şu anda ihtiyacımız olan para 80 milyar lira. Bunu bir vilayet bulamıyorsa oturup düşünmek lâzım. Kırklarelili olan Milli Eğitim Bakanı Necdet Tekin’den söz aldık lisanslar için. Ancak hiçbir gelişme olmadı. Avrupa’ya ve İstanbul’a yakın olan bir ilin bu durumda olması çok düşündürücü. Geçen sezon ligde kalabilmek için yaşlı oyuncular transfer edilmiş ve ellerine 10 milyarlık, 20 milyarlık çekler verilmiş. O yöneticiler şimdi yönetimde değiller. Alacaklarını alamayan bu oyuncular federasyona başvurmuşlar. Federasyon da transfer izni vermiyor ve Kırklareli’ni cezalandırıyor. Sezon öncesinde transfer edeceğimiz oyuncularla iyi bir hazırlık dönemi geçirmiştik. Ligin başlamasına bir hafta kalana kadar lisanslarımızı çıkartabileceğimizi düşünüyorduk. Olmayınca apar topar amatör oyuncularımızı çağırdık. Bir haftanın üç günü hastenede tahlillerle geçti. Şu an biri kaleci 16 futbolcumuz var. İki hafta önceki Beykoz maçının ardından çıkan olaylarda beş futbolcumuz üçer maç ceza aldı. Bunlardan biri de polisin parmağını kırdığı gerekçesiyle tutuklandı. Bir oyuncumuz da ağır şekilde sakatlandı. Geçen hafta oynadığımız Kasımpaşa maçına bu yüzden on kişiyle çıktık, kaleye santrforumuz Fatih’i geçirmek zorunda kaldık. Edirne ve Gölcük maçlarında da kaleyi o koruyacak. Düşünebiliyor musunuz, çaresizlikten golcümüzü kaleye geçiriyoruz. Şu anda attığımız gol sayısı 1, o da penaltıdan, yediğimiz 17. Bu kadar acınacak haldeyiz. Ben inanıyorum ki 80 milyar bulsak, kendi yağımızla kavrulacağız.”
       <br/>
       <br/>
       Görülmemiş oyuncu değişikliği
       <br/>
       <br/>
       Maça bir saat kala Kırklarelili futbolcular stada yürüyerek gidiyorlar. Biletler bir milyon lira olmasına rağmen stad hâlâ bomboş. Bu arada Edirnespor geliyor. Elliye yakın Edirneli taraftar enerjisini harcamaya erken başlıyor ve üst sıralardaki Tekirdağ ve Çorlu’yu hedef alan tezahüratlar yapıyor. Isınma sırasında Edirnespor daha kalabalık. Çünkü, iki hafta önce Beykoz maçında çıkan olaylar nedeniyle 5 oyuncusu üçer maç ceza alan Kırklarelispor, sahaya ancak 11 kişi çıkarabiliyor. Bu oyunculardan İbrahim ise ileri derecede sakat. Fakat mecburiyetten dolayı oynamak zorunda. Görevi ise kendini hiç zorlamadan orta sahada dolaşmak ve rakibin kolay oyun kurmasını önlemek. Yardımcı antrenör, kaleyi koruyacak olan santrfor Fatih’i özel hazırlıyor. Bazı topları ayağıyla önleyen Fatih, bazen de güzel kurtarışlar yaparak az sayıdaki seyircinin alkışını alıyor. Fatih’e milli kaleci Rüştü’nün de bu şekilde keşfedildiğini söylüyorum. Gülüyor... Ve üç yüze yakın seyircinin izlediği ve sadece Aksiyon’un takip ettiği Trakya derbisi başlıyor. Genç oyunculardan kurulu her iki takım da karşılıklı ataklar geliştiriyorlar ve ilk golü Kırklarelispor buluyor. Köşelerden kritik toplar çıkaran Fatih, yan toplarda fazla etkili olamayınca Edirnespor beraberliği sağlıyor. Çok geçmeden ev sahibi takım tekrar öne geçiyor ve ilk yarıyı 2—1 önde tamamlıyor. Edirnespor, ikinci devrede yine yan toplardan kazandığı pozisyonlardan birinde ikinci golünü buluyor; ardından da 3—2 öne geçiyor. Maçın son dakikalarına girilirken belki de ilk kez görülen bir değişiklik gerçekleşiyor. Yedek kulübesinde antrenörden başka kimsenin bulunmadığı Kırklarelispor’un santrfor kalecisi Fatih ile defans oyuncusu Can formalarını değiştiriyorlar. Bu arada, Yusuf Ziya Uşan, bana dönerek “Yaz bunları, yaz.’ diyor. Can kaleci eldivenlerini giyerken, Fatih de beraberliği sağlamak için hızla forvete geçiyor. Nitekim, ceza alanındaki bir pozisyonda Fatih düşürülüyor; ancak hakem oyunu devam ettiriyor. Dönen o top Edirnespor lehine golle sonuçlanıyor ve Kırklarelispor’dan bir oyuncunun kırmızı kart gördüğü maç 4—2 bitiyor. Kırklarelispor arka arkaya yedinci mağlubiyetini aldığı ve 8. haftadaki Gölcükspor maçına 9 kişi çıkacağı için üzülüyor (6 futbolcu cezalı, bir futbolcu sakat), Edirnespor ise ilk kez puan kazandığı için seviniyor. Az sayıdaki Kırklarelili de evlerinin yolunu tutarken, “Bizimkiler daha kızan (çoluk çocuk) be ya!” diyerek teselli bulmaya çalışıyorlar.
       <br/>
       <br/>
       ‘Edirne Süper Lig’e çıksın, her maç Kırkpınar olur’
       <br/>
       <br/>
       Maçtan sonra Edirnespor Teknik Direktörü Mustafa Ülkü ile konuşuyoruz. Çorlu, Tekirdağ ve Edirnespor’da yıllarca top koşturan Ülkü, Trakya futbolu için şunları söylüyor: ‘Trakya’nın on tane 3. Lig, iki tane de 2. Lig takımı vardı. Düşe düşe dört tane takım kaldı. Durumumuz ortada. Trakya’nın tek özlemi var: Süper Lig. Bir takımımız Süper Lig’e çıkarsa bölgedeki futbol heyacanı yeniden yükselir. Yıllardır alınan başarısız sonuçlar Trakyalıları futboldan soğutmuş. Takımlara yeteri kadar destek verilmiyor. Herkes birbirini düşman görünce her yıl en az bir takımımız küme düşüyor.”
       <br/>
       <br/>
       Ülkü, Süper Lig’e en yakın kent olarak da Edirne’yi görüyor: “Aslında Trakya sanayi olarak iyi. Destek olmayınca gençlerle işi götürmeye çalışıyoruz. İleride bir Trakya takımı Süper Lig’e çıkarsa bu takım Edirnespor olacaktır. Bunun için de tüm Trakya’nın takımlarına sahip çıkması gerekir. Mesela, yılda bir kez yapılan Kırkpınar, Edirne’yi ne kadar hareketlendiriyor. Süper Lig’e yükselirsek iki haftada bir Kırkpınar olacak. İstanbul bize yakın. Üç büyüklerin taraftarları gelecek. Bu Trakya için çok büyük bir olay.”
       <br/>
       <br/>
       Mustafa Ülkü, sözü son olarak İstanbul dayanışmasına ve milletvekillerine getiriyor: “Sürekli İstanbul takımlarıyla aynı gruba düşüyoruz. Bu bizim için dezavantaj. Çünkü, fazla deplasmana gitmemek için birbirlerini destekliyorlar. Biz düşüyoruz, onlar kalıyor. Milletvekillerimiz de duyarsız. Bir Doğu illerininkilere bakın, bir de bizimkilere. Elazığ, Malatya, Van, Siirt, Erzurum, D.Bakır Süper Lig’e yükseldi. Nedense biz bir türlü başaramıyoruz.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2048), [web.archive.org (arşiv bağlantısı)](http://web.archive.org/web/20050226153148/http://www.aksiyon.com.tr:80/detay.php?id=2048)
