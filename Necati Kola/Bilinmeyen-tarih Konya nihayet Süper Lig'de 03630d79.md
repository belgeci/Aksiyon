# Konya nihayet Süper Lig'de

*Necati Kola Bilinmeyen-tarih*

<div>
 <font>
  <img border="0" height="1" src="/web/20030624171922im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030624171922im_/http://www.aksiyon.com.tr/resim/441/60.jpg" vspace="5"/>
  </p>
 </font>
 <font class="content">
  10 yıl önce 2. Lig’e düşen Konyaspor, zorlu mücadelelerin ardından Süper Lig’e yükselmeyi hemen hemen garantiledi. Kombassan Konyaspor olarak bir türlü Süper Lig vizesi alamayan Yeşil—Beyazlı ekip, Kombassan’ın takımdan elini eteğini çekmesinin ardından tüm imkansızlıklara rağmen mutlu sona ulaştı.
 </font>
 <p>
  <font class="content">
   Tarih, 24 Mayıs 1987... 2. Lig C Grubu’nda sezonun son haftası... Konyaspor ile Sakaryaspor, nefes nefese, puan puana şampiyonluk mücadelesi veriyor. Bu zorlu yarışta Sakaryaspor’un averajı rakibine göre daha iyi. Tarihinde ilk kez 1. Lig’e yükselmek isteyen Konyaspor, kendi evinde Tarsus İdman Yurdu’nu konuk ediyor. Sakaryaspor ise aynı saatte Anadolu’yu ağırlıyor. Galibiyet kadar Sakaryaspor ve Konyaspor’un kaç fark atacağı da çok önemli. Sakaryaspor rakibini 2—0 yenerse, Konyaspor’un sahadan 9—0 galip ayrılması gerekiyor. Kısacası, her iki kentte de nefesler tutuluyor, heyecanla, merakla maçların sonucu bekleniyor.
   <br/>
   <br/>
   Rakibine göre averajı kötü olan Konyaspor, Sakaryaspor’un kaç attığını öğrenmek ve ona göre skor elde etmek için maçı geç başlatmanın yollarını arıyor. Konya’daki karşılaşmanın hakemi, Aykan Köseoğlu... Köseoğlu, müsabakanın başlamasına yakın görevlilerden maç topunu istiyor. Cevap: “Havası kaçmış, şişirip hemen getireceğiz.” Biraz sonra: “Patlamış, değiştiriyoruz.” Epey sonra: “Arkadaşlar depoda unutmuşlar. Deponun da anahtarları kaybolmuş.” Nihayet top getiriliyor ve Aykan Köseoğlu sahaya çıkıp takımları yanına çağırıyor. Fakat ortalıkta Konyaspor gözükmüyor. Biraz bekledikten sonra hakemler ve Tarsus İdman Yurdu’nun futbolcuları seremoniye çıkıp halkı selamlıyorlar. Bu saatten sonra hakemin yapacağı tek şey var: Düdüğünü çalmak ve maçı tatil etmek.
   <br/>
   <br/>
   1. Lig için her şey mubah
   <br/>
   <br/>
   Tam bu sırada büyük bir uğultu duyuluyor. Konyasporlu futbolcular, sahaya dalan taraftarların omzunda... Sanki şampiyon olmuşlar gibi sahada tur atıyorlar. Olanlar karşısında şaşkına dönen Köseoğlu, derhal sahanın boşaltılmasını istiyor. Kalabalığı boşaltmakla görevli olanlar da zaten maçın geç başlamasını isteyenlerden oluşuyor. Dolayısıyla sahanın boşaltılması epey bir zaman alıyor. Tam maç başlayacak derken yan hakemler koşarak Aykan Köseoğlu’nun yanına geliyor: “Fileleri kesmişler.” Fileler değiştirildikten sonra yine birtakım insanlar sahaya dalıp futbolculara çiçek veriyor. Çılgına dönen Köseoğlu, tam başlama düdüğünü çalacakken gözü Konyaspor’un kalecisine ilişiyor. O da ne? Kaleci kazağı ile futbolcuların formaları aynı. Mazeret ise yine komik: “Hocam, kaleci kazağımı evde unutmuşum.” Köseoğlu, “Çıkart, çıplak oyna.” diyor. Derken görevlinin biri elinde kaleci kazağıyla sahaya dalıyor. Kaleci, kazağını giyinceye kadar birkaç dakika daha geçiyor.
   <br/>
   <br/>
   Büyük olayların çıkacağından korktuğu için maçı bir türlü tatil edemeyen hakem Aykan Köseoğlu, sonunda başlama düdüğünü çalacağını umuyor; ama olanlar karşısında bir kez daha şaşkına dönüyor. Çünkü, ellerindeki karton kutuları açan taraftarlar, sahaya tavukları bırakıyor. Aradan bir saat geçmesine rağmen maç hâlâ başlayamıyor. Tavukların dışarıya çıkartılmasının ardından maçın başlama düdüğü nihayet çalıyor. Ve 10. dakikada Konyaspor 1—0 öne geçiyor. Tribünleri tıklım tıklım dolduran taraftarların bir kısmı, sevinmek için sahaya giriyor. Epey bir aradan sonra maç devam ediyor. 24. dakikaya gelindiğinde bir taraftar elinde bıçağıyla sahaya girip yan hakem Argun Darıcı’yı kovalamaya başlıyor. Gazeteciler de onları... Bu arada maç TRT tarafından radyo ile naklen yayınlanıyor. Fakat Sakaryalılar olanlardan haberdar olmasın diye hatlar sık sık kesiliyor. Kısacası, Konya’daki maç 3.5 saatte evsahibi takımın 5—0’lık galibiyetiyle bitiyor. Fakat Anadolu’yu 2—0 yenen Sakaryaspor şampiyon olup 1. Lig’e yükseliyor.
   <br/>
   <br/>
   Futbol Federasyonu, 1. Lig’e yükselebilmek için akla hayâle gelmeyecek şeyler yapılmasından dolayı Konyaspor’un sahasını bir yıl kapatıyor. Bir sonraki sezonun başlamasına yakın bu ceza dört maça indiriliyor. 1987—88 sezonunda kendi evinde oynaması gereken dört müsabakayı başka sahalarda oynayan Konyaspor, 1. Lig özlemini Trabzonlu Özkan Sümer’in teknik direktörlüğünde gideriyor. 1988—99 sezonunda ilk kez F.Bahçe, G.Saray, Beşiktaş ve Trabzonspor gibi büyük takımlarla aynı ligde mücadele eden Konyaspor, beş sezon 1. Lig’de oynuyor. Yeşil—Beyazlı takım, 1992—93 sezonunda son sırayı alıp 2. Lig’e düşüyor.
   <br/>
   <br/>
   Kombassan çekildi, Konyaspor çıktı
   <br/>
   <br/>
   Hedefi hep 1. Lig olan Yeşil—Beyazlı takım, 90’lı yılların ortalarından itibaren Kombassan Konyaspor olarak mücadelesini sürdürüyor. Merkezi Konya olan Kombassan Holding, şehrin gelişimine yaptığı katkıları takım için de yapmaya çalışıyor. Kombassan’ı arkasına alan Konyaspor, 1. Lig’e yükselebilmek için ünlü teknik direktörleri ve büyük takımlarda top koşturan birçok yıldız futbolcuyu kadrosuna dahil ediyor. Bu dönemde Özkan Sümer, Yılmaz Vural, Rıdvan Dilmen, Giray Bulak, Sadi Tekelioğlu ve Nejat Biyediç gibi teknik direktörlere; milli futbolcu Saffet Sancaklı, Trabzonsporlu İskender ve Bursasporlu Ercüment gibi futbolculara, Konyaspor’un 1. Lig’e yükselmesi için büyük paralar harcanıyor. Fakat bir türlü istenen başarı sağlanamıyor. Sezonun sonlarına doğru hep ilk üç içinde olan Kombassan Konyaspor, son haftalarda puanlar kaybedip 1. Lig biletini elinden kaçırıyor. Futbol otoritelerinin genel yorumu, yeşil sermaye olarak nitelenen ve suçlanan Kombassan’dan dolayı Konyaspor’un 1. Lig’e yükseltilmediği şeklinde oluyor.
   <br/>
   <br/>
   Bunca uğraştan sonra bir sonuç alamayan Kombassan Holding Yönetim Kurulu Başkanı Haşim Bayram da futboldan elini eteğini çekme kararı alıyor. Bu kararın ardından Konyaspor bir anda sahipsiz kalıyor. 2002—2003 sezonunun başlamasına kısa bir süre kalıncaya kadar borç içerisinde yüzen Konyaspor’a kimse sahip çıkmıyor. Kapanmakla karşı karşıya kalan kulüp kayyuma teslim edilmek üzereyken Konya Valiliği ve Konya Büyükşehir Belediyesi devreye giriyor. Diğer takımlar yaz kamplarını çoktan tamamlarken, Trabzonspor’un eski futbolcusu Hüsnü Özkara’yı teknik direktör olarak takımın başına getiren Konyaspor, sağda solda boşta kalan futbolcu arıyor. Kadrosunda sadece Ünsal Aka, Abdullah Çöl, Ulaş Meyan ve Hayri Yılmaz’ın bulunduğu Yeşil—Beyazlı takım, iki gün gibi kısa bir süre içinde yeni bir takım kuruyor.
   <br/>
   <br/>
   Ligin başlamasına on beş gün kala hazırlıklara başlayan Konyaspor, ilk haftalarda oyun sistemini bir türlü oturtamıyor ve zorluklar yaşıyor. Geçen sezonlarda 1. Lig özlemlerini bir türlü dindiremeyen taraftarlar da takıma tam olarak güvenmiyor. Fakat Konyaspor, özellikle ikinci yarıda toparlanıyor ve yavaş yavaş zirveye ortak olup sessiz sedasız liderlik koltuğuna oturuyor. Takımın toparlanmasında kaleci Metin Mert ve G.Saray’ın eski futbolcusu Hamza Hamzaoğlu gibi genç oyunculara ağabeylik yapan tecrübeli futbolcular da çok önemli bir rol oynuyor. Son iki haftaya girilirken Süper Lig’e yükselmeyi yüzde 99 garantileyen Konyaspor, 10 yıllık özlemi dindiriyor. Tam 16 yıl önce 1. Lig’e yükselebilmek için her türlü girişimde bulunan Yeşil—Beyazlılar, şimdi hiç kimsenin beklemediği bir şekilde amacına ulaşıyor. 16 yıl önce Tarsus İdman Yurdu’nu 5—0 yenmelerine rağmen 1. Lig’e yükselemeyen Konyaspor, bu sefer Mersin İdman Yurdu’nu 2—0 mağlup ederek güle oynaya Süper Lig’in yolunu tutuyor. Ne tesadüf ki bu sefer Süper Lig için çırpınan taraf Sakaryaspor oluyor.
   <br/>
   <br/>
   Özkara: Başarımız mucize
   <br/>
   <br/>
   Konyaspor Teknik Direktörü Hüsnü Özkara, Süper Lig’e yükselmelerinin mucize olduğunu söylüyor. Özkara, “Normalde bir takımımın lige hazırlanması için altı hafta gerekir. Ancak bizim zamanımız yoktu ve en kısa zamanda hazırlanmamız gerekiyordu. Futbolcuların birbirini tanımaları ve uyum sağlamaları için çok çaba harcadık. İlk yarının başlarında oyun sistemimizi oturtamadığımız için büyük zorluklar çektik. Fakat içindeki başarı arzusu sönmemiş, hedefi olan futbolcularla yola çıkmamız, sezonun sonlarına doğru meyve vermeye başladı. Bütün zorluklara karşı gösterdiğimiz bu mucize başarı, aynı zamanda akademik tez konusu olacak kadar önemlidir.” diyor. Hüsnü Özkara, ikinci yarıdaki Şekerspor maçının dönüm noktasını olduğunu belirterek şunları ifade ediyor: “Yönetim maddi sıkıntılarla mücadele ederken, biz de sahada şampiyonluk için savaştık. İkinci yarıda Şekerspor maçına kadar deplasmanda galip gelemiyorduk. İyi futbol ve çok pozisyona rağmen istenilen puanlara ulaşamıyorduk. Şekerspor maçı bizim için dönüm noktası oldu. O maçta ilk deplasman galibiyetimizi aldık. Ondan sonra da hiç kaybetmedik.’’
   <br/>
   <br/>
   Köseoğlu: Bir futbolcu fiyatına başardık
   <br/>
   <br/>
   Konyaspor Başkanı Mehmet Köseoğlu ise daha düne kadar şehirde hiç kimsenin şampiyonluğa inanmadığını dile getiriyor. Köseoğlu, geçen yılarda bir futbolcuya ödenen parayla Süper Lig bileti aldıklarını belirterek şunları söylüyor: “Öncelikle şehirde bir inançsızlık vardı. Herkes, ‘Şimdiye kadar trilyonlar harcandı, olmadı. Bu şartlarda nasıl olur?’ endişesi içerisindeydi. Son anda görevi kabul etmiş bir kişi olarak alelacele yönetimi oluşturdum. Açıkçası tüm takımlar transferleri yapmıştı. Biz de nerede ortada kalmış oyuncu varsa onları aldık. Birkaç gün içinde 22 kişilik bir kadro kurduk. Herkes hazırlık kampını bitirmişken biz kampa gittik. Bu transferlere girişirken tek kuruş paramız yoktu. Elimizde de 6 trilyonluk borcu içeren 80 kişilik bir liste vardı. Ayrıca tüm gelir kaynakları hacizliydi. Bu durumda bir takımı almak intihardı. Biz intiharı seçtik. Çünkü Konyalıydık ve takımımızı seviyorduk. Transfer ettiğimiz 22 kişiye tek kuruş ödemedik, sadece söz verdik. Onlar da sağolsunlar boş mukaveleye imza attılar. Bu arada Metin Mert, Hamza ve Mustafa Kocabey’i takıma kattık. Öncelikle 400 milyar borç bulup peşinatları ödedik.”
   <br/>
   <br/>
   Köseoğlu, başarının ardından ilginç bir tespitte bulunuyor: “Aslında bu kadar kısa sürede kurulan toplama bir takımın bu kadar uyumlu olması bize Allah’ın bir lûtfu diye düşünüyoruz. Geride kalan 32 haftada tek kırmızı kart görmememiz bunun en büyük ispatı. Ayrıca Metin Mert ve Hamza ağabeylik görevlerini çok iyi yaptı. Fakat tüm bu çabamızı işin başında yerel basın ve taraftara pek inandıramadım. Son anda kaçan şampiyonluklardan dolayı şüpheleri vardı. Sözün özü biz bu başarıyı bir Saffet Sancaklı fiyatına elde ettik. Biliyorsunuz Saffet Konyaspor’a bir milyon dolar civarında bir rakama gelmişti. İşte bizim bu sezon harcadığımız miktar bu kadar.”
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2588&yorum_id=1), [web.archive.org (arşiv bağlantısı)](http://web.archive.org/web/20030624171922/http://www.aksiyon.com.tr:80/detay.php?id=2588&yorum_id=1)
