# Olımpıyatları alırız da, yaparız da

*Necati Kola 1997.02.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Olimpiyatlar, bir şehrin ihdası için en büyük fırsattır. Bunun için dünyanın 11 tane büyük kenti, 2004 Olimpiyatları'nı kapabilmek için birbirleriyle müthiş bir mücadele içerisinde.
  </font>
 </div>
 <div id="newsText">
  <font class="detail-text">
   İstanbul da bu aday kentlerden biri. 2004 Olimpiyatları'nın hangi şehre verileceğine karar vermek için, 7 Mart'ta Lozan'da yapılacak olan bir seçimle bu rakam, dört veya beşe düşürülecek. Seçimde IOC (Uluslararası Olimpiyat Komitesi) İnceleme Komisyonu'nun raporları büyük ölçüde etkili olacak. Ekim ayında İstanbul'da da incelemelerde bulunan IOC İnceleme Komisyonu'nun nasıl bir rapor hazırladığı hâlâ bilinmiyor.
   <br>
    <br>
     Bilinmiyor bilinmemesine ama geçen hafta Milliyet gazetesi; İnceleme Komisyonu'nun raporunu ele geçirdiğini, bu rapora göre 2004'ün İstanbul için hayal ve erken olduğunu, Türkiye'de iç savaş yaşandığını, radikal İslamın potansiyel tehlike olduğunu, Başbakan Yardımcısı Tansu Çiller'in İnceleme Komisyonu'nu umursamadığını, R. Tayyip Erdoğan'ın İnceleme Komisyonu'na verilen yemekte zoraki konuşma yaptığını yazmıştı. Biz de TMOK (Türkiye Milli Olimpiyat Komitesi) Başkanı Sinan Erdem'le hem halkın ve basının olimpiyata ilgisini, hem 7 Mart'taki seçimde İstanbul'un şansını, hem de ele geçirildiği ileri sürülen raporu konuştuk.
     <br>
      <br>
       Kabahat bizde ve spor camiasında
       <br>
        <br>
         Sayın Erdem, öyle sanıyorum ki halkımızın yüzde 95'i olimpiyatları istiyor ama bu konuda yeterince bilinçli değil. Olimpiyatlar ülkemize ne getirir, ne götürürden ziyade başka ülkeler yapıyor, biz de yapalım görüşü hakim. Halkımız olimpiyatlara tam manasıyla hazır mı sizce?
         <br/>
         <br/>
         Söylediğinizin bir kısmına katılıyorum tabii. Olimpiyatlar konusunda halkımızın tamamının bilinçli olduğunu söylemek yanlış olur. Ama halk olimpiyatları bilmeyerek değil, bilerek istiyor. Halk, asgari olarak, olimpiyatların Türkiye'nin tanıtımını gerçekleştireceğini, İstanbul'a spor tesisleri kazandıracağını, Türkiye bütçesiyle belki yirmi yılda tamamlanacak projelerin olimpiyatlar sayesinde çok kısa süre içerisinde bitirileceğini, İstanbul'un sıkıntılardan kurtulacağını biliyor fakat olimpiyat nedir bilmiyor. Bugüne kadar hep televizyondan izlemiş, bir yarışma olarak görmüş. Burada kabahatı halkta bulmuyorum. Kabahat, TMOK'da ve spor camiasında. Olimpiyat nedir halka öğretmemişiz. Bazı spor yazarları diyor ki, olimpiyatları halka öğretelim, ondan sonra yapalım. Yüz seneden beri bekliyoruz, hâlâ bilmiyorlar. Biz olimpiyatları öğretmeye kalkacak olursak, bir elli sene daha beklememiz lazım. Bunun en kestirme yolu olimpiyatları yapmak ve yaparken de öğretmek.
         <br/>
         <br/>
         Olimpiyatları kapmaya çalışırken medya desteği yeterli mi peki?
         <br/>
         <br/>
         Bir amaca koşmaya başlayan insan için destekler her zaman kifayetsizdir. Hakikaten beklediğimiz destek, ne medyadan, ne iş aleminden, ne de devletten yeterli değil. Devlet bize çok güzel birşey yaptı. Olimpiyat kanunu çıkardı, hem politik düzeni sağladı, hem ekonomik imkanı sağladı, hem de dünya çapında olay oldu. Fakat dört elle sarılınmıyor. Sayın başbakanın 25 mega projesini okudum, içinde olimpiyat yok. Burada medyaya çok ihtiyacımız var. Medya bu işe ne kadar eğilirse, politikacılar da o derece ilgilenecektir. Bir de iş aleminden ilgi bekliyoruz, Sabancı'dan, Koç'tan...
         <br/>
         <br/>
         Kokoreç sattırmayız bir kere
         <br/>
         <br/>
         Bazı spor yazarları Türkiye olimpiyat yapamaz, ağzımıza yüzümüze bulaştırırız, diyorlar. Katılıyor musunuz?
         <br/>
         <br/>
         Hayır, katılmıyorum. Ağzımıza yüzümüze bulaştırırız demeleri, olimpiyatın nasıl yapıldığını bilmemelerinden kaynaklanıyor. İstanbul'un birçok sıkıntısı var: Trafik sıkıntısı, hava kirliliği, elektrik kesintisi... Bunca sıkıntıya rağmen olimpiyat nasıl yapılır düşüncesine sahipler. Ben bunu yadırgamıyorum. Eğer bize gelseler, eğer projelerimizi görseler, o projenin içinde hava kirliliğinin olmadığını görecekler, trafik sıkıntısının olmadığını görecekler. Projemiz öyle toplu bir proje ki tesislere gitmek için Sultanahmet Meydanı'ndan geçmek zorunda değilsiniz. Büyük bir şans eseri Halkalı Toplu Konut Projesi var ki elimizde, tam Olimpik Park'ın karşısında bir kuruş bile yatırmadan 33 bin kişilik bir olimpiyat köyü kurabiliyoruz. Bunların hepsi birbirine 10 kilometre mesafede. Bize gelen herkes, menfi düşüncede olsa bile, projelerimizle ilgili prezantasyonu izledikten sonra 'şimdi inandım' diyor. Bir de, biz olimpiyat yapacağız ama yeterli hakemimiz var mı, diyorlar. Bu da bilmediklerinin bir göstergesi. Bir olimpiyatta yerli hakemlerin oranı yüzde onu geçmez. Hakem sayınız yüzde yüz yeterli olsa bile ancak yüzde onu görevlendirilir.
         <br/>
         <br/>
         Yapamayız derken, olimpiyatlar İstanbul'a verilirse yine stad kapılarında kokoreç satarız gibi gerekçeleri var.
         <br/>
         <br/>
         Tabii, o neden oluyor? Bakın, bizim Olimpik Park, 14 tane spor tesisinin inşa edileceği, 16 spor dalının yapılacağı, çepeçevre güvenliğe alınmış, metronun belli bir şekilde geldiği ve insanların belli bir şekilde girip çıktıkları bir yer. Bir kokoreççinin herhalde üç tekerlekli bir iskemleye ihtiyacı var, oraya o şekilde girebilecek ki kokoreç satabilsin. Ama sen gider bir Dolmabahçe'ye stad, bir Mecidiyeköy'e stad yaparsan, kokoreççi de gider tabii. Bunu engelleyemezsin. Biz olimpiyat yaparken kokoreç sattırmayız. Meseleye bilerek yaklaşıldığı zaman bunların zaten problem olmadığı görülecektir.
         <br/>
         <br/>
         Ortada rapor mapor yok
         <br/>
         <br/>
         Bazı spor yazarları biz olimpiyat yapamayız diyedursunlar, geçtiğimiz günlerde bir gazete, bir rapor ele geçirdiğini ve bu rapora göre 2004'ün İstanbul için hayal olduğunu yazdı. Böyle bir rapor var mı gerçekten?
         <br/>
         <br/>
         Böyle bir rapor yok. Hükümetin meseleye daha ciddi eğilmesi için bu haberi yaptıklarını söylüyorlar. Diyorlar ki; 'Ülkede ciddi bir savaş ortamının olduğu ileri sürüldü'. Ülkemizde bir PKK olayı var. Bu yeni bir olay değil. Bunu söylemek için rapor ileri sürmeye, rapor ele geçirmeye gerek yok. Bunu bütün dünya biliyor.
         <br/>
         <br/>
         'Radikal islam Türkiye'de potansiyel tehlike'. Dikkat ederseniz, dünya bundan korkmayı bırakmaya başladı artık. Başlangıçta hakikaten bu tür endişeler, bu tür korkular vardı, bize bu tür sualler sürekli soruluyordu. Fakat şu anda Amerika bile Türkiye'yi desteklemeye başladı. Böyle bir korku yok artık.
         <br/>
         <br/>
         'Hükümetin yapısı ve olimpiyata bakış açısı istikrarsız bulundu'. Bu hükümet bakımından doğru olabilir ama aslında en istikrarlı biziz. Çünkü bizim olimpiyat yasamız ve yasal bir çalışmamız var. Yani her karar aldıktan sonra başbakandan para istemeye ihtiyacımız yok. Başka ülkelerde böyle bir ihtiyaç olduğu için, hükümetin bizzat işin içinde olması isteniyor.
         <br/>
         <br/>
         'Çiller'in İnceleme Komisyonu'nu     umursamadığı belirtildi'. Bu yanlış. Çiller, bizim yemeğimize geldi, beş dakika değil, bir saat kaldı, konuşma yaptı. Yemeğimize kalacaktı, politikacıların çok önemli toplantıları oluyor, özür diledi ve gitti. Bu umursamamazlık değil. Bütün işlerinin arasında gelmesi, herkesle ilgilenmesi, konuşmasını yapması, bizi desteklediğini söylemesi bence yeterli. Daha sonra birlikte yemek yemişiz, yememişiz ne fark eder?
         <br/>
         <br/>
         'R. Tayyip Erdoğan zoraki konuşma yaptı'. Ben buna hiç katılmıyorum. Çünkü Erdoğan'ın konuşmalarına dikkat ederseniz, açılışlarda, televizyonlarda, olimpiyatlardan başka birşey söylemiyor. Olimpiyatlar yatıp, olimpiyatla kalkıyor sanki. Şimdi biz böyle bir belediye başkanını zoraki konuşuyor diye suçlayamayız. Tabanca çekip de konuşturuyormuşuz gibi yani. Ben şunu söylemek istiyorum. 2004, İstanbul için hayal filan değil. Bir defa, söylendiği gibi böyle bir rapor yok çünkü. O raporu hazırlayacak olan heyetin toplantıları daha yeni bitti. O rapor henüz daktilo bile edilmemiş. Heyet üyesinden biriyle konuştum ben telefonla. Söylediği şey şu: O kadar gizli tutuyorlar ki raporu bize dahi bildirmiyorlar.
         <br/>
         <br/>
         Teknik düzeyde ilk üçteyiz ama...
         <br/>
         <br/>
         7 Mart'taki seçimde İstanbul'un ilk dört veya beş şehir arasına kalabilme şansı nedir?
         <br/>
         <br/>
         Bakın, büyük bir yarış bu. Bazıları İstanbul kalır diye düşünüyor, kalırsa bazıları zaten kalmamız lazımdı diye düşünecek. Bu düşünceler yanlış bence. Bizim dışımızda dünyanın 10 büyük kenti, İtalya'sı, Fransa'sı, Rusya'sı, olimpiyat için mücadele ediyor. Eğer 6 kenti geride bırakıp ilk beşe girersek çok büyük olay bizim açımızdan. Bir kere olayın büyüklüğünü kabullenmemiz lazım. Şimdiki görüntü şu: Teknik düzeyde, dünya bısınında çıkan haberlerde, İstanbul ilk üçün içinde gösteriliyor. Benim bir tek tereddütüm var. Bu seçimi yapacak olan grup, politik bir seçim yapabilir. Mesela Cape Town, Afrika'dan ilk aday olan şehir. Herkes Cape Town'un yakında olimpiyat yapamayacağını biliyor fakat Afrika'dan aday olan bir kentin hemen önünü kesmeyelim gibi bir düşünce olabilir. Güney Amerika için yine öyle. Bu ne demektir, olimpiyatı yapabilecek olan kentlerin hakkını yemek demektir.
         <br/>
         <br/>
         Ama İstanbul da ilk defa aday olan Müslüman bir ülkenin şehri.
         <br/>
         <br/>
         Bu açıdan baktığımızda bizim çok avantajımız var. Biz diyoruz ki, olimpizm din, dil, ırk ayrımı kabul etmez. Etmiyorsa, ilk defa Müslüman bir ülkenin şehri aday olduğuna göre, ikinci defa aday olduğumuza göre, devamlılığımız olduğuna göre, birçok aşamalar kaydettiğimize göre biz diğerlerinden daha kuvvetliyiz. Ben kalacağımız ümidindeyim. Ama hiçkimse bunun garantisini veremez.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2259-olimpiyatlari-aliriz-da-yapariz-da.html), [web.archive.org (arşiv bağlantısı)](http://web.archive.org/web/20140307041517/http://www.aksiyon.com.tr/aksiyon/haber-2259-olimpiyatlari-aliriz-da-yapariz-da.html)
