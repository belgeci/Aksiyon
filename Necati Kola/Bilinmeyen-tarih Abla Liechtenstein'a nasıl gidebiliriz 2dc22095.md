# Abla, Liechtenstein'a nasıl gidebiliriz?

*Necati Kola Bilinmeyen-tarih*

<div>
 <font>
  <img border="0" height="1" src="/web/20040103120227im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040103120227im_/http://www.aksiyon.com.tr/resim/458/52.jpg" vspace="5"/>
  </p>
 </font>
 <font class="content">
  Daha düne kadar ismini bile duymadığımız Liechtensten’ı futbol sayesinde tanıma fırsatı bulduk. Fakat bu küçük ülkeyi buluncaya kadar oldukça zorlandık. İsviçreli bir bayan bize şöyle yardımcı oldu: “Az ilerideki köprüden karşıya geçin. Orası Liechtenstein.”
  <br/>
 </font>
 <p>
  <font class="content">
   Futbol, ülkelerin tanıtımı açısından çok önemli bir faktör. Bir ülkenin tanınması için ille de başarılı olmak, dünya çapında zaferlere imza atmak gerekmiyor. Dünya Kupası ya da Avrupa Şampiyonası elemelerine katılmak ve bol bol gol yemek de yeterli. Yeşil sahalardan hep mağlup ayrılsa da, rakip fileleri fazla havalandıramasa da futbol bir ülkenin tanıtımını belli ölçüde gerçekleştiriyor.
   <br/>
   <br/>
   İşte, Liechtenstein da böyle bir ülke. Avusturya ile İsviçre sınırında, Alp Dağları’nın arasında derin bir vadide yer alan bu küçük prenslik, tıpkı San Marino ve Faroe Adaları gibi ismini sadece futbolda duyurabiliyor. 2004 Avrupa Şampiyonası elemelerinde Türkiye ile aynı gruba düşmese, memleketimizdeki milyonlarca kişi bu küçük ülkenin adını duymayacaktı daha. Toplam 30 bin nüfusu bulunan, eni 2, uzunluğu da 22 kilometre olan Liechtenstein, bir ülkeden ziyade soylu bir ailenin ismi. Kökleri 17. yüzyıla kadar uzanan Liechtenstein ailesi, Avusturya adına savaştıkları birçok muharebede kahramanlıklarıyla ön plana çıkmış. Tarihte birçok komutan çıkaran bu soylu aile, kahramanlıklardan birini de 1788 yılında Osmanlı’ya karşı gerçekleştirmiş. Avusturya da Liechtenstein ailesine şimdiki toprakları bağışlayarak ödüllendirmiş. Tarihi kaynaklarda Kutsal Roma—Germen İmparatorluğu’nun son kalıntısı olarak da geçen Liechtenstein, 1924 yılına kadar Avusturya’ya bağlı bir prenslikmiş. Daha sonra, sadece para, gümrük ve dışişlerinde İsviçre’ye bağlı bir prenslik haline gelmiş. Fakat Liechtenstein diye bir ülkenin var olduğunu dünyaya duyurmakta uzun yıllar zorlanmış.
   <br/>
   <br/>
   Dünya haritasında yer almanın, en azından insanları ‘Nerede bu ülke?’ diye merak ettirmenin tek yolunun futboldan geçtiği anlaşılmış olmalı ki, Liechtenstein, 80’li yılların başında yeşil sahalarda mücadele etmeye karar verdi. 1981 yılında Güney Kore’de düzenlenen ve Malta, Tayland, Endonezya, Malezya gibi ülkelerin davet edildiği Kral Kupası’na katılarak ilk uluslararası maçına çıkan Liechtenstein, 1994’e kadar resmi organizasyonlara katılamadı. Futbol tarihi sadece ve sadece 22 yıllık olan bu küçük ülkenin ligi (Başkent takımı Vaduz, İsviçre 2. Ligi’nde son sıralarda yer alıyor) ve ümit milli takımı da bulunmuyor. Türkiye Ümit Milli Takımı’nın bulunduğu gruba Portekiz’in dahil edilmesi de işte bu yüzden.
   <br/>
   <br/>
   Bugüne kadar katıldığı Dünya Kupası ve Avrupa Şampiyonası elemelerinde hep son sırada yer alan Liechtenstein, gelecekte daha başarılı sonuçlar almak için Genç Milli Takım’a çok büyük önem veriyor. Liechtenstein Genç Milli Takımı’nda beş tane Türk oyuncu bulunuyor. Türkiye’nin grubunda bir puanla son sırada yer alan Liechtenstein Milli Takımı’ndaki oyuncuların çoğu amatör. Profesyonel olan iki oyuncu ise Mario Frick ve kaleci Peter Jehle. Frick, İtalya Serie B takımlarından Ternana’da; Jehle de İsviçre’nin güçlü takımlarından Grasshoppers’ta oynuyor.
   <br/>
   <br/>
   ‘Köprüyü geçin; karşınızda Liechtenstein’
   <br/>
   <br/>
   Havaalanı olmayan ve hiçbir ülkede konsolosluğu bulunmayan Liechtenstein’ı görmek için önce İsviçre’ye gitmeniz gerekiyor. 2004 Avrupa Şampiyonası elemelerindeki Liechtenstein—Türkiye karşılaşmasını izlemek için biz de A Milli Takım ile birlikte ilk önce İsviçre’nin Zürih kentine gidiyoruz. Türk Milli Takımı’nın üç günlük bir kampının ardından maçın oynanacağı başkent Vaduz’a, daha doğrusu Avusturya sınırına doğru yola çıkıyoruz. Yoldaki levhalarda Almanya’nın Münih kentine bile kaç kilometre kaldığı sürekli yer alıyor; fakat Liechtenstein’ın başkenti Vaduz’a ne kadar kaldığı ise hiç belirtilmiyor. Bu bizde “Acaba yanlış yoldan mı gidiyoruz?” şüphesi uyandırıyor. Bir buçuk saate yakın yol almamıza rağmen Liechtenstein ile ilgili en ufak bir işaret bulamayınca, en sonunda birilerine sormak için İsviçre’nin küçük bir sınır kasabası olan Weite’a giriyoruz. İsviçreli ünlü bayan tenisçi Martina Hingis’in doğup büyüdüğü bu kasabada bize yardımcı olacak birilerini ararken bir bayana rastlıyoruz. Köy ya da kasaba sorar gibi “Acaba Liechtenstein’a nasıl gidebiliriz?” diye sualimizi yöneltiyoruz. Cevap: “Az ilerideki köprüden karşıya geçin. Orası Liechtenstein.”
   <br/>
   <br/>
   Birkaç dakika sonra, aynı zamanda Liechtenstein ile İsviçre arasındaki sınırı belirleyen Ren Nehri üzerindeki köprüden karşıya geçiyoruz. Bizi son derece modern, zengin (18 özel bankasıyla para cenneti) ve güzel bir ülke karşılıyor. Yüksekliği iki buçuk metreyi bulan mısır tarlalarının içinden geçen yolu takip ediyoruz ve 4 bin 500 nüfuslu Vaduz’a ulaşıyoruz. Karşımızda kasaba görünümünde bir başkent bulurken, Vaduz’un sırtını dayadığı dağa adeta asılırcasına inşa edilen şato dikkatimizi çekiyor. Hâlâ Liechtenstein ailesinin yaşadığı bu tarihi yapı, küçücük ülkenin her tarafından görülüyor. Bu şatonun ülkenin üç sembolünden biri olduğunu öğreniyoruz. Diğer ikisi ise inek ve çan.
   <br/>
   <br/>
   Ülkenin yüzde 3’ü Türk
   <br/>
   <br/>
   Maçtan önce bir gece konakladığımız Liechtenstein’da Engin Erköseoğlu ve Mehmet Ünlü adında iki Türk ile tanışıyoruz. Aynı zamanda Türk Birliği Derneği’nin yöneticileri olan Erköseoğlu ve Ünlü, iki gün boyunca bize yardımcı oluyor. Trabzonlu olan Engin Erköseoğlu, 17 yıl önce bu ülkeye gelmiş. Babası ise çok daha evvel Liechtenstein’a gelip buradan emekli olmuş. Babası Trabzon’u çok sevdiği için hemen memleketinin yolunu tutmuş. Annesi ise kendisini çok rahat hissettiği Liechtenstein’dan ayrılmak istememiş. Engin Erköseoğlu, iklim ve coğrafya olarak bu ülkenin Trabzon’a benzediğini ve kendisini buraya yabancı hissetmediğini belirterek “Liechtenstein’da 30 yıl oturana devlet vatandaşlık veriyor. Benim 13 yılım kaldı.” diyor.
   <br/>
   <br/>
   Afyonlu olan Mehmet Ünlü ise Türkiye Cumhuriyeti’nden izin alarak Liechtenstein vatandaşı olmuş. Türkiye’ye gittiğinde pasaport kontrolü yapılırken kendisine zaman zaman zorluk çıkarılmasına üzülmesine rağmen “Benim vatanım yine de Türkiye.” diyerek memleket sevgisini ortaya koyuyor. Ülkede bine yakın insanımızın yaşadığını, nüfusun yüzde üçünün Türk olduğunu ifade eden Mehmet Ünlü, üzüldüğü konulardan birini de şu şekilde dile getiriyor: “Biz burada Türklerin birliğini sağlamak için Türk Birliği Derneği’ni kurduk. Adı üstünde Türk birliği. Fakat insanlar derneğimize katılmak yerine başka dernekler kurarak bu amaca ulaşmamızı zorlaştırıyorlar. Biz, insanlar sadece okey ya da kağıt oynamak için geldiklerinden dolayı lokal açmadık. Burada yaşayan Türkler, ‘Lokal açarsanız öyle geliriz’ diyorlar. Amaç, okey veya kağıt oynamak. Küçücük ülkede birliği bir türlü sağlayamıyoruz.” Ünlü, ayrıca, amatör kümede mücadele eden Tuerkische Union (Türk Birliği) adında bir takımlarının bulunduğunu ve 5 tane Türk oyuncunun Liechtenstein Genç Milli Takımı’nda oynadığını ifade ederek, “Türk oyuncular sayesinde Liechtenstein futbolu gelişecek.” diyor.
   <br/>
   <br/>
   Milli maçın oynanacağı günün sabahı, Engin Erköseoğlu ile Liechtenstein turuna çıkıyoruz. Vaduz’un hemen yukarısındaki Triesenberg’e çıktığımızda tüm ülkeyi görebiliyor olmaya oldukça şaşırıyoruz. Bir müddet İsviçre ve Liechtenstein topraklarının yer aldığı vadinin muhteşem manzarasına baktıktan sonra Avusturya sınırındaki kayak merkezi Malbun’a doğru yola çıkıyoruz. Az sonra polis bizi durduruyor ve on dakika içinde ineklerin geçeceğini belirterek arabayı kenara çekmemizi istiyor. Biz de bu arada fotoğraf makinamızı hazırlayıp bekliyoruz. Birkaç dakika sonra çan sesleri duyulmaya başlıyor. Ardından da inek sürüsü beliriyor. Sürü, bulunduğumuz virajdan geçerken gerçekten çok hoş görüntüler oluşuyor. Yazın bile binlerce turistin geldiği ve trekking (yürüyüş) yaptığı Malbun ise yemyeşil bitki örtüsü ve serin havasıyla bizleri büyülüyor.
   <br/>
   <br/>
   Vaduz, bir günlüğüne Türkiye
   <br/>
   <br/>
   Bir saat içinde ülke turunu tamamladıktan sonra tekrar başkent Vaduz’a geliyoruz. Sakin sokaklar çoktan hareketlenmiş. Maç saati yaklaştıkça çevredeki Türkler soluğu burada almış. Her taraf kırmızı ve beyaz. Dört bine yakın gurbetçimiz bir günlüğüne Vaduz’a gelince başkentin nüfusu bir anda iki katına çıkıyor. Tanıtımın dışında futboldan hiçbir beklentisi olmayan Liechtenstein’lılar ise bundan gayet memnun. Derken maç saati yaklaşıyor ve ülkenin tek stadı olan Rheinpark’a gidiyoruz. Bir tane bile Liechtenstein’lı taraftar yok. Seyircilerin yanı sıra sahadaki görevliler bile Türk. Dolayısıyla, maç sanki Şenlikköy Stadı’nda oynanıyor ve Türk Milli Takımı rakibini 3—0 mağlup ederek kolay bir galibiyet alıyor. Bu arada, tek geliri milli maçlar olan Liechtenstein Futbol Federasyonu’nun Türkiye karşılaşmasından oldukça kârlı çıktığını belirtmek gerekiyor. Biletleri 75 franktan satan Liechtenstein Futbol Federasyonu, kasasına 300 milyar liradan fazla para koyuyor. Maçtan sonra Başkan Reinhard Walser, Türkiye gibi bir takımı ağırlamaktan çok gurur duyduklarını dile getirirken; Liechtenstein’ın Avusturyalı teknik direktörü Hormann Walter de Türk futboluna hayran olduğunu ifade ediyor. Sonuç olarak, futbol, daha düne kadar ismini bile bilmediğimiz bu küçük ülkeyi daha yakından tanımamızı sağlıyor.
   <br/>
  </font>
 </p>
</div>


## Yorumlar

### Engin Erköseoglu, 22-Eylül-2003
> artik bizlere ulasabilirsiniz :): 
> Dernegimiz artik bu ülkeye gelenlere haberimiz oldugu sürece yardim elini uzatmaktadir. Bizlere www.turkbirligi.li web sitesinden ulasabilirsiniz. Buradan bizleri biraz olsun tanitan Sayin Necati Kola'ya ve arkadasina tesekkürlerimi iletirim.

### ÖZGÜR DAĞLI, 18-Eylül-2003
> Biz adres soracak kimse de bulamadık: 
> Evet  geçen yıl akrabaların yanına gitmiştik. Ve inanın Vaduz yakınlarında oturan akrabaların adresini soracak bir kişi bile bulamadık. Sokaklar terkedilmiş gibi sessiz vede aşırı sakin. Bizde tepede ki şato dahil olmak üzere ülkeyi 2 saat içinde gezdik. Akrabalarım isviçre'de çalışıyorlar ve en yakını 60 km. alışverişe ise Avusturya'ya gidiyorlar. Yani sadece Liechtenstein'de oturuyorlar. Zaten bu tüm halk için geçerli orada. Sonuç olarak eğer böyle giderse %3 değil bir kaç yıla kalmaz %25-30 türk olacak gibi :)

Kaynak: [www.aksiyon.com.tr](http://www.aksiyon.com.tr:80/detay.php?id=2974&yorum_id=1), [web.archive.org (arşiv bağlantısı)](http://web.archive.org/web/20040103120227/http://www.aksiyon.com.tr:80/detay.php?id=2974&yorum_id=1)
