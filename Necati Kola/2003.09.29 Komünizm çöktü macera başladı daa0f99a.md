# Komünizm çöktü, macera başladı

*Necati Kola 2003.09.29*

<div>
 <p>
  <font>
   Yugoslavya"nın dağılmasının ardından kurulan Hırvatistan, beş yıldır özgürlüğü sembolize eden Terra İncognita Macera Yarışması"na ev sahipliği yapıyor. Yarışmanın bir zamanlar komünizmin hapishanesi olarak kullanılan Goliodok Adası ve çevresinde yapılması, ilginç çağrışımlara sebep oluyor.
   <br/>
   <br/>
   Yaklaşık yarım asır komünizmle yönetilen Yugoslavya"nın 90"lı yılların hemen başında dağılmasından sonra kurulan devletlerden biri olan Hırvatistan, beş yıldır dünyanın en büyük macera yarışmalarından birine ev sahipliği yapıyor. Beşincisi geçtiğimiz hafta Adriyatik"teki 1185 adadan oluşan Dalmaçya"da gerçekleştirilen ve aralıksız 110 saat (4,5 gün) süren Terra İncognita (Keşfedilmemiş Topraklar) Macera Yarışması"nın etapları arasında ilginç bir ada da bulunuyor: Goliodok. Özgürlüğü ifade eden macera yarışması ile bir zamanlar insanları baskı altında tutan komünizmin sembolü Goliodok Adası"nın yolunun Terra İncognita"da buluşması, ilginç çağrışımları da beraberinde getiriyor.
   <br>
    <br>
     Dalmaçya"daki yüzlerce adadan biri olan Goliodok, diğerleri gibi kayalıklardan oluşuyor. Ancak Goliodok"u diğerlerinden ayıran en önemli özellik, 90"lı yıllara kadar komünizm muhaliflerinin hapsedildiği ve çeşitli işkencelere tabi tutulduğu ada olması. Tıpkı bir zamanlar Türkiye"de aynı amaçla kullanılan Yassıada gibi.... 1945 yılında komünist rejimin kurulmasını sağlayan ve ülkeyi yıllarca yöneten Josip Broz Tito tarafından tercih edilen Goliodok, hâlâ o yılların izlerini taşıyor. Şu anda sadece kertenkelelerin barındığı hapishaneler ve ikna odaları, adayı ziyaret eden az sayıdaki insanı ürpertmeye devam ediyor. Komünizmin yıkılmasından sonra Dalmaçya kıyılarındaki turizm hayli gelişse de Hırvat işadamları acı hatıralarla dolu bu metruk adaya yatırım yapmayı kesinlikle düşünmüyor. Uzaktan görür görmez terk edilmişliğinin kokusunu aldığımız Goliodok, daha yıllarca yalnız kalmaya mahkum gibi güzüküyor.
     <br>
      <br>
       Amaç, kazanmak değil, bitirmek
       <br>
        <br>
         Özgür hareketlerin sembolü olan; tırmanma, yürüme, koşma, yüzme, kürek çekme, dağ bisikletine binme ve yön bulmadan oluşan 400 kilometrelik Terra İncognita Macera Yarışması"na bu yıl üç Türk takımı da katıldı: Hazır Kart Free Challenge, Team Türk ve Tuareg. 25 ülkeden 40 takımın katıldığı bu zorlu yarışta tüm ekiplerin olduğu gibi Türk maceracıların da öncelikli hedefi finişe ulaşmaktı. On yıl öncesine kadar askerler tarafından yapılan, daha sonra dünyadaki siviller arasında hızla yayılan macera yarışmasına Hazır Kart Free Challenge ve Tuareg ilk kez katılıyordu. Team Türk"ün kaptanı Serdar Kılıç daha önce çeşitli yarışmalara katılmıştı: ancak ekibinin diğer üyeleri nelerle karşılaşacaklarını bilmeden ilk kez bu kadar zorlu bir yarışta ter dökeceklerdi. Türk takımları, tıpkı diğerleri gibi üç erkek ve bir bayandan oluşuyordu. Bunun sebebi, oldukça zor olan bu sporu bayanlara da sevdirmekti.
         <br/>
         <br/>
         Türkiye"de bu spora meraklı 40 bin kişi arasından seçilerek oluşturulan Hazır Kart Free Challenge ekibi, Tuareg"in çok erken bırakmak zorunda kaldığı heyecanlı yarışta, birçok aksiliğe rağmen finişe ulaşmayı başardı. Önce Utkuer Yaşar"ın yüksek ateşi, sonra da Milhan Dalgıç"ın diz problemi, tam 109 saat süren yarış boyunca Hazır Kart ekibini oldukça tedirgin etti. Bunlara bir de dik ve sivri kayalıklardan oluşan 180 kilometrelik dağ eteplarında kaybolma ve motivasyon açısından çökme eklenince Hazır Kart"ın işi iyice zorlaştı. Ancak Hırvatistan"a, ne pahasına olursa olsun, yarışı bitirmek amacıyla gelen Türk ekibi, 109 saatlik maceranın sadece 9 saatini uyuyarak geçirdiği mücadeleyi 16. sırada tamamlamaya muvaffak oldu. Sadece 20 takımın tamamlayabildiği ve Polonya ekibinin birinci olduğu Avrupa"nın en zorlu macera yarışmasında Team Türk de 17. sırayı elde etti.
         <br/>
         <br/>
         Utkuer Yaşar"ın hasta hasta, Milhan Dalgıç"ın da sakat sakat tamamlama özverisi gösterdiği yarışta Hazır Kart"ın yükünü daha çok 42 yaşındaki Refik Diri ve takımın bayan üyesi Ayşin Özer Başkır çekti. Amatör olarak dağcılıkla uğraşan Ayşin Özer"in ilginç bir durumu da vardı aslında. Eşi Alptekin Başkır, Türkiye"deki elemelerin ardından ilk 6"da yer almasına rağmen Hazır Kart Free Challenge ekibini oluşturan 4 kişi arasına girememişti. Ayşin Özer Başkır ise eşinin takımda yer alamamasına oldukça üzülmesine rağmen Hırvatistan"da yüksek bir performans sergiledi. Zaman zaman "Nereden geldik buraya!", zaman zaman da "Biraz dikkatli olsaydık ilk ona rahat girerdik." dediklerini belirten Ayşin Özer Başkır, "Gönül isterdi ki bu yarışı eşimle birlikte tamamlayalım; zor ama zevkli macerayı beraber yaşayalım. Şimdi ben anlatacağım, o dinleyecek. Birlikte yarışsaydık paylaşacağımız çok şey olacaktı" diyor.
         <br/>
         <br/>
         Yarışın en kritik kararı Team Türk"ten
         <br/>
         <br/>
         Biri bayan 4 kişiden oluşan ekiplerin 400 kilometre boyunca yürüdüğü, tırmandığı, koştuğu, bisiklete bindiği, yüzdüğü, kürek çektiği, zaman zaman kaybolduğu, bazen de bisiklet sürerken bile yorgunluktan uyuyakaldığı maceranın en tartışılan konusu ise Team Türk"ün bir buçuk saatlik son etap öncesinde aldığı kritik ve riskli karar oldu. Çünkü, daha önce bu kadar zorlu bir yarışa katılmayan ve fazla tecrübesi olmayan Burcu Gözet, aşırı tuz kaybından dolayı baygın düşmüş ve bilincini de yitirmişti. Takımın erkek üyelerinin önünde iki alternatif bulunuyordu. Ya yarışı bıraktıklarını açıklayacaklar ve hazır bekleyen sağlık ekipleri Burcu Gözet"e hemen tıbbi müdahalede bulunacaktı; ya da devam kararı alıp hemen yola çıkacaklardı. Karar verecek asıl kişi olan Burcu Gözet"in ise bu iki alternatiften birini tercih etmek gibi bir şansı yoktu.
         <br/>
         <br/>
         Birkaç dakika içinde Team Türk"ün kaptanı Serdar Kılıç aldıkları kararı açıkladı. Yarışa devam edecekler ve finişe ulaşacaklardı. Hal böyle olunca Burcu Gözet"e tıbbi müdahalede bulunulmadı. Takım arkadaşını baygın baygın kanoya yerleştiren Serdar Kılıç, tek başına finişe doğru hızla kürek çekmeye başladı. Team Türk tam bir buçuk saat sonra finişe ulaştığında, organizasyonu takip eden gazeteciler, yetkililer ve diğer sporcular çoktan ikiye bölünmüştü. Kimi Serdar Kılıç"ı kahraman olarak değerlendiriyor, kimi de hayati tehlikesi bulunan ve bilinci yerinde olmayan biri adına başkasının karar vermesinin doğru olmadığını dile getiriyordu. Finiş noktasında bunlar tartışılırken Burcu Gözet de hemen ambülansla hastaneye yetiştirildi. Hayati tehlikeyi atlatan Burcu Gözet, bir gün sonra eski sağlığına kavuştu ve son etapta neler yaşandığını göremeden Türkiye"ye döndü. Olayın kahramanı Serdar Kılıç ise son etap olduğu için böyle bir karar aldıklarını, yoksa yarışı anında bırakacaklarını ifade etti.
         <br/>
         <br/>
         Macera yarışmasında bunlar olurken, Hırvatistan"ın Dalmaçya kıyılarında bolca rastladığımız Türkçe kelimeler, bize merhum Turgut Özal"ın "Adriyatik"ten Çin Seddi"ne" politikasını bir kez daha hatırlattı. Burek-börek, pekmez, kepap-kebap, plavi-pilav, sorbet-şerbet, kavana-kahvehane gibi kelimeler; beş gün kaldığımız bu topraklarda bize fazla yabancılık çektirmedi. Son bir not: Hazır Kart, sponsorların da katkılarıyla son on yılda dünyada hızla yayılan macera yarışmasını önümüzdeki yıldan itibaren Türkiye"de düzenlemek için harekete geçti.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2416 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3017), [web.archive.org (arşiv bağlantısı)](http://web.archive.org/web/20060104095740/http://www.aksiyon.com.tr:80/yazdir.php?id=3017)
