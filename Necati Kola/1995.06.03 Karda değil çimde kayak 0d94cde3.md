# Karda değil çimde kayak

*Necati Kola 1995.06.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çim kayağı dünyada ve Türkiye'de yeni bir spor. Türkiye genelinde bilinmiyor olsa da, yöre halkı tarafından ilgiyle izleniyor. Çim kayağını sosyete sporu olarak nitelendirmek de yanlış. Isteyen herkes yapabilir. Ileride çok sevilen bir spor olacağı kesin. Çünkü çok zevkli. Bunun için, tatillerde deniz kenarlarına koşmak yerine, yaylalara çıkmak gerekecek galiba
  </font>
 </div>
 <div id="newsText">
  <font class="detail-text">
   Bir bakıma kayak tutkunlarının sabırsızlıklarından çıktı ortaya. Kayak yapabilmek için kışı beklemek zorunda kalan insanlar, yaz aylarında da kayak yapabilmenin yollarını aradılar ve 60'lı yıllarda buldular da; karda değil, çim üzerinde kayak..
   <br/>
   <br/>
   Ortaya bu şekilde çıkar çıkmasına ama, 70'li yılların sonunda eğlence sporu olmayı bırakıp, yarış sporu haline gelir. Bürokrasi içindeki yerini de vakit geçirmeden alır. Uluslararası Kayak Federasyonu'nun bir alt komitesi olarak faaliyet göstermeye başlar. Yarış sporu olmasından sonra kayakçılar; çim kayakçıları ve kar kayakçıları olmak üzere ikiye ayrılır. Bu durum Türkiye için söz konusu değil. Çünkü ülkemizde kar kayağı yapanlar, çim kayağı da yapıyor. Bu, bir bakıma imkansızlıkların getirdiği bir zorunluluk..
   <br/>
   <br/>
   Çim kayağı ile kış kayağı arasında mutlaka farklar var. Çim kayağında hata oranı daha az olmak zorunda. Kış kayağında kar, hataları bir ölçüde örterken çim, hataları affetmiyor. Kış kayağında normal kayak kullanılırken, çim kayağında bir tankın veya dozerin paletlerine benzeyen tekerlekli, kış kayağına göre 80 santim daha kısa kayak kullanılıyor. Bu kayaklar, yarıştan hemen sonra temizlenmek ve yağlanmak zorunda. Çim kayağı kar kayağına göre daha zor olduğu için, çim kayağı yapan kişi, kar kayağını daha kolay yapabiliyor.
   <br/>
   <br/>
   Ülkemizde tek çim kayağı kesisi Bursa Demirtaş'ta bulunuyor. DSI tarafından kurulan ve işletilen bu tesis, Japonya'daki Nobayama tesislerinden sonra dünyanın en iyi 2. tesisi. Geçtiğimiz günlerde; Almanya, Isviçre, Çek Cumhuriyeti ve Türkiye'nin katılımıyla bu tesiste gerçekleştirilen Avrupa Şampiyonası'ndan sonra ortaya çıkan en önemli sonuç şu: Çim kayağı, Avrupa ülkelerinde henüz yaygınlık kazanmamış. Şampiyonaya 4 ülkenin katılması bunu gösteriyor çünkü. En iyi tesislerden birine sahip olmamıza rağmen, çim kayağında istenilen başarılara uzağız. Türk sporcuların yarışı zar zor tamamlayarak, son sıralara demir atması bunun göstergesi.
   <br/>
   <br/>
   Kayak Federasyonu Başkanı Şahin Sertkaya, birçok olumsuzluktan dert yanarak şunları söylüyor: "Çim kayağı Türkiye'de yeni bir spor olmasına rağmen, DSI kısa sürede dünya standartlarında bir tesis yaptı Bursa'da. Devletin tüm sporlarda olduğu gibi kayağa ayırdığı ödenek yeterli değil. Yeterli gelişmeyi gösteremiyoruz maalesef. Çim kayağını, kar kayakçılarımızla yapıyoruz. Bu yılki organizasyonu bile çok güç şartlarda gerçekleştirdik. Çim kayağını geliştirmek için, komşu ülkelerle burada bir kamp oluşturuyorduk. Imkansızlıklar nedeniyle bu yıl bunu gerçekleştiremedik. Ama insanlarımız buraya gelerek, hem dinlenebilirler, hem de çim kayağı yapabilirler. Bu ortam burada mevcut."
   <br/>
   <br/>
   Gelecek yıllarda Ankara ve Erzurum'da da kurulması planlanan çim kayağı tesisleri yapıldığı takdirde, çim kayağı ileride yaygınlaşan, sevilen ve turistik yönü ağır basan bir spor haline gelebilir. Belki de insanlarımız ileride, yaz aylarında deniz kenarlarına koşmak yerine, kekik kokulu yaylalara çıkıp, bol oksijenli bir havada çim kayağı yaparak dinlenmeyi tercih edebilirler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-262-38-karda-degil-cimde-kayak.html), [web.archive.org (arşiv bağlantısı)](http://web.archive.org/web/20120620183941/http://www.aksiyon.com.tr:80/aksiyon/haber-262-38-karda-degil-cimde-kayak.html)
