# Altınınız bol olsun

*Necati Kola Bilinmeyen-tarih*

<div>
 <font>
  <img border="0" height="1" src="/web/20050302180943im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180943im_/http://www.aksiyon.com.tr/resim/301/75.jpg" vspace="5"/>
  </p>
 </font>
 <font class="content">
  Yıllardır savunulagelen ‘İstanbul olimpiyat molimpiyat yapamaz. Zaten olimpiyatları İstanbul’a vermezler de’ tezi nihayet çürümeye başladı.
 </font>
 <br/>
 <p>
  <font class="content">
   İki hafta evvel İsviçre’nin Lozan kentinde toplanan Uluslararası Olimpiyat Komitesi (IOC), 2008 Olimpiyat Oyunları’na aday beş kentin hangileri olacağına karar verdi. Bangkok (Tayland), Havana (Küba), Sevilla (İspanya), Kuala Lumpur (Malezya) ve Kahire (Mısır) şehirlerini olimpiyat oyunları için yetersiz bulan IOC, İstanbul’un yanı sıra Pekin (Çin), Toronto (Kanada), Paris (Fransa) ve Osaka’yı (Japonya) finalist şehirler olarak belirledi. Böylece İstanbul, olimpiyat oyunlarına adaylık sürecinde çok önemli bir aşama kaydetmiş oldu. 2008 Olimpiyat Oyunları’na ev sahipliği yapacak kent, IOC’nin Temmuz 2001’de Rusya’nın başkenti Moskova’da yapacağı kongrede belli olacak.
   <br>
    <br>
     Finalist kentlere ekonomik yönden şöyle bir baktığımızda İstanbul’un şansının oldukça az olduğu görülüyor. Uluslararası Olimpiyat Komitesi’nin kongresine yaklaşık bir yıl var ve bu süre içinde İstanbul’un şansı artırılabilir. Peki, nasıl? Birincisi, Ekim 2000’de tamamlanması planlanan ancak bürokratik engeller nedeniyle açılışı bir yıl geciken Olimpiyat Stadı’nın mutlaka bitirilmesi gerekiyor. 80 bin kişilik Olimpiyat Stadı’nın çalışmaları şu anda oldukça iyi gidiyor ve bir aksilik olmazsa kongre tarihinde yüzde doksanı tamamlanmış olacak. İkincisi de sporcularımızın Sydney 2000’de madalyalara ambargo koyarak ülkemizin tanıtımını yapmaları lazım.
     <br>
      <br>
       Gülerek gittiler, gülerek dönecekler
       <br/>
       <br/>
       Sporcularımız İstanbul’un şansını ne kadar artırabilecek peki? 15 Eylül’de başlayacak olan Sydney 2000 Olimpiyat Oyunları’na sayılı günler kaldı. 190 ülkeden 10 bin 300 sporcunun katılacağı oyunlarda 65 Türk sporcu kürsüye çıkmak için uğraş verecek. Atıcılık, atletizm, boks, güreş, halter, judo, okçuluk, tekvando, yelken, yüzme ve pakreditasyon branşlarında mücadele edecek olan sporcularımız Sydney’e oldukça moralli ve iddialı bir şekilde gitti. Avustralya’ya hareket etmeden önce Türk Milli Takımları kafilesine ‘Güle Güle’ adı altında bir moral gecesi düzenlendi. Ataköy Olimpiyatevi’nde gerçekleştirilen gecede Spordan Sorumlu Devlet Bakanı Fikret Ünlü, Gençlik ve Spor Genel Müdürü Kemal Mutlu, Türkiye Milli Olimpiyat Komitesi Başkanı Sinan Erdem, federasyon başkanları, antrenörler ve sporcular yer aldı.
       <br/>
       <br/>
       Gecede bir konuşma yapan Devlet Bakanı Fikret Ünlü, sporcuların olimpiyatlarda Türkiye’yi onurla ve başarıyla temsil edeceğine inandığını söyledi. ‘Bizim de en büyük idealimiz İstanbul’da bir olimpiyat düzenlemek. 2004 Olimpiyat Oyunları oylamasında finalist olamayan İstanbul, sporcularımızın son yıllarda elde ettiği başarılar sayesinde 2008 Olimpiyat Oyunları için finalist beş kent arasına girmeyi başardı. Şimdi çok heyecanlıyım. Sydney’de olimpiyatlar tarihimizin en büyük başarılarını alacağımızı umut ediyorum’.
       <br/>
       <br/>
       Türkiye Milli Olimpiyat Komitesi Başkanı Sinan Erdem de sporcuları kıskandığını belirtti. Voleybolcu olarak yıllarca milli formayı giydiğini fakat Türkiye’yi olimpiyatlarda hiç temsil edemediğini dile getiren Erdem, ‘Ben olimpiyatlara hiç katılmadım. Ancak şu anda onlar kadar heyecanlıyım, ayrıca onları kıskanıyorum’ dedi.
       <br/>
       <br/>
       Sporcularımızdan en az on madalya beklediğini söyleyen Sinan Erdem, ‘Onlar madalyaları, İstanbul da 2008 Olimpiyat Oyunları’nı alacak’ diyerek iddialı konuştu.
       <br/>
       <br/>
       Gençlik Spor Genel Müdürü ve Kafile Başkanı Kemal Mutlu ise Sydney’e hareket etmeden önce şunları söyledi: ‘Bugüne kadar sadece güreş ve halterde olimpiyat şampiyonları çıkardık. Sydney 2000’de hem madalya sayısını, hem de branş sayısını artıracağımızı düşünüyorum. 2008 Olimpiyat Oyunları için finalist beş ülke arasına giren Türkiye’nin madalya sayısını ve branş çeşitliliğini mutlaka artırması lazım. Sydney’de kazanacağımız her madalya 2008 Olimpiyat Oyunları için İstanbul’un şansını yükseltecek. Altın madalya kazanan sporculara 750, gümüş madalya kazanan sporculara 600 ve bronz madalya kazanan sporculara 500 cumhuriyet altını vereceğiz’.
       <br/>
       <br/>
       Güreşçilerimiz kendinden emin
       <br/>
       <br/>
       Ata sporumuz güreş, olimpiyatlarda en başarılı olduğumuz branş. 1936 Berlin Olimpiyatları’ndan bugüne kadar topladığımız 30 altın madalyadan 26’sını minderde kazandık. Son yıllardaki durgunluğa rağmen Sydney’de de en fazla altını güreşçilerimizden bekliyoruz. Serbestte Harun Doğan, grekoromende Şeref Eroğlu, Nazmi Avluca, Hamza Yerlikaya ve Hakkı Başar altın madalyaya en yakın isimler olarak ön plana çıkıyor. Güreş Federasyonu Başkanı Ahmet Ayık, ‘Güreş olarak biz en az beş madalya kazanacağımızı düşünüyoruz. Bunlardan üçü altın, ikisi de gümüş veya bronz olabilir’ diyor. Formsuzluğu nedeniyle oldukça zorlu bir dönem geçiren ve olimpiyat vizesi almakta bile zorlanan Asrın Sporcusu Hamza Yerlikaya da takım olarak iyi bir hazırlık dönemi geçirdiklerini ve Sydney’den madalyalarla döneceklerini söylüyor.
       <br/>
       <br/>
       Gözler ve ağırlıklar
       <br/>
       <br/>
       Naim’in üzerinde
       <br/>
       <br/>
       Güreşten sonra olimpiyatlarda altın madalya kazanmaya alıştığımız ikinci branş ise halter. 1988 Seul Olimpiyat Oyunları’ndan bu yana halterde dört altın madalya kazandık. Bu madalyalardan üçü Naim Süleymanoğlu’na, biri de Halil Mutlu’ya ait. Türk halkı, özellikle bu iki sporcumuzdan yine rekorlar ve altın madalyalar bekliyor. Katıldığı her şampiyonada rekorlar kırarak birinci olan Halil Mutlu’nun Sydney’de de başarılı olacağından kimsenin şüphesi yok. 1996 Atlanta Olimpiyatları’ndan sonra halteri bıraktığını açıklayıp üç buçuk yıl spordan uzak kalan ancak daha sonra ısrarlara dayanamayıp dördüncü kez olimpiyatlarda yarışmaya karar veren Naim Süleymanoğlu’nun ise ne yapacağı merak konusu. Altı ay önce Sofya’da düzenlenen Avrupa Halter Şampiyonası’nda bronz madalya ile yetinen Naim Süleymanoğlu, Sydney’de de altın madalya kazanacağından son derece emin. Halterseverler de emin olmalı ki Naim Süleymanoğlu’nun podyuma çıkacağı müsabakaların biletleri çoktan tükendi.
       <br/>
       <br/>
       Yumruklarımız bu sefer çok ağır
       <br/>
       <br/>
       Güreş ve halterden sonra kürsüye en yakın olduğumuz branş boks. Kariyerlerine baktığımızda dokuz boksörümüzden beşinin madalya kazanabileceğini görüyoruz. Agasi Ağagüloğlu madalya umutlarımızın başında geliyor. 2000 Avrupa Şampiyonası’nda altın madalya kazandı ve oldukça formda. Tecrübeli boksörlerimizden Ramazan Paliani de madalyaya en yakın isimlerden. 1999 yılında dünya üçüncüsü olan Paliani, 1996 yılından bu yana da Avrupa şampiyonluğunu kimseye bırakmıyor. Bir diğer madalya umudumuz da Nurhan Süleymanoğlu. 1993 yılında Avrupa üçüncüsü, 1995 yılında dünya ikincisi, 1996 ve 1998 yıllarında Avrupa ikincisi ve bu yıl Avrupa üçüncüsü olan Süleymanoğlu, kariyerine bir de olimpiyat derecesi eklemek istiyor. Kariyerine olimpiyat derecesi eklemek isteyenlerden biri de Akın Kuloğlu. Kuloğlu’nun 1993 yılında dünya ikinciliği, 1999 yılında da dünya üçüncülüğü bulunuyor. Madalya beklediğimiz bir başka isim de genç Bülent Ulusoy. 1994 yılında yıldızlar, 1995 ve 1997 yıllarında gençler, bu yıl da büyüklerde Avrupa şampiyonu olan Bülent Ulusoy büyük bir sürpriz yapabilir.
       <br/>
       <br/>
       Ok yaydan çıktı bir kere
       <br/>
       <br/>
       Madalya şansımızın en yüksek olduğu branşlardan biri de okçuluk. İtalyan antrenör Mario Codispoti yönetimindeki takımımız oldukça tecrübeli isimlerden oluşuyor: Elif Altınkaynak, Natalia Nasaridze, Zekiye Keskin Şatır, Serdar Şatır, Hasan Orbay ve Özdemir Akbal. Okçuluk Federasyonu Başkanı Uğur Erdener özellikle bayanlardan çok ümitli. Bugüne kadar bayanların Avrupa ve dünya şampiyonalarında hep ilk üçte yer aldığını belirten Erdener, ‘Tek eksiğimiz olimpiyat derecesi. 1996 yılında Atlanta’da finali bir puanla kaçırmıştık. Bu kez madalyasız dönmeyeceğiz’ diyor.
       <br/>
       <br/>
       Güreş, halter, boks ve okçuluğun dışındaki branşlarda da başarı beklediğimiz sporcular var elbette. Akdeniz Oyunları şampiyonu olan Serap Aktaş’ın maratonda ilk ona gireceğini, sakatlığı geçtiği takdirde Ebru Kavaklıoğlu’nun 5 bin metrede ilk beşi zorlayacağını umuyoruz. Son yıllardaki performanslarını gözönüne aldığımızda atıcılıkta Ayşe Kil’in, judoda Selim Tataroğlu’nun, tekvandoda Hamide Bıçkın Tosun ve Döndü Güvenç’in, yüzmede ise Derya Büyükuncu’nun kürsüye çıkma şanslarını yüksek görüyoruz.
       <br/>
       <br/>
       e—mail: kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13962), [web.archive.org (arşiv bağlantısı)](http://web.archive.org/web/20050302180943/http://www.aksiyon.com.tr:80/detay.php?id=13962)
