# 89 dakikalık teknik direktör

*Necati Kola 2003.05.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Arjantinli Hector Cuper, kupaları son anda kaçıran teknik direktör olarak tarihe geçecek. Şu ana kadar 5 final kaybeden, iki sezondur da Serie A şampiyonluğunu son anlarda Juventus"a kaptıran Cuper, İnter"den kovulacak gibi. Ne gariptir ki "cuper" İngilizce"de "kupacı" demek
  </font>
 </div>
 <div id="newsText">
  <font class="detail-text">
   Milli futbolcularımız Emre Belözoğlu ile Okan Buruk"un forma giydiği İnter"in teknik direktörlüğünü yapan Arjantinli Hector Cuper, ilginç bir rekora doğru gidiyor. Altı sezondur Real Mallorca, Valencia ve İnter gibi Avrupa"nın büyük takımlarında görev yapan Cuper, yıllar ilerledikçe, final kazanamayan ve şampiyonluk kupalarını son anda elinden kaçıran teknik direktör olarak futbolseverlerin hafızalarında iyice yer ediyor. Şu ana kadar iki kez Şampiyonlar Ligi, birer kez de Copa Conmebol, Kupa Galipleri Kupası ve İspanya Kupası"nda final kaybeden Arjantinli teknik direktör, iki sezondur da İtalya"da Serie A şampiyonluğunu son anlarda Juventus"a kaptırmanın üzüntüsünü yaşıyor.
   <br/>
   <br/>
   Cuper"in kaderinde kupa yok
   <br/>
   <br/>
   Antrenörlük hayatına Arjantin"in Huracan takımında başlayan Hector Cuper, ardından yine ülkesinin Lanus kulübünde görev yaptı ve Lanus"u zirveye oynatmasına rağmen Arjantin Ligi"nde hiç şampiyonluk yaşayamadı. Fakat Cuper, Lanus ile 1996 yılında Copa Conmebol"de mutlu sona ulaştı. İndepentiente karşısında alınan bu kupa, Cuper"in kariyerindeki ilk ve tek kupa olarak yerini alırken; Lanus 1997 yılında Copa Conmebol"de bir kez daha finale yükseldi. Fakat Cuper"in takımı, Atletico Mineiro karşısında kupayı kaybetti. Kaybedilen bu final, Cuper"in kazanamadığı finallerden ilkiydi.
   <br/>
   <br/>
   Lanus"taki gözle görülür başarıları Cuper"e Avrupa"nın yolunu açtı. Arjantinli teknik adam, 1997-98 sezonunun başında İspanya"nın Real Mallorca kulübüyle iki yıllık anlaşma imzaladı. 2. Lig"den La Liga"ya yeni yükselen Real Mallorca, sezona iyi bir başlangıç yaptı. Ligi beşinci sırada tamamlayan Hector Cuper"in takımı, İspanya Kupası"nda da finale yükseldi. Real Mallorca, finalde o sezonun şampiyonu Barcelona ile karşı karşıya geldi. Müsabakanın normal süresi 1-1 sona erdi. Penaltı atışları sonrasında İspanya Kupası"nı havaya kaldıran takım Barcelona oldu. Real Mallorca, bu sonuca rağmen bir sonraki sezon İspanya"yı Kupa Galipleri Kupası"nda temsil etme hakkını elde ederken; Hector Cuper de kariyerindeki ikinci finalini kaybetmenin üzüntüsünü yaşadı.
   <br/>
   <br/>
   Cuper"in çalıştırdığı Real Mallorca, 1998-99 sezonunda da iyi bir performans sergiledi. Ligi Barcelona ve Real Madrid"in ardından üçüncü sırada tamamlayarak Şampiyonlar Ligi"ne katılma hakkını elde eden Arjantinli teknik adamın takımı, UEFA tarafından son kez düzenlenen Kupa Galipleri Kupası"nda da finale yükseldi. 19 Mayıs 1999 tarihinde İngiltere"nin Birmingham kentinde oynanan final maçında İtalya"nın Lazio takımıyla karşılaşan Real Mallorca, sahadan 2-1 mağlup ayrılarak son Kupa Galipleri Kupası"nı rakibine kaptırdı. Lazio"nun gollerini Vieri ve Nedved, Real Mallorca"nın golünü de Dani attı. Böylece Hector Cuper, teknik direktörlük hayatında üçüncü finalini kaybetmiş oldu.
   <br/>
   <br/>
   Şampiyonlar Ligi"nde iki final kaybetti
   <br/>
   <br/>
   Hiç kupa kazanamamasına rağmen Hector Cuper"in Real Mallorca"daki başarıları İspanya"da yankı buldu ve Valencia Arjantinli teknik direktöre teklif götürdü. Cuper de İspanya"nın büyük kulüplerinden biri olan Valencia"nın teklifini kabul edip iki yıllık sözleşme imzaladı. Hector Cuper, Valencia"daki ilk yılında başarılı bir sezon geçirdi. Takım, ligde Deportivo ve Barcelona"nın ardından üçüncü olurken; Şampiyonlar Ligi"nde de zorlu rakipleri eleyerek finale yükseldi. Valencia"nın finaldeki rakibi, yine bir İspanyol takımı olan Real Madrid"di. Fransa"nın başkenti Paris"te oynanan final maçında Valencia sahadan 3-0 mağlup ayrıldı. Rakip takımın golleri Morientes, McManaman ve Raul"dan gelirken; Cuper dördüncü kez bir final maçından boynu bükük ayrılmak zorunda kaldı.
   <br/>
   <br/>
   Cuper"in çalıştırdığı Valencia, 2000-2001 sezonunda İspanya Ligi"nde daha başarısız bir performans gösterdi ve beşinci oldu; fakat takım Şampiyonlar Ligi"nde arka arkaya ikinci kez finale yükselmeyi başardı. Şu anda İnter"in maçlarını oynadığı Milano"daki Giuseppe Meazza Stadı"nda 23 Mayıs 2001 tarihinde oynanan final maçında Bayern Münih ile Valencia karşı karşıya geldi. Mendieta"nın penaltıdan attığı golle öne geçen Valencia, ikinci yarıda Effenberg"in golüne engel olamadı ve maç 1-1 sona erdi. Penaltı atışları sonrasında kupayı havaya kaldıran taraf Bayern Münih oldu. Arjantinli teknik direktör ise beşinci kez bir final maçında üzülmek zorunda kaldı.
   <br/>
   <br/>
   Cuper"e İtalya"da da kupa yok
   <br/>
   <br/>
   İspanya"daki teknik direktörlük serüvenini Giuseppe Meazza"daki Şampiyonlar Ligi finaliyle noktalayan Hector Cuper, İtalya"daki kariyerine yine bu statta başladı. Valencia"dan ayrıldıktan sonra İnter ile anlaşan Hector Cuper, 2001-2002 sezonu öncesinde oldukça iddialıydı. Zaten İnter yöneticileri de ondan Serie A"da ve UEFA Kupası"nda şampiyonluk bekliyordu. Hakan Şükür"ün oynama fırsatı hiç bulamadığı, Emre ile Okan"ın da genellikle yedek beklediği sezonda İnter, UEFA Kupası yarı finalinde Hollanda"nın Feyenoord takımına elendi. İtalya Kupası"nda da pek varlık gösteremeyen İnter, tamamen lig şampiyonluğuna konsantre oldu. 33. haftaya kadar Serie A"da lider durumda bulunan Cuper"in takımı, son hafta Lazio deplasmanına gitti. Bu maçı her iki takımın da kesinlikle kazanması gerekiyordu. Çünkü, İnter"in amacı şampiyonluk, Lazio"nun amacı da altıncı sırayı alıp UEFA Kupası"na katılmaktı. Nitekim, 69 puanla son haftaya lider giren İnter, Lazio deplasmanında ilk yarıyı Vieri ve Di Biagio"nun golleriyle 2-1 önde tamamladı. Fakat ikinci yarıda İnter açısından tam bir hayal kırıklığı yaşandı. Son 45 dakikada üç gol yiyen İnter, sahadan 4-2 mağlup ayrıldı ve şampiyonluk hesapları yaparken ligi üçüncü sırada tamamlamak zorunda kaldı. Juventus şampiyon olurken, Roma da ikinci sırayı elde etti.
   <br/>
   <br/>
   Kupaları hep son anda kaybeden Cuper"in çalıştırdığı İnter, bu sezona da şampiyonluk parolasıyla başladı. Ancak son haftalarda kaybedilen puanlar İnter"i zirveden uzaklaştırdı. Sezon sonunun iyice yaklaştığı Serie A"da lider Juventus ile İnter arasında 8 puan fark bulunuyor. Bu farkın kalan birkaç haftada kapatılması neredeyse imkansız görünüyor. Ancak çeyrek finalde Valencia"yı eleyerek yarı finale yükselen İnter"in Şampiyonlar Ligi"ndeki iddiası sürüyor. Yarı finalde Milan ile karşılaşacak olan İnter"in finale yükselmesi halinde bile kupayı kazanması oldukça zor görünüyor. Çünkü, finalde İnter"i Real Madrid ya da Juventus bekliyor. Eğer bir mucize gerçekleşir de İnter Şampiyonlar Ligi"nde kupayı kazanırsa, Hector Cuper de Avrupa"da ilk kez bir kupayı havaya kaldırarak tarihe geçecek.
   <br/>
   <br/>
   Sezon sonunda gidici gibi
   <br/>
   <br/>
   İki sezondur İnter"e hiç bir kupa kazandıramayan Hector Cuper"in kaderi, takımın Şampiyonlar Ligi"nde alacağı sonuçlara bağlı. Yarı finalde Milan"a elenilmesi halinde Arjantinli teknik direktör hemen gönderilecek. İngilizce"de "kupacı" anlamına gelen Cuper"in İnter"de kalabilmesini sağlayacak olan tek şey, Şampiyonlar Ligi şampiyonluğu. Lig şampiyonluğunun bu sezon da kaçmasına üzülen İnter Başkanı Massimo Moratti, "Sadece kazanmak için oynanır. Kulüpler, stratejilerini ve bütçelerini kazanmaya göre yaparlar. Eğer bu başarılamazsa kötü olur ve sonucuna katlanılır. Teknik direktörümüz takımı kazandıracak kaliteye sahip. Onu değiştirmek istemiyorum. Ama hayat sonuçlara bağlıdır. Geçmişte de çok teknik direktör değiştirdim."" diyor. Şimdi herkes Cuper"in Avrupa"daki ilk kupasını kazanıp kazanamayacağını merak ediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-10788-89-dakikalik-teknik-direktor.html), [web.archive.org (arşiv bağlantısı)](http://web.archive.org/web/20130525130721/http://www.aksiyon.com.tr:80/aksiyon/haber-10788-89-dakikalik-teknik-direktor.html)
