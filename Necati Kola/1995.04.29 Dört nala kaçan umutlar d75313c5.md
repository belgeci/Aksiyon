# Dört nala kaçan umutlar

*Necati Kola 1995.04.29*

<div>
 <p>
  <font>
   Herkeste bir acelecilik, bir heyecan, bir umut... Hipodroma bir an evvel girebilmek için, gişelere doğru hızlı adımlarla ilerleyen yığınların sabırsızlıkları, gişenin önündeki kuyruğun uzunluğuna göre artıp eksiliyor. Sıradakiler, içeriye bir an evvel girebilmenin telaşındayken, biletini alanlar paranın üstünü saymayı düşünmeden, parayı hangi cebine koyduğunun farkına bile varmadan apar topar içeriye giriyorlar.
   <br/>
   <br/>
   Herkeste  bir acelecilik, bir heyecan, bir  umut desek de içeride  görülür ki  bu  saydıklarımıza  bencilliği ve kazanma hırsını da eklemek gerek.  Ellerde bir kupon, bir koşu bülteni,  bir  kalem...  Birbirlerine  sırtlarını  dönmüşler,  kimse kimseye  kuponunu göstermek istemiyor.  Güya tuttururlarsa, kuponu doldururken  kendilerinden istifade edenlerle  kazancı bölüşmek  istememektedirler.  Ancak,  farkına varamadıkları birşey vardır:  Herkes birbirine  göstermeden kuponları  doldurur  ama aynı gazete ve aynı  bültenlerin  tahminleri  doğrultusunda.   Sonuçta yine herkesin  tahmini  aşağı yukarı aynı.
   <br>
    <br>
     At yarışları Istanbul’da haftanın üç günü yapılıyor. Günde altı–yedi koşu oluyor ve yarımşar saat arayla yapılıyor. Atlar, koşudan yaklaşık yarım saat önce özel hazırlanmış bölümde ısındırılıyor. Bu bölümde seyirciler için de yer hazırlanmış. Burada atlar bir taraftan ısınırken, bir taraftan seyircilerin atları daha yakından görmeleri sağlanıyor, yapılan tahminlerin de bir bakıma sağlaması yapılıyor. Atlar iyice ısındıktan sonra çıkış tüneline giriyor ve start veriliyor. Ilk anlarda sessizliğe bürünen tribünlerde sadece spikerin sesi duyuluyor:  “...Koşuyu Nalkapon önde götürüyor,  arkadan bir boy farkla Tansu’nun gayretlerini görüyorum, son altıyüz dönüldü, Nalkapon'un bir boy farkla liderliği devam ediyor, Tansu'yla birlikte Güllü'nün de gayretlerini görüyorum, son iki yüz metreye girerken Tansu liderliği ele geçiriyor...”  Son metrelerde heyecan doruğa çıkıyor,   herkes birinci gelmesini istediği ata, destek mahiyetinde bağırıyor:  “Haydi aslanım, ha gayret, yürü be, koş aslanım...”  Bu bağırışlar arasında yarış sona eriyor.  Spikerin son sözleri: “Tansu birinci, Nalkapon ikinci, Güllü üçüncü...”
     <br>
      <br>
       Sıralama  böyle olmuştu ama bu, kimilerini  sevindirmiş,  kimilerini de üzmüştü.  Sevinenler  oynayıp  zıplarken,  üzülenler de ellerindeki  kuponları yırtıyorlardı.  Bazılarının  umutları  gerçekleşmiş,  bazılarınınki de suya düşmüştü.  Halbuki neler düşlemiyordu ki  bu insanlar  kazanacakları  paralarla.
       <br>
        <br>
         <br/>
         <br/>
         SPOR MU, KUMAR MI?
         <br/>
         <br/>
         <br/>
         <br/>
         At yarışları spor mu, kumar mı? Bu soruya, her ne kadar gazetelerin spor sayfalarında yer alsa da, ‘at yarışları spordur’ diyemeyiz. Dense dense, atların kumara alet edilmesidir denilebilir. Çünkü hiçbir izleyici hipodroma, atları severek ve spor gözüyle bakarak gelmiyor. Herkesin elinde mutlaka ve mutlaka bir kupon var ve umutlarını o kupona bağlamışlar. Onlar için atların koşması, jokeyin efor sarfetmesi hiç mi hiç önemli değil, önemli olan tahminlerinin doğru çıkması, kendilerinden başkasının da doğru tahmin edememesi.
         <br/>
         <br/>
         At sahipleri ise; seyirciler açısından bakıldığı zaman, at yarışlarının kumar olduğunu kabul ediyor ancak kendileri açısından bunu reddediyorlar. ‘Biz bu işi, bir sevgi, bir tutku, bir spor ve gelir getiren birşey olduğu için yapıyoruz. Ancak seyirciler için haliyle spor değil, kumar. Çünkü 2 bin liraya milyar kazananlar var’ diyorlar. Diyorlar demesine ama, kumara alet olduklarının da hiç farkında değiller.
         <br/>
         <br/>
         <br/>
         <br/>
         BU IŞTEN EKMEK YIYENLER
         <br/>
         <br/>
         <br/>
         <br/>
         At yarışlarından birçok kişi ekmek yiyor; jokeyler, seyisler, baytarlar, ganyanı doğru tahmin edenler, ganyan bayileri, at sahipleri... Fakat burada atları da unutmamak lazım. Çünkü onlar, otun, samanın yanında çoğu insanın yiyemeyeceği  şeyleri yiyorlar. Bir at sahibinin, atlara bakmak zor iş diyerek sıraladığı vitamin, kuru üzüm, bal, reçel, şeker gibi yiyeceklere bakılırsa bu işin kaymağını yiyenler, atlar herhalde. Bir atın aylık yiyecek masrafı, yirmi milyonu buluyor.
         <br/>
         <br/>
         <br/>
         <br/>
         ATLAR YATIRIM ARACI
         <br/>
         <br/>
         <br/>
         <br/>
         Bu kadar kişinin ekmek yediği, pekçok insanın umut bağladığı atlar, herhalde o kadar da ucuz olmasa gerek. Evet, atların fiyatı 300 milyondan, 3 milyara kadar değişiyor. Tabii bu fiyatlar; atların yaşına, dişine, cinsine, deforme olup olmamasına göre belirleniyor. Dört yaşına kadar bir at genç, yedi yaşına kadar orta, daha yukarısı ise yaşlı sayılıyor. Eğer bir atın annesi veya babasının başarılı bir geçmişi varsa,  bu atın fiyatı artıyor. Bir sakatlığı olan, bir hastalık geçiren, bacağı kısa, gözü kör atlar ise deforme kabul ediliyor ve fiyatı haliyle düşüyor. At sahiplerine göre, vakti ve parası olanlar için atlar iyi bir yatırım aracı. “Iyi baktıktan sonra, borsadan bile iyi para kazanırsın” diyorlar.
         <br/>
         <br/>
         Bir atın başarısında mutlaka ve mutlaka jokeyin ve seyisin payı büyük. Çünkü atların yarış öncesi ve sonrası bakımını yapan seyisler, bir at ile çok yakından ilgileniyor, çocuk bakımından daha titiz davranıyorlar. Jokeyler ise, atlarla bütünleşmek zorundalar. Bir jokeyin ortalama kilosu, elli ellibeş civarında olmalı. Atlar kadar jokeyler de antrenman yapmalı, kilo almamalı. Ayrıca jokey ve seyislerin ücretleri, atların dereceye girmelerine bağlı.
         <br/>
         <br/>
         Evet, atları seven ve onlarla zaferden zafere koşan bir milletin evlatları artık oyunda oynaşta. Kötü hayat koşulları, onları hipodromlara, ganyan bayilerinin önüne itmiş. Binlerce insanımız, her yarışa yeni bir umut olarak bakıyor. Onların umutları atlarla birlikte dört nala koşuyor. Yarış bitiyor ama umutlar bitmiyor...
         <br/>
         <br/>
         <br/>
         <br/>
         Erdal Kapusuz (Jokey):
         <br/>
         <br/>
         Jokeylik için eğitim gerekli
         <br/>
         <br/>
         Jokeyliğe ilkokuldan sonra başladım. Altı yıldır bu işi yapıyorum. Bu işi yapmamda, kilomun azlığı ve bu işi sevmem etkili oldu. Kilom fazla olsa, bu işi yapamazdım ama yine de severdim. Jokeyliğin okulu var. Jokey Kulübü’nün açmış olduğu okulda iki yıl eğitim gördükten sonra jokey olunabiliyor. Burada maaş sistemi değil, pirim sistemi var. Dereceye girersen parayı alırsın. Gerçekten zevkli bir iş.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 243 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21434), [web.archive.org (arşiv bağlantısı)](http://web.archive.org/web/20060528191144/http://www.aksiyon.com.tr:80/yazdir.php?id=21434)
