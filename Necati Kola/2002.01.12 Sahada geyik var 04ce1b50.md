# Sahada geyik var

*Necati Kola 2002.01.12*

<div>
 <p class="spot">
  Türkiye'de milyonlarca kişiyi peşinden sürükleyen meşin yuvarlağın etrafında dönen futbol muhabbetleri, klişe (geyik) cümlelerden oluşuyor. Yönetici, futbolcu, taraftar, teknik direktör, spiker ve spor yazarları, bu kalıpların dışına pek çıkamıyorlar
 </p>
 <p class="metin">
 </p>
 <img border="0" src="/web/20020329154931im_/http://www.aksiyon.com.tr/2002/371/resimler/sahada.jpg"/>
 <p class="metin">
  Futbolla yatıp, futbolla kalkan bir ülkede yaşıyoruz. Günlük sohbetlerimizin büyük çoğunluğunu futbol oluşturuyor. Peki, bu futbol muhabbetlerimiz kaç cümle etrafında dönüyor. Futbolcu, taraftar, yönetici, teknik direktör, spiker ve spor yazarları, meramlarını hangi cümlelerle ifade etmeye çalışıyorlar? Araştırdık ve en yaygın olan futbol geyiklerini bir araya getirdik.
 </p>
 <p class="metin">
  Maç öncesi geyikler
 </p>
 <p class="metin">
  Taraftarlarımıza bayram hediyesi vermek istiyoruz. İyi oynayan kazansın. Normal futbolumuzu ortaya koyarsak 3 puanı alırız. Valla 3 puan için geldik. Puan ya da puanlarla dönmek istiyoruz. Çıkıp futbolumuzu oynayacağız. Üç ihtimalli bir maç. Altı puanlık bir maç. Puan kaybına tahammülümüz kalmadı. Rövanşı almak istiyoruz. Galibiyet için sahaya çıkacağız. 1—0 olsun bizim olsun. Yeniden bir seri yakalayıp çıkışımızı sürdürmek istiyoruz.
 </p>
 <p class="metin">
  Maç sonrası geyikler
 </p>
 <p class="metin">
  Zaten kupada iddialı değildik. Top bizi sevmedi. Direkler izin vermedi. Bu hakemle bu kadar. Saha çok kötüydü. Galatasaray'ın hakeme ihtiyacı yok ki. Hakem hakkında konuşmak istemiyorum; ama... Dokuz kişi kalmamıza rağmen yenilmedik. Yediğimiz gollerde çok şanssızdık. Futbolumuzun karşılığı bu olmamalıydı. Önümüzdeki maçlara bakacağız. Taraftarlardan özür diliyoruz. Gollerimi taraftarlara hediye ediyorum. Artık lige döndük. Akşam Şov tivide izleyeceğiz. Rakip defansı açmakta zorlandık. Atamayana atarlar. Skoru koruma telaşına düşünce golleri yedik. Önemli olan futbol değil, sonuç. Lig uzun bir maraton. Üç puanlı sistemde her şey olabilir:
 </p>
 <p class="metin">
  Pazartesi geyikleri
 </p>
 <p class="metin">
  Fenerbahçelilere geçmiş olsun. Direkten dönen top gol olsaydı yenilmezdik. Hem siz Erzurum'a nasıl elendiniz? Pendik'i ne çabuk unuttunuz? Bizim işimiz Avrupa'yla. Üç hafta sonra sizi yener lider oluruz. Şampiyonlar Ligi'nde bir puan bile alamadınız. İyi ki Avrupa'da başarılısınız; yoksa açlıktan ağzınız kokacak. Sizdeki para bizde olsa Şampiyonlar Ligi'nde final oynarız.
 </p>
 <p class="metin">
  Sezon öncesi geyikleri
 </p>
 <p class="metin">
  Şampiyonluğun en güçlü adayı biziz. Kamp çalışmaları istediğimiz gibi gidiyor. Üç transfer daha yaparsak bizi kimse tutamaz. Önemli olan sonuç değil, iyi futbol. Kampta eksiklerimizi gördük. Hazırlık maçlarında iyi bir görüntü verdik. Asansör takım olmak istemiyoruz. Ligde kalıcı olmak istiyoruz. Kendi sahamızdaki tüm maçları kazanmamız lazım.
 </p>
 <p class="metin">
  Sezon sonu geyikleri
 </p>
 <p class="metin">
  Şansımız matematiksel olarak devam ediyor. Prestij için mücadele edeceğiz. Kısıtlı imkanlarla ancak bu kadar. Kalan maçlar bizim için final niteliğinde. Bu takım küme düşmeyi hak etmiyor. Bize karşı çeşitli oyunlar oynandı. Layık olduğumuz lige hemen döneceğiz. Şampiyonluğu muhteşem taraftara borçluyuz.
 </p>
 <p class="metin">
  Tribün geyikleri
 </p>
 <p class="metin">
  Delikanlı taraftar ayağa kalsın. Bağırmayan taraftar s... gitsin. Burası Kadıköy, burdan çıkış yok. Galatasaray, Sergen'in son şansı. Rapaiç ve Revivo olmasaydı Fener şampiyon olamazdı. Fener Türkiye'nin kopyası. Federasyon Galatasaray'ı tutuyor. Türkiye sizinle gurur duyuyor. Bu maçı alacaz, başka yolu yok. Toshack, Türk kulüplerine para kazandırıyor. Mehmet School'ün babası Türkmüş. Hükümet şimdi zamları basacak. Bu maç penaltılara gider. N'olacak bu Fener'in hali. Büyük kaptan takımı buraya getir. Milyarlık eşekler. İşte taraftar, futbolcular sahtekar. Beş, beş, beş... Fener'i Denizli şampiyon yapmadı ki. Yönetim uyuma, taraftara sahip çık. Burası Türkiye, İsrail değil. I love you Revivo. Mustafa Denizli, şampiyon yap bizi. Bizler inandık, siz de inanın. Avrupa Avrupa duy sesimizi. Biz bunları Ali Sami Yen'de de yeneriz. Fevzi aslında iyi kaleci. Hakan Şükür'ün alternatifi yok.
 </p>
 <p class="metin">
  Gazete geyikleri
 </p>
 <p class="metin">
  Aziz Yıldırım, yazarlarımıza çok ilginç açıklamalarda bulundu. Futbolcularımıza İtalyan kancası. Alman hoca. Haftanın düdükleri belli oldu. Cimbom'un ölüsü bile yetti. Bu maç nefesleri kesecek. Gol olduk yağdık. Biletler karaborsaya düştü. Rakiplerimiz çantada keklik. Avrupa Fatihi. Tarih yazdık. İngilizlere günlerini gösterdik. Pis Fransızlar. Okan ile Emre manşetlerde. En az üç ay sahalardan uzak kalacak. Düz koşulara başladı. Maçtan önce döner bıçakları ele geçirildi. Ali Sami Yen cehenmemi. İtalyan basınından futbolcularımıza övgü. Durumu maç saatinde belli olacak. Futbolculara prim dopingi. Sakat futbolcular düşündürüyor. Federasyon, yayın ihalesini feshediyor. Futbolcular hafif ter idmanı yaptı. Dış dünyaya kapılarını kapattılar.
 </p>
 <p class="metin">
  Spiker ve spor programı geyikleri
 </p>
 <p class="metin">
  Hakem triosu sahaya çıkıyor. Ben hemen size takım kadrolarını vermek istiyorum. Duran topların usta ismi. Ağlamak istiyorum sayın seyirciler. Ben sizi dinledim, siz de beni dinleyin. Şimdi de tartışmalı pozisyonlara geçelim. Oynatalım Uğurcuğum. Burda duralım. Geri al, geri al... Bir de pilot kameradan görelim. Düşünce güzel, pas kötü. Orta şut karışımı bir şut. Vurursa gol olur, vuruyor yandan aut. Kafaaa yandan aut. Hakem şu ana kadar iyi idare ediyor. Tam istediğimiz gibi bir şut. Gurbetçilerimiz takımımızı yine yalnız bırakmadı. Yüzde yüzlük gol pozisyonu. Sahalarda görmek istemediğimiz olaylar. Türk'ün Türk'ten başka dostu yok sayın seyirciler. Golü nasıl attın? O anda neler düşündün?  Maalesef gol.
 </p>
 <p class="metin">
  Radyo geyikleri
 </p>
 <p class="metin">
  Mikrofonlarımız Ankara'da. Diyarbakır'dan dakika ve skor alıyoruz; söz Necati Karakaya'da. Sizlerle birlikte olmadığımız dakikalarda Diyarbakır üç net pozisyondan yararlanamadı. Denizli'den bir gol haberi var sayın dinleyiciler. Yeniden Ali Sami Yen'e dönüyoruz. Denizden taraftaki kaleyi Beşiktaş, Çevreyolu tarafındaki kaleyi Galatasaray, lise tarafındaki kaleyi de Fenerbahçe alıyor. Kuzey Reklam sunar... Apikoğlu, Apikoğlu... Sucukta bir numara.
 </p>
 <p class="metin">
  Halı saha geyikleri
 </p>
 <p class="metin">
  Herkes onar dakka kaleye. Ben kaleye kesinlikle geçmem. Çalım atmak yok, takım oyunu oynayacağız. Kaleyi gören vursun. İlk devre sizden, ikinci devre bizden. Taç yok. Paraları kim topluyor. Fazla ayakkabısı olan var mı. Kim eksik? Bilader, kaleye geçebilir misin? Beyler bağırıp çağırmak yok. Oğlum çorapların kokuyor. Sıcak sular akıyor mu? Şampuanı olan var mı? Aslında biz sizi yenecektik. Anahtar kimde?
 </p>
 <p class="metin">
  Mahalle maçı geyikleri
 </p>
 <p class="metin">
  Topumu alır giderim ha. Topa sert vurmak yok. Topu patlatan öder. Şutu çeken topu getirir. Üç korner, bir penaltı. Taş üstü. Kaleci küçük, abanmak yok. Ahmet gelinceye kadar penaltı çekişeduralım. Kolasına var mısın? Ahmet gelirse bize girer. Siz güçlü oldunuz. Topu tutun bi ya. Belden yukarısı gol değil. İşe işe... Direk penaltı. Beşte devre, onda biter. Kenara çekilin, araba geliyor. Kaleci değişti. Gol atan galip. Adamın gol diyo. Santra yapmadınız. Kaleden kaleye gol olmaz. Topun havasını biraz indirelim.
 </p>
 <p class="metin">
  Yönetici geyikleri
 </p>
 <p class="metin">
  Dünyanın en büyük kulüplerinden biriyiz. Camiamız büyük bir camiadır. Hocamızın arkasındayız. Bütün kupaları kazanmak istiyoruz. Taraftarlarımızı maça davet ediyoruz. Olayları birkaç kendini bilmez çıkarıyor. Kışkırtıcı açıklamalardan kaçınmalıyız. Profesyonel kulüplerde transfer bitmez. Basın fazla abartıyor. Futbolcularımızın alacaklarını en kısa zamanda ödeyeceğiz. Maçı kazansınlar, çekleri kendileri doldursun.
 </p>
 <p class="metin">
  Teknik direktör geyikleri
 </p>
 <p class="metin">
  Yabancılara imtiyaz veriliyor, bize tolerans tanınıyor. Versinler bana Fener'i, Galatasaray'ı, şampiyon yapayım. Gidebildiğimiz yere kadar gitmek istiyoruz. Yüz tane poziyona girdik, çıkıp golleri de ben mi atsaydım? Bu yenilgi bizi yolumuzdan çeviremez. Şu anda takımımın başarısından başka bir şey düşünmüyorum.
 </p>
 <p class="metin">
  Spor yazarı geyikleri
 </p>
 <p class="metin">
  Bu arada hakem de kötüydü. Tek çıkar yol teknik direktörün istifası. Maç 90 dakka. Top yuvarlak. Defansta hata yapmaz, orta sahada diri olur ve forvette de hovarda davranmazlarsa bu maçı kazanabilirler. Tribün terörünün önüne ancak polisiye tedbirlerle geçilebilir. Ben bunu daha önce defalarca söylemiştim. Şenol Güneş kariyersiz. Bizi zorlarsa Brezilya zorlar.
 </p>
 <p class="metin">
  Futbolcu geyikleri
 </p>
 <p class="metin">
  Alacaklarımız zamanında ödenmiyor. Avrupa'ya gitmek istiyorum. Ciddi teklifler var. Kulübüme para kazandırarak gitmek istiyorum. Ülkemi en iyi şekilde temsil edeceğim. Burada paralarımızı tıkır tıkır alıyoruz. Türkiye'deki futbolcular köle. Avrupa'ya uyum sağlayamadım, yuvama dönmek istiyorum. Formamın hakkını vermeye çalışacağım. Çocukluğum gecekondularda geçti. Gollerimi taraftara hediye ediyorum. Sağdan bir orta geldi, bi vurdum gol oldu. Benim gol atmam önemli değil, önemli olan kazanmak. Gece hayatımla değil, performansımla gündeme gelmek istiyorum. Aslında doğuştan Cimbomluydum.
 </p>
 <p class="metin">
  Nostaljik geyikler
 </p>
 <p class="metin">
  Trabzon o maçı kazansaydı şimdi bu hale düşmezdi. Malatyaspor bir zamanlar neydi? Eskiden Eskişehir ve Zonguldak vardı. Tanju Nöşetel maçında ne goller attı be. İngiltere bizi hep 8—0 yeniyordu. O zamanlar kalede Yaşar vardı. Hakan Şükür'ü Hakan Şükür yapan Feldkamp'tır. Rıdvan'ın Altay'a attığı bir gol vardı hani. Hami'nin Barcelona'ya attığı gol neydi be. Ama Trabzon o maçta 7—2 yenilmişti.
 </p>
 <br/>
 <center>
  <a class="anaorta" href="http://web.archive.org/web/20020329154931/mailto:kolaca@hotmail.com">
   kolaca@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/371/spor/1.htm), [web.archive.org (arşiv bağlantısı)](http://web.archive.org/web/20020329154931/http://www.aksiyon.com.tr:80/2002/371/spor/1.htm)
