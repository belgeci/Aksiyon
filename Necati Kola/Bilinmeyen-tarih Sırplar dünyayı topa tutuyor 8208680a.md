# Sırplar dünyayı topa tutuyor

*Necati Kola Bilinmeyen-tarih*

<div>
 <font>
  <img border="0" height="1" src="/web/20030624161045im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030624161045im_/http://www.aksiyon.com.tr/resim/439/40.jpg" vspace="5"/>
  </p>
 </font>
 <font class="content">
  Türkiye olarak, son birkaç yılda Avrupa’ya gönderdiğimiz az sayıdaki futbolcu ve basketbolcuyla övünüyoruz. Oysa, Yugoslavya (Sırbistan), yıllardır dünyanın dört bir tarafına çok sayıda futbolcu, basketbolcu, voleybolcu ve hentbolcü pazarlıyor. Ekonomik sıkıntı içindeki ülke, en büyük gelirini spordan sağlıyor. Süper Lig’de kümede kalma mücadelesi veren Altay, korkulu rüyalar görmemek(!) için sezon başında üç tane Yugoslav (Sırp) oyuncu transfer etmişti. Bu oyuncuların transfer edilmesini isteyen de Altay’ın eski futbolcusu ve sezon başındaki teknik direktörü Miodrag Yesiç’ti. Yesiç’in kalitelerine kefil olduğu Radivojeviç, Stefanoviç ve Batroviç ile 30’ar bin dolara anlaşma yapılmıştı.
 </font>
 <p>
  <font class="content">
   Bu oyunculara peşinat olarak 10’ar bin dolar ödenmiş, kalan kısım için de çekler verilmişti. Ancak daha sonra, Yesiç kefil olduğu için denemeye gerek duyulmayan bu Yugoslavların futbolcu olmadıkları ortaya çıktı. Altay Yönetim Kurulu üyesi Bülent Ünsalan’a göre, kaleci diye alınan top tutmasını bilmiyor, orta saha ve forvet diye transfer edilenler ise daha topun kontrolünü sağlamayı bile beceremiyorlardı. Sonuçta bu futbolcularla yapılan anlaşmalar feshedildi. Ardından da Yesiç ile yollar ayrıldı. Yugoslavlara peşinat olarak verilen 30 bin dolar boşa giderken, çeklerin geri alınması ise unutuldu. Sonra bu çekler üçüncü şahıslarca tahsil edilmeye kalkışılınca ve kulüp icraya verilince, Altay, çareyi İzmir Ticaret Mahkemesi’ne başvurmakta buldu. Mahkeme hâlâ sonuçlanmış değil.
   <br/>
   <br/>
   2002 Dünya Kupası’nda 3. olarak vitrine çıkan 70 milyonluk Türkiye, bu başarıdan yararlanıp bir tek oyuncusunu bile Avrupa’ya pazarlayamazken, üstelik ne oldukları belli olmayan birçok yabancıya kapılarını açmaya devam ederken; kendi liginde neredeyse hiç yabancı bulundurmayan 15 milyonluk Yugoslavya, yıllardır dünyanın dört bir tarafına yüzlerce futbolcu ve onlarca antrenör gönderiyor. Biz, birkaç yıldır Fatih Terim, Tugay Kerimoğlu, Alpay Özalan, Hakan Şükür, Emre Belözoğlu, Okan Buruk, Nihat Kahveci ve Tayfun Korkut ile övünürken; Yugoslavlar ise eskiden beri yurtdışına çok sayıda futbolcu ve teknik direktör ihraç ederek büyük paralar kazanıyor. Avrupa’nın büyük kulüplerine giden yıldız futbolcularının ve antrenörlerinin oluşturduğu olumlu imajı iyi değerlendiren Yugoslavlar, bu sayede yetenekli olmayanları da yurtdışına kolayca pazarlıyor. Aynen, sezon başında Altay’a yaptıkları gibi.
   <br/>
   <br/>
   Dünyanın her yerinde Yugoslav var
   <br/>
   <br/>
   Ülkemizdeki Yugoslav furyası (Şu ana kadar Türkiye’ye 300’e yakın Yugoslav futbolcu, 40’a yakın da Yugoslav antrenör geldi. Üç büyükler, 48 Yugoslav futbolcu transfer etti, 14 Yugoslav antrenörle çalıştı.) azalarak devam etse de dünya futbolundaki Yugoslav hakimiyeti etkinliğini sürdürüyor. Yugoslavya; Hırvatistan, Slovenya, Bosna—Hersek, Makedonya ve Kosova’nın ayrılmasının ardından epey küçülse de dünya futbolunu etkilemeye devam ediyor. Yugoslavya Futbol Federasyonu’ndan aldığımız bilgilere göre, şu anda yurtdışında 500 civarında Yugoslav futbolcu top koşturuyor. 1991'den bu yana yurtdışına giden Yugoslav futbolcu sayısı 3 bin 475, son 40 yılda yurtdışında görev yapan Yugoslav teknik direktör sayısı da 464. Bunların 138’i Avrupa’da, 102’si Afrika’da, 118’i Asya’da, 41’i Kuzey ve Güney Amerika’da, 9’u da Avustralya ve çevre ülkelerde görev yapmış ya da yapıyor. Yine bu teknik direktörlerin 408 tanesi yabancı ülkelerin kulüplerini, 56 tanesi de yabancı ülkelerin milli takımlarını çalıştırmış ya da çalıştırıyor. Uluslararası futbol alanındaki lobi çalışmaları çok kuvvetli olan Yugoslavlar, adı sanı bilinmeyen ülkelerden tutun da futbolla özdeşleşen ve futbolcu ihraç eden ülkelere varıncaya kadar birçok ülkeye futbolcu ve teknik direktör ihraç ediyor. Mesela, Tonga Milli Takımı’nı Milan Jankoviç çalıştırıyor; Katar’ın Al Sadd takımının başında Luka Peruzoviç bulunuyor; dünyanın futbolcu kaynaklarından Brezilya’nın en büyük kulüplerinden biri olan Vasco Da Gama’da Dejan Petkoviç adında bir Yugoslav top koşturuyor; İspanya Ligi’nde çok kötü sonuçlar alan Barcelona, kurtuluşu Radomir Antiç’te buluyor. Ayrıca, İtalya, İspanya, Hollanda, Almanya ve İngiltere gibi ülkelerde çok sayıda Yugoslav bulunurken; Yugoslavya Milli Takımı’nın 22 kişilik kadrosundan 16 futbolcu da Avrupa’da top koşturuyor.
   <br/>
   <br/>
   Yugoslavlar, Çin pazarına nasıl girdi?
   <br/>
   <br/>
   Yugoslavların şu ana kadarki en başarılı teknik direktörü Bora Milutinoviç. Milutinoviç, bir taraftan çalıştırdığı ülkeleri Dünya Kupası’na taşırken, bir taraftan da Yugoslav futbolunun misyonerliğini yapıyor. Geçtiğimiz günlerde 70 yaşında vefat eden Miloş Milutinoviç’in (Bayern Münih’te top koşturmuş ve 1986—87 sezonunda Beşiktaş’ı çalıştırmıştı) kardeşi olan Bora Milutinoviç, ilk önce Meksika’yı 1986 Dünya Kupası’na taşıdı. Yugoslav teknik direktör, ardından Kosta Rika’nın 1990 Dünya Kupası’na katılmasını sağladı. Sonra Milutinoviç, Amerika Birleşik Devletleri Milli Takımı’nı çalıştırmaya başladı. ABD, kendi evinde düzenlenen 1994 Dünya Kupası’na doğrudan katılırken, Milutinoviç, üç ayrı ülkenin başında üç Dünya Kupası gördü. Yugoslav antrenör, ABD’den sonra Nijerya’nın başına geçti ve Nijerya 1998 Dünya Kupası’na katıldı. Milutinoviç, son olarak da Çin Milli Takımı’nı çalıştırdı. Çin’i ilk kez Dünya Kupası finallerine taşıyan Bora Milutinoviç, 5 ayrı ülkeyle Dünya Kupası gören tek antrenör unvanını aldı.
   <br/>
   <br/>
   Kısa bir dönem (1999) Peru Milli Takımı’nda da teknik direktörlük yapan Milutinoviç, Çin’e gitmesinin ardından bu ülkenin gelişmekte olan futbol pazarının Yugoslavlara açılmasında önemli bir rol oynadı. Daha önce Slobodon Santrae Çin’e gitmiş ve Shandong'u 1999'da şampiyon yapmıştı; fakat Milutinoviç’in ardından bu ülkeye giden teknik direktör sayısı birden arttı. Şu anda Çin Ligi’nde 4 tane Yugoslav teknik direktör görev yapıyor. Ayrıca, bu teknik direktörlerin getirdikleri 10 Yugoslav futbolcu da Çin Ligi’nde top koşturuyor. Yugoslavlar, şu anda Çin futbol pazarına da el atmış durumda. Yakında Çin’deki Yugoslav teknik direktör ve futbolcu sayısının daha da artacağı tahmin ediliyor.
   <br/>
   <br/>
   ‘Yugoslavlar, anasını boyar, babasına satar’
   <br/>
   <br/>
   Yugoslav futbolcu ve teknik direktörlerin dünyaya yayılmasında ve ülkenin çok ciddi paralar kazanmasında menajerlerin etkisi çok büyük. Şu anda FIFA lisansına sahip Yugoslav menajer sayısı 37. Yugoslavya, dünyada en fazla futbol menajeri bulunan birkaç ülkeden biri. Ülkemizde ise bu sayı sadece 10 ile sınırlı. Bu menajerlerin çoğu da son birkaç yıl içerisinde FIFA lisansı aldı. Yani, Türk menajerler dünya futbolundaki yerini daha yeni yeni almaya başladı. Oysa Yugoslav menajerler yıllardır kendi futbolcularını dünyaya pazarlıyorlar ve ekonomik sıkıntı içerisindeki ülkelerine çok ciddi paralar kazandırıyorlar.
   <br/>
   <br/>
   Bunlardan biri de Ranko Stojiç. Belçika’da yaşayan Stojiç, Partizan’ın genel kaptanlığını yapan Altay’ın eski oyuncusu Radoviç’e göre,  Yugoslavya 1. Ligi takımlarından Rad’ın ortaklarından. Yugoslav menajerin yakın zamandaki en önemli transferi Mateja Kezman. Stojiç, Partizan’ın yetiştirdiği Kezman’ı 30 milyon mark karşılığında PSV Eindhoven’e pazarladı. PSV’nin en önemli golcüsü olan Kezman (Hollanda Ligi’nde 31 golle en golcü futbolcu), şu anda Avrupa’nın vitrininde olan Yugoslav oyunculardan. Stojiç’in dışındaki Yugoslav menajerlerin bir kısmı kendi ülkelerinde, bir kısmı da Fransa, İspanya, Japonya, Belçika, İsviçre, Almanya ve Avusturya’daki bürolarında faaliyetlerini yürütüyor.
   <br/>
   <br/>
   Yugoslavların çok iyi pazarlamacı oldukları konusunda tüm otoriteler hemfikir. Türkiye’nin en eski futbol menajerlerinden Bayram Tutumlu, Yugoslavlar hakkında ilginç değerlendirmelerde bulunuyor. Dünya futbolunu yakından tanıyan Tutumlu, “Yugoslavlar senelerce bize kamyon şoförlerini futbolcu diye yolladılar. Yugoslavlar pazarlama işini iyi becerirler. Yugoslav menajerler, anasını boyar babasına satar. Şu anda Kezman’ın dışında yıldız futbolcuları olmamasına rağmen kendilerini çok iyi pazarlamaya devam ediyorlar. Eskiden ülkemize birçok Yugoslav geliyordu. Bunların çoğu kalitesiz çıkıyordu. O furya az da olsa devam ediyor. Üç—beş kuruş kazanacağım diye kalitesiz Yugoslavlara ön ayak olanlara ve kapılarını açanlara da yazıklar olsun.” şeklinde konuşuyor. Bayram Tutumlu, Türk futbolcuların neler yapması gerektiğini de şöyle ifade ediyor: “Dünya Kupası’nda 3. olduk; fakat o takımdan bir kişi Avrupa’ya gitmedi. Oyuncuların mentalitelerini değiştirmeleri lazım. Kosta Rika’sı, Japonya’sı, Kore’si bir sürü adam sattı, biz bir tane bile satamadık. Türk futbolcular, kafalarını ellerinin arasına alıp düşünmeli. Şu anda yıldızı parlayan iki futbolcumuz var. Biri Emre, biri de Nihat. Nihat’ı da Toshack sayesinde İspanya’ya gönderdik. Allah razı olsun Toshack’tan.”
   <br/>
   <br/>
   Dünya futbolunu yakından takip eden Sabah Gazetesi Spor Yazarı Hüsnü Çil de (Geçtiğimiz günlerde vefat etti) benzer görüşleri dile getiriyor. Çil, “Yugoslavlar, dünyayla sürekli irtibatlılar. Bir oyuncuyu daha yeni yeni filizlenirken pazarlamaya başlıyorlar. Pazarlayacakları oyuncunun ismini herkese yayıyorlar ve Avrupa’nın büyük kulüplerine o oyuncuyu merak ettiriyorlar. Dünyada  pazarlama işini en iyi becerenler onlar.” diyor. Hüsnü Çil, Türkiye’nin potansiyelinin çok daha yüksek olmasına rağmen pazarlama işini beceremeyişine ise çok üzülüyor. Türkiye’deki FIFA lisansına sahip ilk menajerlerden olan eski milli futbolcu Saffet Sancaklı ise Yugoslavya’daki menajerlik sisteminin dünya çapında olduğunu söylüyor.
   <br/>
   <br/>
   Salonlarda da Yugoslav işgali var
   <br/>
   <br/>
   Yugoslavların etkili oldukları tek pazar futbol değil. Yugoslavlar, basketbol, voleybol ve hentbolda yurtdışına çok sayıda sporcu pazarlıyorlar. Yugoslavların, futbol kadar etkili oldukları branş, basketbol. Dünya basketbolunun patronluğunu 25 yıl boyunca Stankoviç yaptı. Stankoviç’in FIBA koltuğunda oturuyor olması, özellikle son iki yılda Yugoslavya’ya Avrupa ve dünya şampiyonluğu kazandırdı. Yugoslavya, 2001’de ülkemizde düzenlenen Avrupa Şampiyonası’nda hakemlerin de yardımıyla Türk Milli Takımı’nı yendi ve şampiyon oldu. Aynı Yugoslavya, 2002 Dünya Şampiyonası finalinde hakemler sayesinde Arjantin’e üstünlük sağladı ve kupayı kazandı. Her iki şampiyonanın ardından dünya basını, Türkiye ile Arjantin’in Yugoslav mafyasına kurban gittiğini yazdı.
   <br/>
   <br/>
   Yugoslavlar, futbolda olduğu gibi basketbolda da oyuncularını çok iyi pazarlıyor. Bunda oyuncularının yetenekleri de önemli rol oynuyor. Şu anda NBA’de oynayan 4 tane Yugoslav oyuncu var. Stojakoviç (Sacramento), Divac (Sacramento), Drobnjak (Seattle), Radmanoviç (Seattle) ve Jariç (Clippers), Yugoslav basketbolu için önemli bir referans oluşturuyor. Ayrıca, Avrupa’nın büyük kulüplerinde çok sayıda Yugoslav oyuncu bulunuyor: Bodiroga (Barcelona), Koturoviç (Virtus Bologna), Guroviç (Unicaja Malaga), Tomaseviç (Valencia), Vukcevic (Siena), Scepanovic (Skipper Bologna). Bunların yanı sıra yüze yakın Yugoslav basketbolcu da Avrupa’nın diğer kulüplerinde oynuyor. Bu arada, San Antonio Spurs'ün hocası Popoviç'in NBA'de yılın coach'u seçildiğini de belirtelim.
   <br/>
   <br/>
   Basketbolda olduğu gibi voleybol ve hentbolde de etkili Yugoslavlar. Özellikle İtalya’da çok sayıda Yugoslav voleybolcu var. Yugoslav hentbolcüler de tüm Avrupa’ya yayılmış durumda. Bunlardan üç tanesi ise Süper Lig’de mücadele eden Taşköprü Belediyesi’nde. Zarkoviç, Dragiçeviç ve Jankoviç adındaki bu Yugoslavlar, ortalama olarak 10’ar bin dolar karşılığında Türkiye’de hentbol oynuyorlar. Yugoslavya’da altyapının çok iyi olduğunu ve sürekli hentbolcü yetiştirildiğini belirten bu sporcular, şu anda Avrupa’da 200’e yakın Yugoslav hentbolcünün bulunduğunu söylüyor. Kendilerine kulüp tarafından ev tahsis edilen bu sporcular, hayatlarından gayet memnun. Ancak kulüp yetkililerinin bir şikayeti var: “Paralarını aldıklarında iyi oynuyorlar. Paraları biraz gecikince ise sahada dolaşıyorlar.”
   <br/>
   <br/>
   BAZI YUGOSLAV FUTBOLCULAR
   <br/>
   <br/>
   Lazetic (Lazio, İtalya)
   <br/>
   Steviç (F.Bahçe, Türkiye)
   <br/>
   Dejan Stankovic (Lazio, İtalya)
   <br/>
   Marko Perovic (Ancona, İtalya)
   <br/>
   Sinisa Mihajlovic (Lazio, İtalya)
   <br/>
   Florin Chernat (Dinamo Kiev, Ukrayna)
   <br/>
   Zoran Mirkovic (F.Bahçe, Türkiye)
   <br/>
   Darko Kovaçeviç (Real Sociedad, İspanya)
   <br/>
   Rade Bogdanovic (Biefeld, Almanya)
   <br/>
   Pedrag Mijatovic (Levante, İspanya)
   <br/>
   Dusan Petkovic (Nuremberg, Almanya)
   <br/>
   Mladen Krstajic (Werder Bremen, Almanya)
   <br/>
   Vladimir Jugovic (İnter, İtalya)
   <br/>
   Mateja Kezman (PSV Eindhoven, Hollanda)
   <br/>
   Ivan Tomic (Roma, İtalya)
   <br/>
   Savo Milosevic (Zaragoza, İspanya)
   <br/>
   Veljko Paunovic (Real Mallorca)
   <br/>
   Dejan Petkovic (Vasco da Gama, Brezilya)
   <br/>
   Lalatovic (Shakhtar Donetsk, Ukrayna)
   <br/>
   Goran Lovre (Anderlecht, Belçika)
   <br/>
   Sasa Stojanovic (PSV Eindhoven, Hollanda)
   <br/>
   Mirko Vucinic (Lecce, İtalya)
   <br/>
   İvan Ergic (Basel, İsviçre)
   <br/>
   Dragoslav Jevric (Vitesse, Hollanda)
   <br/>
   Ognjen Koroman (Dinamo Moskova)
   <br/>
   İvica Dragutinovic (Standard Liege, Belçika)
   <br/>
   Zoran Njegus (Sevilla, İspanya)
   <br/>
   Dejan Stefanovic (Vitesse, Hollanda)
   <br/>
   Goran Bunjevcevic (Tottenham, İngiltere)
   <br/>
   Nedad Dzodic (Montpellier, Fransa)
   <br/>
   Predrag Djordjevic (Olympiakos, Yunanistan)
   <br/>
   Zoran Rankovic (Shangai, Çin)
   <br/>
   <br/>
   SAFFET SANCAKLI: YUGOSLAVLAR İYİ PAZARLAMACI
   <br/>
   <br/>
   Dünya futbolunu yakından tanıyan eski milli futbolcu ve FIFA menajeri Saffet Sancaklı ile Yugoslav ve Türk futbolunu konuştuk.
   <br/>
   <br/>
   – Yugoslav ve Türk futbolunu kıyaslayabilir misiniz?
   <br/>
   <br/>
   Türkiye’nin nüfusu 70 milyon, Yugoslavya’nın nüfusu ise 15 milyon. Son zamanlarda Yugoslavya'nın uluslararası hiçbir başarısı yok. Fakat yurtdışında oynayan oyuncu sayısına baktığımızda ters bir orantı görüyoruz. Menajer sayısında da durum aynı. FIFA lisansına sahip menajer sayısı Türkiye’de 10, Yugoslavya’da 37 tane. Türkiye’dekilerin 7 tanesi de son birkaç yılda lisans aldı. Profesyonel anlamda menajerliği Türkiye’de ilk kez biz başlattık. Menajerlik nedir, menajerliğin faydaları nelerdir, bunlar bilinmiyordu. Menajerliğin adı da simsarlıktı.
   <br/>
   <br/>
   – Türkiye olarak potansiyelimizi yeterince değerlendirebiliyor muyuz?
   <br/>
   <br/>
   Değerlendiremiyoruz. G.Saray UEFA Kupası’nı kazandı, Türk Milli Takımı dünya 3.'sü oldu; fakat Avrupa’ya giden oyuncu sayımız hâlâ bir elin parmaklarını geçmiyor. Yugoslavya’nın Kızılyıldız takımı 1991'de Şampiyonlar Kulüpler Kupası’nı kazandığında tüm oyuncuları Avrupa’nın büyük kulüplerine transfer oldu. Bana göre, Yugoslavya’da menajerlik sistemi dünya çapında. Yöneticiler, parayı veren adamlardan değil de işi bilen eski futbolculardan oluşuyor. Bu insanların dünyayla bağlantıları var, kulüplerle bağlantıları var, kulüp menajerleriyle bağlantıları var. Bir oyuncu yetiştirip belli bir düzeye getirdiklerinde, o oyuncunun ismini bir anda tüm Avrupa’ya yayıyorlar. Kızılyıldız’da şöyle bir oyuncu var, Partizan’da böyle bir oyuncu var diye... İster istemez Avrupa kulüpleri de o oyuncuyu yakın takibe alıyor.
   <br/>
   <br/>
   – Türkiye olarak neler yapmamız lazım?
   <br/>
   <br/>
   Maalesef, bizde hâlâ menajerlik profesyonel bir şekilde yapılmıyor. Yöneticilerimiz, lisansı olmayan menajerlerle iş yapmaya çalışıyorlar ve devamlı problemler çıkıyor. Geçen yıl FIFA’daki 400 ihtilaflı dosyanın 80 tanesi Türkiye’dendi. Böyle olunca, dünya piyasasında itibarınızı kaybediyorsunuz. Bir de Avrupa’ya gidip de geri dönen oyuncularımız var. Bunlar da ister istemez Türklere şüpheyle bakılmasına sebep oluyor. Avrupa kulüplerine bir oyuncu tavsiye ettiğimiz zaman “Acaba o da döner mi?” diye soruyorlar. Oyuncularımız, Tugay’ı, Emre’yi, Nihat’ı, Tayfun’u örnek almalı. Başarılı oyuncu sayımız ne kadar artarsa, Avrupa’ya giden oyuncu sayımız da o kadar artar.
   <br/>
   <br/>
   – Yugoslavlar dayanışma içinde mi?
   <br/>
   <br/>
   Kesinlikle öyle. Yurtdışına giden bir teknik direktör, kesinlikle yanına birkaç tane Yugoslav oyuncu alır. Bu nedenle dünyanın birçok takımında Yugoslav oyuncu oynar.
   <br/>
   <br/>
   – Antrenörler hakkındaki görüşleriniz...
   <br/>
   <br/>
   Yugoslavlar, futbolcunun yanı sıra antrenör de yetiştiriyor. Orada antrenör yetiştiren akademiler var. Bizde ise iki–üç hafta kursa gidip A diploması alıyorsunuz. Onun için Yugoslavlar yurtdışına onlarca antrenör gönderiyor. Çoğu da milli takımları çalıştırıyor.
   <br/>
   <br/>
   – Futbol, Yugoslavya için önemli bir gelir kapısıdır diyebilir miyiz?
   <br/>
   <br/>
   Evet. Kulüpler, futbolcu satarak ayakta kalıyor. Her yıl en az üç–beş futbolcu satıyorlar ve çok ciddi paralar kazanıyorlar. Mesela, iki yıl önce Partizan’dan PSV Eindhoven’e giden Kezman, 30 milyon marka transfer oldu. Bunun gibi birçok oyuncu sayabiliriz.
   <br/>
   <br/>
   – Size göre şu anda kaç tane futbolcumuz Avrupa’da olmalıydı?
   <br/>
   <br/>
   Normal şartlarda Türkiye gibi bir ülkenin en az 50 oyuncusu Avrupa’da olması lazımdı. Her yıl da en az 8–10 tane oyuncumuzun yurtdışına gitmesi gerekirdi. Fakat dünya üçüncülüğünü iyi değerlendiremedik. Çok büyük bir başarıya imza atan o kadrodan bir tek oyuncu bile Avrupa’ya gidemedi.
   <br/>
   <br/>
   DRAGAN STOJKOVİC (YUGOSLAVYA FUTBOL FEDERASYONU BAŞKANI): HEDEFLERİMİZ ÇOK BÜYÜK
   <br/>
   <br/>
   1991 yılından beri 3 bin 475 futbolcumuz yurtdışına gitti. Son 40 yılda 464 teknik direktörümüz dünyanın çeşitli takımlarında görev aldı. Bunlardan 408’i kulüp takımlarını, 56 tanesi de milli takımları çalıştırdı. Yurtdışına futbolcu ve teknik direktör göndermek için özel bir çalışma yapmıyoruz. Kulüplerimizin altyapıları iyi. Futbolcularımızın ve teknik direktörlerimizin hedefleri çok büyük. Bu hedefleri doğrultusunda dünyanın birçok ülkesine gidiyorlar. Bunda ülkemizin savaş sonrası içine düştüğü ekonomik sıkıntı da önemli rol oynuyor. Şu anda 37 tane FIFA lisanslı menajerimiz var. Bu menajerlerimiz, diğer ülkelerin menajerleri gibi, bir sektör haline gelen futbolda işlerini en iyi şekilde yapmaya çalışıyorlar. Bora Milutinoviç ise bizim en popüler ve en karizmatik teknik direktörümüz. Ülke futbolu ona ve onun gibi başarılı antrenörlere çok şey borçlu. Milutinoviç, beş ayrı ülkeyi Dünya Kupası finallerine taşıyarak Yugoslav teknik direktörleri çok iyi temsil etti. Milutinoviç, Çin’de de oldukça başarılı oldu. Onun başarısından sonra Çin’e antrenörlerimiz ve futbolcularımız gitti. Şu anda Çin Ligi’nde 4 antrenörümüz, 10 tane de futbolcumuz var.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2554&yorum_id=1), [web.archive.org (arşiv bağlantısı)](http://web.archive.org/web/20030624161045/http://www.aksiyon.com.tr:80/detay.php?id=2554&yorum_id=1)
