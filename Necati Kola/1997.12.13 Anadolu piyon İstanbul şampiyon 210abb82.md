# Anadolu piyon, İstanbul şampiyon

*Necati Kola 1997.12.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Trabzonspor UEFA Kupası'nda, geçen yıl Schalke 04'e, bu yıl da Bochum'a elenmekten kurtulamadı.
  </font>
 </div>
 <div id="newsText">
  <font class="detail-text">
   Şampiyonlar Ligi'nde ise Galatasaray Borissia Dordmund'a, Beşiktaş da Bayern Münih'e her iki maçta da yenilerek Avrupa maceralarına son verdiler. Bu durum, Alman takımlarının Türk takımlarından daha güçlü olduğunu gösterdi. Peki, Alman takımlarının güçlü olmasını sağlayan en önemli faktör neydi acaba; disiplinin, altyapıya önem vermenin ve profesyonelliğin dışında.
   <br/>
   <br/>
   Alman 1. Ligi denk güçteki takımlardan oluşuyor. Hangi takımın şampiyon olacağı, hangi takımların küme düşeceği belli olmuyor. Bir bakıyorsunuz 2. Lig'den gelen bir takım şampiyonluğa oynuyor, bir bakıyorsunuz şampiyon olan bir takım da küme düşmemek için mücadele veriyor. Bu durum ligdeki çekişmeyi, dolayısıyla kaliteyi de artırıyor. Denk kuvvetlerin mücadele ettiği Alman 1. Ligi'nde 27 tane takım lig şampiyonluğunu tatmış durumda.
   <br/>
   <br/>
   Leverkusen  ve K.Slautern örneği
   <br/>
   <br/>
   İki sezon önce Kaiserslautern ile Bayer Leverkusen takımları ligin son haftasında karşı karşıya geliyorlar. Her iki takımın da ligde kalıp kalmaması bu maça bağlı. Kaiserslautern için galibiyet şart, Bayer Leverkusen için ise beraberlik yeterli. Karşılaşmayı 87. dakikaya kadar 10 önde götüren Kaiserslautern, bu dakikada yediği bir golle 1. Lig'e veda ediyor, gülen takım Bayer Leverkusen oluyor. İki sezon önce küme düşmekten son anda kurtulan Bayer Leverkusen, hatırlanacağı gibi, geçen yıl uzun süre lig liderliğini elinde bulundurdu ve sezonu Bayern Münih'in arkasından ikinci bitirerek Şampiyonlar Ligi'ne katıldı. Kadro değişikliğine gitmeden bu başarıyı yakalayan Chiristoph Daum da Almanya'da yılın teknik direktörü seçildi.
   <br/>
   <br/>
   İlginçlik sadece Bayer Leverkusen örneği ile bitmiyor. İki sezon önce kendi sahasında Bayer Leverkusen ile berabere kalarak 2. Lig'e düşen Kaiserslautern ise bir yıl aradan sonra tekrar 1. Lig'e çıktı ve Bayer Leverkusen'in başarısını tekrarladı. Geçen hafta kendi sahasında Bayern Münih'i 20 yenen Kaiserslautern, 2. sıradaki rakibi ile arasındaki puan farkını yediye çıkararak şampiyonluk yolunda emin adımlarla ilerliyor. Alman 1. Ligi'nde son derece tabii olan bu durum, şampiyonluk hakkının üç beş takımın tekelinde olmadığını da gayet güzel bir şekilde ortaya koyuyor.
   <br/>
   <br/>
   İtalya, İspanya ve İngiltere'de de aynı
   <br/>
   <br/>
   Futbolun en üst düzeyde oynandığı İngiltere, İtalya ve İspanya'da da şampiyonluğa oynayan ve şampiyonluğu tatmış takım sayısı bir hayli fazla. İngiltere Süper Ligi'nde 24, İtalya 1. Ligi'nde 18, İspanya 1. Ligi'nde de 8 takım şampiyonluk yüzü görmüş durumda. Rekabet arttıkça kalite de artıyor, bu, takımların Avrupa kupalarındaki mücadelesine ve milli takıma yansıyor. Alman, İtalyan, İspanyol ve İngiliz milli takımlarının bütün Avrupa şampiyonaları ve Dünya kupalarına katılmaları ve bu ülkelerin kulüp takımlarının Avrupa kupalarında başarılı olmaları, liglerinin kaliteli olmasının bir ürünü.
   <br/>
   <br/>
   Türkiye'de durum nasıl?
   <br/>
   <br/>
   Türk Milli Takımı, Fransa 98'e katılan takımlar arasında yine yok maalesef. Türk takımları, Galatasaray'ın yarı finale yükselmesinin dışında, Avrupa kupalarında önemli bir başarı elde edebilmiş değil henüz. Bu yıl, çok şeyler beklediğimiz Trabzonspor, Fenerbahçe, Beşiktaş ve hele hele Galatasaray, beklenen başarıyı gösteremeyerek yine erken döndüler alay ettikleri annelerinin ligine. O kadar yabancı alınır, o kadar yerli ve gurbetçi oyuncu transfer edilir, o kadar büyük rakamlar harcanır da başarı niçin gelmez? Sebebi basit. Dört büyüklerin yenilmelerinin mekruh sayıldığı ve rekabet seviyesinin düşük olduğu bir ligimiz var da ondan. Profesyonel ligimiz 39 yılda sadece 4 tane şampiyon çıkartabilmiş: Fenerbahçe, Galatasaray, Beşiktaş ve Trabzonspor.
   <br/>
   <br/>
   Anadolu'ya şampiyonluk yasak!
   <br/>
   <br/>
   Sezona, dört büyüklerin dışındaki takımların şampiyonluk parolasıyla başlamaları yasaktır Türkiye'de. Anadolu takımları ancak ilk beşe girmek için mücadele edebilirler, dört büyüklere kafa tutmamak şartıyla. Bu yüzden, Bursaspor'un Fenerbahçe'yi yenmesi, 'Bursa Fener'i dağıttı' değil de 'Kanarya'ya yakışmadı' şeklindeki manşetlerle yer alır gazete sayfalarında. Bursaspor, nasıl olur da dağıtabilir ki koskocaman Fenerbahçe'yi. Bursaspor sıradan bir kulüp, Fenerbahçe ise koskoca bir cumhuriyettir. (Keşke, nüfus sayımında 'Hangi takımı tutuyorsunuz?' sorusu da sorulsaydı.)
   <br/>
   <br/>
   80'li yıllarda, Malatyaspor ile Samsunspor şampiyonluğu zorladılar ama ancak üçüncülükle yetinebildiler. 90'lı yılların başında Kocaelispor umutlandırdı ama o da muvaffak olamadı. Geçen yıl ise Bursaspor, yedinci haftaya kadar liderlik koltuğunda oturdu ama ligi ancak 6. olarak tamamlayabildi. Futbol Federasyonu eski Başkanı Şenes Erzik'in uygulamaya koyduğu havuz sistemi, Anadolu kulüplerinin cebine biraz fazla para girmesini sağladı ama beşinci bir şampiyon çıkarmayı başaramadı henüz. Durum onu gösteriyor ki Anadolu, uzun süre, Trabzonspor'un dışında şampiyon çıkartamayacak. Türk futbolu Avrupa ve dünyada başarılı olmak istiyorsa, şampiyon sayısını da çoğaltmak zorunda. Peki bu nasıl gerçekleşecek?
   <br/>
   <br/>
   Futbol, her geçen gün büyüyen bir sektör haline geldiği için takımların başarılı olabilmeleri de paraya endeksli. Sanayi ve ticaret merkezleri sürekli büyüyor, büyüyen bu şehirlerin takımları da üst sıralarda yer alıyor (D.Ç. Karabük ve Ç. Dardanel gibi). İngiltere, Almanya, İspanya ve İtalya'daki takımların üç aşağı beş yukarı denk güçte olması, gelişmişlik seviyesinin ülke geneline denk bir şekilde dağıldığını gösteriyor. Üç büyüklerin şampiyonluğa ambargo koyması, diğer takımların da piyonluk yapması ise Türkiye'de sanayinin ve nüfusun İstanbul'a yığıldığını...
   <br/>
   <br/>
   Sanayi tüm Türkiye'ye yayılır, tersine göç başlar, üç büyükler kendi futbolcusunu kendi yetiştirir ve Anadolu takımlarının yetenekli futbolcularına el koymaz, herkes memleketinin takımını tutmaya başlar, televizyonlar Anadolu takımlarının maçlarını da yayınlamak için yarışırsa şampiyon sayısı da artar. Almanya'da; Münihli olup Frankfurt'u, Frankfurtlu olup Bayern Münih'i tutan insan yok. Gelişmişlik açısından da şehirler arasında bir dengesizlik söz konusu değil. Alman takımlarının başarıları da ortada.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5EA4E0CB27CA260CB8B4666B1A0DE01E?newsId=3284), [web.archive.org (arşiv bağlantısı)](http://web.archive.org/web/20121003053821/http://www.aksiyon.com.tr:80/aksiyon/newsDetail_getNewsById.action;jsessionid=5EA4E0CB27CA260CB8B4666B1A0DE01E?newsId=3284)
