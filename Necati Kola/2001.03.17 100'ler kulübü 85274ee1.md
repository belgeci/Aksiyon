# 100’ler kulübü

*Necati Kola 2001.03.17*

<div>
 <p class="baslik">
  GOL...GOL...GOL....
 </p>
 <p class="spot">
  43 yıllık Türkiye 1. Ligi tarihinde  bugüne kadar 100 gol barajını aşan  yirmi futbolcu bulunuyor. Bu  futbolculardan Tanju Çolak, Metin  Oktay, Hami Mandıralı ve Aykut  Kocaman, 200 gol barajını da  aşarak bir başka başarıya imza  attılar.  Türkiye 1. Ligi'nde top  koşturup da  100 gol barajını  aşan tek yabancı  futbolcu ise Elvir Boliç
 </p>
 <p class="metin">
 </p>
 <img border="0" src="/web/20010702004223im_/http://www.aksiyon.com.tr/2001/328/resimler/Gol.jpg"/>
 <p class="metin">
  Futbolda gol atma yeteneği kadar istikrarlı olmak da çok önemli. Çok iyi bir golcü olabilirsiniz ancak istikrarlı değilseniz kendinize de, takımınıza da yeterince faydalı olamazsınız. Mesela, Sergen Yalçın... Yeteneğinin ve golcülüğünün tartışılamayacağı kadar istikrarsızlığı da tartışılamaz. Spor hayatını Beşiktaş, Fenerbahçe ve Galatasaray'dan sonra Trabzonspor'da sürdürerek dört büyüklerde oynayan ilk futbolcu olan Sergen Yalçın, tam on yıldır profesyonel olarak top koşturuyor fakat Türkiye 1. Ligi'nde rakip ağlara gönderdiği gol sayısı yetmişi geçmiyor. Yani, bir sezonda attığı gol ortalaması yedi civarında. Sergen Yalçın tipi futbolculara Oktay Derelioğlu örneğini de vermek mümkün.
 </p>
 <p class="metin">
  Gool Tanjuu, gool Tanjuu...
 </p>
 <p class="metin">
  'Gol' denince Türk halkının aklına ilk gelen isim pek tabii ki Tanju Çolak. Altyapısından yetiştiği Samsunspor formasıyla 1985—86 sezonunda rakip fileleri tam 33 kez havalandırmış ve 'Gol Kralı' unvanıyla Galatasaray'ın formasını giymek üzere İstanbul'un yolunu tutmuştu. Tanju'nun golcülüğü Galatasaray'da da devam etti ve Sarı—Kırmızılı forma altındaki ilk sezonunda 25 golle ikinci kez gol kralı oldu. Tanju Çolak, rekabeti ve gol sayısını artırmak amacıyla üç puanlı sisteme geçildiği 1987—88 sezonunda adeta patlama yaptı. Metin Oktay'ın 38 gollük rekorunu bir golle geliştiren Tanju, Türkiye'de üçüncü kez gol kralı olmasının yanı sıra Avrupa'da da zirveye çıkarak altın ayakkabı ödülünü aldı. Golcü futbolcu, krallığa iki yıl ara verdikten sonra 1990—91 sezonunda yine Galatasaray formasıyla 31 gol atarak bir kez daha zirveye çıktı. Tanju, ertesi sezon Fenerbahçe'de oynamaya başladı. Sarı—Lacivertli formayla top koşturduğu ilk sezonda gol kralı olamayan Çolak, 1992—93 sezonunda rakip filelere 27 gol bırakarak beşinci ve son kez gol kralı oldu. 1. Lig tarihinde 240 golle ilk sırada yer alan Tanju Çolak, daha sonra düşüş dönemine girdi ve en son olarak İstanbulspor'da top koştururken araba kaçakçılığından tutuklanarak cezaevine konuldu.
 </p>
 <p class="metin">
  Metin Oktay unutulur mu?
 </p>
 <p class="metin">
  'Gol' denince akla gelen isimlerden biri de efsanevi golcü Metin Oktay. İzmirspor'da parladıktan sonra Galatasaray'a transfer olan Oktay, 1. Lig tarihinde en fazla gol kralı olan birinci, en fazla gol atan ikinci futbolcu. Metin Oktay, ilk gol krallığını Türkiye 1. Ligi'nin kurulduğu 1959 yılında 11 gol atarak kazandı. 1959—60 sezonunda 33, 1960—61 sezonunda da 36 gol atan efsanevi golcü, arka arkaya üç kez gol kralı olma mutluluğunu yaşadı. 1961—62 sezonunda İtalya'nın Palermo takımında top koşturduktan sonra tekrar Galatasaray'a dönen Metin Oktay, 1962—63 sezonunda rekorunu geliştirerek 38 golle dördüncü kez gol kralı oldu. 1964—65 ve 1968—69 sezonlarında 17 golle iki kez daha gol kralı olan efsanevi futbolcu, rakip fileleri toplam 217 kez sarsarak kariyerini zirvede noktaladı. 38 gollük rekoru 1987—88 sezonuna kadar kırılamayan Oktay, 1991 yılında geçirdiği trafik kazasında hayatını kaybetti.
 </p>
 <p class="metin">
  Trabzonspor'un Hami'si
 </p>
 <p class="metin">
  Türkiye 1. Ligi tarihinde en fazla gol atan üçüncü futbolcu ise 206 golle Trabzonsporlu Hami Mandıralı. Bordo—Mavili takımın altyapısından yetişerek 1985—86 sezonunda profesyonelliğe geçen Hami, şu anda aktif olarak top koşturan futbolcular arasında 1. Lig deneyimi en fazla olan isim. 1998—99 sezonunda Almanya'nın Schalke 04 takımında yurt dışı macerası da yaşayan Hami Mandıralı'nın 1. Lig tecrübesi tam on beş yıl. Futbol hayatını en azından iki yıl daha devam ettirmek isteyen golcü futbolcu, şu ana kadar gol krallığı sevincini hiç yaşayamadı. Uzaktan sert şutlarıyla tanıdığımız golcü futbolcunun Tanju Çolak ve Metin Oktay'ı geçme şansı hâlâ devam ediyor.
 </p>
 <p class="metin">
  Nasıl attı Aykut
 </p>
 <p class="metin">
  Kocaman?
 </p>
 <p class="metin">
  Türk futbolunun yetiştirdiği golcülerden biri de Aykut Kocaman. Sakaryaspor'da yetiştikten sonra Oğuz Çetin'le birlikte Fenerbahçe'nin yolunu tutan Kocaman, Sarı—Lacivertli takımın en büyük gol umutlarından biri oldu. Aykut Kocaman, 1984—85 sezonunda 20, 1988—89 sezonunda 28, 1991—92 sezonunda 25 ve 1994—95 sezonunda 27 gol atarak dört kez gol kralı oldu. Metin Oktay ve Tanju Çolak'tan sonra en fazla gol kralı olan Kocaman, 1995—96 sezonunun sonunda Oğuz Çetin ile birlikte İstanbulspor'a gitti. Futbolu aynı takımda noktalayan ve şu anda İstanbulspor'da yardımcı antrenör olarak çalışan Aykut Kocaman, oynadığı 1. Lig maçlarında toplam 200 gol attı.
 </p>
 <p class="metin">
  Hakan Şükür, Hakan Şükür, Hakan Şükür...
 </p>
 <p class="metin">
  Sakaryaspor'un Türk futboluna kazandırdığı golcü futbolculardan biri de Hakan Şükür. Sakaryaspor'dan Bursaspor'a, Bursaspor'dan da Galatasaray'a transfer olan Hakan Şükür, Tanju Çolak'ın alternatifi olarak geldiği Sarı—Kırmızılı takımda kısa sürede kendini ispatladı ve Türk futbolunun en büyük gol silahı oldu. Şu anda İtalya'nın İnter takımında oynayan Şükür, Türkiye 1. Ligi'nde toplam 194 gol attı. Golcü futbolcu, 1996—97 sezonunda Metin Oktay'ın 38 gollük rekorunu egale ettikten sonra 1997—98 sezonunda 33, 1998—99 sezonunda da 19 golle arka arkaya üç kez gol kralı oldu.
 </p>
 <p class="metin">
  İlk ondaki diğer
 </p>
 <p class="metin">
  dalyacılar
 </p>
 <p class="metin">
  Yukarıda bahsettiğimiz isimlerin dışında
 </p>
 <p class="metin">
  Türkiye 1. Ligi'nde yüz gol barajını aşarak ilk onda yer alan diğer futbolcular da şöyle: Feyyaz Uçar, toplam 191 golle bu futbolcuların başında geliyor. Beşiktaş formasıyla 1989—90 sezonunda 29 golle gol kralı da olan Feyyaz Uçar, futbol hayatını, Fenerbahçe ve Antalyaspor'da devam ettirdikten sonra, 2. Lig takımlarından Kuşadasıspor'da noktaladı. Uçar'dan sonra 144 golle Fevzi Zemzem geliyor. Göztepeli Zemzem, 19 gol attığı 1967—68 sezonunda gol kralı da oldu. Yüz gol barajını aşan golcülerden biri de Saffet Sancaklı. Türkiye 1. Ligi'nde Beşiktaş, Kocaelispor, Galatasaray ve Fenerbahçe formalarını giyen ancak krallık sevincini hiç yaşayamayan Sancaklı, toplam 130 gol attı. Beşiktaşlı Mehmet Özdilek de yüz gol barajını aşan futbolculardan. Şu ana kadar 129 gol atarak Saffet Sancaklı ve Fevzi Zemzem'i geçmeye çalışan Şifo Mehmet, sezon sonunda aktif futbol hayatına son noktayı koyacak. İlk onda yer alan son futbolcu ise Fikri Elma. 1961—62 sezonunda Ankara Demirspor formasıyla 21 gol atarak gol kralı olan Elma, rakip fileleri toplam olarak 128 kez havalandırdı.
 </p>
 <p class="metin">
  Tek yabancı Boliç
 </p>
 <p class="metin">
  100'ler kulübünün son on sırasında yer alan futbolcular ise şunlar: Ertan Adatepe... Ankaragücü formasıyla 1965—66 ve 1966—67 sezonlarında gol kralı oldu ve toplam olarak 122 golü bulunuyor. Serkan Aykut... Şu anda Galatasaray formasını giyen bu futbolcu, geçen sezon Samsunspor adına 30 gol attı ve gol kralı oldu. Aktif futbol hayatı devam eden ve şu ana kadar 121 golü bulunan Serkan Aykut'un diğer golcüleri geride bırakma şansı sürüyor. Cemil Turan... Fenerbahçe'nin unutulmaz futbolcularından biri. 1973—74 ve 1977—78 sezonlarında iki kez gol kralı oldu, rakip filelere toplam olarak 120 gol attı. Halil İbrahim Eren... Boluspor ve Ankaragücü takımlarının formasını giydi, toplam 119 gol attı. Mustafa Denizli... Altay ve Galatasaray formalarını giydi. 1979—80 sezonunda Altay adına 12 gol atarak gol kralı oldu. Şu anda Fenerbahçe'yi çalıştıran Denizli'nin toplam golü ise 117. Elvir Boliç... Sırasıyla Galatasaray, Gaziantepspor ve Fenerbahçe'de oynadıktan sonra İspanya'nın Rayo Vallecano takımına transfer olan Boşnak futbolcu, 112 golle barajı aşan tek yabancı futbolcu. Ertuğrul Sağlam... Beşiktaş ve Samsunspor'un formasını giyen Ertuğrul'un da 113 golü bulunuyor. Osman Arpacıoğlu... 1972—73 sezonunda Fenerbahçe forması ile gol kralı olan bu futbolcunun toplam 107 golü var. Zafer Tüzün... Eskişehirspor ve Fenerbahçe formasını giyen Tüzün'ün gol sayısı Arpacıoğlu ile aynı. Gökmen Özdenak... Galatasaray forması giyen Özdenak, 101 golle 100'ler kulübünün son sırasında yer alıyor.
 </p>
 <p class="metin">
 </p>
 <p class="arabaslik">
  100'LER KULÜBÜNÜN ÜYELERİ
 </p>
 <p class="metin">
  Futbolcu                                  Gol Sayısı
 </p>
 <p class="metin">
  Tanju Çolak	240
 </p>
 <p class="metin">
  Metin Oktay	217
 </p>
 <p class="metin">
  Hami Mandıralı	206
 </p>
 <p class="metin">
  Aykut Kocaman	200
 </p>
 <p class="metin">
  Hakan Şükür	194
 </p>
 <p class="metin">
  Feyyaz Uçar	191
 </p>
 <p class="metin">
  Fevzi Zemzem	144
 </p>
 <p class="metin">
  Saffet Sancaklı	130
 </p>
 <p class="metin">
  Mehmet Özdilek	129
 </p>
 <p class="metin">
  Fikri Elma	128
 </p>
 <p class="metin">
  Ertan Adatepe	122
 </p>
 <p class="metin">
  Serkan Aykut	121
 </p>
 <p class="metin">
  Cemil Turan	120
 </p>
 <p class="metin">
  Halil İbrahim Eren	119
 </p>
 <p class="metin">
  Mustafa Denizli	117
 </p>
 <p class="metin">
  Elvir Boliç	112
 </p>
 <p class="metin">
  Ertuğrul Sağlam	113
 </p>
 <p class="metin">
  Osman Arpacıoğlu	107
 </p>
 <p class="metin">
  Zafer Tüzün	107
 </p>
 <p class="metin">
  Gökmen Özdenak	101
 </p>
 <br/>
 <center>
  <a class="anaorta" href="http://web.archive.org/web/20010702004223/mailto:kolaca@hotmail.com">
   kolaca@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/328/spor/1.htm), [web.archive.org (arşiv bağlantısı)](http://web.archive.org/web/20010702004223/http://www.aksiyon.com.tr:80/2001/328/spor/1.htm)
