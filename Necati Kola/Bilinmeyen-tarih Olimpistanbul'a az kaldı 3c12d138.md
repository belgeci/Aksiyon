# Olimpistanbul’a az kaldı

*Necati Kola Bilinmeyen-tarih*

<div>
 <font>
  <img border="0" height="1" src="/web/20050302175409im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175409im_/http://www.aksiyon.com.tr/resim/309/70.jpg" vspace="5"/>
  </p>
 </font>
 <font class="content">
  Kamuoyunun ‘İstanbul, olimpiyat—molimpiyat yapamaz. Zaten İstanbul’a olimpiyatları vermezler de’ şeklindeki genel kanaati, Sydney 2000 Olimpiyat Oyunları’ndan sonra daha da pekişti.
 </font>
 <br/>
 <p>
  <font class="content">
   110 bin kişilik stadın dev bir tiyatro sahnesine dönüştürüldüğü görkemli açılış töreni, organizasyonun güzelliği, tesislerin mükemmelliği, şehrin temizliği, 50 bin gönüllü Avustralyalı’nın misafirlere yardımcı olması ve bütün branşlarda tribünlerin doldurulması izleyenleri çok etkilemişti çünkü. Herkes, ister istemez ‘Acaba biz de böyle bir olimpiyat düzenleyebilir miyiz?’ sorusunu sordu kendine ve fazla düşünmeden ‘Hayır’ cevabını verdi. ‘Hayır’ cevabının altında yatan gerekçelerin başında kendimize ve devlete olan güvensizlik geliyordu hiç şüphesiz. ‘Olimpiyat oyunlarını bize verirler mi, verirlerse yapabilir miyiz?’ sorusuna cevap aramadan evvel İstanbul’un bu büyük organizasyona talip olma sürecinin nasıl başladığına kısaca bir değinelim isterseniz.
   <br>
    <br>
     Maketlere olimpiyat verilmiyor
     <br>
      <br>
       Türkiye Milli Olimpiyat Komitesi Başkanı Sinan Erdem’in seneler süren ferdi gayretleri sonucunda oluşan olimpiyat düşüncesi, ilk meyvesini sekiz yıl önce verdi. TBMM, Nisan 1992’de kabul ettiği Olimpiyat Yasası ile dünyada bir ilke imza attı. Türkiye’de herhangi bir kente verilinceye kadar aday olmayı emreden bu yasa uyarınca hemen plan— projeler hazırlandı, tesislerin maketleri yapıldı ve İstanbul, 2000 Olimpiyat Oyunları’na talip oldu. 1993 yılında Monaco’da yapılan oylamaya, projelerimiz ve maketlerimiz hayali olsa da gayet iddialı bir şekilde gittik. Ne de olsa dünyada ilk Olimpiyat Yasası’nı çıkaran ülke bizdik. Üstelik, zamanın başbakanı Tansu Çiller, Atatürk’ün Savarona yatıyla Monaco’ya çıkarma yapacak, devletin İstanbul’un adaylığını ne kadar desteklediğini ispatlamaya çalışacaktı. Ve merakla beklenen oylama yapıldı. İstanbul’a ancak birkaç oy çıkarken, Pekin ile çekişen Sydney iki oy farkla 2000 Olimpiyat Oyunları’nı düzenleme hakkını elde etti. İlk başlarda ‘Müslüman bir ülkeye olimpiyatları vermek istemiyorlar’ diyerek Uluslararası Olimpiyat Komitesi’ni suçlasak da sonradan anladık ki hayali projelerle ve maketlerle olimpiyatları almamız imkansız.
       <br/>
       <br/>
       Oylamadan sonra hayali proje ve maketleri bir tarafa bırakıp somut adımlar atmaya başladık. Bu somut adımlardan ilki, Türkiye Milli Olimpiyat Komitesi’nin sağlıklı bir şekilde çalışabileceği ve konuklarını rahatlıkla ağırlayabileceği Ataköy’deki Olimpiyatevi’ydi. Olimpiyatevi, kısa bir sürede tamamlanarak hizmete girdi. İkinci somut adım ise Olimpiyatevi’nin hemen yanına temeli atılan 20 bin kişilik Ataköy Çok Amaçlı Spor Salonu’ydu. Yapımına 1994 yılında başlanan salonun 1997 yılında tamamlanması ve 2004 Olimpiyat Oyunları’nın oylamasına yetiştirilmesi planlanıyordu ancak olmadı. Gerek ödeneksizlikten, gerekse siyasilerin engellemesi sonucu salonun inşaatı durdu ve yıllarca çivi çakılmadı. Hal böyle olunca, İstanbul, 2004 Olimpiyat Oyunları’nın oylamasından önce yapılan ön elemede ilk beş kent arasına giremedi ve hayaller ikinci kez suya düştü.
       <br/>
       <br/>
       Ataköy Çok Amaçlı Spor Salonu tamamlanacağı günleri beklerken, İkitelli’deki Olimpik Park arazisine Kasım 1997’de 80 bin kişilik Atatürk Olimpik Stadı’nın temeli atıldı. 105 milyon dolar anahtar teslimi bedelle Fransız Sae International, Campenon Bernard (Stade de France’ı yapan şirket) ve Türk Tekfen İnşaat’a ihale edilen stadın 29 Ekim 2000 tarihinde bitirilmesi ve Temmuz 2001’de Moskova’da yapılacak 2008 Olimpiyat Oyunları’nın oylamasında İstanbul’a büyük avantaj sağlaması planlanıyordu. Ancak Fransız Sosiate Generale Bank’tan bulunan kredi için hükümetin garanti vermesi bir yılı bulunca stadın tamamlanma tarihi de bir yıl gecikti.
       <br/>
       <br/>
       İstanbul finale kalınca...
       <br/>
       <br/>
       Bütün bu olumsuzluklara dayanılarak savunulan ‘İstanbul olimpiyat molimpiyat yapamaz. Zaten İstanbul’a olimpiyatları vermezler de’ tezi, Ağustos 2000’de nihayet çürümeye başladı. Bu tarihte İsviçre’nin Lozan kentinde toplanan Uluslararası Olimpiyat Komitesi (IOC), 2008 Olimpiyat Oyunları’na aday beş kentin hangileri olacağına karar verdi. Bangkok (Tayland), Havana (Küba), Sevilla (İspanya), Kuala Lumpur (Malezya) ve Kahire (Mısır)’yi olimpiyat oyunları için yetersiz bulan IOC, İstanbul’un yanı sıra Pekin (Çin), Toronto (Kanada), Paris (Fransa) ve Osaka (Japonya)’yı finalist kentler olarak belirledi. Böylece İstanbul, olimpiyat oyunlarına adaylık sürecinde çok önemli bir aşama kaydetmiş oldu. Bir başka deyişle, İstanbul’un olimpiyat düzenleyebilecek yeterlilikte bir şehir olduğu tescillendi.
       <br/>
       <br/>
       Olimpiyatların Türkiye’ye verilebileceği yolunda bir ışık yanınca, Moskova’daki oylamada İstanbul’a çok büyük avantaj sağlayacak tesislerin yapımına hız verildi. Bu çerçevede, yıllardan beri kaba inşaatı bitmiş vaziyette çürümeye terkedilen Ataköy Çok Amaçlı Spor Salonu’nun çelik çatı ve kaplamasının ihalesi hemen yapıldı. İhaleyi 4 milyon 785 bin dolar karşılığında Nurol Çelik İmalat Sanayii kazandı. Bu paranın Olimpiyat Hazırlık ve Düzenleme Kurulu’nun bütçesinden karşılanması kararlaştırıldı. Yılbaşına kadar çelik çatının yapımı tamamlanacak, 2001 yılının sonuna kadar da salon hizmete girecek. Bu tesisin 2000 yılı içerisinde tamamlanacağını uman Basketbol Federasyonu, 2001 Avrupa Şampiyonası’na talip olurken, karşılaşmaların yapılacağı salonlar arasında burayı da göstermişti. Ancak şu anda salonun şampiyonaya yetişmesi mümkün görünmüyor. Bu salonun inşaatının hızlı bir şekilde sürmesi, dokuz ay sonra Moskova’da yapılacak olan 2008 Olimpiyatları’nın oylamasında İstanbul’a avantaj sağlayacak.
       <br/>
       <br/>
       İnşaatı hızlı bir şekilde devam eden bir başka tesis de Atatürk Olimpik Stadı. Günde ortalama 750 işçi, beton inşaatında iki vardiya, çelik aksamın montajında da üç vardiya olmak üzere çalışmalarını sürdüyor. Şu anda yüzde altmışlık kısmı tamamlanan stadın 29 Ekim 2001 tarihinde görkemli bir açılış töreniyle hizmete sokulması düşünülüyor. Stadın en önemli problemi, yolsuzluk. Şu günlerde, stadın TEM ve E—5 ile bağlantısını sağlayacak yol ihalesinin son hazırlıkları yapılıyor. Plan ve projeleri hazır olan bağlantı yollarının ihalesi en kısa zamanda yapılacak ve stadın açılışına yetiştirilecek. Ayrıca, İstanbul Büyüşehir Belediyesi de metro ağını Otogar’dan İkitelli’ye kadar uzatacak. Türkiye, stad tamamlandığında parkı, alış—veriş mekanları, restaurantları, tiyatro ve sinema salonları bulunan modern bir komplekse kavuşmuş olacak. İşçiler, bazı gazetecilerin Halkalı’daki gecekonduların arasından stadyumun resmini çektiklerini ve fotoğraf oyunlarıyla stadyumu gecekondularla içiçe gösterdiklerini üzülerek ifade ediyorlar. ‘İstanbul çarpık yapılaşmadan kurtulacaksa o da bu modern tesisler sayesinde olacaktır’ diyorlar. Stadyuma emek veren işçilerin yetkililerden bir de talepleri var: Stadın açılış töreninde bizlerden oluşan iki takım maç yapsın.
       <br/>
       <br/>
       Erdem: Olimpiyat verilmez, alınır
       <br/>
       <br/>
       Gelelim ‘Olimpiyat oyunlarını bize verirler mi, verirlerse yapabilir miyiz?’ sorusunun cevabına. Türkiye Milli Olimpiyat Komitesi Başkanı Sinan Erdem, ‘Olimpiyat verilmez, alınır’ sözünün altını çizerek gayet iddialı konuşuyor. ‘Şunu çok iyi bilmeliyiz ki Türkiye’nin tanıtımı, İstanbul’un sıkıntılardan kurtuluşu, modern spor tesislerine kavuşmamız, çocuklarımızın sağlıklı bir hayata merhaba demeleri olimpiyatların elinde. Türkiye bütçesiyle yirmi yılda tamamlanabilecek tesislere olimpiyatlar sayesinde çok kısa bir sürede kavuşacağız. Olimpiyat düzenleme hakkını elde eder etmez televizyonlardan, sponsorlardan, dünyanın büyük şirketlerinden Türkiye’ye büyük para akışları olacak. İstanbul’un adaylığıyla ilgili olarak medyada genellikle olumsuz yazılar çıkıyor. En önde gelen spor yazarlarımız, ‘Olimpiyatları İstanbul’a vermezler’ diyerek karamsar bir tablo çiziyorlar. Ben de diyorum ki olimpiyat verilmez, alınır. Hayata olumlu bakarsak olumlu, olumsuz bakarsak olumsuz sonuçlar alırız. Maalesef toplum olarak herşeye olumsuz bakma alışkanlığımız var. Medya olarak, toplum olarak, iş dünyası olarak olimpiyatları almak için seferber olursak 2008 Olimpiyatları’nın İstanbul’a verilmemesi için hiçbir neden yok. İddia ediyorum, şu anda en şanslı kent İstanbul. Neden? Olimpiyatların en büyük gelir kaynağı televizyonlar. Sydney 2000 Olimpiyatları’nın Amerika’daki yayın hakkını satın alan NBC kanalı, yarışmaların gece yarısına denk gelmesinden dolayı reyting elde edemedi ve reklam alamadığından dolayı çok büyük zarara uğradı. Avrupa ve Amerika’daki televizyon kanalları, olimpiyatların Uzakdoğu kentlerine verilmesini istemiyor artık. Pekin, Çin’in büyük pazar olmasından dolayı avantajlı gibi gözüküyor ama yayın açısından baktığımızda Avrupa ve Amerika’ya ters düşüyor. Ayrıca, Pekin’in bütün yarışmaları kent içinde yapma imkanı yok. Osaka da Pekin gibi Uzakdoğu’da. Osaka’nın Kış Olimpiyatları’nı organize etmesi şansını azaltıyor. Toronto’yu da ABD istemiyor. Geriye kalıyor Paris ile İstanbul. Paris, olimpiyatları daha önce düzenlediği, yelken, kürek ve triatlon yarışlarını üç yüz kilometre uzakta yapacağı için dezavantajlı. Bu açılardan baktığımızda İstanbul’un şansı oldukça yükseliyor. Tek yapmamız gereken elbirliği ile olimpiyata sarılmak. Şu anda tesislerimiz çok hızlı bir şekilde tamamlanıyor. Sadece stad olimpiyatın yüzde otuzunu oluşturuyor. Seneye tamamlandığında olimpiyat düzenleme konusunda çok büyük bir adımı atmış olacağız. Geriye kalıyor olimpiyatı almak. Biz olimpiyatı alırız da, yaparız da. Kimsenin şüphesi olmasın’.
       <br/>
       <br/>
       e—mail: kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13753), [web.archive.org (arşiv bağlantısı)](http://web.archive.org/web/20050302175409/http://www.aksiyon.com.tr:80/detay.php?id=13753)
