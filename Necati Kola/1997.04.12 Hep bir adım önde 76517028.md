# Hep bir adım önde

*Necati Kola 1997.04.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tiplemesini Kemal Sunal'ın canlandırdığı Şaban filmleri, Türk halkının en çok sevdiği, en çok izlediği filmler olma özelliğini devam ettiriyor.
  </font>
 </div>
 <div id="newsText">
  <font class="detail-text">
   Reyting kavgasındaki televizyon kanallarının Şaban filmlerini yayınlayabilmek için birbirleriyle kıyasıya mücadele etmeleri bu yüzden. Bilmem kaçıncı defa gösterilen Atla Gel Şaban adlı film hâlâ yüzde on sekizlik bir reyting ortalaması yakalıyor. Bunun en büyük nedeni, çeşitli sıkıntılar altında ezilen halkın kurduğu mutluluk hayallerinin, aynı sıkıntıları çeken Şaban tarafından gerçekleştirilmesi. Kısacası, halkın bu filmlerde kendini görmesi.
   <br>
    <br>
     * * *
     <br>
      <br>
       Bundan yirmi altı sene evvel Sapanca'da doğan Hakan Şükür, ilk öğrenimini tamamladığı Mehmet Akif İlkokulu'nun basketbol takımında oynarken bir gün futbolcu olacağını, hele hele bu kadar yıldızlaşacağını aklının ucundan bile geçirmiyordu. Büyüdüğünde ne olacaksın, sorusuna her çocuk gibi 'polis, doktor, pilot' cevabını veriyor; eski bir futbolcu olan ve Sakaryaspor'un genel kaptanlığını da yapan baba Sermet Şükür ise oğlunun, ısrarla, futbolcu olmasını istiyordu. Ve Hakan, futbolu fazla ciddiye almasa da, antrenmanlardan zaman zaman kaytarsa da, on yaşındayken Sakaryaspor'un alt yapısında futbol topuyla haşır neşir olmak zorunda kaldı. Baba Sermet Şükür, bazen kulak çekerek, bazen de dayak atarak, oğluna 'polis, doktor, pilot olacağım' yerine 'futbolcu olacağım' dedirtmeyi başarmıştı en sonunda.
       <br>
        <br>
         Artık futbolcu olmayı kafasına koyan Hakan, Sakaryaspor Genç Takımı'nda oynarken Genç Milli Takım'a seçildi. Başarılı bir grafik çizince de kendini Sakaryaspor A Takımı'nda buldu. Profesyonel olarak, ilk formasını Sakaryaspor Denizlispor maçında giydi, ilk golünü de Zonguldakspor'a attı. Gelecek vadeden bir futbolcu olduğunu erken sezen Bursasporlu yöneticiler, Hakan'ı Yeşil Beyazlı renklere bağladılar. Burada da gelecek vadetmeye devam eden Hakan, bu sefer Galatasaray'ın çengeline takıldı ve kendini, futbolun olduğu gibi medyanın da merkezi olan İstanbul'da buldu.
         <br/>
         <br/>
         Tanju'nun yerini bu mu dolduracak?
         <br/>
         <br/>
         Bu büyük şehre daha önce gezmek için gelmişti ama şimdi gezecek vakti hiç mi hiç yoktu. Zira Galatasaray'a, Avrupa Gol Kralı Tanju Çolak'ın alternatifi olarak gelmişti ve basının gözü üzerindeydi. Üstelik, Galatasaray'ın yönetim kurulundaki üyelerin çoğu (Adnan Polat, Mehmet Cansun, Yurdeşen Karahasan hariç), 'Bu mu Tanju'nun yerini dolduracak?' deyip bu sıska çocuğa bıyık altından gülüyorlardı. Yetenekli fakat henüz tecrübesiz olan Hakan'ın işi gerçekten de zordu. Bir taraftan maçlara bıyık altından gülenleri mahcup etmek için çıkıyor, bir taraftan da 'al da at' dercesine önüne atılan gollük paslara dokunamayarak kendine gülenleri daha da keyiflendiriyordu. Bursaspor'un formasını giymekle Galatasaray'ın formasını giymek arasında Uludağ kadar fark vardı. Hakan, her kaçırdığı golün arkasından bu farkın ağırlığı altında eziliyordu. Tanju olsaydı o golleri kaçırır mıydı hiç?
         <br/>
         <br/>
         Başarılı olmaktan başka alternatifinin olmadığını kendisi de çok iyi biliyordu ama zamana ve ilgiye ihtiyacı vardı. Sonunda imdadına Feldkamp yetişti. Hakan gol kaçırdıkça Feldkamp oynatmakta ısrar etti, Feldkamp ısrar ettikçe Hakan kendine güvenini kazandı. Artık girdiği pozisyonlarının çoğunu gole çeviriyor, gollük paslar veriyor, hücum pres yapıyor, yavaş yavaş takımın vazgeçilmez adamı haline geliyordu.
         <br/>
         <br/>
         Torinolu Şaban İstanbul sinemalarında
         <br/>
         <br/>
         Vazgeçilmezliği, İtalya'nın köklü klübü Torino'dan transfer teklifi gelince sona erdi. Galatasaray kasasına girecek parayı, halk da Avrupa'ya futbolcu ihraç edememe kompleksimizin Hakan'la sona ereceğini düşünüyordu. Televizyonlar da, Hakan'lı Torino'nun maç görüntülerinin reytinglerini ne kadar yükselteceğini tabii ki... Hiç kimse, küme düşmemek için sezona başlayan bu takıma Hakan'ın gitmek isteyip istemediğini sormayı düşünmedi bile. İstemeye istemeye Torino'nun yolunu tutan Hakan'ın başarısız olup dört hafta sonra tekrar Galatasaray'a dönmesini gururumuza yediremedik. İtalya dönüşü ilk çıktığı maçta tribünlerin tepkisi şu oldu: Torinolu Şaban İstanbul sinemalarında. Artık iki Şaban'ımız vardı: Yeşilçam'daki Şaban ve Ali Sami Yen'deki Şaban. Birini seviyor, diğerine kızıyorduk.
         <br/>
         <br/>
         Hakan bu tepkileri çok iyi anlıyordu. Türk halkının kompleksini, Avrupa takımları adına gol atarak değil, Avrupa takımlarına gol atarak gidermeyi kafasına koydu. Avrupa Şampiyonası Eleme Grubu maçları onun için büyük bir fırsattı. Bu maçlarda birbirinden değerli yedi gol atarak Türk Milli Takımı'nın, tarihinde ilk defa, Avrupa Şampiyonası finallerine katılmasını sağladı. Bilinçaltımıza yerleşen Avrupa Şampiyonaları'na katılamama kompleksimizi onunla yendik en sonunda.
         <br/>
         <br/>
         Onun başarılarında kendimizi görüyoruz
         <br/>
         <br/>
         Şimdi sıra 98'de Fransa'da düzenlenecek olan Dünya Kupası'ndaydı. Acaba Paris'e gidebilecek miydik? Galler'le berabere kalmamız, Belçika'nın da Galleri deplasmanda 21 yenmesi şansımızı iyice azaltmıştı ama az olan şansımızın gerçekleşmesi için de yenme şansımızın çok düşük olduğu Hollanda'yı yarım golle de olsa geçmek zorundaydık. Aksi halde hiç bir umudumuz kalmayacaktı. Yer, Bursa Atatürk Stadı. Topla oynama üstünlüğü yüzde yetmiş ile Hollanda'nın elinde. Golü ha yedik, ha yiyeceğiz. Ama tersi oluyor. İlker'in güzel ortasına Hakan kafayla nefis vuruyor, maçı 10 kazanıyoruz. Türkiye bayram ediyor, Fransa 98 için ümitler yeşeriyor, 'Artık Eyfel Kulesi'nin ışıkları göründü' diyoruz.
         <br/>
         <br/>
         * * *
         <br/>
         <br/>
         Evet, hayallerimizi gerçekleştiren, kompleksimizi sona erdiren, Avrupa'ya sesimizi duyuran Hakan'dan başkası değil. Herkes Ali Sami Yen'deki Şaban'ı da seviyor artık. Onun başarılarının arkasından Avrupa'ya, dünyaya açılıyoruz. Kötü dönemlerinde hiç kimse yanında olmazken, şimdi herkes Hakan'ın peşinde: Halk "Hakan, Hakan" diye; medya "röportaj, röportaj" diye; menejerler "transfer, transfer" diye; federasyon "arslan, arslan" diye... Çünkü o, başarılarıyla bir adım önde; daha da başarılı olmak için top sürmeye devam ediyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/news-2480-hep-bir-adim-onde.html), [web.archive.org (arşiv bağlantısı)](http://web.archive.org/web/20140306205433/http://www.aksiyon.com.tr/aksiyon/news-2480-hep-bir-adim-onde.html)
