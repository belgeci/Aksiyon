# Bir iki dev adam!

*Necati Kola Bilinmeyen-tarih*

<div>
 <font>
  <img border="0" height="1" src="/web/20030623035638im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030623035638im_/http://www.aksiyon.com.tr/resim/20/60.jpg" vspace="5"/>
  </p>
 </font>
 <font class="content">
  Türk Milli Futbol Takımı’nın 2002 Dünya Kupası’nda elde ettiği üçüncülük, basketbolda da benzer bir başarının müjdecisiydi adeta. 12 Dev Adam’ın ilk kez katılacağı Dünya Şampiyonası öncesinde, basketbolcusundan antrenörüne, taraftarından medyasına, sponsorundan reklamcısına varıncaya kadar herkes umutluydu.  Umutlu olmamızın dayanakları da çoktu aslında.
 </font>
 <p>
  <font class="content">
   Birincisi, NBA’in güçlü takımlarından Sacramento’da oynayan Hidayet, Avrupa şampiyonu Panathinaikos’un sayı makinesi İbrahim, geçen yıl Avrupa’nın en değerli oyuncusu seçilen ve CSKA Moskova’dan Siena’ya transfer olan Mirsad, Maccabi’de oynayan Hüseyin ve Ditroit Pistons tarafından draft edilen Mehmet gibi lejyonerlerimiz vardı. İkincisi, 2001 yılında ülkemizde düzenlenen Avrupa Şampiyonası’nda final oynamıştık ve İndianapolis’e Avrupa ikincisi unvanıyla gidecektik. Üçüncüsü, ‘Huh hah dev adam’ şarkısıyla çok iyi bir hava yakalamıştık ve zirveden başka bir şey düşünmüyorduk.
   <br/>
   <br/>
   Turnuvalar umut veriyordu
   <br/>
   <br/>
   12 Dev Adam, bu hava içerisinde Dünya Şampiyonası’nın hazırlıklarına tam iki ay önceden başladı. Önce İstanbul’da, sonra da İtalya’nın Bormio kentinde sıkı bir kamp dönemi geçirdi. Ardından İstanbul’da düzenlenen Efes Cup’a katıldı. Milli Takım; Brezilya, Yugoslavya, Kanada, Çin, Angola, Cezayir ve Lübnan’ın katılımıyla düzenlenen mini dünya şampiyonasında dördüncü oldu. Milliler, bu turnuvada İndianapolis’teki rakiplerimizden Brezilya’ya iki kez mağlup olmaktan kurtulamadılar. İndianapolis’e uçmadan evvel ise Belgrad’da bir turnuvaya katıldılar. Burada Avustralya ve Rusya’ya çok az farkla yenildiler, güçlü Yugoslavya’yı ise mağlup ettiler. Türk Milli Takımı, Amerika Birleşik Devletleri’ndeki son rötuş turnuvasında ise Arjantin’e faklı yenilip, ABD karmasına ve rakiplerimizden Lübnan’a fark attı. Coach Aydın Örs, bu turnuvaların ardından son durumumuzu şu cümlelerle özetliyordu: “Brezilya’yla oynamamız iyi oldu. Onları Dünya Şampiyonası’nda yeneriz. Brezilya’ya benzeyen Porto Riko’yu küçümsememeliyiz. Geçen yıldan daha iyiyiz. Faul yüzdemizi artırmalıyız. Ribaundlara dikkat etmeliyiz. Daha iyi savunma yapmalıyız. Takım olmalıyız.” Türkiye’den attık, potanın dibinden atamadık
   <br/>
   <br/>
   12 Dev Adam, bir taraftan son hazırlıklarını yapıyor, bir taraftan da reklam filmlerinde oynuyordu. Reklamlarda en fazla boy gösteren basketbolcularımız ise Hidayet, İbrahim ve Mehmet Okur idi. Bu filmlerden en ilginç olanı ise Türkcell reklamıydı. NBA patentli yıldızımız Hidayet, reklam icabı, Ayhan Şahenk Spor Salonu’ndan attığı topu ta İndianapolis’e gönderiyor ve basketleri arka arkaya sıralıyordu. Bu durum, İndianapolis’teki salonun temizlik görevlisini doğal olarak çok şaşırtıyordu.
   <br/>
   <br/>
   Ve ilk kez katıldığımız Dünya Şampiyonası başladı. Gruptaki ilk rakibimiz Porto Riko idi. İlk periyodu Türkiye 24—23 önde tamamladı. Çok iyi bir takım görüntüsü vermek için saçlarını civciv sarısına boyatan (İbrahim hariç) 12 Dev Adam, ikinci periyotta savunmada zorlanıp, hücumda da top kayıpları yapınca ilk devre 42—38 aleyhimize sonuçlandı. Üçüncü periyotta özellikle Hidayet arka arkaya top kayıpları yapınca son periyoda 57—54 geride başladık. Maçın sonlarına doğru biraz toparlanan 12 Dev Adam, dört sayı farkla öne geçmeyi başardı. Ancak son dakika içerisinde yapılan top kayıpları mağlubiyeti getirdi: 78—75.
   <br/>
   <br/>
   İddiamızı güçlendirmek için ikinci maçta Brezilya’yı mutlaka yenmeliydik. İstanbul’daki mağlubiyetlerden dolayı ayrıca hırslı olan milliler, maça çok iyi başladılar ve ilk periyottan itibaren kontrolü ele geçirdiler. Türkiye, ilk periyodu 32—21, ilk devreyi 49—38, üçüncü periyodu da 70—56 önde tamamladı. 12 Dev Adam, son periyotta ise bocaladı. Kerem, maçın bitimine saniyeler kala durum 86—85 iken serbest atışları değerlendiremedi. Machado, son saniyede Mirsad’ın üzerinden attığı üçlükle takımına galibiyeti kazandırdı: 88—86. Sambacıları, futboldan sonra basketbolda da elimizden kaçırmıştık.
   <br/>
   <br/>
   İki mağlubiyete rağmen ikinci tura yükselme şansımız devam ediyordu. Asya ikincisi Lübnan’ı yenmek bunun için yeterliydi. Sahadan 107—80 galip ayrılan Türkiye, hem bir üst tura çıktı, hem de biraz olsun moral buldu. Fakat ikinci turdaki rakiplerimiz daha güçlüydü: İspanya, Angola ve Yugoslavya. Çeyrek finale yükselebilmemiz için bu takımlardan en az ikisini mutlaka yenmeliydik. İlk maçımızı, geçen yıl Avrupa Şampiyonası yarı finalinde yendiğimiz İspanya ile oynadık. Ancak bırakın direnmeyi, karşılarında varlık bile gösteremedik. Başta Hidayet olmak üzere yıldızlarımız tel tel döküldü ve maçı 84—67 kaybettik. Artık kalan iki maçı mutlaka kazanmalıydık. İlk üç periyotta zorlansak da Afrika şampiyonu Angola’yı geçmeyi başardık: 86—66. Yenilenin tamam, yenenin devam diyeceği son maçta ise Yugoslavya karşısına çıktık. Herkes çok çekişmeli bir maç olacağını düşünüyordu. Fakat Yugoslavlar bir lise takımıyla karşılaşıyorlarcasına rahatlardı. Dörde bir yakaladığımız pozisyonlarda bile potanın dibinden basket atamadığımız maç 110—78 gibi bir farkla sonuçlanınca tamam diyen taraf Türkiye oldu. Artık 12 Dev Adam’a dokuzunculuk maçı yapmaktan başka bir şey düşmüyordu.
   <br/>
   <br/>
   ‘Teknik ekip istifa edecek mi?’
   <br/>
   <br/>
   NTV basketbol yorumcusu Mehmet Baturalp, kötü sonuçların sebeplerini şu şekilde özetliyor: “Takım olmayı bir türlü başaramadık. Başta Hidayet olmak üzere herkes ferdi olarak bir şeyler yapmaya çalıştı. Ne hücumu, ne de savunmayı adam gibi yapabildik. Özellikle İspanya ve Yugoslavya maçlarında lise takımı gibiydik. Bu takım iki ay kamp yaparak şampiyonaya katıldı. Böylesine kötü oynamak için bu kadar kamp yapmaya hiç gerek yoktu. Federasyonun bu duruma bir an evvel el koyması lazım.”
   <br/>
   <br/>
   Maçları yerinde izleyen Zaman Gazetesi yazarı Serkan Akcan’ın düşünceleri de şöyle: “Takımda disiplinsizlik had safhadaydı, gruplaşma vardı. Hidayet’in grubu diyebileceğimiz Kerem, Mirsad, Hüseyin, Kaya ve Mehmet, İbrahim’e pas vermiyorlardı. Oyuncular her gece saat birlere kadar barlarda eğleniyorlardı. Takımın doktoru Burhan Uslu akredite ettirilmemişti. Bu yüzden tedaviler tribünde yapılıyordu. Ayrıca, takımı psikolojik olarak maçlara hazırlayacak bir mentör yoktu. Büyük ihtimalle İstanbul’a dönüşte Aydın Örs ile birlikte teknik ekip istifa edecek.”
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1823), [web.archive.org (arşiv bağlantısı)](http://web.archive.org/web/20030623035638/http://www.aksiyon.com.tr:80/detay.php?id=1823)
