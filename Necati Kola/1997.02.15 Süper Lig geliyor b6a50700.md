# Süper Lig geliyor

*Necati Kola 1997.02.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir ülke futbolunun gelişmesi, sağlıklı ve kaliteli bir ligle doğru orantılıdır. Takımlar arasındaki çekişme eşit ve devamlı olabilsin ki kalite artsın.
  </font>
 </div>
 <div id="newsText">
  <font class="detail-text">
   Peki, Türkiye'de kaliteli bir lig var mı, takımlar eşit bir şekilde mücadele edebiliyorlar mı?
   <br>
    <br>
     Geçen yıl Zeytinburnu ve Sarıyer'in de 1. Lig'e yükselmesiyle İstanbul takımlarının sayısının altıya çıkması, Türkiye'de yeni bir tartışma başlatmıştı: Bursaspor, Kocaelispor ve Çanakkale Dardanel'i de gözönüne alarak Marmara Ligi ve Anadolu Ligi diye iki ligin kurulması. Gerekçe ise Marmara takımları ile Anadolu takımlarının katettikleri deplasman mesafeleri arasında dağlar kadar fark olması, Anadolu takımlarının İstanbul takımlarıyla eşit şekilde mücadele edememeleri, 1.  Lig takımlarının Türkiye geneline dağılımının adaletsiz olması. Peki, çözüm ne olabilir? Politikacıların halka söz verip, 1. Lig'e takım tayini yapması değil tabii ki. (Geçen yıl 'Diyarbakırspor 1. Lig'e alınsın, alınmasın' tartışması yapılmıştı, hem terör azalsın, hem de Güneydoğu'nun da bir takımı olsun diye.)
     <br>
      <br>
       Futbol Federasyonu Başkanı Şenes Erzik ise o günlerde siyasiler tarafından takım atamasına karşı çıktığını, uygulanan sistemin Türkiye için en iyi sistem olduğunu, 2. Lig'in 5 gruba ayrılmasıyla Doğu ve Güneydoğu takımlarına 1. Lig yolunun açıldığını söylüyordu.
       <br>
        <br>
         Ali Sami Alkış, alternatif federasyon
         <br/>
         <br/>
         Şimdilerde ise iki spor yazarı, Ali Sami Alkış ve aynı zamanda Futbol Federasyonu Genel Kurul üyesi olan Togay Bayatlı, Türk futbolunun gelişmesi için Süper Lig projesi ileri sürüyorlar. İkisi de şu andaki sistemin sağlıksız olduğunda hemfikirler ama ileri sürdükleri projeler birbirinden farklı.
         <br/>
         <br/>
         Anadolu takımlarının savunucusu Ali Sami Alkış, federasyonun Türk futboluyla ilgilenmediğini, bu yüzden kendisini alternatif federasyonluğa soyunmak zorunda hissettiğini söylüyor. Marmara Ligi Anadolu Ligi fikrini ortaya atan Alkış'a göre Kocaelispor, Bursaspor ve Çanakkale Dardanelspor neyse ama İstanbul takımlarının sayısının altı olması Türk futbolu açısından büyük tehlike. 'Türkiye'deki değer yargılarını yerinden oynatıyor çünkü. Bu Türk futbolunun tamamen zararınadır. Bunun etkilerini görüyoruz. Düşünebiliyor musunuz, İstanbul takımları on iki deplasmana, Anadolu takımları on yedi deplasmana gidiyor. Dolayısıyla Anadolu takımları sinek gibi eziliyor'.
         <br/>
         <br/>
         Anadolu takımlarının sinek gibi ezilmemesi için Alkış'ın tabana yayılmış bir Süper Lig projesi var. Bu projeye göre, 48 takımdan ve 4 gruptan oluşan bir lig kurulacak. Dört büyükler de bu gruplara seri başı olarak dağıtılacak. Dört gruptan ilk üçe giren 12 takım, üst gruba çıkıp Süper Lig oynayacaklar. Eğer bu sistem uygulanırsa, politikacılar halka 'takımınızı 1. Lig'e çıkaracağız deyip oy toplayamayacaklar. Alkış'a göre Türkiye'nin şartlarına en uygun olan sistem bu. 'Bu sistem tabana yayılmış bir sistem ki Türkiye'nin şartlarına çok uygun. Marmara Ligi'nden kurtulmak için de çok ciddi bir alternatif. Bu sistemle ekonomi ve sosyal hayat canlanacak, başarılı futbolcular vitrine çıkacak'. Ali Sami Alkış, bu sistemle ilgili olarak çalışmalarını sürdürüyor. Şu anda 1.  Lig statüsünü hazırlayan Alkış, 2. ve 3. Lig'den düşme ve kalmayı gözden geçiriyor, her türlü soruya cevap verebilmek için de sıkı bir şekilde çalışıyor.
         <br/>
         <br/>
         Galatasaray ile Zeytinburnu
         <br/>
         <br/>
         aynı ligde olmasın
         <br/>
         <br/>
         Togay Bayatlı'nın Süper Lig projesini ileri sürmesinin nedeni ise İstanbul takımlarının çok fazla olmasından değil, lider Galatasaray ile sonuncu Zeytinburnuspor arasında kırk puanlık bir uçurumun olması; İngiltere, Almanya gibi ülkelerde en az on takım şampiyonluk mücadelesi verirken, bu rakamın Türkiye'de hâlâ dörtle sınırlı kalması; diğer takımların ligde figüranlıktan başka birşey yapmaması...
         <br/>
         <br/>
         Togay Bayatlı, bir zamanlar 18 takımlı 1. Lig'i savunurken, şimdi 16 takımlı Süper Lig'i gündeme getirmeye çalışıyor. 'Türkiye'de oynanan 18 takımlı lig, sağlıklı bir lig değil. Liderle sonuncu takım arasında dağlar kadar fark var. Üstelik sonuncu takımın puanı üç beş. Bu da demektir ki ligdeki takımlar eşit değil. Ben de 18 takımı destekleyenlerden biriydim. Neden destekliyordum? Güçlü bir 2. Lig yoktu. Dünyada düşünceler değişti. Önceden sadece 1. Lig'in güçlü olması isteniyordu. Şimdi, 2. Lig'in de güçlü olması isteniyor. Zaten 1. Ligler'in Süper Lig'e dönüştürülmesi ve 16 takımlı hale gelmesi, UEFA'nın tavsiye kararı. UEFA, iki üç sene sonra diyecek ki liginizde 16 takımdan fazla takım olmasın'.
         <br/>
         <br/>
         Bayatlı, bu fikri ileri sürerken birşeyi yeniden keşfetmediğini söylüyor. '16 takımlı bir Süper Lig kurduktan sonra 16 takımlı yine bir 1. Lig kuracaksınız. Süper Lig'in takımları televizyon gelirleri ile zaten muayyen bir yere gelecek. Mesela TRT'ye 16 milyon dolar vereceksin, her takıma da birer milyon dolar, 1. Lig takımlarının maçlarını yayınlayacaksın. Bu sayede Türkiye'de futbol kalitesi kesinlikle artar. Neden? İkinci bir 16 takım Süper Lig'e çıkabilmek için savaşacak, mücadele edecek. Ben Kristof Kolomb gibi birşeyi yeniden keşfetmiyorum. Dünyanın birçok ülkesinde uygulanan ve faydalı neticeler veren bir olayı Türkiye'ye de getirelim istiyorum'.
         <br/>
         <br/>
         Şenes Erzik de onaylıyor
         <br/>
         <br/>
         Her takım Süper Lig'de oynayabilecek mi? 'Hayır' diyor Bayatlı: 'Belli şartları var tabii. Altyapı ve genç takım çalışmaları, takımın tamamen profesyonel olması, saha ve antrenman tesislerinin eksiksiz olması istenecek, bu şartları yerine getirmeyen takım, bulunduğu ligde başarılı olsa bile 1. Lig'e ve Süper Lig'e alınmayacak. Eğer siyasiler bir takımı 1. Lig'de ya da Süper Lig'de oynatmayı çok istiyorlarsa, o zaman o takıma yatırım yapacaklar. Başka çareleri yok. Bu da Türk futbolunun lehine olur'.
         <br/>
         <br/>
         Bayatlı, bu konuyu Şenes Erzik 'le üç dört defa konuştuğunu, kendisinin de bu sistemi yüzde yüz onayladığını; aynı şeyleri Futbol Federasyonu Genel Kurulu'nda da dile getirdiğini, orada da kabul gördüğünü söyledikten sonra Gençlerbirliği Başkanı İlhan Cavcav'a sitemde bulunuyor. 'Herkes kabul ediyor, bir İlhan Cavcav karşı çıkıyor. 18 takımlı ligde tutunuruz da 16 takımlı ligde tutunamayız korkusu var. Bu düşünce Türk futboluna zarar getirir. Cavcav'a yakıştıramıyorum doğrusu'.
         <br/>
         <br/>
         Togay Bayatlı, 18 takımlı ligi sağlıksız bulmasının yanında 2. Lig diye bir ligin de olmadığını belirtiyor. Bayatlı'ya göre şu andaki 2. Lig, Mahalli Lig'den başka birşey değil. Play Off da yanlış bir uygulama. Elenen takımlarla elenen takımların mücadelesinden kalite çıkmayacağı görüşünde. Futbol Federasyonu'nun bir an evvel bu sistemi uygulaması gerektiğini düşünüyor, 'Yenilikler hep tepki çeker ama daha sonra doğru olduğu anlaşılır' diyor.
         <br/>
         <br/>
         Evet, iki spor yazarı Ali Sami Alkış ve Togay Bayatlı, alternatif federasyonluğa soyunup bu fikirleri ortaya atıyorlar. İkisi de kendi sisteminin Türk futbolu açısından daha faydalı olacağını savunuyor ama 'İlle de benim dediğim doğru demiyorum' diyerek Süper Lig projelerinin konuşulup, tartışılmasını istiyorlar. Alkış'ın projesi 1. Lig takımlarının Türkiye geneline adaletli dağıtılması için, Bayatlı'nın projesi de liderle sonuncu takım arasındaki eşitsizliği en aza indirmek için. Hangisinin Süper Lig fikri Türk futbolu için daha faydalı olur, bilemiyoruz. Buna spor kamuoyu karar verecek. Her yenilikte bir fayda vardır. Konuşulsun, tartışılsın bakalım.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2282-super-lig-geliyor.html), [web.archive.org (arşiv bağlantısı)](http://web.archive.org/web/20140307051223/http://www.aksiyon.com.tr/aksiyon/haber-2282-super-lig-geliyor.html)
