# Yazın turist bol, kışın futbol

*Necati Kola 1996.01.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaz aylarında dolufuk oranları yüzde yüzlere ulaşan oteller, kışın da boş kalmamanınyollarını arıyor.
  </font>
 </div>
 <div id="newsText">
  <font class="detail-text">
   Bütün takımların Antalyaya akın etmesi bu oteller için büyükfırsat. Bazı oteller bu fırsatı değerlendirmeye başladı. Büyük ihtimalle gelecek yıllarda sahası olan otellerin sayısı da artacak
   <br/>
   <br/>
   Antalya... Hemen hemen herkesin ilk fırsatta gitmek istediği yer. Güneşiyle- havasıyla, deniziyle- ormanıyla,tarihi ve turistik yerleriyle çekiyor kendine herkesi. Bu yüzden Antalya, yaz aylarında turistlerle dolup taşıyor, otellerin doluluk oranları da yüzde yüzlere ulaşıyor. Yaz aylarında otel, motel ve hotel sahiplerinin keyfine diyecek yok.
   <br/>
   <br/>
   Kış aylarında ise bütün oteller, moteller ve hoteller hemen hemen boşalıyor, doluluk oranları da yüzde onlara kadar iniyor. Hatta kış aylarında kapalı olan otellerin sayısı hiç de az değiL. Trilyonlar yatırılarak inşa edilen bu otellerin, kış aylarında boş kalmaması için birşeylerin yapılması lazım. Otel sahiplerinin ve Turizm Bakanlığı'nın bu konuda bazı düşünceleri yok değiL.
   <br/>
   <br/>
   Kış turizminin hareketlenmesi için ilk düşünülen şey şu: Antalya'nın hemen batısında bulunan Beydağları'nın tepesindeki Saklıkent Kayak Merkezi'nin canlandırılması ve uluslararası standartlara kavuşturulması. Saklıkent Kayak Merkezi şu anda faaliyette ama kış turizmini canlandıracak nitelikte değiL. Bu durum, otellerin başka arayışlara girmesine sebep olmuş.
   <br/>
   <br/>
   Bu arayışlardan biri; golf sahaları açarak golf sporunu yaygınlaştırmak ve zengin golf tutkunlarını Antalya'ya çekmek. Zaten Akdeniz iklimi, golf sporunun yapılabilmesi için en uygun olan iklim. Kış aylarında boş kalmamak için golf sporuna büyük yatırımlar yapan Adora Golf Resort Hotel, Altis Golf Hotel, Attaleia HolidayVillage Hotel ve Albeach Golf Hotel, uluslararası standartlarda ortaklaşa bir golf sahası yaparak kışın da gelir elde etmenin planlarını yapıyorlar. Bu konuda başarılı olmaya da başladılar. Bu otellerin kurmuş oldukları National Golf Clup, Avrupa Golf Birliği'ne üye. Yine bu kulüp, 6- l3 Mayıs tarihlerinde yapılacak olan Türkiye'nin uluslararası ilk golf turnuvasına ev sahipliği yapacak.
   <br/>
   <br/>
   BÜTÜN TAKIMLAR ANTALYA'DA
   <br/>
   <br/>
   Bahsettiğimiz bu dört otel, kış aylarında da boş kalmamanın çaresini buldu bulmasına ama, ya diğer oteller ne yapıyor? Kapılarına kilit mi vuruyorlar, kapılarını rastgele çalacak bir turisti binbir umutla mı bekliyorlar, yoksa onların da kendine göre arayışları mı var? Görünen o ki, otellerin çoğu ya tamirat nedeniyle tadilatta, ya da müşteri azlığı sebebiyle personelinin yüzde doksanını sezon açılıncaya kadar izne ayırmış. Bazı oteller de var ki, bütün takımların kamp için Antalya'ya akın ettiklerini görünce, futbola yatırım yapmışlar. Bu otellerin sloganı bir bakıma şöyle: 'Y azın turist bol, kışın da futbol'.
   <br/>
   <br/>
   Her sene olduğu gibi bu sene de Antalya'ya akın eden takımların sayısı artarak devam etti. Kamp için Antalya'ya gelecek takım sayısı iki yıl önce doksan iken, geçen yıl yüz yirmiye, bu yıl da, mart ayına kadar rezarvasyon yaptıran takımlarla birlikte yüz altmışa çıktı. Takımların Antalya'yı seçmelerinin nedeni ise, havasının temizliği ve ikliminin ılıklığı.
   <br/>
   <br/>
   Antalya'ya bu yıl kamp için; Rusya' dan, Gürcistan'dan, Almanya'dan, Belçika'dan, Ukrayna'dan ve Türkiye'den  birçok takım geldi ve mart ayına kadar rezervasyonu bulunan takımlar var daha. Türkiye Birinci, İkinci ve Üçüncü Ligi'nin hemen hemen bütün takımları devre arası kampını Antalya'da yaptı. Devre arası kampını Antalya'da yapan ı. Lig takımlarımız şöyle: Galatasaray, Beşiktaş, Trabzonspor, Antalyaspor, Vanspor, Ankara Gücü, Gençlerbirliği, Denizlispor, İstanbulspor, Gaziantepspor, Kayserispor.
   <br/>
   <br/>
   Peki, temiz hava ve ılıman iklim, takımların beklentilerine cevap verebiliyor mu veya verebildi mi? Bu şartlar, takımların Antalya'ya gelmelerine bir sebep ama, istenilen düzeye gelebilmeleri için yeter şart değiL. Havasına ve iklimine kanarak Antalya'ya gelen takımların çoğu, aynı güzellikte imkanlarla karşılaşamayınca şoka uğradılar. Otel var saha yok, saha var otel uzak. Mevcut sahaların da çoğu yeterli değiL. Yağmur yağdığı zaman, değil antrenman yapmak, yürümek bile imkansız. Nitekim, Trabzonspor kampın ilk iki gününde yağmura tutulunca, top ile antrenman yapmak yerine, ormanda kros yapmak zorunda kaldı. Diğer takımların yaptıkları da Trabzonspor'unkinden farklıdeğildi tabii. İyi ki yağmur durdu da, takımlar fazla rezillik çekmeden kamp programlarını tamamladılar
   <br/>
   <br/>
   ARTIK OTELLER SAHALANıYOR
   <br/>
   <br/>
   Antalya'nın mevcut sahaları yeterli çalışma imkanlarını sunacak yeterlilikte değil ama, bu kadar rağbete karşılık birşeylerin yapılması lazım. Bunu fırsat bilen bazı otel sahipleri profesyonel düşünerek kolları sıvamışlar ve takımların modern şartlarda antrenman yapmalarını sağlayacak sahalar yaptırmışlar. Böyle giderse, geçtiğimiz yıllarda çamurlu sahalarda çalışma yapmak zorunda kalan takımlar, bundan sonra otellere ait modern sahalarda çalışma imkanına kavuşmuş olacaklar.
   <br/>
   <br/>
   Bu yıl, Antalya'nın amatörler için yapılmış sahalarında değil de, otellerin profesyoneIce düşünerek yaptıkları sahalarda kamp yapan takımlar şöyle: Galatasaray ve G.Antepspor Sirene Otel'in çim sahasında çalışmalarını tamamladıve imlcin bakımından bir şikayetleri olmadı. Trabzonspor da Falez Otel'de kampını tamamladı. Falez 0tel'in hemen önündeki 100. Yıl Spor Kompleksi'nden yararlanan Trabzonspor'un da ilk iki günkü yağmurdan başka bir şikayeti olmadı. Beşiktaş ise Attalia Tatil Köyü'nün çim sahasında ikinci yarıya oldukça iddialı hazırlandı. İmkan bakımından onların da hiçbir şikayetleri olmadı.
   <br/>
   <br/>
   Oteller, takımların en iyi şartlarda kamp yapabilmelerini sağlamak için modern imlcinlar sağlamaya çalışsalar da bu çabaları yeterli değil henüz. Kamp için gelen takımları profesyoneIce organize edecek bir üst mekanizma kurmaları lazım kendi aralarında. Bir takımın bir hazırlık maçı yapabilmesi için binbir türlü engel çıkıyor karşısına çünkü. Ya saha bulunamıyor, ya hakem bulunamıyor, ya da rakip... Bu konuda Futbol Federasyonu Akdeniz Bölge Temsilcisi Sadık Deda oldukça şikayetçİ. 'Maalesef kamplar profesyonel bir şekilde organize edilmiyor. Bizim görevimiz değil ama, herşey bizden isteniyor, biz de hatır gönül meselesi diyerek elimizden geleni yapıyoruz. Hazırlık maçı yapacak takıma, saha buluyoruz, takım buluyoruz, hakem buluyoruz. Antalya, uluslararası kamp merkezi oldu. Artık birilerinin çıkıp bunu organize etmesi lazım', Evet, oteller kış aylarında boş kalmamak için artık futbola sarılıyorlar. Öyle görünüyor ki, futbol sahası olan otellerin sayısı artacak, bundan sonra yapılacak 0lan otellerin projelerinde de mutlaka futbol sahası bulunacak. Çünkü; 'Yazın turist bol ama kışın da futbol'.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1287-38-yazin-turist-bol-kisin-futbol.html), [web.archive.org (arşiv bağlantısı)](http://web.archive.org/web/20131226080710/http://www.aksiyon.com.tr:80/aksiyon/haber-1287-38-yazin-turist-bol-kisin-futbol.html)
