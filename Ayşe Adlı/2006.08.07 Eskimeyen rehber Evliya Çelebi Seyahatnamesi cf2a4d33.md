# Eskimeyen rehber: Evliya Çelebi Seyahatnamesi

*Ayşe Adlı 2006.08.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Rüyasında şefaat yerine seyahat dileyince başlamış seyyahların pirinin macerası. Seyahatnamenin 3. cildinde bu serencâmın Üsküdar-Şam kısmı yer alıyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Eğer iyi bir günlük yazarı değilseniz kişisel hafızanızın çok geriye gitmeyeceği aşikâr. Ancak çok özel ya da önemli detaylar kalır akılda. Tabii bunların ne kadarı paylaşılır eş dostla o ayrı mevzu. Ancak yüzlerce yıl önceden kalan vesikalar hatırlatır kayıt tutmanın kıymetini. Şayet yazmamış olsaydı ömrünü seyahat ederek geçiren Evliya Çelebi'nin 1648 yılının Temmuz ya da Ağustos aylarında nerelerde olduğunu kim bilebilirdi? Oysa kendi alanında en önemli kaynaklardan biri olan Evliya Çelebi Seyahatnamesi sayesinde adım adım izleyebiliyoruz Çelebi'yi. Üsküdar'dan başlayan seyahati Şam'da nihayete erdirmek niyetindedir üstad ve gezip gördüğü her yerden notlar almıştır. Malum uzunca bir yol mevzu bahis ve rengârenk hayatlar elbette. Camiler, hanlar, bedestenler de; 'genç ve yaşlı insanların yüz renklerinin özellikleri' ya da “Kur'an yurdu, irfan ocağı Humus da şekillenmiştir kaleminde. Benzerinin bugün bile ortaya konması zorken bir dil sürçmesiyle başladığı rivayet edilen bir macera onunki. Seyahat duası anında kabul edilmişken şefaate mazhar olması da muhtemel şüphesiz. Üstad'ın ömrünü geçirdiği yolların hikâyesi de olan seyahatname Yapı Kredi Kültür Sanat Yayıncılık tarafından günümüz Türkçesiyle yeniden yayımlanıyor. İlk cildi  2003 yılında basılan kitabın üçüncü cildinde Konya, Kayseri, Antakya, Şam, Urfa, Maraş, Sivas, Gazze, Sofya ve Edirne'ye dair notlar yer alıyor.
   <br>
    <br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24970), [web.archive.org (arşiv bağlantısı)](http://web.archive.org/web/20061018085023/http://www.aksiyon.com.tr:80/detay.php?id=24970)
