# Ölümün dilleri

*Ayşe Adlı 2006.10.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünyaca ünlü 36 yazarın son günlerinin anlatıldığı Hayali Ölümler kitabı; akıcı üslubu, ibret verici ve ilginç içeriği ile okunmaya değer.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061014162336im_/http://www.aksiyon.com.tr/resim/618/86.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Her şeyin zıddı ile kaim olduğu dünyada, hayatı en iyi ölüm anlatır herhalde. Arayan, bir ömre noktanın konulduğu anda pek çok ibret bulabilir. Hadis olup olmadığı tartışılsa da "Nasıl yaşarsanız öyle ölür, nasıl ölürseniz öyle dirilirsiniz" ifadesi de bu mealde zikredilebilir.
   <br>
    <br>
     36 yazarın son anlarının anlatıldığı Hayali Ölüm kitabı, üslubundan dolayı keyif, içeriğinden dolayı da ibretle okunacak bir eser. Balzac, Flaubert, Kant, Zweig gibi son dönem düşünce dünyası üzerinde kayda değer iz bırakmış isimlerin hikâyeleri ve yakınlarının anıları ile işlenen kitabın yazarı Michel Schneider. Yazar, her hayat hikâyesinin bir roman olduğunu belirterek başlıyor kitaba. Buna rağmen sadece yazarların hayatını okuma sebebi hayli ilginç: "İtiraf ediyorum ki sabırsızlıkla beklediğim tek şey, dilin kitabın bitiş anındaki zayıflığı oluyor…" Schneider'in sunumundan sonra ölüm temalı bir tiyatro oyununun perdesi aralanıyor adeta. Andre Gide söz gelimi, son günlerine kadar devam ettiği günlüğüne şöyle yazıyor: "Ölmek üzereyken bile 'Bakın! Ölüyor!' diyeceğim sanırım." Ve yemeyi ve içmeyi reddederken sadece bir kitaba açıyor kapılarını, Vergilius'un Georgia'sına. Son sözlerinden biri; "Cümlelerimin dil bilgisi bakımından yanlış bir hâle gelmelerinden korkuyorum." oluyor.
     <br/>
     <br/>
     Voltaire'in Felsefe Sözlüğü isimli eserinde ölüm kelimesi yer almıyor. Buna rağmen çok fazla değiniyor ölüme. Nihayet 83 yaşına geldiği 1778 yılında; prostat kanserinden, üremi krizinden, yorgunluktan, aşırı afyon kullanımından ve tabii yaşlılıktan ölüyor… Geriye, benzerine az rastlanır eserler bırakıyor Voltaire. Ama bu uzun hayat hep ölüm muhasebesiyle geçmiş olacak ki can çekişirken doğduğunu söylüyor sık sık. Ve buna rağmen hayatta olduğuna şaşırdığını. Ölüm döşeğinde kendinden üçüncü şahıs gibi bahsederken 'o memnun ölecek' diyor. 'Voltaire'in son sözleri ne oldu?' sorusuna muhtelif cevaplar buluyor yazar. Hangisinin dostları, hangisinin düşmanları tarafından rivayet edildiği çok açık olan bu beyanlar arasından resmî olanına bakalım biz: "Tanrı'ya taparak, arkadaşlarımı severek, düşmanlarıma kin duymayarak ve batıl inançlardan nefret ederek ölüyorum."
     <br/>
     <br/>
     Ünlü Alman düşünür Immanuel Kant, onlarca yıl boyunca hep aynı şekilde başlıyor güne: Sabah beşe beş kala odaya giren hizmetçi "vakit geldi." diye sesleniyor. Asıl vakit, 1804'te 80'ine yaklaşırken geliyor. Hayatı boyunca uykusuzluk çekiyor Kant. "Yaşlılar uyumakta zorluk çekerler, çünkü bilirler ki yakında bütün zamanları sadece bunu yapmakla geçecektir." diye araya giriyor yazar. Hayatını düşünerek ve yazarak geçiren ünlü filozof, bir Aralık günü makbuzları, senetleri, mektupları adıyla imzalayamaz hâle geliyor. Doktorlar bunu gözlerinin zayıflamasına bağlasa da, problem aslında artık adını oluşturan harfleri tanımamasından kaynaklanıyor...
     <br/>
     <br/>
     HAYALİ ÖLÜMLER
     <br/>
     Michel Schneider
     <br/>
     Yapı Kredi Yay.
     <br/>
     279 sayfa
     <br/>
     0212 252 47 00
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25514), [web.archive.org (arşiv bağlantısı)](http://web.archive.org/web/20061014162336/http://www.aksiyon.com.tr:80/detay.php?id=25514)
