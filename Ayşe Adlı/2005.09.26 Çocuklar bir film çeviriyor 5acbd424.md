# Çocuklar bir film çeviriyor

*Ayşe Adlı 2005.09.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul'da sessiz sedasız bir etkinlik daha girdi gündeme: 3. Uluslararası Çocuk Filmleri Festivali.Festival kapsamında ilk kez düzenlenen yarışmada bizzat çocukların elde kamera kendi çektikleri filmler yarıştı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807023504im_/http://www.aksiyon.com.tr/resim/564/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ödül töreninin en ilgi çeken ismi 6-8 yaş grubunun birincisi 7 yaşındaki Mert Yaz olurken, jüri üyesi Canan Meray’ın uyarısı da akılda kalan bir diğer husustu: “Anne babalar, lütfen çocuklarınızla televizyon arasındaki ilişkiye dikkat edin. Yarışmaya katılan filmler bu uyarıyı yapmamı zorunlu kılıyor.”
   <br>
    <br>
     Kahkahaların, çığlık ve alkışlara karıştığı loş bir salon. Yüzlerce izleyici, ödüllü filmlere imza atan yönetmenlerin sahneye çıkmasını bekliyor. Ve nihayet beklenen an. Acemilikleri ve heyecanları seslerine yansıyan küçük sunucular, sonuçları açıklamaya başlıyor. “6-8 yaş grubu 3’üncülük ödülü Alibaba’nın Çiftliği filminin. 2’ncilik ödülü Mutluluk Ormanı filmine gidiyor. 1’inci ise İzmir Bornova’dan ‘Ben ve Sokaktaki Çocuk’ filmiyle yarışmaya katılan Mert Yaz.”
     <br/>
     <br/>
     Bu sahne Antalya Altın Portakal Film Festivali’nden bir hafta önce başlayan Uluslararası İstanbul Çocuk Filmleri Festivali’nin ödül töreninden. Her ne kadar etkinliğin adı çocuklar için çekilen filmlerin gösterildiği izlenimini verse de yarışmada bizzat küçük yönetmenlerin elde kamera kendi çektiği 55 film yarıştı. Savaş, barış, komedi, dram, aile, arkadaşlık gibi pek çok sosyal konunun kayda geçirildiği filmlerden dokuzu ödüle layık görüldü. ‘Küçük Sinemacılardan Büyük Filmler’ yarışmasının ödül törenini yine çocuklardan oluşan coşkulu bir kalabalık izliyordu. Ödüller alkışlar eşliğinde takdim edildi, hatıra fotoğrafları çekildi. Kısacası her şey olması gerektiği gibiydi. Bir jüri üyesinin beklenmeyen çıkışı dışında: “Anne babalara bir çağrı yapmak istiyorum. Lütfen çocuklarınızın televizyonda ne izlediklerine dikkat edin. Değerlendirme yapmak için izlediğim filmler bu uyarıyı yapmamı zorunlu kılıyor.”
     <br/>
     <br/>
     Bu mesajı, kâhir ekseriyeti çocuklardan oluşan bir gruba veren 35 yıllık program yapımcısı Canan Meray’dı. Meslek hayatının 20 yıla yakın kısmında çocuk programları yapımcılığı yapan, çeşitli yayın organlarında yönetici olarak çalıştıktan sonra aktif iş hayatını bırakan Meray, yarışmaya katılan filmlerin önemli bir sosyal gösterge olduğu kanaatinde: “Özellikle 13-15 yaş grubunun filmlerinde dehşeti izledik. Erkekler mafya dizilerini, kızlar kadın programlarında gördüklerini taklit etmişlerdi. Filmlerde gerçek tabancalar kullanılmıştı. Hayal güçlerini bu prototipler işgal etmese onları ortaya koymazlardı. Çıkan sonuç beni dehşete düşürüyor, çünkü nesiller kaybediyoruz. Bütün bunlar olup biterken anne babalar ne yapıyor merak ediyorum.”
     <br/>
     <br/>
     Mert ve Sokaktaki Çocuk
     <br/>
     <br/>
     Televizyonun en güçlü toplumsal uyaranların başında geldiği konusunda hemfikir olan uzmanlar, bu kanaatlerini her fırsatta dile getiriyor. Ancak yine de eleştirilen yapımlar reyting rekorları kırıyor ve benzer yapımların sayısı sürekli artıyor. Bu durumu toplumsal bir cinnetin göstergesi olarak değerlendiren Meray, “Halk bunu istiyor” mazeretinin gerçeği yansıtmadığı görüşünde. Zira öncelikle halk ne istediğini söylemiyor. Kamuoyu araştırmalarında belgesel programları başa güreşirken reyting sıralamaları bu beyanı çürütüyor. “Velev ki öyle olsun, nerede bizim toplumsal sorumluluk bilincimiz?” diye soran Meray, geçtiğimiz hafta bir otel odasında ölü bulunan Gelinim Olur musun? programı yarışmacılarından Atâ Türk’ün de yarışmaya katılan çocukların da bu vurdumduymazlığın ürünü olduğunu görüşünde. “Televizyonlar ektiğini biçiyor.” diyen Meray’a göre medyanın kendine çeki düzen vermesi çok zor. Bu gidişe ancak aileler dur diyebilir.
     <br/>
     <br/>
     ‘Haydi Kızlar Okula’, ‘Bir Okul da Sen Yaptır’ gibi kampanyaların gördüğü teveccüh toplumun eğitime verdiği önemi ortaya koyuyor. Ancak okul dışı alanlarda çocukların yok sayılması bir çarpıklığın göstergesi. Sosyal hayatın çocukları yok sayarak inşa edildiğine dikkat çeken Meray’a göre ekrana çıkarılan her karakter model teşkil ediyor. Yarışma programları, aksiyon dizileri ve şiddeti normalleştiren yapımlar çocukların televizyon izlediği saatlerde yayınlanıyor. Aileler de duruma yeterince duyarlı yaklaşmayınca erkeklerin kahramanı Polat, kızlarınki gündemi en çok meşgul eden manken oluyor. Hikâyenin gerisi çoğunluğun malumu... Meray’a göre ‘Küçük Sinemacılardan Büyük Filmler’ yarışmasına katılan filmler önemli bir sosyal veri niteliğinde ve mutlaka sosyologlar tarafından izlenmeleri gerekiyor.
     <br/>
     <br/>
     Değerlendirmeye alınan tüm filmler şiddet içermiyor elbette. Aralarında çocuk masumiyetini ve farklılığını ortaya koyan yapımlar da var. 6-8 yaş grubunda birincilik ödülüne layık görülen Mert Yaz’ın ‘Ben ve Sokaktaki Çocuk’ filmi de bunlardan biri. Yarışmaya İzmir Bornova’dan katılan Mert, babasının fotoğrafa olan merakı nedeniyle fotoğraf makinası ve kameraya yabancı değil. Bu yarışmadan kazandığı kamera da ilk ödülü değil. 23 Nisan’da Hürriyet Gazetesi’nin düzenlediği fotoğraf yarışmasında da dereceye giren Mert’in şu andaki hedefi kameraman olmak. Babasının yardımıyla sokak çocuklarını görüntüleme kararı alan Mert yarışma için bir gün boyunca, sokakta çalışan çocukları çekmiş. Filmin başında kendini ve ailesini tanıtan Mert’in filminin ana fikri, çalışmak zorunda olan çocukların yaşadığı sıkıntılar. Mesajını, “Ben para biriktirmek zorunda değilim çünkü babam benim için biriktiriyor. Ama onlar kendi harçlıklarını biriktirmek zorunda.” diye özetleyen Mert, çok şanslı olduğunu düşünüyor. Onun tek yapması gereken okula gitmek. Ama onun kadar şanslı olmayan pek çok yaşıtı var. 12 dakikalık filminin titrek görüntüleri kameranın ona ağır geldiğini ortaya koysa da Mert yalnızca görüntülenmekten hoşlanmayan çocukları çekmekte zorlandığını söylüyor. Bir de bu ödülü beklemediğini.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22568), [web.archive.org (arşiv bağlantısı)](http://web.archive.org/web/20070807023504/http://www.aksiyon.com.tr:80/detay.php?id=22568)
