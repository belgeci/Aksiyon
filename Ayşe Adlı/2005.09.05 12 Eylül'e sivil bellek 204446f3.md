# 12 Eylül’e sivil bellek

*Ayşe Adlı 2005.09.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tarih Vakfı tarafından önümüzdeki günlerde 12 Eylül dönemini kayıt altına almak amacıyla önemli bir adım atılacak. 1974-83 yılları arasında yaşananlar, her kesimden insanın sözlü ve yazılı tanıklığıyla bir araya getirilecek. Toplanan bilgileri kamuoyunun değerlendirmesine sunacak olan projenin adı: Bellek 12.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070808030757im_/http://www.aksiyon.com.tr/resim/561/23.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Cumhuriyet Halk Partisi (CHP) Genel Başkanı Deniz Baykal ile ses sanatçısı Bülent Ersoy arasındaki polemik, son günlerin en renkli gündem maddesini oluşturuyor. Konu, 12 Eylül askerî darbesinin ardından yapılan yasal düzenlemeler neticesinde Ersoy’a getirilen sahne yasağının kaldırılması. Genelde dedikodu malzemesi olarak kabul edilse de meselenin magazinden öte boyutları var. Problem 12 Eylül’de yapılan yasal düzenlemelerden kaynaklanıyor ve Ersoy yıllar sonra muhataplarından hesap soruyor. Ersoy-Baykal restleşmesi, Tarih Vakfı’nın önümüzdeki günlerde başlatacağı Bellek 12 projesi ile aynı döneme denk geldi. 12 Eylül sürecinde yaşananları kamuoyunun tanıklığına dayanarak kayıt altına almayı amaçlayan çalışma, tasarlandığı gibi arşiv niteliği kazanırsa bir bakıma toplumsal muhasebenin zeminini oluşturacak.
   <br>
    <br>
     12 Eylül kimilerine göre Türkiye’nin miladı. Hâlen yürürlükte olan Türkiye Cumhuriyeti Anayasasından Yükseköğretim Kurulu (YÖK) Kanunu’na pek çok alanda dönemin izleri mevcut. Bir bakıma Türkiye hâlâ 1980’de dikilen elbiseyi giyiyor. 25 yılı geride bırakan müdahalenin yasama, yürütme ve yargı üzerindeki etkilerinin giderilmesi için demokratikleşme adına adımlar atılıyor. Ancak halkın da 12 Eylül’den en az adı geçen kurumlar kadar etkilendiği bir gerçek. Siyaset bilimcilere göre 2000’li yılların Türkiye’sinde gençlerin siyasetten uzak durmasının ve popüler kültür egemenliğinin altı eşelendiğinde ortaya 12 Eylül’ün parmak izleri çıkıyor.
     <br/>
     <br/>
     Buradan yola çıkan Tarih Vakfı yetkilileri, önümüzdeki günlerde yoğun bir çalışmanın içine giriyor. Bellek 12 adıyla yürütülecek projeyle 12 Eylül döneminin siyasal, toplumsal, iktisadi ve kültürel sonuçları ortaya çıkacak. Çeşitli ülkelerde benzerleri yapılan çalışmanın hazırlık komitesinde Orta Doğu Teknik Üniversitesi (ODTÜ), Bilkent ve Hacettepe üniversitelerinden akademisyenlerin yanında gönüllüler de görev alıyor. 15 Mayıs 1974’te çıkarılan genel aftan, 6 Kasım 1983’teki genel seçimlere kadar olan zamanı kapsayan proje, diğer dönem çalışmalarına kıyasla daha dar bir süreyi içine alıyor. Projenin Hazırlık Komitesi’nden Süha Ünsal, dönem sınırlamasını 12 Eylül’ün önemine ve kaynak sıkıntısına bağlıyor. Avrupa Birliği (AB) ve diğer dış kaynaklı fonların kamuoyunda siyasallaşma tartışmalarına neden olması, yetkilileri bir arayışa itmiş. Şimdiye kadar çeşitli kaynaklardan para alınırken bu kez kamuoyundan bilgi ve belgenin yanında mali destek de istenecek.
     <br/>
     <br/>
     14 bin kişi vatandaşlıktan çıkarıldı
     <br/>
     <br/>
     Projenin detayları 12 Eylül’de yapılacak kamuoyu çağrısından sonra belirlenecek. Söz konusu dönemin önemli tanıklarının bilgisine de başvurmayı düşündüklerini kaydeden Ünsal’a göre vatandaşların hafızasında yer eden anılar da en az siyasilerin anlatacakları kadar önemli. Bunun en yakın örneği geçtiğimiz günlerde Bülent Ersoy ile Deniz Baykal arasında yaşanan polemik. Problemin 12 Eylül müdahalesi sonrasında yapılan düzenlemelerden kaynaklandığına dikkat çeken Ünsal’ın verdiği bilgiler, tüm verilerin toplanması durumunda gündemi daha uzun zaman benzer tartışmaların belirleyeceğinin işareti gibi görünüyor. Proje ekibi en fazla iddianame ve savunmaların ilgi çekeceği görüşünde. Zira müdahalenin ardından başlayan yargı sürecinde 210 bine yakın davada 230 bin kişiyle ilgili hukuki işlem yapıldı. Bunlardan 7 bini için idam cezası istenirken 14 bin kişi vatandaşlıktan çıkarıldı. Bu davalara ait belgelere ulaşılması arşivin akademisyenler kadar vatandaşlardan da ilgi görebileceği anlamına geliyor. Çatışmalar, davalar ve yasaklarla anılan 12 Eylül darbesinden geriye kalanların ortaya dökülmesi, toplumsal bir muhasebeyi de zorunlu kılmış olacak.
     <br/>
     <br/>
     Tarih Vakfı Genel Müdürü Bekir Ağırdır’a göre proje hakkında bilinmesi gereken en temel husus, çalışmanın tarafsız ve ön yargısız olduğu. “12 Eylül’ün resmî makamların yanında sivil halk üzerindeki etkilerini de ortaya çıkaracak olan Bellek 12 projesi, bir kişi ya da dönemi yargılamak maksadı taşımıyor” diyen Ağırdır, tarihi siyasallaştırma hatasına düşmemek için geniş kapsamlı ve herkese açık bir çalışma yapmak istediklerini ifade ediyor. Aksi takdirde proje amacına ulaşmayacak ve deyim yerindeyse körlerin fili tarifinden öteye geçilememiş olacak: Bu kaygılar nedeniyle mümkünse devlet arşivlerindekiler de dahil her türlü bilgi, belge, şiir, hikâye, deneme ve diğer edebî metinler, özel mektuplar, resmî yazışma, iddianameler, savunma ve dava delilleri, görüntülü ve sesli kayıtlar, afiş, dergi, gazete, kitap gibi basılı metinler, film ve müzik eseri de dahil her türlü belge değerlendirilecek.
     <br/>
     <br/>
     12 Eylül darbesinden en yoğun etkilenen kesim şu anda orta yaş üzeri bir grubu oluşturuyor. Sivil toplum projelerine gençlere kıyasla daha mesafeli duran bu insanlara ulaşmak için yeni arayışlara giren proje grubunun bulduğu çözüm; saha araştırması yapacak gençlere, sözlü tarih eğitimi vermek. Bugüne kadar Türkiye’de yapılan pek çok sözlü tarih projesinin altında Tarih Vakfı imzası var. Bu birikim seminerler aracılığıyla gençlere aktarılacak. Yani anne babaların hatıraları, gençler aracılığı ile kayda alınacak. Ekim ayı içinde başlaması planlanan seminerler katılıma açık ve ücretsiz olacak. Bu sayede hem gönüllü ağı genişleyecek hem de çalışmaya katılan gençler yakın geçmişle yüzleşmiş olacak.
     <br/>
     <br/>
     12 Eylül günü kamuoyuna yapılacak çağrı ile başlatılacak Bellek 12 çalışmasının 5 yıl içinde tamamlanması düşünülüyor. Projenin ilk ayağını gönüllülere eğitim vermek, kamuoyu desteği sağlamak ve mümkün olduğunca fazla veri toplamak oluşturuyor. Belgeler tasnif edildikten sonra araştırmacıların hizmetine sunulacak. Şimdiye kadar kendilerine iletilen desteğin beklediklerinin çok üstünde olduğunu kaydeden Ağırdır, gelecek milyonlarca belgeyi arşivlemek için şimdiden yer arayışına girdiklerini belirtiyor. Kamuoyunun çalışmanın aşamalarını takip etmesi amacıyla bir web sitesi de kurulacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22451), [web.archive.org (arşiv bağlantısı)](http://web.archive.org/web/20070808030757/http://www.aksiyon.com.tr:80/detay.php?id=22451)
