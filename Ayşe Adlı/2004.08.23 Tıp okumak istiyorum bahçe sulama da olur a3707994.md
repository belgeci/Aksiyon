# Tıp okumak istiyorum, bahçe sulama da olur

*Ayşe Adlı 2004.08.23*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060227093645im_/http://www.aksiyon.com.tr/resim/507/32.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Mekatronik, optisyenlik, lojistik, aktüerya, at antrenörlüğü... Nasıl telaffuz edildikleri bile tam anlaşılamayan bu meslek dalları henüz mühendislik, tıp gibi popüler meslekler arasına girmese de yakın gelecekte adını sıkça duyacağımız bölümler.
 </font>
 <p>
  <font class="content">
   Tercih formlarının alt basamakları ilginç mesleklerle dolu
   <br>
    <br>
     Türkiye'de yazılı olmayan bir kural gibidir ve her çocuğa büyüyünce ne olacağı sorulur. Sorunun muhatabı, daha ne anlama geldiğini bile bilmese mühendis, doktor ya da pilot olmak istediğini söyler otomatiğe bağlanmış gibi. Aradan yıllar geçse dünün küçük çocuğu büyüyüp bugün üniversite sıralarına gelse de “ne olunacağı” sorusuna yine aynı şekilde cevap verir: Doktor, mühendis, avukat... Oysa tercih hakkı kazanan bir milyon 362 bin kişiden ancak yüzde yirmisi çocukluğundan bu yana sıraladığı meslek dallarına kayıt yaptırabilecek. Geriye kalan yüz binlerce öğrenci ise gerek kazanamamış olmamak gerekse de 'bir yere yerleşeyim' diyerek daha önce adını bile duymadığı, gerçekte ne iş yaptığı hakkında bilgisinin dahi olmadığı meslek dallarını, meslek yüksekokullarını tercih edecek.
     <br/>
     <br/>
     Kim ister "tekstil boya apre"ci olmayı?
     <br/>
     <br/>
     Konu üniversitede bölüm tercihi olduğunda her adayın sevmeseler dahi birkaç öğretmenlik tercih ettiği tartışılmaz bir gerçek. Öğretmenliğin saygınlığından mıdır yoksa iş garantisi sunmasından mı bilinmez; ama her öğrencinin öğretmenliği tercih etmesi, matematik öğretmenliğini, bilgisayar mühendisliği, tıp gibi bölümlerle yarışır hale getirdi. Her geçen yıl mezun sayısı artan popüler alanlarda daralma yaşanırken trendi sessiz sedasız yükselen bazı bölümler de var. Eğitim sisteminde yapılan yeni düzenlemeler sonucunda piyasada büyük bir açık oluşan rehberlik ve psikolojik danışmanlık bölümü son yılların gözdelerinden. Her kapıyı açan efsunlu kelime bilgisayarken pek kimsenin dikkatini çekmese de otobüs şoförlüğünden tavukçuluğa, nalbantlıktan oto boya karoseri doğrultma teknikerliğine onlarca alternatif var kontenjan kılavuzunun meslek yüksekokullarına ayrılan bölümünde.
     <br/>
     <br/>
     Birçoğunun sadece adı kaldığı sanılsa da özel sektöre ara eleman yetiştiren bazı bölümlerde okuyan öğrenciler mezun olmadan dolgun ücretlerle iş bulabiliyor. "Fenni gözlükçü"lere "optisyen" çalıştırma şartı getirilmesi optisyenlik okuyanların yolunu açarken, uluslararası ticaretin konteyner taşımacılığına kaymasıyla, büyük çoğunluğu yanlışlıkla lojistik kodlayanlar yıldızı parlayan bir mesleğe adım atmış olacak. Sağlık sektöründe özelleştirmeye gidilmesiyle anestezi, radyoloji, tıbbi dokümantasyon ve sekreterlik gibi bölümler de son yıllarda istihdam sıkıntısı yaşanmayan bölümlerden.
     <br/>
     <br/>
     "Tek arzum bir diploma"
     <br/>
     <br/>
     Geriye "hayali cihan değer" kabilinden hatıralardan başka bir şey bırakmasa da kontenjan kılavuzunda yer alan Hindolojiden Hititolojiye, host ve hosteslikten "at antrenörlüğü"ne birçok bölümün kontenjanları ek yerleştirmelere gerek kalmadan doluyor. FEM Dersaneleri Fatih Şubesi Rehber Öğretmeni Selahattin Kaya, “okulu bitireyim gerisi Allah kerim” diye düşünen öğrencilerle, baba mesleğini icra ederken duvarda asılı bir diploması olsun isteyenlerin puanlarına karşılık gelen her bölümü yazdıklarını belirtiyor. Rehber öğretmenlerin öğrencilerin ve ailelerin önyargılarını kırmakta zorlandıklarını söyleyen Kaya, “Puanı ziraat mühendisliğine yeten bir öğrenci, sadece iki yıllık olduğu için bilgisayarlı muhasebe okumayı reddedebiliyor. İstihdam koşullarının daha iyi olduğunu, bazı meslek yüksekokullarında okumanın fakülte mezunu olmaktan daha avantajlı olduğunu anlatmakta zorlanıyoruz” diyor.
     <br/>
     <br/>
     Mekatronik de ne ola ki?
     <br/>
     <br/>
     Kılavuzda rehber öğretmenlerin bile ne anlama geldiği, mezunlarının ne iş yaptığı hakkında fikir yürütmekte zorlandığı bazı bölümler de var. Telaffuzunda bile zorlanılan mekatronik de bunlardan biri. "Makine, elektrik, elektronik, kontrol sistemleri teknolojisi programları ile bilgisayar yazılım bilim dallarının bir bütünlük içinde algılanmasına dayanan yeni bir bilim dalı" olan mekatronik, teknolojinin tüm dünyayı önüne katıp götürdüğü bir dönemde geleceğe imza atacak meslekler arasında gösteriliyor. Puanı yüksek, sayısı az, adı anlaşılmaz bölümlerden bir diğeri de aktüerya bilimleri bölümü. Marmara ve Hacettepe üniversitelerinde bulunan, sayısal puanla öğrenci alan aktüerya bölümünde sigortacılık sektörünün bel kemiğini oluşturan risk uzmanları yetiştiriliyor. Geleceğe yönelik nüfus, ekonomi, yaşlanma oranı, fon gelirleri gibi birçok alanda istatistiklere dayanarak risk hesabı çıkaran ve Türkiye'de sayıları çok az olan aktüerler, sigortacılık sektörünün yıldızlarından. Aktüerya bölümünü çoğunlukla sigortacı ailelerin çocuklarının tercih ettiğini söyleyen Marmara Üniversitesi Bankacılık ve Sigortacılık Yüksek Okulu Aktüerya Bölüm Başkanı Yard. Doç. Dr. İlyas Akhisar, aktüerlerin hukuk ve iktisadı esas alıp matematiği kullanarak kârı maksimize etmeye çalışan risk uzmanları olduklarını ifade ediyor. Okula gelen 40 öğrenciden en az 35'inin ne okuyacaklarını bilerek geldiğini söyleyen Akhisar, dünyada geleceğin meslekleri arasında ikinci sırada gösterilen aktüeryanın yakın gelecekte Türkiye'de de gözde meslekler arasına gireceğini söylüyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14803), [web.archive.org (arşiv bağlantısı)](http://web.archive.org/web/20060227093645/http://www.aksiyon.com.tr:80/detay.php?id=14803)
