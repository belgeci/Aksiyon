# Okumuş kadınlara mutfakta terapi

*Ayşe Adlı 2006.01.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mutfaktan uzak kalmak pahasına iş hayatının telaşına düşen kadınlar, şu günlerde eve dair ahvalin tadını çıkarıyor. Bu sonuca nereden mi varıyoruz? Yemek kurslarında tencere kaynatan iş kadınları ve akademik kariyer yapan genç kızlardan, peşpeşe yayımlanan yemek kitaplarından bir de internette birbiri ardınca açılan yemek günlüklerinden tabii ki.
      <br>
       <br>
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607204221im_/http://www.aksiyon.com.tr/resim/581/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Her masanın üzerinde onlarca kitap yığılı. Telefonlar sessize ayarlı ve herkes parmak ucunda yürüyor. Zira hummalı bir çalışma yürütenlerin dikkatini dağıtmamak gerek. Kaynaklar taranıyor, çıkarılan notlar kaydediliyor, mevzu giderek derinleşiyor. Gide gele görevlilerle ahbap olan Şule Bilmen, doktora tezini hazırladığı için tüm zamanını aşağı yukarı böyle bir havanın hâkim olduğu kütüphanede geçiriyor. Perşembe günleri hariç! Çünkü, “Bütün zamanım kütüphanelerde araştırma yapmakla geçiyor. Haftada bir gün başka bir şey yapmak beni rahatlatıyor.” diyen Bilmen’in yemek kursu var.
   <br/>
   <br/>
   Özellikle büyük şehirlerde açılan hobi kursları, yaşam kalitesini artırmak isteyen insanlarla dolu. Hemen her genç, yabancı dilden fotoğrafçılığa uzanan seçeneklerden birine merak salıyor. Hat, tezhib öğrenmek, enstrüman çalmak sıradanlaşırken birkaç yıldır yemek kurslarının kapısında kuyruklar oluşuyor. Hemen her kursta da Şule Bilmen gibi birkaç kişiye rastlamak mümkün. Kariyer planlarını, iş yükümlülüklerini kapıda bırakıp ocak başına geçen kadınlar, adeta kadîm pozisyonları ile ünsiyet tazeliyor.
   <br/>
   <br/>
   Sert esen feminizm rüzgârının önüne kattığı kadınlar, erkek egemen hayatta kendine yer edinme derdine düşeli uzun zaman oldu. Dışarıda kıran kırana bir mücadele sürerken ocaktaki yemekle, makinadaki çamaşırla ilgilenmek abesle iştigaldi. Aradan yıllar geçti, bu mücadeleden başarıyla çıkan modern feminist ablalar yerlerini postmodern kardeşlerine bıraktı. Şimdi pozisyonunu yeniden tanımlamaya başlayan gençlerin gelenekle ve mutfakla kurdukları ilişki, eve doğru çıkılacak bir seferin işareti gibi.
   <br/>
   <br/>
   İstanbul Büyükşehir Belediyesi Sanat ve Meslek Eğitimi Kursları’nda (İSMEK) yemek dersleri veren Deniz Dündar ve Tenzile Telli, gençlerin yemek yapmayı anneleri yerine kurstan öğrenmek istemelerini aynı sebeplere bağlıyor: Çalışan kadınların özenli sofralar kuracak ve sahip oldukları birikimi çocuklarına aktaracak zamanı yok. Üstelik genç kızlar, annelerinin yıllarca aynı tarife bağlı kalarak hazırladığı yemekleri tekrar etmek istemiyor.
   <br/>
   <br/>
   Yemek kurslarına devam edenlerin profilini yüksek lisans öğrencisi Perihan Kara, İşkadını Meryem Hürgersarı, İstanbul Teknik Üniversitesi Türk Müziği Devlet Konservatuarı mezunu Çiğdem Sezen Girgin ve doktora öğrencisi Şule Bilmen gibi gençlerle sınırlamak doğru değil elbette. Öğrenciler arasında evliliğe hazırlanan kızlar da 60 yaşındaki Nurten Geçmiş gibi torun sahibi teyzeler de var. Şu bir gerçek ki yaşlısı genci tüm kadınlar bir değişiklik arayışında ve bu arayıştan mutfak da nasibini alıyor.
   <br/>
   <br/>
   ‘Hayat’a giden yol mutfaktan geçiyor
   <br/>
   <br/>
   Farklı meslek ve sosyal gruplardan onlarca insan, aynı ocak başında hem yeni lezzetleri hem de birbirlerinin dünyasını keşfediyor. Mutfak herkesin paylaşmaya en açık olduğu mekân. Birkaç saat içinde gelenekten dine, tarihten müziğe pek çok sohbet mevzusu açılıveriyor. Hazır gıda sektörünün geleneksel tatları ortadan kaldırdığı, Osmanlı’da mutfakların ‘hayat’ adı verilen bir bahçeye açıldığı ve kadınların bu avludan geçerek hayata hazırlandığı, kadınların evden uzaklaşmasıyla mimarinin de mutfağı küçümsemeye başladığı... birkaç saatlik sohbetten geri kalanlardan. Ve Mevlevilikte birinde yemek, diğerinde nefsin pişirildiği iki mutfak olduğu. Matbâğ-ı Şerif denen bu ikinci kısım asıl mutfak kabul ediliyor ve dervişler orada pişiyor... Velhasıl mutfakta bir şeyler oluyor.
   <br/>
   <br/>
   “Hergüne Bir Yemek”, “Mevsimlerle Gelen Lezzetler” ve “Tak Koluna Sepeti: Bodrum Pazarından Tatlar” isimli kitapların yazarı Tijen İnaltong, mutfağa doğru çıkılan keşif yolculuğunu yalnızlıktan kurtulma ihtiyacına bağlıyor. “Tüm dünyada yıllardır bireyselliğin sınır tanımazlığı yüceltildi. Bu coşkuya kapılan insanlar şimdi özgür ama yalnız.” diyen İnaltong’a göre yemek başlı başına çok güçlü bir gösterge. Çünkü bir sofra, tek başına yemek yemek için kurulmaz. Sevgi ihtiyacı duyan insanlar sevgilerini yemeklerle sunuyor etrafına. Orta Doğu Teknik Üniversitesi (ODTÜ) Şehir Planlama Bölümü mezunu Tijen Hanım, sözünü ettiğimiz akımın ilk temsilcilerinden kabul edilebilir. Okulu bitirdikten sonra bir süre bilgisayar sektöründe çalışıp Amerika’ya giden İnaltong, hayatındaki değişikliği, “Türkiye’ye döndüğümde artık iş dünyasına dönmek, kent yaşamının stresini yaşamak istemediğimi biliyordum.” diye açıklıyor. Çocukluğundan beri mutfakla arası iyi olduğu için gönüllü aşçılıktan köşe yazarlığına yemekle ilgili her işi keyifle yapıyor. Yaşadıklarını, “Üniversiteyi bitirip yaşama atıldığınızda hayatın sokakta olduğunu düşünüyorsunuz. Konserler, tiyatrolar, festivaller... Ancak bir süre sonra bakıyorsunuz ki iş hayatının stresi, yorgunluğu sizi başka yönlere itiyor.” sözleriyle özetleyen Tijen Hanım, bu muhasebenin gençleri mutfağa, annelerinin yemeklerine ve geleneklerine bağladığını düşünüyor. Üstelik İnaltong’a göre bu keşif Türkiye ile de sınırlı değil: “İki yıl önce internetteki yemek sitemde aşure seferberliği ilân ettik. Dünyanın dört bir tarafından insanlar aşure pişirerek katıldı bize. Hem bu tecrübem hem de internette peşpeşe açılan yemek günlükleri batılıların da bizden farklı olmadığını gösteriyor.”
   <br/>
   <br/>
   Kadın erkek pek çok kişinin sık kullanılanlar listesinde İnaltong’un sözünü ettiği yemek günlükleri ya da orijinal adıyla blog’lardan birkaçı kayıtlı. Büyük çoğunluğu çalışan genç kadınlar tarafından kurulan bu günlükler aynı zamanda sanal yemek kitabı hizmeti de veriyor. Birkaç dakikalık bir araştırmayla ulaşabileceğiniz onlarca blog’dan birinin, Zeytinağacı’nın kurucusu, İngilizce öğretmeni Aslı Altan Altundal. Sayfasında tamamı zeytinyağıyla hazırlanan tarifler veren Altındal, web sayfası hazırlamayı ODTÜ’de yüksek lisans yaparken öğrenmiş. “Benim için internette yer edinmek çok önemli. İlerde çocuklarıma bırakacağım günce olması bir yana, her gün sayfamı ziyaret edenlerin varlığı hayatıma ayrı bir heyecan katıyor.” diyen Aslı Hanım’ın biri 5 diğeri 7 yaşında iki kızı var. Gelecekte onlara ‘annemiz neler yapmış’ diyebilecekleri bir hatıra bırakmanın yanında sayfa sayesinde yaşadığı heyecan da Altundal için mutluluk sebebi. Bu nedenle geceleri birkaç saatine mal olan çalışmadan zevk alıyor.
   <br/>
   <br/>
   Siteye ne pişirsek...
   <br/>
   <br/>
   Tarifler genellikle akşam yemeği için hazırlanan menüden seçiliyor. Yapılacak yemek düşünülürken sadece ev halkının damak zevki değil, siteyi ziyaret edeceklerin beğenileri de hesaba katılıyor. Yemek hazırlandıktan sonra sıra fotoğraf için tabak, dekor, ışık vesaire gibi detaylara geliyor. Çekilen onlarca kare arasından en iyisi seçilip yemeğin tarifi ile birlikte siteye giriliyor. Bütün bu işler en az bir kaç saate mal oluyor tabii. Akşamları bilgisayar ekranı karşısında geçiren Aslı Hanım, zaman problemini televizyon seyretmeyerek çözmüş. Zeytinağacının varlık sebebi Aslı Hanım’ın kızları Ayşe ve Zeynep olsa da onlar henüz durumun çok farkında değiller. Tepkileri şimdilik kendi fotoğraflarını veya evdeki yemeği ekranda görünce şaşırmaktan ibaret. Fikirlerini söylemek için okumayı öğrenmeleri gerekiyor. Ama okuyamamaları annelerine yardım etmedikleri anlamına gelmiyor. Öyle ki sitede Ayşe’nin evcilik oynarken ürettiği bir karışımdan yapılmış kurabiyelerin tarifi bile var.
   <br/>
   <br/>
   İhmal edilmeyen bir diğer iş ise öteki siteleri gezip ne var ne yok bakmak ve gelen maillere cevap yazmak. Soframız’ı hazırlayan Özgül Obuz, site sayesinde Güney Afrika’dan Rusya’ya pek çok ülkeden arkadaşı olduğunu söylüyor. Bu etkileşim sayesinde bir şaka gibi başlayan ‘soframız’ gittikçe gelişiyor. Almanya’nın Köln şehrinde yaşayan Obuz’un hikâyesi diğer günlük sahiplerininkinden biraz farklı. Zira Obuz ailesi soframız için kolektif çalışıyor. Özgül Hanım yemeği yaptıktan sonra eşi ışığı hazırlıyor ve kızı fotoğrafları çekiyor. Verileri siteye girmekse oğlu Ekrem’in işi.
   <br/>
   <br/>
   Tüm bu çaba, annelerinin yaptığı lezzetli yemekleri bir kez daha yemek için. Özgül Hanım durumu şöyle açıklıyor: “Ben bilinen yemeklere ilâveler yapar, kendimce tatlar yakalarım. Bu herkesin çok hoşuna gider, yemek sevilerek yenir, ama sıra aynı yemeği tekrar yapmaya gelince bir öncekinin lezzetini yakalayamam. Çünkü koyduğum baharatların bir veya birkaç tanesini unuturum.” Sorun Ekrem’in annesi için yemek sitesi kurmasıyla çözülmüş durumda. Artık tüm yemeklerin formülleri kayıt altında. Sitenin Obuz için bunun dışında bir anlamı daha var: Birikimini kızına aktarmak için bir araç olması.
   <br/>
   <br/>
   Bloglar sadece aile efradına hitap etmiyor elbette. Dünyanın dört bir tarafından insanlar istifade ediyor yazılan tariflerden. Sonuç, elektronik posta yoluyla bildiriliyor. Sanal âlemde başlayıp dostluğa dönüşen ilişkiler kuruluyor sonra. Ve lezzetler paylaşılarak büyüyor.
   <br/>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23242), [web.archive.org (arşiv bağlantısı)](http://web.archive.org/web/20070607204221/http://www.aksiyon.com.tr:80/detay.php?id=23242)
