# Akademisyenlerin paylaşamadığı dergi

*Ayşe Adlı 2007.10.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin en uzun soluklu bilimsel yayınlardan Akademik Araştırmalar Dergisi, üniversitede kariyer yapmak isteyen gençler için bir okul haline geldi.
  </font>
 </div>
 <div id="newsText">
  <font class="detail-text">
   Türkiye’deki bilimsel, akademik ve entelektüel dergilerin kaderi birbirine benzer genellikle. Birkaç idealistin gayretiyle yayın hayatlarını sürdürürler, bıçak kemiğe dayanınca da kapanırlar. Hiçbiri, yayın hayatını sürdürmeye yetecek parayı kazanamaz. Sermaye desteği daha iyi olanlar, daha uzun süre yaşama şansına sahiptir. Çok iyi, hatta uluslararası düzeyde bir iş çıkarsanız bile yaptıklarınızı takdir eden, takdir etmeyi bırakın, bilen ve tanıyan insan sayısı çok sınırlı kalmaya mahkûmdur her zaman.
   <br/>
   <br/>
   Türkiye’nin en uzun soluklu bilimsel yayınlarından Akademik Araştırmalar Dergisi de, yukarıda anlattığımız kaderin ortaklarından. Yayın hayatında 9. yılına girmesi, YÖK’ün kabul ettiği hakemli dergilerden olması, makale yayımlatmak için akademisyenlerin sıraya girmesi ve bütün üniversite kütüphanelerinin abone olması da, bu gerçeği değiştirmiyor. İngilizce Türkçe, üç ayda bir yayımlanan Akademik Araştırmalar Dergisi’nin sahibi Dr. Ali Bayram, özellikle Anadolu üniversitelerinde kariyer yapmayı planlayan genç akademisyenlerin önünü açmak için yola çıktıklarını vurguluyor. Üniversite camiasını yakından tanıyan Bayram’a göre taşra üniversitelerinde akademik kariyer yapmaya çalışan gençlerin, makalelerini yayımlatabilecek hakemli bir dergi bulmaları zor. Dergi sayısı, mevcutların da zaten yeteri kadar müşterisi var. Bu ihtiyacı görerek yola çıktıklarını belirterek, “Sosyal bilimler alanındaki 50 hocayı topladım ve fikrimi açtım. Çok heyecan duydular, ‘keşke bu gençler için okul işlevi görecek bir dergi olsa’ dediler. Onların desteğini alınca bu işe başladık.” diyor.
   <br/>
   <br/>
   Günümüzde gerek genç akademisyenler, gerekse daha üstteki akademisyenler için hakemli dergiler çok önemli. Bir doçentin, profesörlüğe geçişinde bile hakemli dergide yazısı aranıyor. Bu sebeple Akademik Araştırmalar Dergisi’nde makalesini yayımlatmak isteyen hocaların sırada beklediğini belirten Bayram, YÖK’ün en yüksek puanı bu dergide yayımlanan makalelere verdiğini söylüyor. YÖK ve TÜBİTAK’ın kendilerinden sürekli hakem raporu istediğini de belirterek, iki gün içinde raporu gitmeyen makalelerin bu kurumlarda değerlendirmeye alınmadığını hatırlatıyor. Kendilerinden fen ve mühendislik alanında da dergi istendiğini ancak henüz buna güçlerinin yetmediğini söylüyor. Akademik Araştırmalar Dergisi’ne bütün üniversite kütüphaneleri abone; ancak Kültür Bakanlığı abone olmadığı için, dergi halk kütüphanelerine ulaşamıyor. Dr. Bayram bunun özellikle yazı ve araştırma merakındaki gençler için büyük bir eksiklik olduğunu da vurguluyor.
   <br/>
   <br/>
   <br/>
   AKADEMİK ARAŞTIRMALAR DERGİSİ
   <br/>
   Maestro Yayınları
   <br/>
   230 sayfa
   <br/>
   Tel: 0 216 461 19 83
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/news-16942-akademisyenlerin-paylasamadigi-dergi.html), [web.archive.org (arşiv bağlantısı)](http://web.archive.org/web/20130616155855/http://www.aksiyon.com.tr/aksiyon/news-16942-akademisyenlerin-paylasamadigi-dergi.html)
