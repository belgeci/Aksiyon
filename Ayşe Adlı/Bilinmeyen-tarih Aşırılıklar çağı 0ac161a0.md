# Aşırılıklar çağı

*Ayşe Adlı Bilinmeyen-tarih*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İnsan iradesi ile şekillenen zaman geride kalınca ‘tarih’ adını alıp gelecek nesillerin basiretine havale ediliyor. Ya zamana içeriden bakmak gerekse?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061025053727im_/http://www.aksiyon.com.tr/resim/619/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tarih, âdemoğullarının yaptıkları ile şekillense de bakiye çağlara, asırlara nispet ediliyor. Katolik kilisesinin dayattığı dogmalar sebebiyle Karanlık Çağ yakıştırması cuk oturuyor Ortaçağ’a. İlber Ortaylı’nın ‘imparatorluğun en uzun yüzyılı’ benzetmesi de bir o kadar yakışıyor son cihan imparatorluğunun ilmek ilmek çözüldüğü 19’uncu asra. Öncesi de var tabii. Daha ilkokul sıralarında öğrendiğimiz hiyerarşik sıralamaya göre tarih merdiveninin ilk basamaklarını Yontmataş, Cilalıtaş, Bakırtaş devirleri oluşturuyor. Geride kalanlara isim vermek nispeten kolay. Tarihçilerin imbiğinden geçen vakıalardan hangisi daha baskınsa o hak ediyor isim babalığını.
   <br>
    <br>
     Ya yaşadığımız yüzyıl? İçinde yaşadığımız gezegenin bir kısmı siber âleme dönüşmüşken öte yanı hâlâ Ortaçağ öncesinin izlerini taşıyorsa, bu zaman aralığını nasıl adlandırmak gerekir? Zamanın adaletini beklemeden böyle bir işe girişmek cüretkârca elbette ama kafa konforunu bozmak için bir o kadar yerinde bir teşebbüs. Eric Hobsbawn Kısa 20. Yüzyıl kitabını yazarken analiz yeteneğine güvendiği 12 kişiden 20’nci yüzyıla bir isim vermelerini istemiş. Cevaplar bu tarihte payı olanlar için suçun itirafı niteliğinde adeta. Britanyalı felsefeci Isaiah Berlin, Batı tarihinin en dehşet verici asrı olarak nitelemiş geride bıraktığımız 100 yılı. İtalyan tarihçi Franco Venturi ise tarihçilerin bu soruya cevap veremeyeceği düşüncesinde. Ona göre 20’nci yüzyılı anlama çabası asla sona ermeyecek.
     <br/>
     <br/>
     Bu fikirleri de zihninde harmanladıktan sonra bir isimde karar kılmış Hobsbawn: Aşırılıklar Çağı. Kendi içinde sınıflandırıldığında aynı döneme başka adlar vermek de mümkün kuşkusuz. Dünya savaşlarını ve Soğuk Savaşı ‘din savaşları yüzyılı’nda yaşamaya bağlıyor söz gelimi. Aynı döneme ‘felaketler çağı’ nitelemesi de yakışıyor ayrıca. İkinci Dünya Savaşı’ndan 70’lerin başına kadar geçen zaman ise bir çeşit ‘altın çağ’ Hobsbawn’a göre. Birinci Dünya Savaşı ya da kitapta geçen tabirle ‘Batı uygarlığının çöküşü’ ile başlıyor kısa tarih. Ekonomisinde kapitalist, yasal ve anayasal yapısında liberal, hegemonik sınıfının imgesi bakımından burjuva… Bir batı uygarlığı sözü edilen. Savaşın ardından ortaya çıkansa adı geçen toplum için tam bir felaket aslına bakılırsa. Artık bu toplumun yaşayıp yaşamayacağı bahislere konu oluyordu. Çökmekte olan bu uygarlığın karşında tek alternatif ise Kızıl Ordu’nun temsil ettiği komünizm gibi görünüyordu.
     <br/>
     <br/>
     Yazara göre 19’uncu yüzyıl burjuva toplumu Felaket Çağı’nda çökmeseydi ne Ekim Devrimi olurdu ne de Sovyet Sosyalist Cumhuriyetler Birliği kısa adıyla SSCB. “Sovyet İmparatorluğu’nun çöküşünde ‘tarihin sonu’nu araştıran gazeteci ve felsefî deneme yazarları yanıldılar.” diye düşünüyor yazarımız. Bu olsa olsa aşırılık karakteri haline dönüştürülen bir dönemin sonu olabilirdi…
     <br/>
     <br/>
     KISA 20. YÜZYIL
     <br/>
     Eric Hobsbawn
     <br/>
     Everest Yayınları
     <br/>
     788 sayfa
     <br/>
     0212513 34 20
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25588), [web.archive.org (arşiv bağlantısı)](http://web.archive.org/web/20061025053727/http://www.aksiyon.com.tr:80/detay.php?id=25588)
