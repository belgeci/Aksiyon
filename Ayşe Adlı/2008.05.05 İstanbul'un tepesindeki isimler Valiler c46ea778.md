# İstanbul'un tepesindeki isimler: Valiler

*Ayşe Adlı 2008.05.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhuriyet’in ilanından sonra Osmanlı başkentini yöneten 23 ismin serencamı.
  </font>
 </div>
 <div id="newsText">
  <font class="detail-text">
   İstanbul’a emek sarf etmiş, günlerini bu kadim şehirde halkın huzuru ve refahı için geçirmiş kişiler onlar. Kâğıt üstünde ve halkın dilinde ‘vali’ sıfatını taşısalar da neticede hepsi insan ve buna uygun neşeleri, heyecanları ve hikâyeleri var. Esad Bey’den Muammer Güler’e kadar 23 idareci, tarihî Bab-ı Âlî çatısı altında neler yaşadı, neyle karşılaştı, hangi önemli olaylarda ne gibi kararlar aldı?.. Hâsılı yöneticilik dönemlerini nasıl geçirdiler hep merak edildi. İstanbul Basın ve Halkla İlişkiler Müdürlüğü vazifesini yürüten Nazır Şentürk aylar süren çalışması neticesinde tüm bu soruları bir nebze de olsa aydınlatacak bir eser ortaya çıkardı: ‘İstanbul Valileri’. Aslında ‘Bab-ı Âlî ve Sadrazamları’ başlıklı Osmanlı’nın son 60 sadrazamının devrini anlatan kitabın devamı niteliğindeki bu çalışma, Cumhuriyet tarihine İstanbul penceresinden bakıyor.
   <br/>
   <br/>
   Şentürk, hayattaki eski idarecilerle yüz yüze görüşmüş. Vefat edenlere dair kısımlarsa çoğunlukla anekdotlarla süslü. Kitap üzerine belki sayfalarca metin kaleme alınabilir ancak muhtevasına ilişkin bilgiler ihtimal ki eser hakkında daha fazla malumat verecektir.
   <br/>
   <br/>
   İşte valiler kitabının içeriğinde yer alan belli başlı hususlar: Mardinli 8 çocuklu bir PTT memurunun oğlu İstanbul Valisi kim? Kutlu Aktaş’ın kaseti hükümeti nasıl düşürdü? Üç ihtilalin de içinde bulunan vali kim? Kürt çobanın koyunlarını Rusya’dan getiren vali kim? Çerkez Ethem’in koltuğuna hangi vali oturdu? Halit Kıvanç Vali Fahrettin Kerim Gökay’a niye deli dedi? Vali Rıdvan Yenişen Susurluk olayında neden sorgulandı? Başbakan Menderes’in Vatan Caddesi’nin yıkım kararına hangi vali kafa tuttu? Süryani sütkardeşi olan vali kim? Hiç izin kullanmayan vali kim? Mülkiyeli olmadığı için evrak memurluğuna sürülen vali kimdi? Bu ülkede doğru adam olmak zordur diyen İstanbul valisi kimdir? Ve daha pek çok sorunun cevabı bu kitapta yer alıyor…
   <br/>
   <br/>
   (SEDAT GÜLMEZ)
   <br/>
   <br/>
   <br/>
   <br/>
   İSTANBUL VALİLERİ
   <br/>
   Nazır Şentürk
   <br/>
   Doğan Kitap
   <br/>
   341 sayfa
   <br/>
   0212 246 52 07
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5C16DBA79A70DEF01D8F24AEC7B75D0C?newsId=15442), [web.archive.org (arşiv bağlantısı)](http://web.archive.org/web/20130826125327/http://www.aksiyon.com.tr:80/aksiyon/newsDetail_getNewsById.action;jsessionid=5C16DBA79A70DEF01D8F24AEC7B75D0C?newsId=15442)
