# Ya eşim Alevi olmasaydı?

*Ayşe Adlı 2008.03.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Derste ayrımcılığa karşı cümleler sarf ederken bir anda Alevi düşmanı ilan edilen Doç. Dr. İbrahim Öztürk’ün başına gelenler, Türkiye’de kendini ifade etmenin ne kadar zorlaştığının göstergesi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080616103828im_/http://www.aksiyon.com.tr/resim/695/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080616103828/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080616103828/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080616103828oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080616103828oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Tıpkı Amerikan filmlerindeki gibi başlıyor hikâye. Yeni, güzel bir gün. Genç ve başarılı akademisyen, birazdan hayatının en büyük gerilimlerinden birine sebep olacak olaylar yaşayacağından habersiz, üniversitedeki dersine yetişmek için evden çıkıyor. O gün 3 saat boyunca uluslararası ilişkiler öğrencilerine Gümrük Birliği ve Avrupa Birliği’ni (AB) anlatacak. Öğrencileriyle şakalaşacak, dersi mizahla, güncel politik meselelerin analizleriyle hem anlaşılır hem dinlenir kılacak…
   <br>
    <br>
     Doç. Dr. İbrahim Öztürk, Boğaziçi Üniversitesi mezunu bir akademisyen. Marmara, Boğaziçi ve İstanbul Ticaret üniversitelerinde ekonomi dersi veriyor. Son 10 gününü kâbusa çeviren olayın yaşandığı yer de misafir öğretim üyesi olduğu İstanbul Ticaret Üniversitesi. 18-19 Mart günlerinde Almanya’da dolaşıma sokulan bir habere göre Öztürk, derste Alevi kadınlarına hakaret etmişti. Bir anda geniş bir ağda dolaşıma koyulan haberleri ağır küfür ve hakaretlerle dolu yorumlar izledi. Nihayet üniversitedeki görevinden alındığı müjdesiyle hadise, meselenin bir tarafı için burada noktalandı. Ama bir de olayın ısrarla görmezden gelinen ‘karşı’ tarafı vardı. Konu, İbrahim Öztürk için de kapandı mı acaba?
     <br>
      <br/>
      ANLAŞILMAYI O KADAR HAK EDİYORUM Kİ!
      <br/>
      <br/>
      Anlattıklarından, onun henüz buna niyetli olmadığı hemen anlaşılıyor. Öncelikle kendini ifade etmeye, ardından da meseleyi gerçek çerçevesi içinde kamuoyu ile paylaşmaya kararlı. Çünkü çok hassas olduğu bir şeyle, önünü geçmek için yıllardır mücadele verdiği Alevi-Sünni gerilimine taraf olmakla suçlanıyor.
      <br/>
      <br/>
      İbrahim Bey Tuncelili ve bir Alevi olan Zeynep Hanım’la 15 yıldır evli. Ailelerine, çevrelerine ve toplumsal önyargılara rağmen ayakta kalmayı başarmışlar. Mezhep taassubu ikisinin de çok hassas olduğu bir konu. Yıllarca aksi için mücadele ettikten sonra Alevi düşmanı ilan edilmek İbrahim Bey’i tahmin edildiğinden çok daha fazla üzmüş görünüyor: “Aslında anlaşılmayı o kadar hak ediyordum ki, orada dile getirdiğim feryat yaşadıklarımdan kaynaklanıyordu. İçeriden konuşuyordum.” diye yakınıyor.
      <br/>
      <br/>
      Tipik bir Karadenizli İbrahim Öztürk. Espritüel, hareketli, özgür yaradılışlı. Bunlara bir de disiplinli ve açık sözlü olduğunu eklemek gerek. Kendisi de kabul ediyor ortalamanın dışında bir yapısı olduğunu. Kelimenin tam anlamıyla ‘riskli’ bir adam... Hadiseyi bir de ondan dinlemek istiyoruz. Öğrenci psikolojisini ve onlarla nasıl bir ilişkisi olduğunu anlatarak başlıyor. “Sabahın köründe kalkıp okula gidiyorsun. Uykunu alamamışsın, açsın. Lanet bir hoca gelecek, saatlerce iğrenç bir ders anlatacak. Ne dediğini dinleyeceksin, anlayacaksın… Ben istiyorum ki öğrencilerim beni görünce gerilmesin. Kendilerine insan muamelesi yapılacağını bilsinler. Muhabbet edip güleceğiz; ama bu arada öğreneceğiz desinler.”
      <br/>
      <br/>
      BU KARANLIK TÜNELDEN ÇIKMAK GEREKİYOR
      <br/>
      <br/>
      Bu nitelikli ilişkinin de kuralları var tabii. Taraflar birbirini ciddiye alacak ve dinleyecek. Öğrenci derse dinç gelecek, öğrenmeye kararlı olacak… İlk bakışta sorun yok gibi görünse de Öztürk’ün anlattığına göre bu seviyeyi yakalamak için haftalarca mücadele etmek gerekebiliyor. Hele özel üniversite öğrencisinden söz ediyorsanız… “Elleri sigara, çakmak, araba anahtarı ve cep telefonu ile dolu. Defter kalem yok. İlk dört-beş haftamız bunun mücadelesini vermekle geçiyor. Haliyle günah keçisi oluyorsunuz. Dönem sonuna doğru alışıyoruz birbirimize. Bu sefer de ders bitmese diyorlar…” Tasviri tamamladıktan sonra gülerek ilave ediyor: “Burada henüz ikinci aşamaya geçememiştik.”
      <br/>
      <br/>
      Ekonomi dersinde söz nasıl Türkiye’nin Alevi-Sünni problemine geldi merak etmemek elde değil. Bu da biraz Öztürk’ün meselelere bakış açısından kaynaklanıyor. Dersin asıl konusu Gümrük Birliği ve AB. Avrupa’dan alınacak dersler bahsinde yüzlerce yıl süren kanlı bir tarihin ardından tek çatı altında toplanan Batı ülkelerine karşı, Türkiye’nin çoğulculuğunu çatışma vesilesi kılmasına temas ediliyor. Ve Türk-Kürt, Alevi-Sünni gerilimine… Bu akış içinde karşılıklı zihniyet yapılarına da değiniyor Öztürk; ve o esnada şu cümleleri telaffuz ediyor: “Laz’ın şiveli konuşmasına sempati duyuyoruz; ama Kürdün şivesinden iğreniyoruz, olacak iş mi? Daha dramatiği, birçok Alevi kadına o…. gözüyle bakılabiliyor.” Kendisi de kabul ediyor bunun talihsiz bir beyan olduğunu. Ama konu bağlamında aktarıldığında maksadın ne olduğunu anlamamak imkânsız. “Bu karanlık tünelden çıkmak gerekiyor.” diye de uyarıyor öğrencilerini. Bu esnada ayağa kalkan bir kız öğrencinin ‘hassasiyeti’ değiştiriyor meselenin boyutlarını. “Hocam beni çok kırdınız, Aleviyim ama o…. değilim.” diye itiraz ediyor.  Durumu hemen anladığını belirtiyor İbrahim Bey. “3 saattir konuşuyorum. Söylediklerimden anladığın bu mu? Senin alanını genişletmeye çalışıyorum oysa.” diye mukabele ediyor öğrencisine. “İşin mantığı kayboldu. Yanlış anlaşıldığına göre demek ki bir sorun var.” diyerek tüm sınıftan özür diliyor. Fakat öğrencisinin önce sınıfı terk etmesine, sonra da 8 arkadaşı ile birlikte rektörlüğe dilekçe vermesine mâni olmuyor bu izah.
      <br/>
      <br/>
      EŞİNİZ ZAMAN GAZETESİ YAZARI DEĞİL Mİ?
      <br/>
      <br/>
      Almanya’dan yayın yapan Yol TV’nin sahibinin yeğeni olan kız öğrenci, dayısını meseleden haberdar edince İbrahim Öztürk’ün ekonomi dersi, geniş çaplı bir krize dönüşüyor. Aradan bir hafta geçmesine rağmen meselenin harareti dinmiş görünmüyor. Öztürk’ün telefonu peş peşe çalıyor. Hoca’nın uzak-yakın tanıdıkları kendisini teselli etmek ihtiyacı duyuyor. O da kâh espriyle, kâh duygulanarak karşılık veriyor. Zeynep Hanım da eşi İbrahim Bey kadar şaşkın ve kırgın. Kendisinin de dahil olduğu Alevi camiasının asılsız bir iddiadan yola çıkarak eşini hedef almasını yıllardır süregelen hırpalanmışlığa bağlıyor; ama bir mağduriyetin başka bir mağduriyete sebebiyet verilerek dile getirilemeyeceği de açık.
      <br/>
      <br/>
      Tam bir araf durumu Zeynep Hanım’ın yaşadığı. İlk günden beri kimliğinin tartışmanın hararetini düşürmesi için uğraştığını anlatıyor. Olay salı günü yaşanıyor, İbrahim Bey ve eşi ise perşembe günü haberdar oluyor internet sitelerinin neredeyse bir linç kampanyası başlattığından. Zeynep Hanım, Yol TV’nin Almanya’daki genel merkezini arayıp sahibi Nejdet Saraç’la görüşerek müdahil oluyor olaya. “Kim olduğumu, yıllardır neler yaşadığımızı, haksız bir ithamda bulunduklarını anlattım uzun uzun. Siz bizim mücadelemizi anlamsız hâle getiriyorsunuz bu tavrınızla dedim; ama Necdet Bey bana, ‘hanımefendi eşiniz Zaman gazetesi yazarı değil mi? O gazetenin düşüncelerini biliyorsunuz… Sivas’ta otel yakıp altına kebapçı dükkânı açan zihniyet değil mi? Eşiniz bundan sonra ağzıyla kuş tutsa bizim açımızdan bir şey değişmez’ diye karşılık verdi.”
      <br/>
      <br/>
      BİZDEN ÖZÜR DİLEDİLER
      <br/>
      <br/>
      Kasıtlı bir kampanyayla karşı karşıya olduklarına eminler. Üstelik hedefte sadece İbrahim Bey var gibi görünse de eşi, ailesi, çocukları… herkes hakaretlerden payına düşeni alıyor. İbrahim Öztürk bu sebeple okula istifa dilekçesini verirken şart koşmuş. Soruşturmanın kapatılmaması konusunda ısrarlı. Gerçeklerin en kısa zamanda ortaya çıkmasını ve bunun kamuoyuyla paylaşılmasını istiyor. Bir haftada binlerce mail ulaşmış kendilerine. İlk gün verdikleri bir kararla okumadan cevaplamışlar hepsini. Neler yaşandığını teker teker anlatmışlar. Sonuç almaları da uzun sürmemiş. “Yüzde sekseni geri döndü ve bizden özür diledi” diyor Zeynep Hanım.
      <br/>
      <br/>
      Bu arada İbrahim Bey, meselenin nasıl istismar edildiğini göstermek için Alevi önderlerine, konuyla ilgilenen siyasilere, basına… ulaşabildiği herkese anlatmış yaşadıklarını. Enteresan karşılıklar da almış tabii: “En ağır açıklamaları yapan Alevi önderi aradı. Dedi ki; evet o sözleri ben söyledim; ama şimdi anlıyorum ki sen bizim eniştemizsin. Yanlış anlaşılmış ve istismar edilmişsin.” Açıklamanın bundan sonrasını daha önemli buluyor Öztürk: “Bu arkadaşlara, ‘siz Almanya’da yaşıyorsunuz, lütfen oradan benzin döküp kibrit çakmayın Türkiye’ye. Çünkü Aleviler Türkiye’de yaşıyor, burada gelecek arıyorlar. Sorunların buradan çözülmesi lazım. Bizim işimizi zora sokmayın’ diyoruz ama bunu yapmıyor, bizi emrivaki ile karşı karşıya bırakıyorlar. Onlar ilk anda ortalığı birbirine katınca bize bunun parçası olmak kalıyor.”
      <br/>
      <br/>
      Almanya’daki bir başka Alevi sivil toplum kuruluşunun lideri, “Bu insanların Alevilik inancı ile zerre kadar bağlantıları yok. Kendisi zaten ateist. Alevilerin kökenini Şamanlığa dayandırmaya çalışıyor. Ramazan orucu tutan, namaz kılan insanları Alevi saymıyorlar.” sözleriyle konunun ideolojik boyutuna dikkat çekiyor. İbrahim Bey bu puslu ortamda bir savaşa kurban gittiğini düşünüyor. “21’inci yüzyılın ortasında birileri engizisyon mahkemesi kurmuş, insanları akredite ediyorlar. Ne yaparsan Alevi olursun ne yaparsan olmazsın diye. Benim üzerimden bir savaş veriyorlar. Yazılarımı sitelerine koymak için bekleyenler var. Mesaj vermek istedikleri cümlelerimin altını çiziyorlar.”
      <br/>
      <br/>
      ÖLDÜRMEYEN HER DARBE GÜÇLENDİRİR
      <br/>
      <br/>
      İbrahim Bey’e göre neden hedef seçildiği gayet açık. Yabancı sermayenin Türkiye’ye gerekli olduğunu kaleme alması sebebiyle daha önce de “Sivas’ın hesabını vereceksin” tarzında sert yorumlar almış. Zaman gazetesinde yazıyor olması da ona göre muhatap olduğu hıncın en büyük sebebi: “Zaman yazarı olmasaydım eşimin Aleviliği ve olayın dil sürçmesinden ibaret olduğu anlaşıldığında tepkilerini geri çekerlerdi.” Halbuki tam aksi gerçekleşti. Fakat İbrahim Bey kendi açısından müsterih, iyi niyetli insanlar tarafından anlaşıldığını biliyor. “Öldürmeyen her darbe güçlendirir” diyor gülerek.  Fakat çarpıtılarak da olsa onun üzerinden geniş bir kitlenin yıpratılması, masum insanlara olayların farklı yansıtılmasından ötürü üzüntü yaşıyor.
      <br/>
      <br/>
      BAŞINA BİR ŞEY GELMESİNİ İSTEMİYORSAN ÖLÜ TAKLİDİ YAP!
      <br/>
      <br/>
      Şimdiye kadar kendini ifade etmekten çekinmeyen Öztürk, bundan sonra da doğru bildiğini söylemekte kararlı. “Arkamızda insanlığımızdan başka bir şey kalmayacak.” diyor. Bir arkadaşından aldığı mesaj ise oldukça manidar: “Hocam bu toplumda başına bir şey gelmesini istemiyorsan en iyi taktik ölü taklidi yapmaktır!” Deli taklidi yapmak da başka bir çözüm. Öztürk de ortalıkta yarı deli rolünde gezdiğini anlatıyor şakayla karışık. Kendini rahat ifade ediyor olmasının riskler barındırdığının farkında ki başına şimdiye kadar gelenler de bunun delili.
      <br/>
      <br/>
      Öztürk ailesi her ne kadar sıkıntılı sürecin içinden tam manasıyla çıkmasa da bir muhasebe sürecine de girmiş şimdiden. Başlarına gelenlerin bir nevi uyarı olduğu kanaatine varmışlar. Onlara göre iki tarafı da temsil ettikleri için meseleyi sahiplenmeleri ve bundan sonra daha dikkatli davranmaları gerekiyor. 15 yıldır evli olan Öztürk çifti için bu türden sorunlar yeni değil aslında. Evlilik kararını aldıkları andan itibaren gerek aile içerisinden gerek çevrelerinden tepkiler almışlar. Zeynep Hanım, evlenmeye karar verdiğinde, ailesi tarafından, hırpalanacağı ve ezileceğine dair uyarıldığını hatırlıyor. İlerleyen zamanlarda aslında uyarılarında çok da haksız olmadıklarını görmüş. İlk tepki kayınvalideden gelmiş. Tanışmaya gittiğinde elini öptürmek istememiş. “Bizde namus ve ahlak anlayışı çok güçlüdür” diyen Zeynep Hanım insanların önyargılarına yıllardır muhatap. Götürdüğü kurban etlerini geri çevirenler olmuş mesela. Ve hâlâ onu inciten şeyler yaşıyor.
      <br/>
      <br/>
      Başlarına gelen her olay Öztürk çiftinin duyarlılığını bir kat daha artırmış. Çocuklarına koydukları Ali Eren ve Ahmet Furkan isimlerinde dahi bu tavırlarını görmek mümkün. “İsimlerini koyarken bile dua ettik, bu ikiliği ortadan kaldırsınlar istedik. Neden birbirimizi kabul etmemiz bu kadar zor?… İnsan aynı insan.”  sorusunu soruyor Zeynep Hanım. Yıllardır aksi için mücadele verdikleri hâlde yanlış anlaşılmak azap verici onlar için.
      <br/>
      <br/>
      İbrahim Bey yaşadıklarının ağırlığına rağmen hâlâ espri yapabilme gücüne sahip. Eşinin Alevi kimliği maruz kaldığı krizden kurtulmasında en büyük çözüm olmuş onun için. Fakat o ileriki günleri düşünerek benim için maliyetli oldu, şimdi sürekli karşılığını ödemem gerekecek diyerek gülüyor. Bir yandan da artık her krizde espri yapabilecek kıvama geldiğini söylüyor. Zeynep Hanım’dan benzer cümleleri daha kaygılı bir ifadenin gölgesinde dinliyoruz. “Ben Alevi olmasaydım ne olurdu bu adamın hâli bilmiyorum. Bana rağmen bu kadar ileri gittiler. Bir insan neden suçlu olmadığı hâlde kendini savunmak zorunda bırakılsın ve bunun için neden bana ihtiyaç duysun. Kendini benimle savunmak zorunda kalması çok acı…”
      <br/>
      <br/>
      İbrahim Öztürk’ün başına gelenler için sorulabilecek en anlamlı sorular bunlar. Hasbelkader İbrahim Bey’in eşi Alevi olmasaydı tarihe, aksi için yıllarca mücadele verdiği hâlde, ‘Alevi düşmanı’ olarak geçecekti. Peki, şimdi nasıl geçti? Gerçekler gün yüzüne çıktığı hâlde görmezden gelen, kulaklarını tıkayan insanların aldığı tavırlar, kayda geçirdiği haberler, makaleler ne yazık ki olumlu düşünmemize mâni. Onlara göre Zaman gazetesi yazarı İbrahim Öztürk Alevi düşmanı olmalıdır!...
      <br/>
      <br/>
      Son söz: Türkiye’deki eski ve yeni her “toplumsal linç” olayında “Öztürk Vakası”nı da hatırlamak yararlı olacak!
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29933), [web.archive.org (arşiv bağlantısı)](http://web.archive.org/web/20080616103828/http://www.aksiyon.com.tr:80/detay.php?id=29933)
