# Kur’an’a simetrik tefsir

*Ayşe Adlı 2005.11.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tefsir usulüne yeni bir yaklaşım getiren Dr. Muzaffer Ecevit’in  “Kur’an’ın İkili Simetrik Yapısı” isimli kitabının ilk cildi piyasaya çıktı. “Benim tek yaptığım Kur’an’a teslim olmak.” diyen Ecevit, 8 yıllık gayret neticesinde ortaya çıkan sistemin “müteşabihen mesani” ayetinin tefsiri kabul edilebileceğini söylüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060526194019im_/http://www.aksiyon.com.tr/resim/573/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kur’an, bir söz mucizesi olarak, güherlerini toplamaya doyamayanlar için asırlardır sayfalarını aralamaya devam ediyor. Zaman geçiyor, olaylar ve bakış açıları değişiyor, bilgi ve görgü artıyor. Kur’an ise tüm bu değişen durumlara sanki yeni nazil oluyormuş gibi orijinal cevaplar vererek mucizeliğini adeta her kuşağa ve her yeni gelişmeye tasdik ettiriyor. Yakın zamanda ‘Tevratın şifrelerine’ nazire yapar gibi ‘Kur’an’ın şifreleri’ tarzında fantastik konular gündeme geldi. Sayılar, tarihler, ne zaman neler olacak gibi merak konuları Kur’an üzerinden piyasaya arz edildi. Kendi tezini ortaya atanlar, yaptıkları işin Kur’an’ın ana maksatları açısından ne işe yaradığıyla pek ilgilenmediler.
   <br>
    <br>
     Oysa Kur’an, insan için bir hayat kitabıydı. Ruh, kalp, akıl, vicdan, beden ve daha insana ait ne varsa her birinin yaratılış maksadına uygun olarak kullanım yollarını öğretiyor, onları besliyor, evrenle ve yaratıcıyla ilişki yollarına ulaştırıyordu. Kısacası önemli olan Kur’an’ı anlamak ve yaşamaktı. İşte bazı insanlar şifrelerle uğraşırken biri de ihtiyaç duyduğu şeyi elde edebilmek için gecelerin sessizliğinde aranıp duruyordu. Bu gece yolcusu Muzaffer Ecevit  idi ve aradığı şey, Kur’an’ın zengin içerikleri arasında dolaşırken birinin diğeri ile irtibatını koparmadan, bütünlük içerisinde anlayabilmenin yollarını bulmaktı.
     <br>
      <br/>
      Zümer suresinin 23. ayeti
      <br/>
      <br/>
      Muzaffer Bey’in arayışları şiddetli bir ihtiyaç hissiyle devam ederken bazı ipuçları belirmeye başlar ve bir gün Zümer suresinin 23. ayeti samimi gayretlerin mükafatı olarak uzaktan kendini gösterir. Ayette geçen “müteşabihen mesani” ifadesi Kur’an’da tekrarlanan ikili- simetrik yapıya götürür kendisini. Sonra beş yıl süren bir çalışma ile bu yapının, Kur’an ayetlerinin bir nevi diziliş sistematiği olduğu tespit edilir. Kur’an, küçük surelerden başlanarak bu sistematiğe göre tekrar tekrar okunur. Elde edilen sonuçlar Kur’an’a ihtiyaç duyanlarla paylaşılmayı gerektirecek önemdedir ve Muzaffer Bey, biten kısımları kitaba dönüştürerek paylaşıma açmak ister.
      <br/>
      <br/>
      Simetri Yayınları, beş kitap olarak tasarlanan çalışmanın ilk cildini “Kur’an Kendini Anlatıyor; Kur’an’ın İkili Simetrik Yapısı” adıyla yayımladı. Prof. Dr. Suat Yıldırım’ın takdimi, aynı zamanda çalışmanın değerini gösteren bir ilmi makale olarak fevkalade katkı sağlamış. Sekiz yıldır devam eden çalışmanın kısa öyküsünü aynı zamanda hattat olan Dr. Muzaffer Ecevit’le konuştuk.
      <br/>
      <br/>
      - Böyle bir çalışma nereden aklınıza geldi?
      <br/>
      <br/>
      Çalışmaya kitap olarak neşretmek amacıyla başlamadım. Kendi halimde meal okumayı seviyorum. Ancak zaman zaman kendime ‘bu okuduğum sayfada ne anlatıldı, aklımda derli toplu ne kaldı?’ diye sorduğumda toparlayamadığımı fark ettim. Meallere bakarken bazı ayetler arasında bağlantı kuramıyordum. Bu dağınıklık benden kaynaklanıyordu herhalde. Kur’an’ın derli toplu ne anlattığını daha iyi anlamak için yazarak çalışmaya karar verdim. Hattatlığım olduğu için Osmanlıcayı hızlı yazabiliyorum. Ayetler anlamca birbirini takip ediyorsa yan yana, yeni bir konuya geçmiş gibi görünüyorsa önceki ayetlerin üst satırına yazmaya başladım. Konu yeniden değişirse nerenin devamı olabilir diye aşağıdaki ayetlere bakıyordum. Bu sistem işime yaradı. Bir ayetin daha önceki ayetlerle bağlantısı olabileceğini gördüm. Zaman içinde ayetlerin birbiriyle irtibatı olabileceği fikri doğdu içime. - Çalışma ihtiyaçtan doğdu yani, “müteşabihen mesani” ayetinin tefsirini yapma fikrinden değil?
      <br/>
      <br/>
      İkili olduğu kanaati beni biraz oyaladı. İlerledikçe hep ikili olmadığını gördüm ve ‘yanılmışım, her yerde ikili değilmiş’ dedim. Bazen bir konu iki ayette anlatılırken bazı yerlerde ayet sayısı üçe, dörde, beşe çıkabiliyordu. Bazen de üç ayetten biri diğerlerinden daha net ve kesin bir hüküm içerebiliyordu. Diğer ayetler o tek ayete bağlı ilerliyordu. Sonra fark ettim ki o üç ayet de başka bir üç ayetle ikileniyor. İkili sistem farklı bir tarzda devam ediyor. Kesin bir teori ve tezle yola çıkmadım. İşin içine böyle bir önkabul girsin istemedim. İlerledikçe ikili ayetler ikili gruplara dönüştü. İki/dört/altı gibi. Bu kez de gruplar arası bir simetri başladı. Altılı bir grup başka bir altılı grupla, beşli grup yine beşli bir grupla eşleniyordu. Ama tamamlanan her surede bir ayet hiçbir gruba girmiyordu. Önce simetriyi her yerde aramamak gerektiğini düşündüm. Sonra, o ayetin diğer ayetlere kıyasla daha hâkim bir ifade içermesi ve sanki diğer ayetlerin anlattığı konuların serlevhasıymış gibi görünmesi, aklıma ‘Ana ayet olabilir mi?’ sorusunu getirdi. Bu düşünceden sonra iki ay boyunca Kur’an’ın kullanmadığı bir ifadeyi kullandığım için istiğfar ettim.
      <br/>
      <br/>
      - Kur’an’da bu ayetlerle ilgili bir şey buldunuz mu?
      <br/>
      <br/>
      Sureler çift fasıllara bölünüp ayetler ikizli gruplara dönüşünce, ezberimde olduğu halde hiç aklıma gelmeyen, Zümer suresinin “Allah, sözün en güzelini müteşabih ve tekrar edilen bir kitap halinde indirmiştir.” mealindeki 23’üncü ayetini hatırlayıverdim. Tekrar tekrar okuyunca Kur’an kendisi bu sistemi söylüyor diye düşündüm. Ayrıca Ali İmran suresi 7. ayette de; “Sana Kitâbı indiren O’dur. O’ndan bir kısım ayetler muhkemdir. Bunlar Kitâbın anasıdır.” buyruluyordu. Bu tek ayetler, muhteva olarak çok hâkim bir noktada duruyor ve değişmez hakikatleri ifade ediyorlardı. İkili ayetler ise bu hakikatlere bağlı değişen durumları açıklıyor, gerekçesini söylüyordu. Hud suresinin ilk ayeti bunu tam olarak ifade ediyor. Tek ayetler muhkem hakikatleri söylüyor. Sonra gelen ikiz gruplar ise tafsil ediyor. Bu ikililer birbirinin anlamını tamamlıyor ve gramer yapıları, kafiye ve uzunlukları benzeşen ayetler olduklarını gösteriyordu.
      <br/>
      <br/>
      - İhtiyaçtan doğan bir çalışma Zümer suresinin 23. ayetindeki “müteşabihen mesani” ifadesiyle buluşunca artık bu ayetin bir nevi tefsirine dönüşmüş oldu. Peki tefsir için nasıl bir çalışma yaptınız?
      <br/>
      <br/>
      Başta çalışmanın tefsire etkisini hiç düşünmemiştim. Çift ayetler tarafından açıklanan tek ayetler, o surenin ana ayetleriydi ve bu ortaya çıkınca çift ayetleri tek ayete göre açıklamak gereği doğdu. Üstad Bediüzzaman Hazretleri’nin “Sureler içinde öyle ayetler var ki diğer ayetler manevi iplerle o ayete bağlıdır.” dediği gibi ben de bazı ayetlerin rütbece diğerlerine bağlı olduğunu gördüm. Bu da tefsiri etkileyecekti. Aynı usulle önce surenin ana ayeti belli oluyor sonra diğer ayetler o ayete göre yorumlanıyordu. Surenin tamamı bu şemayla ele alınınca ortaya şehir krokisi gibi bir şema çıkıyordu.
      <br/>
      <br/>
      - Birbirinden farklı kıssalar ve bahisler içeren Bakara gibi uzun surelerde ana ayeti nasıl belirliyorsunuz? Önce simetrik grupları mı tespit ediyorsunuz. Yoksa ana ayet belli olduktan sonra mı gruplar üzerinde çalışıyorsunuz?
      <br/>
      <br/>
      İkiz ayetleri yan yana getirdikçe bu gruplara girmeyen ana ayet kendiliğinden ortaya çıkıyor. Bu sebeple önce ikiz gruplar üzerinde çalıştım.
      <br/>
      <br/>
      Sistem delisi bir insan değilim
      <br/>
      <br/>
      - Çalışma yönteminiz nasıl?
      <br/>
      <br/>
      Doğrusu başta bazen 5- 6 ayet için bile birkaç ay çalıştım. Aynı sureyi ya da ayetleri 30 defa yazdığım oldu. Gözden kaçırdığım bir şey olmasın diye çok zorlandım ama zamanla bir meleke kazandım. Artık ayetlerin ifade tarzından o ayetin nereye oturacağını görebiliyorum. Konunun başlayıp bittiği fasılları görmek daha kolay oluyor. Bölümlere dahil edilemeyen ayetleri yan yana getirdiğinizde genellikle bölümün yapısı ortaya çıkıyor.
      <br/>
      <br/>
      - Yayımlanan birinci kitabı okuyarak bu yöntemi kavramak mümkün mü?
      <br/>
      <br/>
      Her isteyen sistemi tamamen kavrasın diye kitabın birinci cildini çok tafsilatlı hazırladım. Bu bilgiler sayesinde okuyucu da benzer bir çalışma yapabilir. Kitabın ikinci ve üçüncü cildi de yayına hazır. Kur’an- ı Kerim çalışmamın çoğu tamamlanmış durumda. Sistemi ispatlayacak kadar örnek var. Ancak ben sistem delisi bir insan değilim. Tek yaptığım Kur’an’a teslim olmak. Sonuçta gördüm ki Kur’an- ı Kerim’de kat’iyyen bu sistemin dışında kalan tek bir ayet bile yok. Bir ayet içindeki kelimeler bile sisteme uygun biçimde sıralanmış. Sureler de öyle. İkiz sureler giderek tek sureye bağlanıyor. Bu bağlandıkları grubun ikiz grubu da başka bir gruba. Ayet ve surelerin kendi başına bir manaları var ama bir de içinde yer aldıkları grup ve sistemle kazandıkları anlamlar var. Fatiha’nın ana sure, Bakara ve Ali İmran surelerinin ise onu açıklayan sureler olduğu açıkça görülüyor. Tüm gruplar, sonunda bir üzüm salkımı gibi Fatiha’ya bağlanıyor. Allah, orada Rabb- ül Alemin olarak tarif ediliyor. Muhatablar ise mü’min insanlar.
      <br/>
      <br/>
      - Bu usûlün Kur’an’ın ‘müteşabihen mesani’ olarak okunması olduğunu söyleyebilir miyiz?
      <br/>
      <br/>
      ‘Benzeşen ikililer’ ifadesi Kur’an’da var. Kur’an’ın bu açıdan okunması olduğunu söyleyebiliriz. Bir nevi bu ayetin mufassal tefsiri.
      <br/>
      <br/>
      - Çalışırken sizi en fazla etkileyen ne oldu?
      <br/>
      <br/>
      Kelimelerin, ayetlerin ve surelerin dizilişi akıllar üstü bir sistemi ortaya koyuyordu. “Allah’ım Kitabının güzel olduğunu biliyorduk ama bu kadar da mı güzel ve bu kadar mı mucizevî bir nizâmı, nazmı var!” diye saatlerce ağladığım oldu. Çalışmayı kitap olarak neşretmemizin sebebi de Kur’an’ın bu yönünü paylaşma arzusu.
      <br/>
      <br/>
      - Bu usûl açısından Tebbet suresini örnek verebilir misiniz?
      <br/>
      <br/>
      Surede 5 ayet var. İlkinde genel bir ifade kullanılıyor. “Kahrolsun Ebu Leheb, zaten de kahroldu ya!” Bu ifade, Ebu Leheb ve onun gibi İslamiyete, tevhid dinine kesin düşmanlık eden kimselere hitap ediyor. Bu ayetin ardından gelen iki ayet, Ebu Leheb’in durumunu anlatıyor. “Ebu Leheb’in dünyada malı ve kazancı vardı. Bunlara güveniyordu. Allah’a ve Peygambere ihtiyacı olmadığını söyleyerek düşmanlık yaptı ama ne malı ne de kazancı ve evlatları onu kurtarmaya yetmedi. O ahirette alevli ateşe girecek.”
      <br/>
      <br/>
      Tebbet suresi ve Ebu Leheb’in durumu
      <br/>
      <br/>
      Bu iki ayet, Ebu Leheb’in durumunu anlatıyor. Sonraki ikisi ise karısını. Önce Ebu Leheb’in malı ve kazancı olarak ikilenmişti, sonra Ebu Leheb ve karısı olarak ikilendi. Karısını da iki ayet anlatıyor. “Karısı da bir odun taşıyıcısı. Boynunda hurma lifinden yapılmış bir urganla odun taşıyor.” Bu kez de urgan ve odunla ikileniyor. ‘Sadece inanmayan değil tevhide düşmanlık eden herkes yok olmaya mahkumdur!’ deniyor. Bu sure, sistematik yazılışta Nasr suresinin yanına geldi. Nasr suresi, nazil olan son sure. İslam tarihinin üç dönemi ifade edilip sonunda insanların kafile kafile İslam’a teslim olacağına işaret ediliyor. İkisinin yan yana gelmesi ortaya şöyle bir tablo çıkarıyor: Nasr suresinde İslam’ın çok zor merhalelerden geçerek dünyaya yayıldığı söyleniyor. Tebbet suresi ise tevhid akidesi ile mücadele edenlerin akıbetini ortaya koyuyor. Bütün çağlardaki İslam düşmanlarına da mesaj veriliyor bu sayede.
      <br/>
      <br/>
      - Kaç yıldır bu konuyu çalışıyorsunuz?
      <br/>
      <br/>
      8 yıl oldu. Ama sistematik tarafı itibariyle yaklaşık 5 yılda kemâle erdi. Sonra sureler üzerinde çalıştım.
      <br/>
      <br/>
      - Hangi saatlerde çalışıyorsunuz?
      <br/>
      <br/>
      Kur’an- ı Kerim sıradan bakışlara kendisini açmıyor, hassasiyet istiyor. Bir sureyi 30 kere yazdığım gibi 100 kere okuduğum da oldu. Sesli ortamlarda çalışmam çok zor. Zihnin akkor seviyesine kadar ısıtılması gerekiyor neredeyse. Yoğunlaşabilmek için geceleri çalıştım. Birkaç ayeti tanzim için heyecandan hiç uyumadığım haftalar oldu. Sonuçta sağlığım biraz bozuldu. Geceleri uyuyamıyorum.
      <br/>
      <br/>
      - Çalışmanız ne zaman tamamlanacak?
      <br/>
      <br/>
      Daha kolay olduğu için kısa surelerden başladım. Uzun sureleri şematik olarak yazabilmek için çok büyük bir alana ihtiyacım olacaktı. Ayrıca uzun sureleri tanzim edecek melekeye ulaşamadığımı da hissediyordum. Kısa sureler üzerinde çalışınca sistemi çözmem daha kolay oldu. 114 surenin 100’ü tamamlandı. Diğerlerini de kısmen çalıştım ama basılacak hale gelmedi henüz. Sistemi bulmak epeyce vaktimi almıştı. Şimdi günde iki sayfayı tanzim edebiliyorum. Tamamlamak en fazla bir yıl daha alır. Devam eden ciltlerde ilki kadar tafsilata girmeyi düşünmüyorum. Hedefimiz 5 ciltte bitirmek. Türkçesi tamamlandıktan sonra sistemin Arapçasını da basmayı düşünüyoruz. Yapılan tefsirler Kur’an’ın sonsuz anlam dünyasından küçük parçalardır. Biz kendi anladığımızı ortaya koyuyoruz. Kur’an’ın tamamını yansıtan bir ayna yok.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Feyzullah Çarkçı, 12-Ocak-2006
> Harika bir çalışma: 
> O kadar enfes, o kadar tatlı ki! Çünkü bu çalışmalar Kur'an'ımızı anlamamıza yonelik. O'nun ruhu ile ilgili güzel birçalışma. Tebrik ve teşekkür ederim.

### Mustafa Özgüngör, 09-Aralık-2005
> Ellerinize sağlık: 
> Allah sizden her iki cihanda da razı olsun. Size böyle bir çalışma yaraşırdı. Ellerinize sağlık.

### Ceyhun Er, 05-Aralık-2005
> Devamını dilerim: 
> Sayın Muzaffer Ecevit bir adım atmış, Rabbim ona deryaları açmış. Muvaffakiyetlerinin devamını dilerim.

### Kemal Şahin, 02-Aralık-2005
> Enteresan ve samimi bir çalışma: 
> Muzaffer Ecevit’inki çok enteresan ve çok samimi bir çalışma. Kendilerini tebrik ederim.

### Ahmet Höcük, 01-Aralık-2005
> Ders çıkarılacak bir çalışma: 
> Âlim statüsündeki insanlar, gereksiz konularda zaman israf edeceklerine, Muzaffer Ecevit’in çalışmalarından ders çıkarsınlar.

### Salih Zeki Şahin, 30-Kasım-2005
> Sessiz kalmadığınızın işareti: 
> Birileri çıkıp birtakım tevillerle, hiçbir ilmi değeri olmayan çalışmalarla kıyametin tarihini tespit ettiğini iddia etsin; okumaya, araştırmaya merakı olmayan insanların zihnini karıştırsın; siz sessiz kalın. Muzaffer Ecevit’in çalışması sessiz kalmadığınızın işaretidir. “Doğrudan Kur’andan alıp ilhamı/Asrın idrakine söyletmeliyiz İslamı.” Sayın Ecevit’in eline sağlık.

### Enes Kılıç, 30-Kasım-2005
> İhahiyat fakültelerinde okutulmalı: 
> Dr. Muzaffer Ecevit’in eseri ilahiyat fakültelerinde ders kitabı olarak okutulmalı. Bu eser son yıllarda Kur'an-ı Kerim hakkında yazılan ciddi eserlerin başında gelmektedir.

### Adem Boz, 30-Kasım-2005
> Kelamullah’ı anlamak...: 
> Rabbim Sayın Ecevit’in hizmetini kabul eylesin. Kelamullah’ı anlamayı, yaşamayı ve yaşatmayı nasip etsin. Allah razı olsun.

### Yasin Atmaca, 29-Kasım-2005
> Harika: 
> Dr. Muzaffer Ecevit’in kitaplarının İngilizceye tercüme edilmesi gerekir. Batının buna gerçekten ihtiyacı var.

### Süleyman Gümüş, 29-Kasım-2005
> Kur'an hidayet rehberidir: 
> Yüce kitabımız Kur’an'ı anlama ve idrak etme noktasında Sayın Muzaffer Ecevit'in düşüncelerine katılmamak elde değil. Dünya yaşlandıkça Kur’an geçleşiyor. Maalesef günümüz İslam dünyası Kur’an'ı anlama ve idrak etme konusunda çok bilinçsiz ve isteksiz. Kur’an bütün insanlar için bir hidayet rehberi ve yaşam kılavuzudur. Müslümanların 21. asırda Kuran'ı yeniden anlama ve idrak etme konusunda bilinçlenmeleri çok önemli.

### Elmas Aslan, 29-Kasım-2005
> Hep merak etmiştim: 
> Kur’an’ın gizli hazinelerini hep merak etmişimdir. Sayın Muzaffer Ecevit’i tebrik ederim. Allah muvaffakiyetini devam ettirsin. Yurtdışındayım. Keşke bu eseri temin edebilsem.

### Selim Miles, 29-Kasım-2005
> İlk fırsatta okuyacağım: 
> Dr. Muzaffer Ecevit’in eline, gönlüne sağlık. Kitabını ilk fırsatta okumaya niyet ettim.

Kaynak: [www.aksiyon.com.tr](http://www.aksiyon.com.tr:80/detay.php?id=22921&yorum_id=7473), [web.archive.org (arşiv bağlantısı)](http://web.archive.org/web/20060526194019/http://www.aksiyon.com.tr:80/detay.php?id=22921&yorum_id=7473)
