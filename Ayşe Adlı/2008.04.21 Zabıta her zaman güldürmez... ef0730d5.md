# Zabıta her zaman güldürmez...

*Ayşe Adlı 2008.04.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk zabıtasının yüzyıllık tarihi kitap oldu. Zabıtalar bu kez mizah konusu...
  </font>
 </div>
 <div id="newsText">
  <font class="detail-text">
   Kiminin hiç işi düşmez, kimininse korkulu rüyasıdır belediye zabıtaları. İcrayı sanat ederken muhataplarının seyyar satıcılar, çiçekçi kadınlar, mendilci çocuklar, pazarcılar, kaçak inşaatçılar… olduğu göz önüne alınınca gün boyu yaşananların bu meslek sahipleri için de çok iç açıcı olduğu söylenemez herhalde. Yani vazife başında pek gülemedikleri gibi güldüremez de zabıtalar. Bu sebeptendir ki İstanbul Büyükşehir Belediyesi’nin bastırdığı ‘Karikatürlerde Belediye Zabıtası’ kitabı zabıta ile mizahı bir araya getiren hatırlı bir çalışma.
   <br/>
   <br/>
   ‘Osmanlı’dan Günümüze’ üst başlığı ile yayımlanan kitap bir nevi tarih çalışması aynı zamanda. Avrupa’da Rönesans’la birlikte ortaya çıkan karikatürün Osmanlı’daki ilk örnekleri 1870’te Teodor Kasap’ın çıkardığı Diyojen Dergisi’nde görülüyor. Orta oyunları ve meddah geleneği vasıtasıyla mizaha alışık olan Osmanlı toplumu, şakanın kâğıda resmedilmesini pek yadırgamamış ki bu tarihten sonra vazgeçilmez oluyor karikatür. 1908’de İkinci Meşrutiyet ilan edildikten sonra da mizah dergilerinde tam bir patlama yaşanıyor. Zabıtayı ve icra ettiği vazifeyi mizaha konu edinen ilk isim Kalem Dergisi çizerlerinden Cem. 30 Eylül 1909 tarihli çizimde belediyenin esnafa yönelik düzenlemelerini diline doluyor Cem. Bu tarihten sonra belediyenin ve zabıtanın yaptığı da yapmadığı da malzeme oluyor karikatürcülere. Pahalılık, rüşvet, gecekondu, haraç, temizlik… Görünen o ki yüz yıldır değişen hiçbir şey yok bu cenahta. Üzül, sinirlen, tartış nereye kadar. Biraz da gülmek lazım değil mi ya…
   <br/>
   <br/>
   <br/>
   <br/>
   KARİKATÜRLERDE BELEDİYE ZABITASI
   <br/>
   İstanbul Büyükşehir Belediyesi
   <br/>
   144 sayfa
   <br/>
   0212 216 51 44
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5C16DBA79A70DEF01D8F24AEC7B75D0C?newsId=15566), [web.archive.org (arşiv bağlantısı)](http://web.archive.org/web/20130826133032/http://www.aksiyon.com.tr:80/aksiyon/newsDetail_getNewsById.action;jsessionid=5C16DBA79A70DEF01D8F24AEC7B75D0C?newsId=15566)
