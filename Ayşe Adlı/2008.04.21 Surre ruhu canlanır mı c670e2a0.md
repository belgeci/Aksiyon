# Surre ruhu canlanır mı?

*Ayşe Adlı 2008.04.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Surre alayları, topyekûn bir seferberlik manasına geliyordu. Geride bıraktıkları hatıralara bakıldığında kervanı yola koyanların da ardından el sallayanların da neye, ne için, ne kadar kıymet verdikleri anlaşılıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080624045554im_/http://www.aksiyon.com.tr/resim/698/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080624045554/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080624045554/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080624045554oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080624045554oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Surre, bir seferberlik ruhunu ifade etti yüzyıllarca. Hükümdarlarla halk aynı yola baş koymuştu. Kutsal topraklara hizmet etmek en büyük iftihar vesilesiydi. Her sene kervanlar hazırlanıyor; hürmet, muhabbet bohça bohça yollanıyordu. Pek çok güzellik gibi surre alayları da geride, çok geride kaldı. İstanbul’dan 1918’de yola çıkan son kervan Şam’a kadar gidebildi ancak. O gün bugündür surrenin adı da manası da neredeyse unutulmuştu. Bin yıllık gelenek bir kitap, bir sergi ve bir seyahatnameyle hatırlattı kendini.
   <br>
    <br>
     Yitik Hazine Yayınları’nın 3 yıllık çalışması önümüzdeki günlerde sonuç verecek. Dersaadetten Harameyn’e Surre-i Hümayun kitabı, surre alaylarını 2008’e taşıyan ilk çalışma. Arkasından bu kitaba da kaynaklık eden Kethüda Selahaddin Efendi’nin surre emiri olan babası ile çıktığı yolculuğu anlattığı seyahatname yayımlanacak. Son haber, Topkapı Sarayı’ndan geldi. Geçtiğimiz hafta ziyarete açılan sergi, surreyi geniş bir kitlenin gündemine taşıdı. Bir anda, birden fazla vesileyle hatırlattı kendini surre ruhu.
     <br>
      <br/>
      Surre; Kâbe-i Muazzama’nın bakımı, tamir ve inşası ile yükümlü hac kervanının adıydı. Abbasi Halifesi el-Muktedir Billah’ın 922’de başlattığı âdet, yüzlerce yıl kesintiye uğramadan devam etti. Abbasilerden sonra Hicaz bölgesini hâkimiyeti altına alan Fatımîler, Eyyûbîler ve Memlukler de devam ettirmişlerdi hediye kervanı gönderme âdetini. Para kesesi anlamına gelen surre, kervanların taşıdığı yükün kıymetine işaret ediyordu.
      <br/>
      <br/>
      Osmanlı’dan yola çıkan ilk Surre-i Hümâyûn’u Yıldırım Bayezid 1389’da Edirne’den gönderdi. Osmanlı payitahtıyla kutsal topraklar arasında kurulan bu bağ, o günden sonra hep sürdü, ancak Hilafet Mısır’daydı ve surre kervanları da Kahire’den yola çıkıyordu. Ta ki; Yavuz Sultan Selim, 1517’de Mısır’ı fethedip Halifelik makamıyla birlikte Harameyn’in sorumluluğunu da İstanbul’a taşıyana dek. Peygamber Efendimiz’in doğduğu Mekke’ye, vefatına kadar yaşayıp ahirete intikal ettiği Medine’ye ve Müslümanların ilk kıblesi Kudüs’e gönderiliyordu surre. Bu gelenek üç kutsal şehre hediye göndermekten ibaret değildi elbette. Hac yollarının güvenliği, sağlık hizmetleri, su kanallarının inşası ve bakımı, hac kafilelerinin rahatı ve güvenliği için konaklama tesislerinin inşası, kutsal topraklarda yaşayan fakirlerin geçimi gibi pek çok konu surre alaylarının sorumluluğundaydı. 1905’te surre kervanıyla hacca giden ve hatıralarını 1939’da kaleme alan Kethüda Selahaddin Efendi’nin de aktardığı gibi, “Hicaz vilâyetinin pek çok yerleri sahra ve çöl olup her sene yağmur yağmadığı cihetle mahsulâtı mahdut idi. Arapların seyl yataklarında ve vadilerde cüzî miktarda yetiştirdikleri mahsul, iâşelerine kâfi gelmediğinden hariçten yiyecek tedarik eylemeye mecbur idiler. Mekke ve Medine şehirleri ahalisinin bir kısmı hükümetten aldıkları tahsisat ve dünyanın dört tarafından gelen hacıların bıraktıkları para ile geçinirlerdi.” Bu sebeple surrenin Harameyn’e ulaşması kadar güzergahını ihya etmesi de önemliydi.
      <br/>
      <br/>
      Mütevazı törenlerle başlayan hac yolculukları Memlükler döneminde Kâbe örtüsünün Mekke’ye mahmil içinde gönderilmeye başlamasıyla değişerek büyük bir olay hâline geldi. Surre alayının taşıdığı en kıymetli hediye Kâbe örtüsüydü şüphesiz. Abbasilerin ilk döneminde Bağdat’ta hazırlanan örtüler, Osmanlı İmparatorluğu döneminde önce Kahire’de sonra İstanbul’da dokundu. Örtünün renginden kumaşına, işlemelerinden kullanılan malzemeye kadar her detay devlet erkânının bilgi ve kontrolü altında belirleniyordu. Sadece dersaadet değil, halk da bütün sene surre alayları için hazırlık yapıyor, mukaddes beldelere yüz sürme imkânı bulamayanlar muhabbetini yüklüyordu kervanlara. Kandil, şamdan, buhurdan, tesbih, mushaf… kim ne göndermek istiyorsa alıp geliyordu. Surreler kervan yola çıkmadan deftere kaydediliyor, ulaştığı yerde dağıtıldıktan sonra defter şehrin emiri tarafından mühürlenerek İstanbul’a gönderiliyordu.
      <br/>
      <br/>
      Kervanın taşıdığı en anlamlı yüklerden biri de feraşet çantalarıydı. Yine Kethuda Selahaddin’den dinleyelim feraşet çantasının ne olduğunu: “Mekke’de Beyt-i Muazzamı yani Kâbe’yi ve Medine’de Resûl-i Ekrem Efendimiz Hazretlerinin civar-ı saadetlerini süpürenlere ferrâş ve Mekke’de zavrak denilen topraktan mamul uzun destilerle hacılara zemzem dağıtanlara saka tesmiye olunur. İstanbul ahalisinden bazıları, bu mukaddes hizmetleri yapmış olmak niyet ve maksadıyla bahs ettiğim ferrâş ve sakaları kendilerine vekil ittihâz ederek ferâşiyet ve zavrak vekâleti namları ile her sene az çok bunlara muâvenette bulunurlardı.” Kutsal toprakların süpürgeci ve sakalarını kendine vekil tayin eden halk, feraşet çantası denilen meşin muhafazaların içine hediyelerini koyuyor, İstanbul’dan Mekke ve Medine’ye gönderiyordu. Çantanın bir yüzüne gönderenin, diğerine alıcının adı yazılıyor, bu sayede emanetin adresine teslimi garantilenmiş oluyordu. Aylar sonra kervan geri dönerken yine taşıyordu bu çantaları, bu kez içinden hurma, yüzük, kına gibi küçük hediyeler çıkıyordu çoğu zaman.
      <br/>
      <br/>
      Halife sıfatını son dönemlere kadar kullanmaktan kaçınan Osmanlı padişahları, Harameyn’e hizmet etmeyi şeref kabul ediyordu. Hadimül Harameyn-iş Şerifeyn, iki şerefli haremin hizmetçisi deniyordu onlar için. Bu hizmet ve hürmetin bir göstergesi olan Surre-i Hümayun, her sene recep ayının 12’sinde devlet erkânının da katıldığı merasimlerle uğurlanıyordu. Surre emininin nezaretinde hediyeler dualarla süslü develere yükleniyor, saray bahçesinde 3 defa dolaştırılan deve padişahın fermanıyla emire teslim ediliyordu. Kurban kesilip dualar okunduktan sonra kervan, surre devesinin ardından yola revan oluyordu. Artık canlı şahidi yok bu yaşananların. Karanlık müze depolarında, tozlu raflarda unutulan eserler ışık tutuyor maziye. Sultan İkinci Abdülhamid’in kızı Ayşe Sultan anılarında, çok değil, bundan 90 sene önce surre kervanının Yıldız’dan Beşiktaş’a düğün alayı gibi indirildiğini anlatıyor. Önde 12 atlı çavuş, arkasında 12 zaim, 60 baltacı, 2 müjdeci, 8 kapıcıbaşı, surre emiri, kethüdası, kervana katılan devlet erkânı rengârenk kıyafetleri ve süslü binekleri ile Beşiktaş’a geliyordu. Alayın önünde hepsi de siyahî olan ve Hakkâm adı verilen adamlar davul eşliğinde kılıç kalkan oynuyor, cambazlık yaparak maharetlerini gösteriyordu. Kervan gemilerle Beşiktaş’tan Haydarpaşa’ya geçiyor, ilk veda töreni burada, Ayrılık Çeşmesi önünde yapılıyordu.
      <br/>
      <br/>
      500 YILLIK HAFIZA İLK KEZ SERGİLENİYOR
      <br/>
      <br/>
      Osmanlı İmparatorluğu döneminde 3 saraydan, Topkapı, Yıldız ve Dolmabahçe saraylarından surre alayı gönderildiği biliniyor. Topkapı Sarayı’nda ziyarete açılan sergi, saray koleksiyonlarının kullanıldığı ilk surre sergisi. 3 salonda paha biçilmez kıymette eserler sergileniyor. Her biri değerli taşlarla süslü örtüler, şamdanlar, Kur’an-ı Kerim kapları, rahleler, askılar, avizeler, kandiller… Gönderilen her şey kayıt altına alındığı için mevcut defterlerden hareketle yıllar içinde surre miktarında nasıl bir değişiklik olduğunu izlemek de mümkün. Osmanlı İmparatorluğu’nun siyasi çizgisi gibi surre kervanlarının yükleri de 18’inci yüzyıla kadar yükseliyor, sonra düşüşe geçiyor. 1783 yılına ait 37 defter bulunuyor arşivlerde. Kethûda Selahaddin Efendi, Yusuf Çağlar koleksiyonunda bulunan seyahatnamesinde katıldığı kervanın yükünü de naklediyor: “Paralar sarı meşinden yapılmış torbaların içlerine konmuştu. Bunların ağızları sicim ile bağlanıp uçları pirinçten döktürülmüş ortası çukur pulların deliklerinden geçirilmişti. Sonra sarayda bunların içlerine kırmızı balmumu koyarak Mühr-i hümâyûn ile mühürlendiler. İki yüz otuz iki aded olan torbaların çoğunda biner altın bulunmakta idi. Bunların derûnundaki altınların miktarı sağ akçe iki milyon altı yüz otuz iki bin dokuz yüz altı kuruş on beş para idi.”
      <br/>
      <br/>
      Surre alayı, her ne kadar hediye taşımakla mükellef olsa da neticede hac kervanı. Orta Asya, Afganistan, Volga Boyu, Kırım, Balkanlar ve Kafkaslar’dan İstanbul’a gelen binlerce hacı adayı ilk duraktan katılıyordu alaya. Surre-i Hümayun; İzmit, Gebze, Akşehir, Konya, Adana ve Hama’dan geçerek ramazanda Şam’a ulaşıyor, bayramdan sonra ‘Hac emiri’ de olan Şam Paşası’nın önderliğinde Hicaz’a doğru devam ediyordu. Mısır ve İstanbul’dan yola çıkan iki ayrı kafile, Akabe’de buluşuyor, birlikte Mekke’ye geçiriliyordu. Hac vazifesi ifa edildikten sonra bu kez dönüş yolculuğu başlıyordu.
      <br/>
      <br/>
      Surre, önceleri deve kervanları ile kara yolu üzerinden gönderiliyordu. Recep ayında yola çıkan kervan, ancak 8 ay sonra dönebiliyordu İstanbul’a. Değerli hediyelerle yüklü develer, eski Kâbe örtüsü ve Mahmil-i Şerif’i de getiriyordu dönerken. Böylece sonraki yılın hazırlıkları da başlamış oluyordu. Deniz yolunun seyahat süresini kısaltacağı anlaşılınca surre kervanı, 1908’de Hicaz Demiryolu açılana kadar Beyrut’a kadar denizden, ondan sonra karadan gönderilmeye başlanmıştı. Hicaz demiryolu hattının açılmasıyla yol iyice kısalmış, zahmet azalmıştı ama önce Millî Mücadele, arkasından gelen Birinci Dünya Savaşı, surre alaylarını tarihin sayfalarına taşıdı. 1917’de Surre Emiri Memduh Bey başkanlığında yola çıkan kervan Medine’den öteye geçemedi. Ertesi yıl son kez uğurlandı Surre-i Hümayun. Bu sefer de Şam’a kadar gidilebildi. Ve nihayet Son Halife Abdülmecid, 1923-24 yıllarında bu geleneğe son verdi. Savaş sırasında Harameyn toprakları Osmanlı’dan ayrılırken bu kutsal hatıraların İngilizlerin eline geçmemesi için bir fetva yayımlandı ve surreler Medine Müdafii Fahreddin Paşa tarafından Ravza-i Mutahhara’da bir deftere kaydedilerek İstanbul’a, Topkapı Sarayı’na gönderildi.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30073), [web.archive.org (arşiv bağlantısı)](http://web.archive.org/web/20080624045554/http://www.aksiyon.com.tr:80/detay.php?id=30073)
