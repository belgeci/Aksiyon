# Altı yıl sonra ilk Ramazan

*Ayşe Adlı Bilinmeyen-tarih*

<div>
 <p>
  <font>
   1990’ların sonlarına doğru başlayan başörtüsü yasağı binlerce insanın hayatını değiştirdi. Ama bu değişiklik hiç kimse için Hüda Kaya vekızlarının yaşadığı kadarderinden olmadı.
   <br/>
   <br/>
   1999’da göz altına alınan, idamla yargılanan ve 6 yıl sonra ilk kez Ramazanda biraraya gelen Hüda Hanım ve ailesiyle iftar sofrasında buluştuk.
   <br>
    <br>
     Nurulhak, İntisar ve Nurcihan aralarında birer yaş olmasına rağmen ilkokuldan liseye kadar hep aynı sınıfta okumuş, birbirlerinden hiç ayrılmamış üç kardeşti. Derslerinde başarılı, tekvandoda kara kuşağa kadar yükselmiş, radyo programları sunan üçlüyü neredeyse tüm Malatyalılar tanıyıp seviyordu. İmam hatip lisesi 3. sınıfa geldiklerinde başlayan başörtüsü yasağı, binlerce insanla birlikte onların da hayatını değiştirdi. O güne kadar birbirlerinden hiç ayrılmayan kardeşler “başörtüsü protestolarına katılmalarının ardından” haklarında çıkan mahkumiyet kararıyla cezaevlerine düştü. Ayrılık, hasret ve hapis günleri başladı.
     <br>
      <br>
       Hapisten en son çıkan İntisar oldu
       <br>
        <br>
         Tutuklandıklarında Nurulhak 18, İntisar 17, Nurcihan ise 16 yaşındaydı. Malatya Cezaevi’nde kaldıkları 7 ay boyunca idamla yargılandılar; fakat toplantı ve gösteri yürüyüşleri kanununa muhalefetten ceza aldılar. Kararın Yargıtay tarafından onanıp yürürlüğe girmesi 2003 yılına sarkınca, 1999 yılında başlayan acı hikaye 2004 yılında son buldu. Babalarından ayrı yaşayan üç kardeş, anneleriyle adeta nöbetleşe mahkumiyet yaşadı 6 yıl boyunca. Hapse ilk giren anne Hüda Kaya idi, son çıkan ise İntisar oldu.
         <br/>
         <br/>
         Geçen yıl Ramazanın ikinci günü cezaevine giren İntisar, sanki sadece kötü bir rüya görmüş ve aradan koca bir yıl geçmemiş gibi bu sene Ramazanın üçüncü günü tahliye oldu. Hâlâ rüyalarında ve anılarında git geller yaşarken bir yandan da dışarıda olmanın şaşkınlığı içinde. Sesini bile unuttuğu ezanı doya doya dinleyip, pencerelerdeki parmaklıklara takılmadan gökyüzünü seyrediyor: “En çok küçük kardeşimin kokusunu özledim içerdeyken. O kadar uzun zamandır sarılmamıştım ki ona... Birbirinize çok yakınsınız aslında. Sizi ayıran bir tek duvar. Ama çok uzaksınız sevdiklerinizden. Çünkü yüksek duvarların ardında, şişenin dibindeki kum tanesi gibi küçücüksünüz. İşte o zaman duvarlar aşılmaz oluyor.”
         <br/>
         <br/>
         Şakalar da farklı anılar da
         <br/>
         <br/>
         Ömürlerinin son 6 yılını hapis günleriyle geçiren ailenin belleğinde en çok Ramazan anıları kalmış. “İdarenin oruç tutacakları tespit etmesiyle hareketlenen koğuşa, iftarıyla sahuruyla apayrı bir mutluluk geliyordu. Bayrama kadar her zamankinden farklı bir canlılık kazanıyordu koğuşlar” diye anlatıyor İntisar. Bayramlarsa en son hatırlamak istedikleri detaylardan. İçeride ya da dışarıda olmak değil, birlikte olamamak yaralamış onları. Bir de cezaevinde tanık oldukları acılar...
         <br/>
         <br/>
         Yaşamları çok küçük yaşta yaşıtlarından farklı şekillenen Saatçioğlu kardeşler, kendi aralarında farklı bir dil geliştirmiş.  Şakaları bile farklı. İntisar sabahları annesini “koğuş kalk” komutuyla uyandırdığını anlatıyor gülerek. Ve bazen de kendisinin sayımı kaçırdığı korkusuyla sıçrayarak uyandığını. O güne kadar hiç tanımadıkları insanlarla pek çok şeyi paylaşmışlar. “Hayatımda yeri olmayan insanlar yanı başımdaydı ama çocuklarım çok uzağımdaydı. Gece sahura kalktığımda aklıma ilk gelen acaba onlar kalkabildiler mi oluyordu” diyor Hüda Kaya, cezaevine girdiği ilk günleri hatırlayınca.
         <br/>
         <br/>
         Öğrenciyken yerel radyoda çocuk programı yapan İntisar ve Nurcihan hapsin kendilerinden ayırdığı annelerine çocuk programlarıyla ulaşmışlar ilk Ramazanda. Hafta sonları sabahtan öğleye kadar süren program süresince Hüda hanım küçük cep radyosunu alır, cezaevinin içinde en iyi çektiği yeri bulmak için dolaşırmış. “Hem kızlarımın sesini duyuyordum hem de iki cümle arasına sıkıştırdıkları mesajları alıyordum, sahura kalkıp kalkamadıklarını öğrenirdim mesela.” Nurcihan heyecanla gülümseyerek giriyor araya: “Çocuklar telefonla katılıyorlardı programa. Kardeşim Mücahit de evden arıyor, bizimle değil annemle konuşuyordu. Annecim seni çok seviyorum, seni özledim gibi mesajlar gönderiyordu. Biz de yaramazlıklarını anlatıyorduk.”
         <br/>
         <br/>
         Allah sizi bizim için göndermiş
         <br/>
         <br/>
         Katiller, kapkaççılar, uyuşturucu bağımlıları ile dolu koğuşa ilk girdiklerinde suçlarını anlatmakta epey zorlanmışlar. Kimse inanmak istememiş başörtüsü yasağına karşı çıktıkları için orada olduklarına. İmdatlarına gardiyanlar ve gazetelerde çıkan haberler yetişmiş her seferinde. Nişanlıyken hapse giren ve birkaç ay önce evlenen Nurcihan için daha da zor olmuş koğuş arkadaşlıkları: “16 yaşındayken idamla yargılandığımı duymak herkesi çok şaşırtıyordu. Gardiyanlar bile tepki veriyordu suçumu ve cezamı öğrendiklerinde.”
         <br/>
         <br/>
         Yaşadıkları yılların ardından kalan anıların çoğu, hüzün ya da korku dolu. Bazı korkular da onlarla birlikte aşmış demir parmaklıkları. Mesela İntisar, poşet sesine dayanamıyor. “Ben cezaevine girene kadar içki içen biri bile görmemiştim; ama orada ayak ucumda uyuşturucu krizi geçiren birini gördüm ve ona müdahale ettim. Kafasını bir çöp poşetinin içine soktu ve sabaha kadar elleriyle o poşeti hışırdatarak içinde ilaç aradı. O günden beri poşet sesi duymak istemiyorum.”
         <br/>
         <br/>
         Dışarıda olmak daha zor
         <br/>
         <br/>
         “Altı yıldır cezaevine defalarca girip çıktım. Başka problemlerim de oldu ama geçen yıl Ramazanda çektiğim kadar sıkıntı çekmedim” diye anlatıyor Hüda Hanım, üç kızının da ayrı cezaevinde olduğu günleri. Yol parası bulamadığı zaman ziyarete gidememiş. Evinin masraflarını çıkarmak için çalışırken bir yandan da Bakırköy Kadın ve Çocuk Tutukevi’nde, Bandırma ve Konya Akşehir’de hapiste olan kızlarına maddi manevi destek vermiş. “Geçen yıl Ramazan Bayramı’nda Nurulhak ve İntisar’ın açık görüşü aynı güne denk gelmişti. Bayramın ikinci günü önce Akşehir’deki Nurulhak’ı sonra da Bandırma’daki İntisar’ı ziyaret etmek için yola çıktım. Fakat geç kaldığım için İntisar’la cam arkasından bayramlaşabildim.”
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 910 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=17163), [web.archive.org (arşiv bağlantısı)](http://web.archive.org/web/20050221055907/http://www.aksiyon.com.tr:80/yazdir.php?id=17163)
