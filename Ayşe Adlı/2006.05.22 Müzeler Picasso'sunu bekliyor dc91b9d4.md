# Müzeler Picasso’sunu bekliyor

*Ayşe Adlı 2006.05.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son yıllarda özel müzelerin önünde oluşan kuyruklar, asırlık devlet müzelerinin asıl sorununun izleyici değil müzecilik anlayışı olduğunu gösteriyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060720150249im_/http://www.aksiyon.com.tr/resim/598/75.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Şehir kalabalığının bıçak gibi kesildiği serin bir bahçe. Daha girişte binlerce yıllık eserler karşılıyor ziyaretçileri. Sağa sola serpiştirilmiş heykeller, lahit ve sütun başlıkları arasında koşturan onlarca çocuktan biri 10 yaşındaki Alper. İstanbul Arkeoloji Müzesi’ni ziyarete gelen Kartal Öğretmen Zekeriya Üçel İlköğretim Okulu öğrencilerinden. İlk kez bir müze görüyor ama bu onun için heyecan değil sıkıntı sebebi olmuş. Geziye katılmak için verdiği 10 milyonunun boşa gittiğini düşünüyor. Gördüklerinden de bir şey anlamamış. Heykeller, heykeller… Hiç müzeye gitmemiş ailesine bugünle ilgili bir şey anlatmayı düşünmediği gibi bir daha müzeye gitmeye de niyeti yok.
   <br>
    <br>
     Müzelerin kapısının tıklatılmamasına alışık bir ülkede sıradan bir örnek Alper. Meslekten insanlar her fırsatta müzelerin en başta bir eğitim kurumu olduğunu söyleseler de özel merakı olmayanlar için müze gezmek; heykel, sikke ve bilumum eski eser arasında sıkıntı ile dolaşmak dışında bir anlam ifade etmiyor. Bu sebeple kimsenin kapılarda kuyruk oluşmasını beklediği de yok.
     <br>
      <br/>
      18-24 Mayıs tarihleri arasında kutlanan Müzeler Haftası ziyaretçi sayısının arttığı ender dönemlerden. Ama ‘tarih koridorları’ sonra yine yalnızlığa terkediliyor. Ancak son yıllarda peş peşe özel müze açılması ve sergiledikleri eserlerin umulmadık şekilde ilgi görmesi profesyonelleri, “Kabul görmeyen müzeler mi yoksa arkeoloji ile sınırlı anlayış mı?” sorusuna cevap aramaya itmiş görünüyor.
      <br/>
      <br/>
      İzmir Ahmet Priştina Kent Arşivi ve Müzesi eski Müdürü Fikret Yılmaz, yetişkin insanların bile bir karşılaştığı manzarayı kolay unutamayacağı kanaatinde; “Buz gibi sessiz bir salona giriyorsunuz. Karşınızda bir heykel. Altında da ‘Roma Dönemi erkek heykeli’ yazıyor mesela. Eee, diyorsunuz, ama gerisi yok. Ağlamak geliyor insanın içinden.” Hemen her müze için geçerli söz konusu durum. Dünyanın en zengin müzelerinden biri olan İstanbul Arkeoloji Müzesi’nde ise tablo biraz daha net ve iç karartıcı. Salonlar ve depolar ihtiyaca cevap vermediği için ziyaretçilerin bahçede duran binlerce eser hakkında bilgi sahibi olma imkânı yok. Hal böyle olunca tarih hazinesi arasında dolaşmakla sokakta gezmek arasında bir fark hissedilmesi çok mümkün olmuyor. Arkeoloji müzesi, Türkiye’deki tablonun küçük bir örneği sadece. Üstelik İstanbul’da olması ve zengin malzemesi sayesinde diğerlerinden oldukça şanslı durumda.
      <br/>
      <br/>
      PARA KADAR HİZMET
      <br/>
      <br/>
      Buraya kadar tasvir edilen manzara tablonun görünen kısmı. Sıradan ziyaretçilerin bile farkında olduğu sorunlar yetkililer için çok daha açık haliyle. Meseleyle azıcık ilgili kişilerin bile ilk savunması, “Faturalarını ödemeyen, ısıtılamayan müzeler yenilik yapamaz.” oluyor. Bu sebepledir ki devlete bağımlı kurumları özel sermayenin kesenin ağzını açarak kurduğu müzelerle kıyaslamamak gerek. Zaten özel müzelerin büyük kısmı da kamudaki görevinden ayrılmış isimler tarafından yönetiliyor. Yani bir başarısızlık söz konusu ise kişilerin değil yetki ve imkânların sorgulanması gerekiyor. Bir an önce binalara bakım yaptırmaları gerektiğini söylüyor, Arkeoloji Müzesi Müdürü Dr. İsmail Karamut. Öncelikli gündem maddeleri yeni sergi konsepti değil, eserleri nemden korumanın bir yolunu bulmak. Zira tüm gelirlerini Kültür Bakanlığı’na aktarıyor, aldıkları ödeneğin  müsaade ettiği adımları atabiliyorlar.
      <br/>
      <br/>
      32 yıl kamuda çalıştıktan sonra Sabancı Müzesi Müdürlüğü görevini üstlenen Dr. Nazan Ölçer de bu kanaati doğruluyor: “Türk İslam Eserleri Müzesi Müdürü iken faturayı ödeyemediğimiz için sularımızın kesildiğini hatırlıyorum. Bakanlık kaç para yollarsa ancak onu harcayabilirdik ve ödeneklerimiz asla yetmezdi. Her şey gecikirdi. Şimdi ampul param, elektrik su faturam ne olacak diye düşünmüyorum. Çok iyi yetişmiş, hakikaten bu işi yapmak isteyen insanlarla çalışıyorum. Daha ne isteyebilirim. Başarılı olmak zorundayım.”
      <br/>
      <br/>
      Fikret Yılmaz, aşılması gereken teknik sorunlar yanında müzecilik anlayışının da değişmesi gerektiğini savunanlardan. 19’uncu yüzyılda arkeoloji ile başlayan Türk müzeciliğinin ideolojik bir tercih olduğunu düşünüyor: “Birinci Dünya Savaşı’ndan sonra Ege Bölgesi’ni işgal eden Yunanlar İyonya bizimdir derken İtalyanlar aynı sebeplerle Akdeniz bölgesinden yer istiyordu. O günkü dünya dengeleri içinde tüm müdahaleler ‘siz buraya sonradan geldiniz’ mesajını içeriyordu. Bunu tersine çevirmek için çok bilinçli bir şekilde Türk Tarih Tezi ortaya atıldı. Biz de Hititler bizim atalarımızdır. Tarih öncesi dönemlerde Orta Asya’dan Anadolu’ya göçmüşlerdir. Sümerler Türk’tür, bütün dünya dilleri Türkçeden çıkmıştır vs. dedik. Müzeler bu anlamı sembolik olarak aktarıyordu.”
      <br/>
      <br/>
      Bu tartışmaların çok geride kaldığını düşünen Yılmaz’a göre yeni müzecilik anlayışı toplumsal dönüşümün bir işareti. Ancak henüz kat edilmesi gereken çok yol var. Öncelikle statik sergi anlayışından vazgeçilmesi gerekiyor. Aksi takdirde bir kez görülen müze tüketilmiş olur. İlgiyi taze tutmanın en kolay yolu da tematik sergiler. Yılmaz bu noktaya İzmir Müzesi’nin kuruluş aşamasında kendisine “Ben neden müzeye gitmiyorum?” diye sorarak gelmiş. Gezmek isteyeceği bir müze kurmaya çalışmış. Nazan Ölçer de Yılmaz gibi müzelerde kurgu olmadan bir şey anlatmanın mümkün olmadığını düşünüyor. Türkiye’de müzelerden uzak durulmasını da bu yeknesak anlayışa bağlıyor.
      <br/>
      <br/>
      Arkeoloji Müzesi’nin güvenliğinden sorumlu 150 görevli var. Aralarında müzenin tamamını gezen var mı bilinmez. Bir buçuk yıldır bu görevde olan Kadir Bey, hâlâ görmediği salonlar olduğunu itiraf ediyor. Eserler hakkında sahip olduğu bilgi de akrabalarını gezdirirken gördükleri ile sınırlı. Çok anlamıyor ama en azından sergilenen eserler arasındaki Kadeş Anlaşması’nın ilk yazılı vesika olduğunu biliyor. Bahçedeki eserler hakkında ise ne kadar isabetli olduğu bilinmeyen tahminleri var. ‘Zeus başı olabilir’ ya da ‘Bizans Dönemi eseri galiba’ açıklamalarında tek dayanağı bazı benzerlikler. Salonda sergilenen heykelerin altındaki bilgi notlarını okumuş bu sebeple gördüğü her erkek tasviri Zeus başı ona göre. Tarih öncesinden bugüne uzanan binlerce yıllık dönem hakkında bilgi sahibi olmak için küçük açıklamaların yetersiz olduğu muhakkak. “Muhteşem işlemeleri olan bir lahit gördüğünüzde ‘tamam, içinde bir adam gömülmüş.’ diyorsunuz. Ama bu kadar. Sonrası uzmanlık işi. Oysa yanına yazsanız, biraz canlandırmaya çalışsanız insanlar bakmadan geçeceğine önünde 5 dakika durur ve bir şeyler öğrenir.” tavsiyesi Fikret Yılmaz’a ait. Müzeciliğin başarısının iyi bir kurgu ile bağlantılı olduğunu söyleyen Yılmaz’a göre özel müzelerin rağbet görme sebebi de iyi düşünülmüş kurgular.
      <br/>
      <br/>
      Özel müzeler kısa sürede rekor seviyede ziyaretçi kabul ederken devlet müzelerinin terkedilmiş havasını en net İstanbul’da görmek mümkün. Sabancı, Koç ve Pera Müzesi adı en sık duyulanlardan. Ayrıca birbirine 1 kilometre uzaklıkta bulunan özel Modern Sanat Müzesi ile Resim Heykel Müzesi de manidar örneklerden. Resim Heykel müzesi için günde 20 ziyaretçi iyi bir sayı kabul edilirken İstanbul Modern bir ayda on binlerce insanın akınına uğrayabiliyor. 2005 yılında 198 bin ziyaretçi kabul eden Arkeoloji Müzesi Müdürü Karamut, Paris’teki Louvre Müzesi’nin yıllık ziyaretçi sayısının 8 milyon olduğunu ekliyor bu hatırlatmaya. Bu durumun iki sebebi olduğunu düşünüyor. İlki eğitim seviyesinin düşüklüğü. Karamut özellikle arkeolojik eserlerden zevk almanın belli bir kültürel birikim gerektirdiğini düşünüyor. Ancak iğneyi kendilerine batırmayı da ihmal etmiyor. Bu tenhalığın önemli sebeplerinin başında müzelerin halkla kaynaşamaması geliyor. “Müzeleri, hediyelik eşya mağazası, restoranı, konferans salonu, sineması geçici sergi mekânı ve kitapçısı ile bir kültür kompleksine çevirmek mümkün. Tüm aileye hizmet veren mekânların gezilmemesi söz konusu olamaz.” Karamut’a göre.
      <br/>
      <br/>
      YETKİ VE KAYNAKLA AŞILMAYACAK SORUN YOK
      <br/>
      <br/>
      Kamu müzelerinin yapması gerekenler arasında sayılanlardan biri de geçici sergiler açmak. Son olarak Sabancı Müzesi’nin ev sahipliği yaptığı Picasso sergisi, iyi fikirlerin alıcı bulmakta zorlanmayacağını ortaya koyuyor. Yalnız bir sorun var: Özel müzeler etkinlikler için yüksek maliyetli tanıtımlar yapabiliyor. Nitekim Picasso sergisi için aralarında New York Times’ın da olduğu prestijli yayın organlarında tam sayfa reklâmlar yayınlandı. Ayrıca sergi için hazırlanan bez afişler Paris, Londra, Moskova meydanlarını süsledi. Ancak devlet müzeleri bu imkâna sahip değil.
      <br/>
      <br/>
      Kamunun işletme tarzını yakından bilen Ölçer, peş peşe sıralan ve aslında çözümü basit gibi görünen problemlerin Türkiye siyasetinden kaynaklandığını düşünüyor. Ölçer’e göre sıkıntıların sebebi kültürü yöneten kadroların devamlılık arz etmemesi: “Her iktidar döneminde kadrolar değişince yeni sorumluların işleyişi öğrenmesini beklemek gerekiyor. Tam işler yoluna girdi derken yeni seçim dönemi geliyor ve makûs talih tekrarlanıyor.” Bu sadece Ölçer’in gözlemi değil. Yılmaz’ın “Müze müdürleri iktidarlar birlikte değişiyor.” tespiti ve İsmail Karamut’un bir buçuk yıl önce Alanya’daki görevinden Arkeoloji Müzesi müdürlüğüne gelmesi de aynı kanaati pekiştiriyor.
      <br/>
      <br/>
      Müzeciler, tüm bu olumsuzluklara rağmen eğitimde ve milli kültür oluşumunda müzelerin önemine dikkat çekiyor. Durum bu kadar netken anlayışı gözden geçirmek ve müzeleri cazip mekânlar haline getirmekten başka yol görünmüyor. Özel müzelerin düzenlediği kahvaltılar, konser ve konferansların da tek amacı var: Dost kazanmak. “İnsanlar mabede gider gibi müzeye gitmemeli, neşeli yerler olmak durumundayız.” diyen Ölçer, Sabancı Müzesi’nin nihai hedefini ‘tüm aileye sıkılmadan vakit geçirecek ortamlar oluşturmak’ diye açıklıyor; “Bunu başardıktan sonra kimseye kültürünüzü koruyun, geleneklerinize sahip çıkın demenize gerek yok. Onlar gerekeni yapacaktır.”
      <br/>
      <br/>
      Müze yöneticilerinin yıllar içinde edindikleri bu tecrübeler, çalıştıkları kurumlar için olduğu kadar yeni oluşumlar için de önemli. Nitekim Kültür Bakanlığı geçtiğimiz ay 20 ulusal müze dışındaki kurumları yerel yönetimlere devretme kararı aldı. Kimilerinin devrim olarak nitelendirdiği bu adım, kimilerine göre ise bakanlığının kendi omuzlarındaki yükü belediyelere yüklemesinden ibaret. Henüz hiçbir resmi bilgilendirme almayan, bu sebeple gelişmeleri basından takip eden yerel yönetimlerin bu tecrübelerden öğreneceği çok şey var. Yalnız yıllarını müzelerde geçiren uzmanların bir hatırlatması var: Müzecilik yalnızca arkeolojik eser sergilemek değildir. Gelenek ve göreneklerin, giyim kuşam ve mutfak kültürünün giderek sıradanlaştığı bir dönemde özellikle şehir müzelerine kültür derleme görevi düşüyor. Her şey hızla aşınırken müzelere insanlığın hafızası rolünü teslim etmek ve bunun hakkını vermek düşüyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24305), [web.archive.org (arşiv bağlantısı)](http://web.archive.org/web/20060720150249/http://www.aksiyon.com.tr:80/detay.php?id=24305)
