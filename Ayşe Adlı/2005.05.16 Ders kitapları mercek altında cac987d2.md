# Ders kitapları mercek altında

*Ayşe Adlı 2005.05.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tarih Vakfı’nın iki yıldır yürüttüğü ‘Ders Kitaplarında İnsan Hakları’ projesi için çalışmalar devam ediyor. Projeyi yürütenler, ilköğretim ve lise kitaplarında insan haklarına aykırı 4 bin civarında ifade olduğunu iddia ediyor. Peki ‘insan hakları’ kavramı herkes için aynı anlama mı geliyor?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070805202048im_/http://www.aksiyon.com.tr/resim/545/73.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tarih Vakfı’nın, tartışmalara sebep olan, ders kitaplarında insan hakları çalışması devam ediyor. Tarih Vakfı gönüllülerinin Avrupa Komisyonu ile Açık Toplum Enstitüsü’nün mali desteğiyle iki yılda tamamladığı projenin ilk adımı şubat ayı içinde açıklanmış ve çeşitli sivil toplum temsilcilerinin tepkilerine vesile olmuştu. 287 uzmanın 190 kitapta yaptığı taramanın sonuçlarını içeren analizden sonra bu kez de ‘nasıl eğitiliyoruz’ sempozyumu bildirileri ve ‘ders kitaplarında insan hakları anket sonuçları’nı içeren iki kitap hazırlandı.
   <br>
    <br>
     İki yılda tamamlanan ‘Ders Kitaplarında İnsan Hakları’ taramasının sonuçlarını şubat ayı içinde açıklayan Tarih Vakfı Başkanı Prof. Dr. Orhan Silier, ilköğretim ve lise seviyesinde okutulan kitaplarda İnsan Hakları Evrensel Bildirgesi’ne aykırı 4 bin civarında hak ihlali olduğunu açıklamıştı. Taramanın sonucu, bir raporla Milli Eğitim Bakanlığı’na da iletilmiş ve kitapların acilen değişmesi gerektiği belirtilmişti. Çeşitli sivil toplum kuruluşlarının ihtiyatla yaklaştığı projede öne çıkan bazı konu başlıkları şöyle: “Türkiye’de yaşanan kültürel ve politik sorunların, şiddet, uzlaşmazlık eğilimi gibi problemlerin temeli ders kitaplarına dayanıyor. Ders kitaplarında sistemli bir şekilde Türk-Sünni kimliği ve erkek üstünlüğü ön plana çıkarılıyor. İtaat, biat, aidiyet sembolleriyle çocuklar bağnaz kişiler haline getirilmeye çalışılıyor. Baştan aşağı sorunlu olan din dersinin zorunlu olmaktan çıkarılması, mevcut haliyle ise müfredattan çıkarılması daha doğru olur.”
     <br/>
     <br/>
     Projenin devamı niteliğindeki ‘Nasıl Eğitiliyoruz Sempozyumu’ ve ‘Ders Kitaplarında İnsan Hakları Anket Sonuçları’ kitapları, ilk taramadan iki ay sonra mayıs ayı içinde yayımlandı. Anket sonuçlarının yer aldığı kitabın giriş kısmındaki ifadeler göz önüne alındığında projeyle ilgili en su götürür konunun projeyi hazırlayanların da zihnini meşgul ettiği görülüyor: “Herkes insan haklarından aynı şeyi mi anlıyor? Farklı anlamlar ve algılamalar neye işaret ediyor?”
     <br/>
     <br/>
     MAZLUMDER İstanbul Şube Başkanı Avukat Mustafa Ercan, ders kitaplarında insan hakları çalışmasına ihtiyatla yaklaştıklarını belirterek öne çıkarılan konulara bakıldığında çalışmanın hakikati elde tutma çabası olarak görülebileceğini söylüyor. ‘İnsan Hakları’ kavramının yaşamı kolaylaştıracak bir zemin oluşturmak anlamına geldiğini belirten Ercan, hak algılamasında tek bir doğrunun var olduğunu kabul etmenin zeminle üst yapının yer değiştirmesi anlamına geleceğini ifade ediyor. İnsan hakları eğitiminde ciddi sorunlar olduğunu ve bu alanda ufuk açıcı çalışmalara ihtiyaç duyulduğunu vurgulayan Ercan, “Eğitim anne ve babayı esas almak ve bütün bir toplumla ilgili olmak üzere henüz reşit olmayan çocuğa belli bilgilerin aktarılması demektir. Yapılacak aktarımlarda varoluşa ilişkin sorulara verilecek cevapların yönlendirici olacağı açıktır. Çocuğun sınırlı verili dünyasında tamamıyla özgür olması beklenemez. Ancak eğitimde verilen birtakım yargıların topyekûn reddedilmesi ve hak ihlali olarak görülmesi de problemli bir yaklaşım olur.” şeklinde görüş bildiriyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21405), [web.archive.org (arşiv bağlantısı)](http://web.archive.org/web/20070805202048/http://www.aksiyon.com.tr:80/detay.php?id=21405)
