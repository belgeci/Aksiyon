# Tazminatları da üniversiteye ödetmiş!

*Ayşe Adlı Bilinmeyen-tarih*

<div>
 <font>
  <img border="0" height="1" src="/web/20041015045853im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041015045853im_/http://www.aksiyon.com.tr/resim/513/32.jpg" vspace="5"/>
  </p>
 </font>
 <font class="content">
  İstanbul Üniversitesi’nin görevden alınan rektörü Prof.Dr. Alemdaroğlu’nun, son 10 ayda kaybettiği  davaların 141 milyarlık  faturasını üniversiteye yüklediği ortaya çıktı.
 </font>
 <p>
  <font class="content">
   Türkiye’de yüksek öğrenim denince İstanbul Üniversitesi’nin tarihî kapısı gelir ilk akla. On binlerce öğrencisi ile Türkiye’nin önde gelen üniversitelerinden olan İstanbul Üniversitesi, Kemal Alemdaroğlu’nun 1997’de rektör olarak atanmasından bu yana sık sık eğitim dışındaki icraatlarıyla anılıyor kamuoyunda. 1453’te Fatih Sultan Mehmet tarafından kurulan medresenin cumhuriyet döneminde yüksek öğrenim yuvası haline getirilmesiyle Avrupa’nın en iyi 10 üniversitesi arasına giren kurum bugünlerde yine gündemde... Elbette, eğitim dışındaki icraatlarıyla...
   <br/>
   <br/>
   Yüzlerce öğretim üyesi hakkında soruşturmanın açıldığı, sicil bozmadan devlet memurluğundan men’e kadar cezaların uygulandığı üniversitede en yetkin hocalar kıyıma uğradı, bilimsel çalışmalar da büyük darbe aldı. Bu kez ortaya çıkan fatura ise mali... Cumhurbaşkanı Ahmet Necdet Sezer’in görevden aldığı eski Rektör Kemal Alemdaroğlu’nun yargının da tescil ettiği adaletsiz uygulamalarının faturası yine üniversiteye kesildi. Kurum bütçesinden üst yönetimin mağdur ettiği öğretim üyelerinin kazandıkları davalar için son 10 ayda 141 milyar 372 milyon lira ödendi.
   <br/>
   <br/>
   Aslında anayasa ve kanunlardaki amir hükümler gereği bu tutarın sebep olandan tahsil edilmesi gerekiyordu. Ancak Alemdaroğlu, rektörlüğü döneminde resmi yazıyla uyarılmasına rağmen, üniversitenin ödediği tazminatları sorumlularına yansıtmadı. Zira, bu durumda en büyük pay kendisine düşecekti. Neticelenen tazminat davalarının sonucunda, birkaç ay görevinden alınan bir öğretim üyesi toplam 56 milyar lira almaya hak kazandı. Halihazırda devam eden birçok davanın sonuçlanmasıyla söz konusu fatura daha da kabaracak.
   <br/>
   <br/>
   Yüz milyarlarca lira tazminat Alemdaroğluna rücu edilecek
   <br/>
   <br/>
   İstanbul Üniversitesi Rektörlüğüne açılan tazminat davalarının bir kısmı sonuçlanırken hâlâ görülmeyi bekleyen davalar var. Edebiyat Fakültesi eski öğretim üyesi Prof. Dr. Ahmet Ağırakça, İstanbul Üniversitesi’nde 22 yıl görev yaptıktan sonra, “Başörtüsü mağduru kız öğrencilerin kurduğu Özgür-der güzel bir teşebbüs, hayırlı olsun” cümlesini söyledikten sonra hayatının akışı değişti. Önce istifası istenen, ardından da Alemdaroğlu’nun talebiyle YÖK tarafından devlet memurluğundan men edilen Ağırakça, 1999’da çıkarılan memur sicil affına uğradığı hâlde görevine iade edilmedi. İdari Davalar Kurulu’nun lehte karar vermesinden sonra Danıştay kararını bekleyen Ağırakça, 5 yıllık tazminatının yüz milyarlarca lirayı bulabileceğini belirtiyor.
   <br/>
   <br/>
   Görevinden alınan, olumsuz sicil verilen öğretim üyeleri ile mağdur edilen öğrencilerin açtığı davalarda üniversite tazminata mahkum oluyor. Tazminatların Anayasa’nın 129 ve 657 sayılı Devlet Memurları Kanununun 13 maddesindeki amir hükümler nedeniyle sebebiyet verenlere yansıtılarak tahsil edilmesi gerekiyor. Cumhurbaşkanı’nın atadığı Üniversite’nin Rektör Vekili Prof. Dr Tankut Centel’in Hukuk Müşavirliği bünyesinde bir komisyon kurarak davaların incelenmesini istediği öğrenildi. Komisyon çalışmalarından sonra kanun hükmü gereği bu bedellerin mahkumiyete sebep olanlara rücû edilerek tahsil edilmesi gündeme gelecek. Rektörlük rücû işlemlerini inceledikten sonra 15 gün içinde sorumlulara bildirimde bulunarak ödeme yapmalarını isteyecek. Bu gerçekleşmezse yasal işlem başlatılacak.
   <br/>
   <br/>
   Rektörlüğün incelemesinden sonra Alemdaroğlu’nun ne kadar ödeyeceği ortaya çıkacak. 141 milyar liralık listede 41 kişinin tazminat aldığı görülüyor. Tazminatlar Aralık 2003 ile Ağustos 2004 arasını kapsıyor. İstanbul Üniversitesi Bütçe Dairesi Başkanlığı tarafından hazırlanan listede; Çapa Tıp Fakültesi eski Dekanı ve rektör adayı Prof. Dr. Mesut Parlak, Veterinerlik Fakültesi eski Dekanı Prof. Dr. Tahsin Yeşildere’nin yanı sıra Özgürlük ve Dayanışma Partisi eski Genel Başkanı Ufuk Uras ve daha birçok isim var. İki ayrı davada toplam 56 milyar 346 milyon 300 bin lira ile en fazla tazminat kazanan isim Edebiyat Fakültesi öğretim Üyesi Doç. Dr. Zülfikar Tüccar. Tüccar’la birlikte 41 kişinin adının  yer aldığı listeye göre ismi geçen kişilere 43 milyar 143 milyon 50 bin lira ile 28 milyon 250 bin lira arasında ödeme yapılmış.
   <br/>
   <br/>
   İstanbul Üniversitesi ile davalık olan öğretim üyelerinden biri Plastik ve Rekonstrüktif Cerrahi Ana Bilim Dalı Öğretim üyesi Doç. Dr. Tamer Koldaş. Yardımcı doçentliği döneminde rektör tarafından 3 yılda bir yenilenmesi gereken sözleşmesi yapılmayınca hakkını mahkemede arayan Koldaş, mahkeme sözleşmenin uzatılmasına karar verdikten sonra açtığı tazminat davasını kazanarak toplam 15 milyar 925 milyon 750 bin lira almaya hak kazandı. Koldaş, Üniversite’nin yeni döneme girdiğini düşündüğünden kurumun yıpranmaması için yorum yapmaktan kaçınıyor.
   <br/>
   <br/>
   Alemdaroğlu’nu dava eden öğrenciler de tazminat kazandı
   <br/>
   <br/>
   İstanbul Üniversitesi eski Rektörü Kemal Alemdaroğlu, sadece öğretim üyeleri ile değil öğrencilerle de karşı karşıya geldi. 21 Mart 2001’de Nevruz kutlamalarında devlet malına zarar verdikleri gerekçesiyle bir dönem okuldan uzaklaştırılan öğrenciler, İstanbul Üniversitesi Rektörlüğü’ne karşı dava açtı. Yürütmeyi durdurma kararının ardından tazminat davası açan ve 1 milyar lira tazminat almaya hak kazanan 6 öğrenciden biri de Türk Dili ve Edebiyatı Bölümü öğrencisi Özlem Deniz Coşkun. Coşkun ve arkadaşları, rektörlüğün itirazı üzerine dava Bölge İdare Mahkemesi’ne gittiği için henüz tazminatlarını alamadı. Öğrenciler mahkemeyi kazanıp yürütmeyi durdurma kararı aldıkları hâlde kendilerine üniversite tarafından ek sınav hakkı tanınmadı ve aldıkları disiplin cezası sicillerinden silinmedi. Bu nedenlerle Avrupa İnsan Hakları Mahkemesi’ne başvurduklarını söyleyen Coşkun, oradan henüz bir karar çıkmadığını söylüyor. Kemal Alemdaroğlu’nun intihal yaptığı ortaya çıktıktan sonra protestolara katılan öğrenciler hakkında disiplin soruşturması başlatılması talimatı verdiğini söyleyen Coşkun, bir basın açıklamasına katıldığı için bir yıl uzaklaştırma daha aldı. Tekrar yürütmeyi durdurma kararı alan Coşkun okula başvurmak için üniversitenin açılmasını bekliyor.
   <br/>
   <br/>
   Kemal Alemdaroğlu’nun ismi en çok 28 Şubat sürecinde duyuldu. Göreve atanır atanmaz Nur Serter’i rektör yardımcılığına atayan Alemdaroğlu, hiç vakit kaybetmeden Türkiye’nin ilk ve tek başörtülü doçenti olan Sevgi Kurtulmuş’u görevden aldı. Alemdaroğlu döneminde, üniversite yönetimiyle anlaşmazlığa düşen öğretim üyeleri arasında; Prof. Dr. Burhan Şenatalar, Prof. Dr. Ülkü Azrak, Prof. Dr. Bülent Tanör, Prof. Dr. Murat Orbay, Prof. Dr. Çetin Özek, Prof. Dr. Aysel Çelikel, Prof. Dr. Cemal Bali Akal, Prof. Dr. Şefik Dursun, Prof. Dr. Niyazi Öktem, Prof. Dr. Mesut Parlak, Prof. Dr. Turgut Tarhanlı gibi bilim dünyasında tanınmış isimler var.
   <br/>
   <br/>
   Adaletsizliğe uğradığını düşünenlerden bir kısmı hukuki mücadele başlatırken kimi de “Nasılsa sonuç alamayacağım, boşuna uğraşmanın bir anlamı yok” diyerek bundan vazgeçti. Haksız muameleye tabi tutuldukları gerekçesiyle dava açan öğretim üyelerinin bazıları hemen sonuç aldı, bazıları ise hâlâ adaletin tecellisini bekliyor. Kemal Alemdaroğlu’nun haklarında olumsuz sicil verdiği Prof. Dr. Hüseyin Hatemi, Prof. Dr. Mesut Parlak, Prof. Dr. Şefik Dursun, Prof. Dr. Tahsin Yeşildere, Prof. Dr. Bülent Tanör, Prof. Dr. Alaattin Çelik, Prof. Dr. Toktamış Ateş, Prof. Dr. Aysel Çelikel ve Prof. Dr. Reşat Apak mahkeme yoluyla yürütmenin durdurulması kararı aldı. Fakat karar bazı öğretim üyelerinin sicilinin düzeltilmesi için yeterli olmadı. Hâlâ sicilinin düzeltilmesini bekleyen isimlerden bir tanesi de Mühendislik Fakültesi eski Dekanı Prof. Dr. Reşat Apak. Yasaya göre iki kez olumsuz sicil verilen öğretim üyesi, görevinden uzaklaştırılarak mesleğinden olabiliyor.
   <br/>
   <br/>
   Alemdaroğlu’nun olumsuz sicil verdiği bir diğer isim olan Veterinerlik Fakültesi eski Dekanı Prof. Dr. Tahsin Yeşildere ise fakültenin internet bağlantısı ve telefonları kesilerek cezalandırıldı. Yeşildere’nin odasına 20 metre yakınındaki cafe’ye internet bağlantısı sağlayan üniversite, iki yıl dekanına bu imkanı çok gördü. Hukuk tarihine geçecek bu olay mahkemelik oldu. Yeşildere, akademik personele kadro verilmemesi fakülteyi sıkıntıya sokunca görevini bırakmayı tercih etti. Öğretim üyeleri arasında ‘Alemdaroğlu davasının mücahidi’ olarak anılan isim Cerrahpaşa Tıp Fakültesi Göz Araştırma Merkezi eski Direktörü Prof. Dr. Celal Erçıkan. İstanbul Üniversitesi’nde yarım asır görev yapan Erçıkan, Alemdaroğlu’nun usulsüzlük, yolsuzluk, rüşvet, irtikap, ihaleye fesat karıştırmak suçlarını işlediğine dair belgelerin bulunduğu 1400 sayfalık dosyayı İstanbul Cumhuriyet Başsavcılığı ve Cumhurbaşkanlığı’na gönderdi. Dönemin cumhurbaşkanı Süleyman Demirel’den “yanlış hesap Bağdat’tan döner” cevabını almasına rağmen herhangi bir takibat yapılmadı. Savcılıklar görevsizlik kararıyla belgeleri YÖK’e gönderdi. YÖK’ün bir önceki başkanı Kemal Gürüz döneminde iddialar hakkında kayda değer bir girişimde bulunulmadı.
   <br/>
   <br/>
   Emekli olduktan sonra Alemdaroğlu tarafından merkez kampüse girişi yasaklanan Erçıkan, bu kez de Ahmet Necdet Sezer’e 15 civarında yolsuzluk dosyası iletti. Cumhuriyet Başsavcılığı’nın nihayet yeni YÖK yönetimine gönderdiği dosyalar sonucunda Alemdaroğlu hakkında soruşturma başlatıldı. Önümüzdeki günlerde peş peşe 17-18 dava açılacağını söyleyen Erçıkan, bütün yanlışlarda kolektif bir sorumluluk olduğunu belirtiyor. Davalarda sorumluluğu olan senato üyeleri ve dekanların da hesap vermesi gerekecek.
   <br/>
   <br/>
   Üniversite Öğretim Üyeleri Derneği Başkanı Prof. Dr. Kadir Erdin, üniversitede yaşanan olumsuzluklara karşı çıktığında her seferinde Alemdaroğlu’yla karşı karşıya geldiği görüşünde. Prof. Dr. Kadir Erdin, yürüttükleri uzun soluklu bir mücadelenin Alemdaroğlu’nun görevden alınmasıyla sonuçlanmasından memnun. Ancak, görevden almaya sebep olan kararlarda imzaları olan dekanların hâlâ iş başında olmalarını anlayamıyor. Akademik etik açısından konuyu sonuna kadar takip edeceklerini söyleyen Erdin, “Dekanlar ve Senato üyeleri Alemdaroğlu’nun görevden alınmasıyla konunun kapandığını düşünüyor olabilirler, fakat yanılıyorlar” diyor.
   <br/>
   <br/>
  </font>
 </p>
</div>


## Yorumlar

### beşir çoban, 05-Ekim-2004
> Bunu da bekliyorduk: 
> Doğrusunu isterseniz, daha önce yaptıklarını okuduktan sonra, Kemal Alemdaroğlu’nun tazminatları üniversiteye ödetmiş olmasına şaşırmadım. Alemdaroğlu dönemini eşeledikçe, “Bunu da bekliyorduk” dedirtecek birçok olayın açığa çıkacağına inanıyorum.

Kaynak: [www.aksiyon.com.tr](http://www.aksiyon.com.tr:80/detay.php?id=16476&yorum_id=1), [web.archive.org (arşiv bağlantısı)](http://web.archive.org/web/20041015045853/http://www.aksiyon.com.tr:80/detay.php?id=16476&yorum_id=1)
