# “Kabul edenler tekbir getirsin”

*Ayşe Adlı 2005.05.09*

<div>
 <font>
  <img border="0" height="1" src="/web/20051004025644im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051004025644im_/http://www.aksiyon.com.tr/resim/544/22.jpg" vspace="5"/>
  </p>
 </font>
 <font class="content">
  Türkiye Gönüllü Teşekküller Vakfı’nın bir yıldır hazırlıklarını sürdürdüğü Uluslararası Sivil Toplum Kuruluşları Konferansı İstanbul’da yapıldı. 40 ülkeden yüzün üzerinde kuruluşun temsil edildiği konferans, ardında kurumsal bir birlik ve uzun süre devam edecek gibi görünen fikir ayrılıkları bıraktı.
 </font>
 <p>
  <font class="content">
   Türkiye Gönüllü Teşekküller Vakfı (TGTV) tarafından 30 Nisan-1 Mayıs tarihlerinde İstanbul’da Uluslararası Sivil Toplum Kuruluşları Konferansı düzenlendi.
   <br>
    <br>
     Türkiye ile birlikte 40 ülkeden 130’a yakın sivil toplum kuruluşunun (STK) katıldığı toplantının temel amacı, İslam coğrafyasında faaliyet gösteren kuruluşları bir çatı altında toplamaktı. Nitekim katılımcılar, ikinci günün sonunda ‘İslam Ülkeleri Sivil Toplum Kuruluşları Birliği’ni kurduktan sonra İstanbul’dan ayrıldı.
     <br/>
     <br/>
     Arnavutluk’tan Mali’ye geniş bir coğrafyadan gelen konuklar; ten renkleri, dilleri ve giyim tarzları ile büyük bir renklilik oluştururken söylemler birbirine çok yakındı. Farklı bölgelerden gelen onlarca STK temsilcisi, birkaç dakikaya sığdırmaya çalıştıkları konuşmalarında, geç kalınmış bir adıma işaret etti. “İslam toplumunda var olan özgüven eksikliği dışarıdan müdahaleyi kolaylaştırıyor. Birlikte hareket edemediğimiz için sorunların önünü alamıyoruz.” tezinin sıkça dile getirildiği konferansta, “Demokrasi ve insan hakları İslam dünyası için ne anlam ifade ediyor? Batının İslam dünyasına sunduğu insan hakları söylemi ne kadar masum?” gibi sorular soruldu. Ancak toplantının süresi, cevapların konuşulmasına yetmedi.
     <br/>
     <br/>
     21. yüzyıl STK çağı olacak
     <br/>
     <br/>
     Konuşma süresinin önemli kısmını teşekkür ve selamlamaya ayıran konuşmacıların tebliğlerinde altını çizdikleri ana konular alt alta sıralandığında beklenti ve kaygılardaki benzerlik ortaya çıkıyor: Dünyanın sürüklendiği nokta, STK’ları her geçen gün daha stratejik bir konuma getiriyor. Bu nedenle İslam dünyasının sivil toplum konusunda kendi tanımını yapması şart. Soğuk Savaş’tan sonra yeni seçilen düşman olan ‘İslam’ı doğru anlatmak ve karar mekanizmalarında etkili olmak için bir araya gelmeli ve başta Birleşmiş Milletler olmak üzere uluslararası oluşumlara katılmalıyız.
     <br/>
     <br/>
     İlk adımda, aynı coğrafyada yer alan ve aynı kaynaklardan beslenen kişi ve kuruluşların bir araya gelmesine vesile olan konferansta, birçok toplantıda olduğu gibi salon ve kulis gündemi birbirinden farklıydı. Toplantı salonundaki konuşmalarda, Ortadoğu ülkelerinin siyasi şartlarının da etkisiyle dikkatli ve büyük ölçüde diplomatik bir dil kullanılırken kafalarda oluşan soru işaretleri kulise taşındı. Zaman zaman toplantının amacını ve organizatörlere göre başarısını gölgede bırakacak düzeye çıkan tartışmaların nedenini, konferansın Büyük Ortadoğu Projesi (BOP) kapsamında yapıldığı iddiaları teşkil ediyordu. Tereddütlerini dile getiren herkes, kurulması hedeflenen birliğin olumlu bir teşebbüs olduğu konusunda hemfikirken, uyarılar dışarıdan gelebilecek müdahalelere karşı temkinli olunması yolundaydı.
     <br/>
     <br/>
     Eleştiriler BOP’a hizmet ediyor
     <br/>
     <br/>
     Türkiye’den katılan STK temsilcilerinin dışında başta El Cezire olmak üzere Irak, Mısır ve Katar televizyonlarına da taşınan iddialar, bir buçuk yıl önce yapılan bir toplantıdan kaynaklanıyor. TGTV yetkililerinin dönemin ABD büyükelçisi ve İstanbul konsolosu ile yaptığı görüşmenin basında BOP ile birlikte anılması ve organizasyon konusunda cevapsız kalan sorular endişeleri artırıyor.
     <br/>
     <br/>
     Eleştirileri, konferansın başarısını gölgelemeye yönelik olarak değerlendiren TGTV Başkanı Necmi Sadıkoğlu, bütün bu iddialara rağmen başarılı bir sonuç aldıkları görüşünde. Amerikalı yetkililerle, konferans düzenleme fikri ortaya çıktıktan çok sonra ve sadece bir kez görüştüklerini belirten Sadıkoğlu, bu görüşleri “İslam coğrafyasında ABD etiketi yapıştırılan hiçbir oluşumun başarıya ulaşma şansı yok. Bu nedenle iyi niyetten uzak olan bu iddiaların temelinde başarıyı baltalama niyeti var.” şeklinde yorumluyor.
     <br/>
     <br/>
     Konferansa dair hâlâ tartışılan konulardan bir diğeri ise toplantının dışişleri bakanlığı tarafından finanse edildiği iddiası. Tüm masrafların bağışlarla karşılandığını söylerken finans kaynakları konusunda net bir açıklama yapmayan Sadıkoğlu’na göre hükümetten maddi destek almak eleştirilecek bir durum değil. Ayrıca ne TGTV’nin ne de başka bir kuruluşun finans kaynaklarını açıklama zorunluluğu yok. Toplam harcama tutarının önümüzdeki günlerde kesinleşeceğini söyleyen Sadıkoğlu, eleştirileri iyi niyet sorgulaması olarak yorumluyor.
     <br/>
     <br/>
     Cevabı kuliste aranan sorular bunlarla da sınırlı değil: “Hükümetin meclis başkanı, dışişleri bakanı ve milletvekili düzeyindeki yoğun katılımı, organizasyonu sivil olmaktan çıkardı. Yurtdışından davet edilen STK’lar arasında muhalif kuruluşlar yok ve davetliler ülkelerini temsil kabiliyetine sahip değil. Konferans sonrasında sonuç bildirgesi yayımlanmadı. Tüzük ve temsilci seçimi şimdiye kadar görülmemiş bir şekilde tekbirlerle yapıldı ve oylamalarda katılımcıların görüşleri dikkate alınmadı...”
     <br/>
     <br/>
     Bu itirazları da değerlendiren TGTV Yönetim Kurulu Başkanı Necmi Sadıkoğlu’na göre siyasiler, STK toplantılarına ilk kez katılmıyor. Hükümetin teveccühünün misafirlerin katılımı açısından önemli olduğu savunan Sadıkoğlu, Uluslararası Sivil Toplum Kuruluşları Konferansı’na davet ettikleri organizasyonlara yönelik eleştirileri de iyi niyetten uzak buluyor; “Öncelikle uluslararası toplantılarda ülkelerini temsil eden ve bünyesinde birden fazla oluşum bulunan şemsiye kuruluşları davet ettik. İnisiyatifimizi ülkelerine girmeleri yasak olmayan ve taleplerini yasal sınırlar içinde ifade eden kuruluşlardan yana kullandık ama işbirlikçi kurumları da çağırmadık.”
     <br/>
     <br/>
     İki gün süren temaslar boyunca kimsenin birliğin kurulmasına ve tüzüğe itiraz etmediğini söyleyen Sadıkoğlu, bu yöndeki eleştirilerin gerçeği yansıtmadığı görüşünde. “Konferansın en önemli sonucu Uluslararası STK Birliği’nin kurulmuş olması. Bu karar bizim için sonuç bildirgesi anlamına geliyor. Hazırlanan tüzük ise geçici bir metin. Seçilen yönetim bu taslak metin üzerinde çalışarak son halini verecek.” diyor. İlân edilen Uluslararası STK Birliği’nin genel sekreterliğine seçilen Sadıkoğlu’na göre oylama esnasında oturum başkanının, “Tekbir getirenler kararı kabul etmiş sayılacaklar.” diyerek tartışmalı bir sonuca ulaşması ise “Başkanın takdirinden ibaret” sözleriyle yorumluyor. Bu kadar büyük bir organizasyonun birtakım eksikliklerinin olmasının doğal karşılanması gerektiğini belirterek, “Ortada yıllardır hedeflenen başarılı bir birliktelik var. Eleştiriler bilgilendirme eksikliğinden kaynaklanıyorsa özür dileyebiliriz. Ama bilinmesi gerekir ki söz konusu oluşum tamamen bize ait ve bugüne kadar olduğu gibi bundan sonra da dışarıdan müdahale olması söz konusu olamaz.” diyor.
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20051004025644js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21168&yorum_id=1), [web.archive.org (arşiv bağlantısı)](http://web.archive.org/web/20051004025644/http://www.aksiyon.com.tr:80/detay.php?id=21168&yorum_id=1)
