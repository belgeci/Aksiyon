# Sahip çıkarsan yetim kalmayacak!

*Ayşe Adlı 2006.06.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünyada korunmaya muhtaç 25 milyon çocuk var. İHH’nın gönüllü aile çalışması binlerce kilometre ötedeki bu çocukların ‘evlat edinilmesini’ amaçlıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070612211959im_/http://www.aksiyon.com.tr/resim/602/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Şimdi babam -var ya- karşımda olsaydı / açılırdı bütün pencereler, bütün sur kapıları / amma fiyakalı gezerdim sokaklarda...” Babasını kaybetmiş bir çocuğun, ki kim bilir kaç yaşındadır şimdi, duygularının anlık ifadesi bu mısralar. Yaşayanlar çok daha iyi bilir elbet, en fazla eziklik olarak düşer anne baba yokluğunun yükü omuzlara. Gözlerdeki hüznü de eklemek gerek ayrıca.
   <br>
    <br>
     Geçtiğimiz hafta dünyanın dört bir yanından onlarca yetim, ‘anne babasını yitirmiş her çocuk, geride kalanlara emanettir’ düsturunu hatırlatmak için İstanbul’daydı. Onların gezip eğlendiği saatlerde başka yaşıtlarının göğsüne iliştirildi aynı etiket. Filistinli Hüda’nın yaşadıklarından haberleri yoktu söz gelimi. Kapalı kapılar ardında yapılan toplantıların gündeminde ise dünyanın tüm yetimlerinin sorunları vardı. Minik misafirlerin ziyaretinin ve toplantının vesilesi İnsan Hak ve Hürriyetleri ve İnsanî Yardım Vakfı’nın (İHH) düzenlediği Uluslararası Çocuk Buluşması idi.
     <br/>
     <br/>
     BİR EL DEĞİNCE YETİM SAÇINA...
     <br/>
     <br/>
     Türkiye’nin yakın geçmişinde pek çok doğal afet ve savaş var. Balkan Savaşları, Trablusgarp, Birinci Dünya Savaşı ve son olarak Kurtuluş Savaşı’nda yaşanan acılar hâlâ hafızalarda. Bu dönemde açılan yaralardan biri de kimsesiz kalmış çocuklardı. Dönemin Doğu Orduları Komutanı Kâzım Karabekir’in, ‘Ölen, dilenen, hapse düşen çocukların yasını ailesi çekse de tasasını topyekûn devlet çekmelidir’ sözü, bugün de karşılığı olan bir hassasiyet olarak duruyor orta yerde. Nerede olursa olsun yardıma muhtaç bütün çocukların vebali var yetişkinlerin omzunda.
     <br/>
     <br/>
     Türkiye’de kimsesiz çocuklara yönelik çalışmaları Sosyal Hizmetler ve Çocuk Esirgeme Kurumu (SHÇEK) yürütüyor. Bu kurumun varlığı toplumun geri kalanının sorumluluğunu hafifletmiyor tabii. Tecrübeler, bir çocuğun ait olduğu yerin aile ortamı olduğunu ortaya koyuyor. Her ne kadar henüz istenen sonuçlar elde edilememiş olsa da birkaç yıldır yaygınlaştırılmaya çalışılan ‘koruyucu aile’ uygulamasının ardında da bu tespit var. SHÇEK, UNICEF, İHH ve diğer sivil toplum kuruluşlarının işaret ettiği yön aynı: Ailesini kaybetmiş bir çocuk için düşünülecek son seçenek çocuk yuvaları olmalı. Oysa Türkiye’deki tablo bu gerçeğin yeterince anlatılamadığını ortaya koyuyor. SHÇEK verilerine göre kurumlarda kalan 20 bine yakın çocuğun sadece yüzde 15’inin yani 3 bin kadarının hayatta birinci derece yakını yok.
     <br/>
     <br/>
     İHH yetim birimi sorumlusu Emel Fazlıoğlu, bu rakamın ciddi bir toplumsal yaraya işaret ettiği kanaatinde: “Annesini ya da babasını kaybetmiş bir çocuğa nasıl olur da amcası, teyzesi ya da başka bir yakını sahip çıkmaz. Sadece akrabalar harekete geçirilse yuvalarda kalan çocuk sayısı bir anda 5 bine iner.” Fazlıoğlu meselenin temelinde duyarsızlık değil ekonomik yetersizliğin yattığını düşünüyor. Son yıllarda yetimler konusunda ciddi çalışmalar yapan İHH yetkililerine göre ailelere maddî destek sağlandığı takdirde çözüm için önemli bir adım atılmış olacak. Ki bu yöntem, tahmin edilenin aksine SHÇEK’in ekonomik yükünü oldukça hafifletecek. Tek yapılması gereken sosyal hizmetlerde yeni düzenlemeler içeren mevcut tasarıların bir an önce yasalaştırılıp yürürlüğe konulması.
     <br/>
     <br/>
     Türkiye’de kimsesiz çocuklar için yapılabilecekler bununla sınırlı değil elbette. Yetim Sempozyumu’nda sunulan öneriler arasında koruyucu aile dernekleri kurulması, diyanet görevlilerinin yuvalarda aktif rol üstlenmesi, uluslararası kuruluşlarda söz sahibi olunması gibi maddeler de var. İHH yetkilileri bu teklifleri 20’ye yakın ülkede yürüttükleri çalışmaların tecrübesi ile sunuyor. Vakfın korunmaya muhtaç çocuklara yönelik projeleri 1992’den beri yapılan insanî yardım faaliyetlerinin önemli bir ayağını oluşturuyor. Çünkü yardımın vesilesi savaş, afet ya da kıtlık, ne olursa olsun en fazla zarar gören hiç şüphesiz çocuklar oluyor.
     <br/>
     <br/>
     Vakıf yetkililerinin ‘tarihî ve manevi sorumluluk alanı’ olarak ifade ettiği coğrafyaya dair tabloyu şöyle özetlemek mümkün: Filistin ve Çeçenistan’da korunmaya muhtaç çocukların yüzde 25’i şehit yetimi. Pakistan’da basına 35 bin olarak yansıyan yetim sayısı aslında 100 bin civarında. Ve depremin üzerinden uzunca bir zaman geçmesine rağmen Açe’deki kamplara yetim girişi hâlâ devam ediyor. Geçtiğimiz hafta ikincisi düzenlenen ve geleneksel hale getirilmesi planlanan çocuk buluşmasının amacı da bu manzaranın unutulmasına mâni olmak. Haberdar olmanın sorumluluk altına girmek anlamına geldiğini hatırlatan Fazlıoğlu, rivayetlere konu olan çocukları ete kemiğe bürünmüş halde görmenin hassasiyetleri artıracağına inandıklarını ifade ediyor.
     <br/>
     <br/>
     HEDEF GÖNÜLLÜ AİLELERİ ÇOĞALTMAK
     <br/>
     <br/>
     Bu yılki programın bir maksadı daha var: 2006 yılıyla birlikte başlatılan gönüllü aile çalışmasına hız kazandırmak. Geçici yardımlar dışında İHH’nın uzun vadeli himayesine aracılık ettiği yetim sayısı 2 bini aşmış durumda. Sadece Pakistan’daki yetimhanelerde bin civarında çocuk kalıyor. Bu kurumların Türkiye’deki yuvalardan farkı şu: Şartlar ne olursa olsun ailelerin bir arada kalmasını sağlamak için yardıma muhtaç anne ya da babalar çocukları ile birlikte kamplara kabul ediliyor. Bu yaklaşım kurumun maddi yükünü hayli arttırıyor elbette. Gönüllü aile çalışmasının maksadı da Türkiye’deki aileleri Somali, Burkina Faso ya da Kosova’da yardım bekleyen insanlarla bir araya getirmek ve bu sayede öncelikle hayatta kalan yakınları bir arada tutmak. Gönüllü aile uygulaması yeni projelerle birlikte 20’ye yakın ülkeyi kapsıyor. Yapılacak yardımın miktarı ülkenin ekonomik durumuna göre değişiyor. Somali’de bir yetim çocuğun ailesi ile birlikte geçimi için aylık 30 dolar yani yalnızca 50 YTL kâfi. Açe’de bir yetimhane’de kalan çocukların aylık masrafı ise yaklaşık 80 dolar. Ancak dengeli bir dağılım yakalamak için belirlenen rakam ortalama 50 dolar.
     <br/>
     <br/>
     İHH’lı yetkililer insanî yardımın aciliyeti dışında İslam ülkelerinde yoğun bir misyonerlik faaliyetinin varlığına da dikkat çekiyor. Bu sebeple “İslam dünyasının yetimleri Müslümanlara emanettir” vurgusu sıklıkla tekrarlanıyor. Sıkıntılar dile geldikçe ‘bu çocukları evlat edinelim’ diyenlerin çıktığını hatırlatan Fazlıoğlu, “Böyle bir çalışmamız yok ve olmayacak.” diyor. “Zira zaten büyük acıları yaşamış bu çocukları kendi kültüründen, toprağından ve kalan akrabalarından koparmak onlara daha da zarar vermek anlamına gelecek. Orada kalmaları ve ileride kendi ülkelerine hizmet etmeleri gerekiyor. Bu yüzden elimizin yetişmediklerine maddî destek sağlamakla yetineceğiz. Ama yanı başımızda aynı ilgiyi bekleyen başka çocuklar var. Bir çocuğun karnını doyurmak kadar karnesine imza atmak da, evlenmek istediğinde kız istemeye gitmek de önemli…”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24597), [web.archive.org (arşiv bağlantısı)](http://web.archive.org/web/20070612211959/http://www.aksiyon.com.tr:80/detay.php?id=24597)
