# Sedefteki inci ya da dudaktaki dua…

*Ayşe Adlı 2006.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İç çalkantılar şekil verir dualara. Bu sebeple mahrem kabul edilir yakarışlar. Ümit Meriç Dualar ve Aminler’de bu mahremiyeti okurlarla paylaşıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061014161629im_/http://www.aksiyon.com.tr/resim/617/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kitabı alıp kapağına bakıldığında, Ümit Meriç dua kitabı hazırlamış diye düşünüyor insan. Ve nerede hangi duaları okuyor, kimlerin dualarına atıf yapıyor diye merak ediyor. Okunmaya başlandığı zaman Fatiha'da ümmetin 'Nun Gemisine' bindirildiği hissediliyor. Efendimize selamla, sevgiyle başlıyor Meriç. Sonra bize sesleniyor, "Kardeşlerim, Allah’ın kulları, Peygamberimin ümmeti" diyerek. Zamana ve mukadder akıbete dem vuruyor ve 24 saati altın hükmündeki en önemli sermayemizi dikkatle sarf etmemiz için yine "bize" dua ediyor el açıp, gönül açıp Mevla'ya. Acziyetin anlaşılmasıyla ve ihsana ererek ki ihsan lütuftur istenmez verilir, olması gerektiği gibi hamd ediyor. 'Duanız olmasa' sesine sanki cevap verircesine içtenlikle yakarıyor tek medet umulacak melce'e. O da zaten "bütün yollar Roma'ya değil sana çıkıyor Rabbim" diyor: "Elhamdülillah!"
   <br>
    <br>
     Namaza olan hayranlığını anlatıyor satırlar boyu, sanki namazla konuşuyor ve "Secdeyi öylesine çok, öylesine çok seviyorum ki, namazın diğer rükünlerinden utanıyorum. Affedin beni." diyor. Namazın yaşadığını anlatmak istiyor adeta. Hayatının gayesini "Namaz kılmak için yaşıyorum, başka neye yarar ki dünya?" ifadesi ile açıklıyor. Birçok yerde de secde halini, neler hissettiğini, neler hissedilmesi gerektiğini ve belki de mâna-ı secdeyi anlatıyor makamınca: "Artık şüphem kalmadı ya Rasûlullah! Tepeden tırnağa iman oldum, elhamdülillah." Allah'a olan aşkını, başını neden örttüğünü, tabuttaki halini, şahadet şerbetini içip Münker, Nekir'le karşılaşınca onlara neler demek istediğini ve ağlayışlarını dualarıyla anlatıyor aslına bakılırsa.
     <br/>
     <br/>
     Duaları bir kitapta derlemek üzere yazmadığını ifade ediyor Meriç. Namaza ilk başladığı zaman gönlüne dolan hissiyat yansımış satırlara. "İmanın ilk lezzetini aldığım zamanlarda bana ilham edilen şeylerdi onlar." diye karşılık veriyor ifadesindeki rahatlık karşısındaki şaşkınlığımıza. "Çehresini bilmediğim, ama seslerini duyduğum ilham perilerinin hediyesi onlar bana." diyor ve secdede kendinden geçtiğini, selam verdikten sonra da bu lütufları unutmamak için bir kâğıda not ettiğini anlatıyor. "Dolayısıyla o kadar da benim değil." diyor kitaba yansıyan hisler için. Ve kitabı her eline aldığında ilk defa okuyormuş duygusuna kapıldığını söylüyor. Bir çırpıda okunuyor eser ve âminler duaları bekliyor. Ümit Meriç ağlayarak ettiği dualarına, kardeşlerini de dâhil ediyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25437), [web.archive.org (arşiv bağlantısı)](http://web.archive.org/web/20061014161629/http://www.aksiyon.com.tr:80/detay.php?id=25437)
