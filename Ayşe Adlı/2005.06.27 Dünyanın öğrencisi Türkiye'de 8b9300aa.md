# Dünyanın öğrencisi Türkiye’de

*Ayşe Adlı 2005.06.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Üniversite sınavı yapıldı. Sonuçlar açıklandığında binlerce öğrenci ya kazanmanın sevincini ya da kaybetmenin üzüntüsünü yaşayacak. Türkiye’deki üniversitelerde sadece Türkler değil, yabancılar da öğrenim görüyor. Sadece İstanbul’da 5 kıtadan 6 bine yakın öğrenci üniversitelerde aynı sıraları paylaşıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608022223im_/http://www.aksiyon.com.tr/resim/551/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tarih boyunca siyasi ve coğrafi olarak doğu ile batı arasında köprü olan İstanbul, yüzyıllarca ilim dünyasının da kalbinde yer aldı. Osmanlı’nın başkenti sıfatını taşıdığı yıllarda İran, Horasan, Hindistan, Buhara, Halep, Şam, Mısır ve daha pek çok yerden gelen âlimlere bağrını açan şehir, bu sayede dünyanın dört bir tarafından öğrencilere ve önemli ilmî gelişmelere ev sahipliği yaptı. O günler gerilerde kaldı. Geçen zaman, şehre ilim merkezi olma özelliğini gölgede bırakacak sıfatlar ekledi. Ancak kazanılan yeni özellikler eskilerini tümüyle yitirmek anlamına gelmiyor. Nitekim dünya sıralamasında parlak bir yere sahip olmasa da Türkiye üniversiteleri hâlâ cazibe merkezi olma özelliğini muhafaza ediyor. Bu iddiayı çeşitli üniversitelerde eğitimini sürdüren çok sayıda yabancı öğrenci sayesinde ispatlamak mümkün.
   <br>
    <br>
     Beş kıtadan 10 bin yabancı öğrenci
     <br/>
     <br/>
     Yabancı öğrencilerin Türkiye’de üniversite eğitimi almasının önü, Turgut Özal’ın cumhurbaşkanlığı döneminde yapılan kültür anlaşmalarıyla açıldı. 1990’ların başında Türkiye’ye çeşitli ülkelerden öğrenciler gelmeye başladı. 2005 yılı itibarıyla çeşitli üniversitelerde beş kıtadan 10 binin üzerinde öğrenci var. Siera Leone, Tanzanya, Zimbabve, Çin, Cibuti, Malavi, Kamboçya, Maldivler ve daha onlarca ülkeden Türkiye’ye iki yolla öğrenci geliyor. İlki Yabancı Öğrenci Sınavı (YÖS). Üniversitelere bu sınavla giren öğrenciler, eğitim gördükleri yıllarda bütün masraflarını kendileri karşılıyor. Diğer seçenek ise Türk Cumhuriyetleri ve Akraba Toplulukları Sınavı (TCS). TCS’ye girerek Türkiye’de üniversite eğitimi almaya hak kazanan öğrenciler, okullarını bitirene kadar Milli Eğitim Bakanlığı’ndan burs alıyor.
     <br/>
     <br/>
     Binlerce gencin Türkiye’de bulunmasının asıl sebebi, ülkelerinde üniversite eğitimi alma imkanı bulamamaları. Bu sebeple geri döndüklerinde rahatlıkla iş bulabilecekleri alanları tercih ediyorlar. Arap ülkelerinden gelenlerin gözde tercihi tıp iken, Afrika’dan gelenler ülkelerinin kalkınmışlık durumuna göre genellikle mühendislik okuyor. Büyük kısmı İstanbul’daki üniversitelerde okuyan öğrencileri birbirine bağlayan en önemli husus ise evlerinden binlerce kilometre uzakta ‘yabancı’ olmak.
     <br/>
     <br/>
     Dilini, kültürünü, yolunu, insanını tanımadıkları topraklarda, başka ülkelerle kıyaslanamayacak bir samimiyetle karşılanıyorlar. Ancak bu samimiyet bütün sıkıntıları aşmalarına yetmiyor. Yine yemekler damak tadlarına uymadığı için sofradan aç kalkıyor, ev sahiplerini ikna edemedikleri için kiralık ev bulamıyor, dersleri anlamakta zorlanıyorlar.
     <br/>
     <br/>
     Dernekler yardım yapıyor
     <br/>
     <br/>
     Son yıllarda Türkiye’de eğitim gören yabancı ya da ‘misafir’ öğrencilere maddi ve manevi anlamda destek olmak amacıyla kurulan dernekler, sıkıntıları nispeten dindiriyor. Öğrencileri maddi olarak desteklemek amacıyla bir araya gelen iş adamlarının öncelikli hedefi, gelecekte Türkiye’nin kültür elçisi gözüyle baktıkları öğrencilere ağabeylik yapmak. Sosyal Araştırmalar ve Kültürler Arası Dayanışma Derneği (SADER) ve Mozaik Kültür ve Yardımlaşma Derneği misafir öğrencilerin bir araya geldikleri kurumlardan sadece ikisi. Daha çok yemekli toplantılar ve geziler münasebetiyle bir araya gelen öğrenciler, böylece hem Türkiye’yi hem de diğer ülkelerden gelen insanları tanıma fırsatı yakalıyor. Ayrıca çeşitli vesilelerle Türkiye’ye gelen vatandaşlarına tercümanlık ve rehberlik hizmeti de veriyorlar.
     <br/>
     <br/>
     Türkiye’de eğitim gören yabancı öğrencilerden biri Filistinli Fadi Aradeh. 6 yıldır Türkiye’de. İstanbul Üniversitesi Çapa Tıp Fakültesi’nde 4. sınıf öğrencisi. Türkiye’de bulunma nedeni Filistin’de üniversite eğitimi almanın çok zor olması. İmkanı olan pekçok ailenin yaptığı gibi onun ailesi de üniversite eğitimini yurtdışında almasını uygun bulmuş. Birçok seçenek arasından Türkiye’nin seçilmesinde ise kültürel yakınlık ve eğitim kalitesi etkili olmuş. Aradeh’in önünde çok sayıda olumlu örnek var. Önceki yıllarda Türkiye’de üniversite eğitimi aldıktan sonra ülkelerine dönen Filistinliler, iş bulma sıkıntısı yaşamamış.
     <br/>
     <br/>
     “Türkler çok farklı. Burada kendinizi yabancı hissetmiyorsunuz. Herkes samimiyetle yaklaşıyor.” sözleri bugüne kadar birçok ülkeyi gören Aradeh’e ait. Türkiye’ye geldiğinden beri bu kanaatini sadece ev sahiplerinin tavırları nedeniyle gözden geçirmesi gerekmiş. “Aylarca ev aradım, Türk öğrencilere bekâr oldukları için ev vermeyen ev sahipleri biz hem bekâr hem yabancı olunca iyice direndiler. Sonunda bir Türk kefil bulduk ve evi tuttuk.” diye anlatıyor, karşılaştığı zorlukları. Fadi Aradeh, Yıldız Teknik Üniversitesi’nde mimarlık eğitimi alan kardeşiyle birlikte 4 yıldır aynı evde oturuyor: “İstanbul’u çok seviyorum. Beni en çok tarihî dokusu etkiliyor. Filistin’deyken kitaplardan okuduğum tarihî olayların geçtiği mekanlarda dolaşmak heyecan veriyor.”
     <br/>
     <br/>
     Türkiye’ye gelmek yaptığım
     <br/>
     <br/>
     en güzel yanlış!
     <br/>
     <br/>
     Faslı Abdüllatif Monadi ise Cerrahpaşa Tıp Fakültesi son sınıf öğrencisi. Türkiye’ye gelmeden önce Berberice, Arapça, Fransızca ve İngilizce bilen Monadi’nin yabancı dilleri arasına bir de Türkçe katılmış. Monadi Türkiye’ye gelişini bir ‘yanlışlığa’ bağlıyor. Tıp eğitimi almayı çok istemesine rağmen mezuniyet puanı Fas’ta tıp fakültesine girmesine yetmeyince bir arayışa çıkar. Fransızca bildiği için doğal olarak öncelikle Fransa, Belçika gibi Fransızca konuşulan ülkeler gündeme gelir. Belçika’dan kabul aldığı sırada burslu programlar açıklanmıştır. “Bir form doldurdum ama hiç üstünde durmadım. Türkiye’ye gelmeyi aklımdan bile geçirmiyordum.” diyen Abdüllatif Monadi, Belçika’da paralı okumak için hazırlanırken Türkiye’den burs kazandığını öğrenir. Hem de ayda 9 milyon lira... “Bizim için 9 milyon, 9 bin dolar anlamına geliyordu. Krallar gibi yaşarım, araba alırım, rahat rahat gezip dolaşırım... Bir sürü hayalle geldim Türkiye’ye. Alacağım bursun sadece 100 dolar olduğunu öğrenince hayal kırıklığı yaşadım.”
     <br/>
     <br/>
     Ancak aradan geçen 8 yıldan sonra bugün halinden oldukça memnun: “Önce tesadüfen geldim ama çok isabetli bir karar verdiğimi görüyorum. Eğer Avrupa’da okusaydım ülkeme sadece bir diplomayla dönecektim. Oysa burada tarihi yaşayarak öğreniyorum. İstanbul benim için dünyanın en önemli şehirlerinden biri. Burada dünyanın her yerinden insanı tanımanız mümkün. Türkiye’de yaşamak, öğrenci olmak büyük bir nasip.” Türkiye’de büyük sürprizler yaşar. İlk yıl önce Ankara’da, teravih çıkışı biriyle karşılaşır. Yanına gelen adam Arapça konuşmaya başlar. Bir süre sohbet ettikten sonra ısrarla evine iftara davet eder. Birkaç gün sonra davete icabet eder ve ‘başbakan gibi’ karşılanır. “Sonra görüşmeye devam ettik. Şimdi onlar benim ikinci ailem. Yani burada da annem, babam ve kardeşlerim var.” Ayrıca bir reklam filminde de rol almış Abdüllatif Monadi. Sürpriz bir teklifi değerlendirip üç ay boyunca kendini televizyonda izlemenin keyfini çıkarmış. Fas’ta Türkiye’ye karşı büyük bir muhabbet olduğunu, sokakta karşılaştığınız biriyle bile Türkiye üzerine sohbet edilebileceğini anlatıyor: “Türkiye’de bir yıl kaldıktan sonra Fas’a ilk gittiğimde beni eve götüren taksi şoförü Türkiye’de öğrenci olduğumu öğrenince başladı anlatmaya. Ekonomi, siyaset, spor gibi bir sürü konuda benden daha fazla bilgi sahibiydi.”
     <br/>
     <br/>
     Türkiye masalları ile büyüdüm
     <br/>
     <br/>
     Yıldız Teknik Üniversitesi Çevre Mühendisliği 4. sınıf öğrencisi Şerif Jaya Prana, Endonezyalı. Onun Türkiye macerası babasının ticaret yapmak için Türkiye’ye gelmesiyle başlar. Bir süre sonra aile İstanbul’a taşınır. Ablası İstanbul Üniversitesi Orman Mühendisliği bölümünü kazanır. Babası da doktora sınavına girer ve o da aynı üniversitede iktisat doktorası yapmaya başlar. “Ben ailedeki üçüncü üniversiteliyim. Üçümüz de Türkiye’de öğrenci olduk. Ailem iki yıl önce Endonezya’ya döndü. Okulum bitmediği için ben mecburen kaldım. İstanbul’u çok seviyorum. Burada her gün bir sürprizle karşılaşabilirsiniz.” diyor.
     <br/>
     <br/>
     Sanat Ablet ise Çin’in Sincan Uygur Özerk Bölgesi’nden gelmiş. Küçükken annesinin kendisine hep Türkiye’yi anlattığını, dinlediği masalların değişmez mekanının Türkiye olduğunu söylüyor. Annesinden dinlediklerinin etkisiyle Türkiye’ye gideceği günleri hayal ederek büyür. Çok zor olmasına rağmen Pekin Üniversitesi İletişim Fakültesi’ni bitirip Sincan Üniversitesi’nde çalışmaya başlar. Ama hayallerinden vazgeçmiş değildir. “Burada mı kalayım, Türkiye’ye mi gideyim? Son noktayı annem koydu: Kararını ver ve Türkiye’ye git! Türkiye’de Pekin’de tanıştığım bir misafir öğretim üyesi dışında hiç tanıdığım olmamasına rağmen okuldan 1 ay izin aldım ve 7 Şubat’ta çantamı alıp yola çıktım.” diye anlatıyor Türkiye macerasını... Sanat Ablet 4 aydır Türkiye’de. Kendini hiç yabancı gibi hissetmediğini, burada sanki ülkesinde yaşadığını söylüyor. “Pekin’de kaldığım 6 yıl boyunca dil öğrenmekte ve kültüre alışmakta çok zorlanmıştım. Yemek yiyemiyordum. Ama Türkiye’de bunların hiçbiri olmadı.” diyor. Türkiye’de kaldığı süre boyunca başını ağrıtan tek konu vizesini uzatmakta sorun yaşıyor olması. Öğrenci vizesi aldıktan sonra sırada annesini Türkiye’ye davet etmek var.
     <br/>
     <br/>
     Ahmed Muhammed Fadıl, Çadlı. Yıldız Teknik Üniversitesi İşletme Bölümü’nde hazırlık sınıfı öğrencisi. Fadıl üniversite eğitimini Fransa’da almayı düşünürken bir anda kendini İstanbul’da bulur. “Lise bitince kayıt yaptırmak için Fransa’ya gittim. Kayıt süresi dolduğu için bir yıl beklemem gerektiğini öğrenince geri döndüm. Türkiye’de burslu olarak okuyabileceğimi o yaz öğrendim.” diye anlatıyor. Ahmed Muhammed, sınava girer, Türkiye ve İtalya’da okuma hakkı kazanır. İki ülke arasında karar vermekte zorlanınca babası hiç düşünmeden, ‘Türkiye’ye git’ der.
     <br/>
     <br/>
     Çadlı öğrenciler genellikle Fransızca konuşulan ülkeleri tercih ettiği için şu anda Türkiye’de bu ülkeden sadece 3 öğrenci var. Fadıl ve arkadaşları Türkçe öğrenene kadar epeyce sıkıntı yaşar. Ne söylemesi gerektiğini öğrenene kadar çevresindekileri çok eğlendirdiğini söyleyen Muhammed, en çok ‘afiyet olsun’ ve ‘geçmiş olsun’ temennilerini yerli yerinde kullanmakta zorlanır. “Türkler yabancılara karşı çok hassas. Burada hiç siyah tenli insan olmadığı için böyle herhalde. Dışarı çıktığımda kafamı ne tarafa çevirsem birilerinin bana baktığını fark ediyorum.” diyen Fadıl, Türkiye’de Çad’ın hiç tanınmıyor olmasından dolayı şaşkın. “Çadlı olduğumu duyanlar hep aynı soruları soruyor: Orada zürafa var mı? Fil var mı? Maymun var mı? Orman var mı?”
     <br/>
     <br/>
     Matias Abraham’ın hikâyesi diğer yabancı öğrencilerden biraz farklı. O, Arjantin vatandaşı olmasına rağmen 18 yıldır Türkiye’de yaşıyor. Babası Fatih Sultan Mehmet Köprüsü’nün inşaatında görev yapmak üzere 1986’da İstanbul’a gelmiş. Aile, köprü inşaatı bittikten sonra Türkiye’ye yerleşme kararı alınca Matias ve kardeşleri ‘Türk çocukları’ gibi büyümüş. 18 yıldır Anadolu’da pekçok yer gezen Matias, Türkçe’ye ve Türkiye coğrafyasına ortalama bir Türk kadar vâkıf. Çocukluğunun geçtiği Adana’da sünnet ve düğün merasimlerine katıldığını hatırlıyor; ama kendi deyimiyle şimdilerde kendisi ile Türk gençleri arasında dinî ve kültürel bir fark görmek mümkün değil. Bu yüzden kültürel bir etkileşim yaşamadığını düşünse de Arjantin’e gittiğinde Türkiye’yi hiç tanımayanların bile onu ‘Türk gibisin’ diye tarif ettiklerini söylüyor.
     <br/>
     <br/>
     Arjantin’de eğitim çok standart
     <br/>
     <br/>
     Matias’a göre burada aldığı eğitim onu Arjantinli yaşıtlarından farklı kılıyor. “Arjantin’e gittiğimde oradaki arkadaşlarımın ders kitaplarına bakıyorum. Çok standart konularda eğitim görüyorlar. Matematik, İspanyolca, fizik vs. Burada ilkokulda hayat bilgisi ve din, sonraki yıllarda tarih okudum. Özellikle tarih dersinde öğrendiklerim çok önemli benim için.” diyor. Türkiye’de öğrenci olmak üniversiteye kadar heyecan verici olsa da bütün Türk gençleri gibi o da liseden sonra bir tıkanma yaşamış. “Üniversite’ye girebilmek için sınava girmem gerekiyor. Hangi alanda eğitim alacağım bu sınavla belli olunca istediğim mesleği yapma imkanım ortan kalkıyor.” diyen Matias, yine de bir kez şansını denemiş. Marmara Üniversite’sinde başlayan yüksek öğrenim hayatı ‘şans eseri’ kazandığı bölümde uzmanlaşmak istemediği için kısa sürmüş. Okulu bırakıp çalışmaya başlayan Matias Abraham, gelecek yıl bu kez istediği alanda eğitim almaya başlayacak; “Halka ilişkiler okumak istiyorum. İşimi şansa bırakmak istemediğim için özel üniversite tercih edeceğim bu kez.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22043), [web.archive.org (arşiv bağlantısı)](http://web.archive.org/web/20070608022223/http://www.aksiyon.com.tr:80/detay.php?id=22043)
