# Üniversitede alternatif bitmez

*Ayşe Adlı 2004.09.06*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060118230621im_/http://aksiyon.com.tr/resim/509/60.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Kaliteli, ekonomik ve prestijli bir kariyer sanıldığı kadar uzak değil. Amerika, Kanada, Avustralya gibi okyanus ötesi ülkelerde ya da İngiltere, Almanya, Avusturya gibi Avrupa ülkelerinde Türkiye'deki bir özel üniversiteden daha ucuza lisans eğitimi almak göz ardı edemeyecek bir alternatif.
 </font>
 <p>
  <font class="content">
   Her yıl, üniversite eğitim mi almak ve parlak bir kariyer sahibi olabilmek için Öğrenci Seçme Sınavı'na (ÖSS) giren öğrencilerin neredeyse yüzde 80'i herhangi bir programa yerleştirilemiyor. Barajı aşmayı başarmış az sayıdaki öğrenci hayallerini süsleyen mesleğe yaklaşıyor. Bu durumda yüzbinlerce öğrenciye ya Öğrenci Seçme ve Yerleştirme Merkezi'nin (ÖSYM) takdirine razı olmak ya da hayallerini başka bahara ertelemek kalıyor. Oysa kariyer yapabilmek için tek yolun ÖSS'den geçtiğini düşünüp hayallerini erteleyenlerin, çoğu zaman es geçtikleri bir seçenek daha var: Yurt dışında üniversite eğitimi almak.
   <br>
    <br>
     Ailelerin, çoğu zaman maliyeti çok büyüttükleri için araştırmaya bile gerek görmedikleri ya da çocuklarını bir bilinmeze uğurlamak kaygısı güttükleri için seçenekler arasından çıkardıkları yurtdışında eğitim, ne sanıldığı kadar pahalı ne de riskli. Ülkemizde sayıları gittikçe artan yurtdışı eğitim danışmanlık merkezleri, kafalarında soru işareti ve endişeyle kapılarını çalan velilerin kaygılarını gidermek ve öğrencilerin beklentilerine en yakın kariyer planlamasını yapmakta pek zorlanmıyorlar. Dil, lisans ve yüksek lisans programları için yurtdışına öğrenci gönderen danışmanlık merkezleri, verdikleri hizmet karşılığında herhangi bir ücret de almıyor.
     <br/>
     <br/>
     Danışmanlık merkezleri hem hızlı hem başarılı
     <br/>
     <br/>
     Yurtdışında eğitim almaya karar verildiği zaman ilk yapılması gereken, çalışılacak "sağlam" bir yurtdışı eğitim danışmanlığı şirketi bulabilmek. Çünkü sektörün büyüklüğünü göz önüne alan bazı istismar grupları, yüzlerce öğrenciyi daha havalimanlarında iken yüzüstü bırakabiliyor. Kurumsal olarak çalışan şirketler ise hem süreci hızlandırmak hem de olumlu cevap almak konusunda çok başarılılar.
     <br/>
     <br/>
     Öğrencilerin kendilerine başvurmadan önce genellikle internet aracılığıyla bireysel başvuru yaptıklarını, sonuç alamayınca profesyonel destek aldıklarını hatırlatan İdealsas Yurtdışı Eğitim Danışmanlık Merkezi Eğitim Danışmanı Pınar Ergüzen, danışmanlık merkezlerinin başvurusunu ve işlemlerini üstlendikleri her öğrenci için benzer işlemleri tekrar ettiklerini ve zamanla "vak'a zengini" olduklarını söylüyor. İşlemleri profesyonel kurumlar aracılığıyla yürütmenin daha pratik ve hızlı olduğunu ifade eden Ergüzen, danışmanlık merkezleriyle yapılan görüşmelerde merkezin okul portföyüne ve akredite olup olmadığına bakılması gerektiğini belirtiyor.
     <br/>
     <br/>
     Akreditasyon hakkında gerekli bilgiler, ilgili ülkelerin konsolosluklarında bulunan eğitim biriminden alınabiliyor. Yüksek Öğrenim Kurumu'nun (YÖK) Amerika ya da İngiltere'de bulunan her üniversiteye denklik vermediğine de işaret eden Ergüzen, üniversiteyle bağlantı kuran öğrencinin kayıt yaptırmadan önce bizzat YÖK'ü arayıp bilgi almasını tavsiye ediyor.
     <br/>
     <br/>
     Eğitimde doğru adres Community College
     <br/>
     <br/>
     Yurtdışında eğitim için en fazla tercih edilen ülke Amerika... Bölüm sıralamasında ise işletme, halkla ilişkiler, iktisat ve turizm başta geliyor. Lisans için lise, yüksek lisans için üniversite ortalaması, essay (niyet mektubu), referans mektubu ve transkript isteyen üniversiteler, teorik donanım dışında sosyal aktivitelere de dikkat ediyor. Öğrencinin katıldığı eğitim programları ve sahip olduğu sertifikalar değerlendirmede etkili oluyor. Bütün bu şartlara rağmen üniversiteden kabul almanın vize almaktan daha kolay olduğunu söyleyen Pınar Ergüzen, yılların verdiği tecrübeyle öğrencileri konsoloslukların beklentilerine cevap verecek seviyeye getirerek vize aşamasında yaşanabilecek sorunları da asgariye indirdiklerini ifade ediyor.
     <br/>
     <br/>
     Amerika, Kanada ve Avustralya gibi eğitim dili İngilizce olan ülkelerdeki üniversiteler, fakülte eğitimi için en az 500 ya da 550 TOEFL (Yabancı Dil Sınavı) puanı istiyor. Bu puanı yakalayamayan öğrenciler için hem kabul kriterleri daha esnek hem de maliyeti fakültelere kıyasla oldukça düşük olan Community College'leri tavsiye eden Ergüzen, TOEFL'dan alınan 450-500 puanın yüksek okul seviyesindeki Community College'lara başvurmak için yeterli olduğunu dile getiriyor. Sayısal ve sözel alanlarda genel başlıklar altında eğitim veren Community College'lar daha çok faktülteye geçişte basamak olarak kullanılıyor. Yıllık maliyeti 4 bin 500 ila 12 bin dolar arasında değişen bu kolejlerde iki yıl eğitim alan öğrenci, okulu bitince isterse 4 yıllık bir fakülteye geçiş yapabiliyor.
     <br/>
     <br/>
     Portföyünde İnglitere, Amerika, Kanada gibi yurtdışı eğitiminde popüler olan ülkeler dışında Avrupa ülkeleri ve Rusya'dan Japonya'ya, Güney Afrika'dan Ukrayna'ya kadar birçok seçenek olan İdealsas'ta verdikleri hizmeti "Anahtar teslim" olarak niteleyen Ergüzen, öğrencilerle kendilerine geldiği ilk günden okulundan mezun olana kadar bağlantıda olduklarını belirtiyor. Türkiyede hazırlık okuyacak öğrencilere yurtdışında akademik dil programını tavsiye eden Ergüzen'e göre, yüksek bir TOEFL puanı dışında yurtdışı tecrübesini sağlayacak bu deneyim, prestijli bir kariyer için uygun bir adım.
     <br/>
     <br/>
     Kariyer planlamasında adım adım ilerleyin
     <br/>
     <br/>
     United Towers Yurtdışı Eğitim Danışmanlık Merkezi Eğitim Danışmanı Saadet Asan, kendilerine başvuran ailelerin konuşmaya genellikle aynı cümlelerle başladıklarını ifade ediyor: "Çocuğumu Amerika'ya üniversite okumaya göndermek istiyorum." Ailenin ve öğrencinin beklentilerini belirlemek için yapılan küçük bir sohbetten sonra sırasıyla okul sunumu, maliyet hesaplama, kabul alma, kayıt, evrak ve vize danışmanlığı, vize sonrası bilgilendirme, sağlık sigortası ve dil eğitimi için uygun bir programa yerleştirme işlemleri yapılıyor.
     <br/>
     <br/>
     Saadet Asan, üniversitelere başvurmak için girilmesi gereken  TOEFL ve SAT (Standart Doğal Yetenek Sınavı) sınavlarına hazırlığın zaman aldığını, bu nedenle öncelikle öğrencilerin bu sınavlara hazırlanmalarını sağladıklarını ve 4-5 yıllık bir plan yapmak yerine adım adım ilerlemeyi tercih ettiklerini belirtiyor. Dil eğitimi almak için yola çıkan öğrenci, nerede ve hangi alanda lisans eğitimi alacağına zaman içinde karar veriyor.
     <br/>
     <br/>
     Amerika dışında İngiltere, Kanada, Avustralya ve Yeni Zelanda ile de çalışan United Towers, ailelere ve öğrencilere sadece dil okulu ya da üniversite konusunda değil, gidilebilecek ülkeler konusunda da geniş bir yelpaze sunuyor. Amerika ve İngiltere'ye göre daha ucuz, güvenli ve rahat olan Kanada'nın tek olumsuz yönünün vize aşamasında yaşanan sıkıntılar olduğunu söyleyen Saadet Asan, Kanada için vize alırken finansal güvencenin önemli olduğunu, bu güvenceyi gösterebilen ailelerin çocuklarını özellikle Kanada'ya yönlendirdiklerini belirtiyor.
     <br/>
     <br/>
     Yurtdışında dil eğitimi için burs imkanı olmadığını söyleyen Asan, yalnız master programlarında devreye girdiklerini; fakat iyi bir araştırmayla lisans için de burs bulunabileceğini belirtiyor. Öğrencilerin yurtdışında SAT ve TOEFL puanına göre diledikleri her bölüm için üniversiteye başvurabileceklerini ifade eden United Towers Eğitim Danışmanı Saadet Asan, 20 yaş üzerinin vize için risk grubunda olduğuna ve konsoloslukların liseden yeni mezun olan öğrencilere daha kolay vize verdiklerine dikkat çekiyor.
     <br/>
     <br/>
     İngiltere'de lisans ve master için 4 yıl yeter
     <br/>
     <br/>
     Hizmet yelpazesinde birçok ülke bulunduran merkezlerin dışında özel olarak bir ülkede hizmet veren eğitim danışmanlık merkezleri de var. İngiltere'de okumak isteyen öğrencilere yerinde hizmet vermek amacıyla kurulan Oxford Vision bunlardan bir tanesi. Merkezi Londra'da olan ve İngiltere kanunlarına göre hizmet veren Oxford Vision, lisans eğitimi için tamamı YÖK tarafından tanınan okullarla çalışırken, öğrencileri dil eğitimi için de kalite standartlı kurumlara yönlendiriyor. Öğrencilere, mesleki yönlendirme, vize işlemleri, okul kayıt, havalimanında karşılama, konaklama, kurs ve üniversiteleri tanıtma gibi birçok hizmet sunuyor. Genel Direktör Muammer Burtaçgiray, Türkiye'de istediği bölüme giremeyen ya da iyi bir eğitim almak isteyenlerin İngiltere'yi düşünmesi gerektiğini belirtiyor.
     <br/>
     <br/>
     Yeni gözde Ukrayna
     <br/>
     <br/>
     Son yıllarda üniversitelerinin eğitim kalitesiyle adından sıkça söz edilmeye başlanan ve danışmanlık merkezlerinin yıldızları arasına giren bir diğer ülke de Ukrayna. Bir öğrencinin yıllık maliyetinin neredeyse Türkiye'deki devlet üniversitelerine denk olduğu Ukrayna'da, YÖK tarafından tanınan yalnızca bir üniversite var: Kiev Teknik Üniversitesi. ÖSS sınavıyla ve tercih kılavuzunda yer alan şartlar doğrultusunda öğrenci alan Kiev Teknik Üniversitesi dışında uluslararası standartlar açısından oldukça kaliteli üniversiteler de bulunuyor. Bunlardan Kiev Avrupa Üniversitesi, Türkiye'den sadece United Towers'la anlaşmalı bir eğitim kurumu... Kiev Avrupa Üniversitesi'nde ilk yıl Rusça, İngilizce ve Ukraynaca hazırlık eğitimi veriliyor. Hazırlık eğitimini burada aldıktan sonra ertesi yıl ÖSS'ye girip Kiev Teknik Üniversitesi tercih edilirse hazırlık atlanarak doğrudan üniversite eğitimi alınabiliyor.
     <br/>
     <br/>
     ÜNİVERSİTE EĞİTİMİ NEREDE, KAÇA?
     <br/>
     <br/>
     Yurtdışı eğitiminde çok tercih edilmesine rağmen en pahalı ülke İngiltere. İngiltere'de bazı üniversitelerin yıllık ücretleri şöyle: Southampton Üniversitesi'nde Sosyal Bilimler 8 bin 300, Fen ve Mühendislik Bilimleri 10 bin 800 Pound. Lancaster Üniversitesi'nde Sosyal Bilimler 8 bin, Fen ve Mühendislik Bilimleri ise 10 bin Pound... Leicester Ünivesitesi'nin yıllık ücreti ise 8 bin 100 Pound.
     <br/>
     <br/>
     Amerika'da bir yıl eğitim almak için Ucla Üniversitesi'ne 15 bin, San Diego Üniversitesi'ne 10 bin, California Üniversitesi'ne 8500-9000 dolar ödemek gerekiyor. Kanada ve Avusturalya'da eğitim maliyeti Amerika'ya oranla yüzde 15-20 daha ucuz. Kanada'da Vancouver Üniversitesi'nin yıllık ücreti 6 bin 786, Victoria Üniversitesi'ninki 12 bin 495 dolar. Toronto Üniversitesi'nde okumak isteyenlerin bir yıllık eğitim maliyeti ise 10 bin dolar. Almanya, Avusturya, Rusya ve Ukrayna'da üniversite eğitimi almak maliyet açısından popüler ülkelere kıyasla çok daha uygun. Ukrayna'da bir öğrencinin yıllık maliyeti 4 bin dolar civarında. Malta son yıllarda coğrafi güzelliğinden sonra eğitim kalitesiyle de adından söz ettirmeye başladı. Malta Üniversitesi'nde eğitim almak için tercih ettiğiniz bölüme göre yıllık bin 800 ile 10 bin 200 Malta Lirası ödemeniz gerekiyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=15115), [web.archive.org (arşiv bağlantısı)](http://web.archive.org/web/20060118230621/http://aksiyon.com.tr:80/detay.php?id=15115)
