# Denkliği olmayan başarı

*Ayşe Adlı 2005.10.31*

<div bgcolor="#FFFEF6">
 <font>
  <img border="0" height="1" src="/web/20051216182531im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051216182531im_/http://www.aksiyon.com.tr/resim/569/22.jpg" vspace="5"/>
  </p>
 </font>
 <font class="content">
  Türkiye’de üniversite eğitimi alma imkanı bulamadığı için 1998’den bu yana dünyanın dört bir tarafına dağılan binlerce genç, iyi bir eğitim, birkaç yabancı dil ve epeyce tecrübeyle geri dönmeye başladı. Bu kez de denklik ve istihdam sorununa takılan öğrenciler, “Bundan sonra ne olacak?” sorusunun cevabını arıyor.
 </font>
 <p>
  <font class="content">
   Okulunu bıraktıktan iki yıl sonra dilini ve kültürünü bilmediği bir ülkede girdiği ilk dersi dinlerken, Elif Aşıkkutlu’nun kafasında pek çok düşünce vardı. İki yılda yaşadıkları, onu hayal bile etmediği bir noktaya getirmişti. Avusturya’ya gitmesinin sebebi ise başörtüsü yasağı nedeniyle büyük hayallerle girdiği okulundan ayrılmak zorunda kalmasıydı. “Babam okuma âşığı bir öğretmen. En büyük hayali çocuklarının iyi eğitim alması. Tıp fakültesini kazandığımda en çok o sevinmişti. Ancak 3’üncü sınıfa geldiğimde yaşananlar hepimiz için zordu.” diye anlatıyor İstanbul Üniversitesi Cerrahpaşa Tıp Fakültesi’ni 3. sınıfta bırakan Aşıkkutlu.
   <br>
    <br>
     1995’te İstanbul’da başladığı tıp fakültesini 10 yıl sonra Avusturya’da tamamlayan Elif’in hikâyesi, yüzlerce insanın yaşadıklarıyla neredeyse aynı. Yasak nedeniyle çıkılan arayış sonucu eğitimine yurtdışında devam eden yüzlerce öğrenci var. Bugün büyük kısmı meslek liselerine yönelik katsayı uygulaması nedeniyle Türkiye’de üniversiteye giremeyen on binlerce öğrenci yurtdışındaki yüksek öğrenim kurumlarında eğitim alıyor. Yoğun gidişlerin yanında şimdilerde sessiz sedasız geri dönüşler de yaşanmaya başladı. İlk dönenler, okullarını yarıda bırakıp giden tıp fakültesi öğrencileri. Öğrenci sıfatıyla çıktıkları ülkelerine doktor unvanıyla geri dönen yüzlerce gencin diplomaları, YÖK’ün sadece tıp fakülteleri için uyguladığı denklik sınavını verdikleri takdirde geçerli olacak. Bu sınavı vermeden çalışmaları da uzmanlık yapmaları da mümkün değil. Son yıllarda denklik sınavına giren iki yüzün üstünde öğrenciden sadece ikisinin başarılı olması, sınav hakkında fikir vermek açısından yeterli bir gösterge.
     <br/>
     <br/>
     Elif Aşıkkutlu gibi yüzlerce öğrenciyi aynı noktada buluşturan hikâyenin özeti şu: Şubat 1998’de toplanan Yüksek Öğretim Kurulu (YÖK) Genel Kurulu, yayımladığı ‘kılık kıyafet genelgesi’ ile başörtülü öğrencilerin üniversitelere alınmaması konusunda tüm rektörleri uyardı. Böylece ilk kez 1960’ların sonlarında yaşanan yasak tekrar gündeme geliyordu. Süreç ay sonuna doğru İstanbul Üniversitesi Tıp Fakültesi’nde başörtülü öğrencilerin derslere ve sınavlara alınmamasıyla devam etti. Kısa bir süre içinde genelge tüm üniversitelerde uygulanmaya başladı. O günlerde binlerce genç kız ve ailesi yolun sonuna geldiklerini düşünüyordu. Nitekim ne kapalı kapılar ardındaki görüşmeler ne de sokaklara dökülen milyonlarca insanın çabası sonuç verdi. Yaklaşık bir yıl sonra aniden gündeme gelen yurtdışındaki üniversitelere devam etme fikri ise hepsi için sürpriz olmuştu. İlk gruplar, Avrupa’daki Türk öğrencilerin çabası ile Macaristan, Romanya ve Avusturya’ya gitti. Onları Almanya, ABD, Azerbaycan, Kore, Malezya, Mısır, Endonezya, Bulgaristan, Ukrayna, Avustralya, Kanada, Güney Afrika ve İngiltere’ye gidenler izledi. “Yurtdışı alternatifi benim için ütopyanın da ötesindeydi.” diyen Elif, Avusturya’ya ilk giden Cerrahpaşalı öğrencilerden.
     <br/>
     <br/>
     Yurtdışına giden öğrenciler, okullarını bitirdikten sonra kalmakla dönmek arasında buluyor kendini. Kalmak, yola devam etmek anlamına geliyor. Döndükleri takdirde ne yapacakları sorusunun cevabı ise derin bir sessizlik. İçinde bulundukları durumu, “Kararsızlık okulu bitiren her öğrenciyi bekleyen ilk şey. İnsan nerede olursa olsun ‘şimdi ne olacak’ sorusunu soruyor kendine.” diye anlatan Aşıkkutlu, kendilerini okulun kapısında buldukları zaman tam bir belirsizlikle yüz yüze kaldıkları halde şimdi önlerinde birden fazla seçenek olduğunu düşünüyor: “Dil avantajı ile döndük geriye. Hemen hepimiz iki yabancı dil biliyoruz. Okulu yurtdışında tamamladığımız için uzmanlığı da dışarıda yapma şansımız yüksek. Ayrıca sadece hastanelerde değil, araştırma merkezlerinde de çalışabiliriz. Ben bundan sonrası için de aynı tevekkülü muhafaza ediyorum.” Nitekim pek çok arkadaşı kararsızlık aşamasını atlatıncaya kadar Almanca ve İngilizce çeviri yapma yolunu tutmuş bile. Türkiye’de vasat bir öğrenci olduğu halde Avusturya’dan çok iyi bir derece ile mezun olan Aşıkkutlu’nun en büyük hayali Sınır Tanımayan Doktorlar Örgütü’ne katılmak. Tıp fakültesinde okuma arzusunun temelinde de bu istek var. Küçük bir yerde çalışıp, yardıma muhtaç insanların duasını almak istiyor.
     <br/>
     <br/>
     Türkiye’den giden öğrenciler, genellikle iyi diploma derecesi ile geri dönüyor. Yabancı dilde eğitim almalarına rağmen başarılarıyla hocalarının takdirini kazanmalarını kendilerine sunulan ikinci şansın hakkını vermek olarak tanımlıyorlar. Olumlu imajları, tıp fakültesi mezunlarının yurtdışında uzmanlığa kabul edilmelerini de kolaylaştırıyor. Büyük kısmı bu imkânı değerlendiriyor ve okullarını tamamladıkları halde Türkiye’ye dönmüyor.
     <br/>
     <br/>
     İstanbul Üniversitesi Cerrahpaşa Tıp Fakültesi’nde başladığı eğitimini Macaristan’da tamamlayan Ayşe Yıldıran da uzmanlık eğitimi yapmak için İngiltere’ye gitmeye hazırlanıyor. Ne kadar iyi bir eğitim almış olsalar da denkliği olmayan diplomalarının Türkiye’de hiçbir işe yaramadığını hatırlatarak, “Bu şartlarda bir kliniğin bizi çalıştırması kapatılmayı göze alması anlamına geliyor. Kimse bu riski göze almak istemiyor.” diyor. 1998’de okulu bıraktıktan sonra bir süre hemşirelik yapan Yıldıran, ailesinin itirazlarına rağmen okulu bırakırken geri dönme ihtimalini hiç aklına getirmemiş. Çocukluk hayali olan doktorluktan tamamen kopmamak için pozisyonunu benimsemekte çok zorlansa da hemşire olarak çalışmaya başlamış. Aynı hastanede çalıştığı doktorlardan biri “Okulunu yurtdışında tamamlamayı düşünürsen sana burs verebilirim.” diyene kadar da imkânsız gibi görünen mezuniyet fikrini aklına getirmemiş. Yıldıran, “Babam önceleri karşı çıktı. Sonra bir akşam ‘tamam’ dedi. O geceyi unutamıyorum. Mucize gerçekleşmiş gibiydi.” diye anlatıyor gitmeye hazırlanırken yaşadıklarını. 13 kişilik bir grupla gittiği Macaristan’dan geçen yıl okulunu tamamlayarak dönmüş. 5 yıl önce Macaristan’a giden Ayşe ile oradan dönen Ayşe’nin aynı kişi olmadığı kanaatinde: “Okulu burada tamamlasaydım öğrenemeyeceğim pek çok şey olacaktı. En başta insanlara bakış açım değişti. Burada doktorlar hastalarla konuşma zahmetine bile girmezken orada hastasının yemeğini yediren, ayakkabılarını giydiren doktorlar gördüm. Bu disiplinle döndüm geriye.”
     <br/>
     <br/>
     Mağduriyet yurtdışına  sürüklüyor
     <br/>
     <br/>
     YÖK’ün 1998’de yaptığı bir diğer değişiklik de meslek liselerine yönelikti. Katsayı düzenlemesi adıyla yaygınlaşan uygulama, alan dışı tercih yapan meslek lisesi mezunlarının üniversiteye girme imkânını ortadan kaldırdı. Bu kez milyonlarca liseli için kaygılı bir bekleyiş başlıyordu. Sakarya İmam Hatip Lisesi öğrencisi Fedai Gören, o günü “Lise son sınıfa geçmiş başarılı bir öğrenciydim. Hedefim tıp fakültesine girmekti. Ama katsayı uygulamasını duyduğumda bu iş bitti dedim.” diye anlatıyor. Ne kadar uğraşsalar da o yıl çevrelerine durumun ciddiyetini anlatamamışlar. Hocalara kalırsa sınavda bir iki fazla soru çözmek, aradaki farkı kapatmaya yetecektir. Buna o kadar eminlerdir ki sık sık okul bahçesine topladıkları öğrencilere endişeye mahal olmadığını anlatırlar. Oysa sonuç öğrencileri haklı çıkarır. Normal şartlarda Hacettepe İngilizce Tıpa yetecek kadar puan alan Gören, Türkiye 1602’ncisi olmasına rağmen Van Yüzüncü Yıl Üniversitesi’ne bile giremez: “Katsayı bu kadar etkilemez diye ümit ediyordum. Sonuç gelince tam anlamıyla şok yaşadım. Sonra ailemin yanına, köye döndüm. Üniversite okuyamamak dünyanın sonu değildi.”
     <br/>
     <br/>
     Birkaç gün sonra gelen bir telefon sayesinde tekrar umutlanır. Bir dernek, yüksek puan alan öğrencilere burs vereceğini açıklamıştır. Birilerinin yılda ortalama 8 bin dolar burs vermeyi göze alması inandırıcı gelmese de belgelerini gönderir. “O yaz yaşadıklarım tercihlerimi gözden geçirmeme sebep oldu. Bir an önce para kazanmaya başlamam gerekiyor diye düşündüğüm için bilgisayar mühendisliği eğitimi almaya karar verdim. Tıp fakültesine 10 yıl verecek sabrım kalmamıştı.” diyen Gören, başlangıçta inanmasa da burs kazanır ve İstanbul’a gelerek okula başlar. İlk yıl özel bir üniversiteye devam ettikten sonra 2001’de kalabalık bir grupla Avusturya’ya gider. İngilizce bilseler de üniversitede eğitim dili Almancadır ve ilk yıl dil kursuna gitmeleri gerekir. Gruptaki kızlar kısa zamanda Almanca öğrenirken erkekler Fedai Bey’in deyimiyle işi haylazlığa vurmuştur ve ancak bir yıl sonra üniversiteye kabul edilir. 2005 başlarında okulunu bitirerek Türkiye’ye dönen Fedai Gören, Sakarya’da bir arkadaşı ile açtığı bilgisayar kursunda yöneticilik yapıyor. Türkiye’de kendilerini dikensiz gül bahçesinin beklemediğini geldikten sonra anladığını söylüyor: “İki dil bilen bir bilgisayar mühendisiydim. Mesleki tecrübem vardı buna rağmen 700-800 milyon TL gibi bir maaşla işe başlamam gerekiyordu.” Fedai Gören’e göre Avusturya’da harçlıklarını karşılamak için girdikleri işlerde bile daha fazla kazanan öğrencilerin Türkiye’de kendilerini bekleyen şartları kabul etmesi çok zor. Bu sebeple pek çoğu geri dönmektense kalmayı tercih ediyor.
     <br/>
     <br/>
     En fazla Türk öğrenciye ev sahipliği yapan ülkelerden biri de Azerbaycan. Bu ülkeye dil avantajı, yakınlığı ve üniversite eğitiminin Türkiye’deki özel üniversitelere kıyasla daha ucuz olması nedeniyle yaklaşık 15 yıldır öğrenci gidiyor. Bakü’deki üniversiteler ÖSS ile öğrenci aldığı için mezunları denklik sıkıntısı da yaşamıyor. Bunları gittikten sonra öğrenen Ayşe Irmak, yola çıkarken tek hedefinin eğitimini tamamlamak olduğunu söylüyor. Matematik eğitimini tamamlayıp dönen Irmak, ilkokuldan sonra okula ara vererek hafızlık yapar. Babası okumasını istemediği için 15 yaşında ondan habersiz ortaokul sınavlarına girip karşısına diploması ile çıkar. Ama liseye kayıt yaptırmak için ikna etmesi kolay olmaz. O yaştaki çocukların sıkça başvurduğu bir yöntemi kullanarak tebeşir tozu ile ateşini yükseltince sorun aşılır: “Ertesi gün İmam Hatip’e kaydım yapıldı. Lise sona geldiğimde başarılı bir öğrenci olduğum için dershaneden burs kazandım. Babam tıp kazanmam şartıyla okumama izin vereceğini söylüyordu.” Ancak yıl 1998’dir ve o yıl meslek lisesi öğrencilerinin orta öğretim başarı puanlarının yettiği hayaller kurmaları gerekmektedir. Bu sebeple Irmak bir yıl daha hazırlanır üniversiteye ama ertesi yıl da olmaz. Sonuçta babasına rağmen Azerbaycan’a doğru yola çıkar. 5 yıl sonra da dekanın “Teşekkür ederim. İlk defa Türkiye’den gelmiş bir öğrenciyi memnun kalarak gönderiyoruz.” takdiri ile geri döner. Babası 5 yıl önce karşı çıksa da bugün kızının başarısından memnun. Irmak’ın önünde şimdi Kamu Personeli Seçme Sınavı var.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Berk Can, 05-Kasım-2005
> Ülkemdeki öğrenciler: 
> İnsanların ideoloji, din, inanç, renk, dil gibi subjektif kriterlere göre değil, topluma ya da spesifik olarak bilim camiasına yaptıkları katkı ile değerlendirleceği günlere çok ihtiyacımız var. İşte o zaman belki de "güneşi bile tutacağız" göreceksiniz. Ülkemizden binlerce mil uzakta din ve kültürümüzü paylaşmayan insanların kurdukları üniversitelerde Müslüman ve Türk bir öğrenci olmanın hazzını inşaallah ülkemdeki bütün öğrenciler de (ortak yönleri sadece öğrenci olmak olan herkes) de bir gün yaşarlar.

### Serkan Ulusoy, 04-Kasım-2005
> YÖK'ü 12 Eylülcüler kurdu: 
> Sami Selçuk'un dediği gibiyse neden YÖK’e  kimse bir şey yapamıyor? Bu kurum bildiğim kadarıyla 12 Eylül’de ihtilalciler tarafından tesis edildi. Bu zihniyetteki insanlar artık o günlerin tekrar gelmeyeceğini bilmeli.

### Aslı Şenol, 03-Kasım-2005
> İçimde bir şeyler filizlendi: 
> ÖSS’ye hazırlanıyorum. Azerbaycan’a gitmeyi çok istiyorum; ama ailem pek taraftar değil. “Denkliği olmayan başarı” haberini okuyunca içimde bir şeyler filizlendi.

### Özdemir Yusuf, 03-Kasım-2005
> Keşke...: 
> Bu haberde erkek öğrencilerin fotoğraflarına yer verseydiniz daha iyi olurdu. Başörtüsü meselesi trajikomik bir hal aldı. Mağduriyeti değişik motiflerle anlatmak daha sempatik olabilirdi.

### Ertuğrul Taşçı, 02-Kasım-2005
> Azmedince...: 
> İnsan isteyince/azmedince, önüne çıkan/çıkarılan her engeli aşıyor. “Denkliği olmayan başarı”nın sahiplerine Allah yardımcı olsun. Dualarımız onlarla...

### Adil Yıldırım, 01-Kasım-2005
> Kapak yapmanızı istiyorum: 
> Böylesine önemli bir konuya değindiğiniz için teşekkürler. Bu konuyu kapak yapmanızı çok arzu ediyorum.

Kaynak: [www.aksiyon.com.tr](http://www.aksiyon.com.tr:80/detay.php?id=22765&yorum_id=1), [web.archive.org (arşiv bağlantısı)](http://web.archive.org/web/20051216182531/http://www.aksiyon.com.tr:80/detay.php?id=22765&yorum_id=1)
