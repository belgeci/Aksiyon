# Tekniker karaborsada

*Ayşe Adlı 2005.12.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geçen hafta Açık Lise Yönetmeliği'nin değiştirilmesiyle meslek liseleri bir kez daha gündeme geldi. Düzenleme "imam hatipe kapı açılıyor" diyerek eleştiriliyor. Oysa üniversiteye girişi zorlaştıran katsayı uygulamasının tek mağduru öğrenciler değil. Türkiye'de, tekniker ihtiyacını meslek liselerinden karşılayan sanayiciler, çalıştıracak eleman bulamıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061030101047im_/http://www.aksiyon.com.tr/resim/576/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Geçen hafta Resmî Gazete'de yayımlanarak yürürlüğe giren Millî Eğitim Bakanlığı Açık Öğretim Lisesi Yönetmeliği, 8 yıl önce başlayan bir tartışmayı gündemin ilk sıralarına yeniden taşıdı. "Yönetmelik, bu yıldan itibaren imam hatip dâhil meslek liselerinin ara sınıfından ayrılanlara, açık liseye kayıt yaparak istediği üniversiteye girme şansı veriyor." şeklinde kamuoyuna yansıtılan kararla ilgili olarak Yüksek Öğrenim Kurumu (YÖK) Başkanı Erdoğan Teziç, "yönetmeliğin iptali ve yürütmenin durdurulması için yargıya başvuracaklarını" söyledi.
   <br>
    <br>
     Kamuoyunda katsayı uygulamasının imam hatip lisesi mezunlarının üniversiteye girişlerini sınırlamaya yönelik olduğu kanaati hâkim. Bu sebeple, atılan her adım, meslek liseleri içindeki oranları yüzde 5,3 olsa da imam hatip mezunlarına yönelik bir düzenleme gibi aktarılıyor. Bakanlığın, 'eğitimde fırsat eşitliği sağlamak' maksadıyla yaptığı düzenlemenin özeti şöyle: "İlköğretimi tamamlayan ancak orta öğretime devam etmeyenler ile orta öğretimden ayrılan, mezun olan ve yüksek öğretimden ayrılan veya mezun olanlara farklı alanlarda öğrenim görme fırsatı vererek eğitim öğretim imkânı sağlamak." Bu amaç, fark derslerinin verilmesiyle gerçekleşecek. Düzenleme, 2 milyona yakın öğrencisiyle bütün meslek lisesi öğrencilerini ve eski mezunları kapsıyor.
     <br/>
     <br/>
     1997'de yürürlüğe giren ve meslek lisesi mezunlarının üniversiteye girişlerini sınırlayan düzenleme sebebiyle meslek liseleri büyük oranda tercih edilir olmaktan çıkmıştı. Uygulama, AB tarafından açıklanan son ilerleme raporunda yer adı. Meslekî eğitimin güçlendirilmesine vurgu yapılan raporda, özellikle meslek liselerinin üzerinde duruluyor, eğitimle nitelikli iş gücü ve sanayi sektörü arasında ilişki kurulması isteniyor. "Üniversite giriş sınavında teknik lise mezunlarından katsayı düşürülmesi ana hedefi olumsuz etkiliyor." denen raporda, YÖK'ün yetkilerinin gözden geçirilmesi de dâhil, eğitim sistemine yönelik birtakım tavsiyelerde de bulunuluyor.
     <br/>
     <br/>
     Şüphesiz, katsayı uygulamasının tek mağduru öğrenciler ve aileleri de değil. Nitelikli eleman ihtiyacını meslek liselerinden karşılayan sanayici de uygulamanın bir diğer muhatabı. Milyonlarca kişinin işsizlikten kıvrandığı Türkiye'de sanayiciler çalıştıracak adam bulamıyor. Hidrolik makineler üreten HidroMode'un Yönetim Kurulu Başkanı Hasan Büyükdede, "Son yıllarda üniversiteye girişte yaşanan sıkıntılar nedeniyle meslek liselerinden bir kaçış var. Bu sebeple işlerimiz büyük ölçüde yavaşlıyor. Sırf nitelikli eleman bulamadığımız için ikinci vardiyaya geçemiyoruz." derken, endüstri meslek lisesi doğalgaz ve ısı sistemleri bölümünden 2001'de mezun olan Lütfü Kılıç ise İstanbul Eminönü'nde evcil hayvan satıyor.
     <br/>
     <br/>
     "Meslek liselerinin mevcut durumu sanayiciyi nasıl etkiliyor?" sorusu sorulduğunda, ilginç bir manzara çıkıyor ortaya. Meslek lisesi tartışmasından siyasi kaygılarla uzak durmaya çalışan sanayiciler, mevcut durumdan neredeyse öğrenciler kadar şikâyetçi. Çünkü meslek liselerine rağbet azaldığı için üretimin bel kemiği kabul edilen ve meslek liselerinden yetişen teknik elemanlar neredeyse karaborsaya düşmüş durumda.
     <br/>
     <br/>
     Devlet İstatistik Enstitüsü (DİE) verilerine göre 2000 yılı ikinci çeyreğinde 1 milyon 456 bin olan işsiz sayısı 2005 yılı ikinci çeyreğinde 2 milyon 294 bine ulaştı. Genç nüfus arasındaki işsizlik oranı ise yüzde 17,6. Rakamlar bu kadar yüksekken meslek kuruluşları ve işverenler ağız birliği etmişçesine işgücü eksikliğinden yakınıyor. Aradaki kopukluğun nedeni ise istatistiklere yansıyan milyonların niteliksiz olması. 'Ne iş olsa yaparım'ın önüne geçmenin en etkili yolu ise meslekî eğitim vermektir. Ancak öncelikle aileler ve öğrencilerin meslekî eğitim için ikna edilmesi lâzım.
     <br/>
     <br/>
     Avrupa'ya benzemek için rakamları ters çevirmek lâzım
     <br/>
     <br/>
     "Sanayici, milyon dolarlık paralar verip teknik yatırım yapıyor, sonra adam bulamadığı için hiç eğitim almamış insanlara teslim ediyor tesisini. Önceleri eğitim kurumu yoktu. Şimdi okul var, ama insanları çocuklarını meslek liselerine göndermek için ikna etmeniz gerekiyor." diyen Dr. Oktay Duran, İstanbul'daki Matbaacılık Lisesi'nin kurucusu ve Cem Ofset Yönetim Kurulu Başkanı. Avrupa'nın en genç nüfusuna sahip olma şansının bilinçsiz eğitim sistemi nedeniyle kullanılamadığını savunan Duran'a göre, Türkiye'nin önünün açılması meslekî eğitimin artması ve buna bağlı olarak istihdam sorununun ortadan kalkmasına bağlı. 50 yıldır sektörde faaliyet gösteren Duran'ın yaşadığı ara eleman sıkıntısı, 1999-2000 eğitim öğretim yılında Dr. Oktay Duran Matbaacılık Lisesi'nin açılması ile son bulmuş. Okulun bugüne kadar mezun ettiği 500'e yakın gencin yüzde 98'i kendi alanında çalışıyor. Oktay Duran, geçmişten devralınan açığa, gelişen teknolojiye ayak uydurma zorunluluğu da eklendiğinde nitelikli elemanların işsiz kalma ihtimali olmadığını söylüyor: "Türkiye'de iş imkânı olmasa bile, üyelik süreci tamamlandıktan sonra, hızla yaşlanan Avrupa'ya iş gücü transferi yapabiliriz."
     <br/>
     <br/>
     Türkiye'de orta öğretime devam eden öğrencilerin yüzde 70'ten fazlası genel liseye gitmeyi tercih ederken meslek lisesinde eğitim alanların oranı yüzde 30'un altında. Avrupa'da ise durum Türkiye'nin tam tersi. "Mühendis projelendirir, ama üretimi yapmak için tezgâhın başına geçmez. Dolayısıyla bizde tezgâh başında çalışan ara elemana olan ihtiyaç, mühendis ihtiyacının çok üstünde. Son yıllarda sektörde giderek daha fazla ara eleman eksikliği çekiliyor. Mühendis var, mimar var, amele var, ama mühendisle işçi arasındaki boşluğu dolduracak kalfa yok." diyen İstanbul Sanayi Odası Vakfı (İSOV) Başkanı Hakkı Kalkavan, sanayileşmiş ülkelerde meslekî eğitim alan gençlerin gelecek kaygısı çekmedikleri için kendilerine güvendiklerini söylüyor. Ancak Türkiye'de gençler üniversiteye devam edememe fikrinin sebep olduğu eziklik nedeniyle meslekî eğitim almak istemiyor.
     <br/>
     <br/>
     AB'ye üyelik işsizliği artırabilir
     <br/>
     <br/>
     Durumu daha net görebilmek için genele bakıldığında ortaya çıkan tablo şöyle: Türkiye'de özel sektör her yıl yüzde 8 büyüyor. Bu nedenle her geçen gün büyüyen açığa bir de AB'nin taleplerini eklemek gerekiyor. Zira AB, üyelik sürecinde bugüne kadar verilen tüm sertifikaları iptal ederek kendi kalite standardını getiriyor. İSOV buradan hareketle çok programlı bir meslek lisesi açmaya hazırlanıyor. İstanbul Sanayi Odası Vakfı Meslekî Eğitim Merkezi adıyla kurulacak komplekste öğrencilerin yanında meslek dersi öğretmenlerine de AB ile uyumlu eğitim verilecek. "Öğrenci bulabilecek misiniz?" sorusuna, "Doktorlar, mühendisler iş bulamazken meslek elemanları kapışılıyorsa insanlar tercihlerini yeniden gözden geçirecektir. Sektörün ihtiyacı açıkça ifade edildiği takdirde tüm sorunlara rağmen meslek liselerinin öğrenci bulabileceğini düşünüyorum. Ayrıca iyi bir eleman dünyanın her yerinde iş bulur. Türkiye'de olmazsa başka yerde, ama işsiz kalmaz." cevabını veriyor.
     <br/>
     <br/>
     Faaliyet alanına göre bazen bir mühendise karşılık bir tekniker istihdam edilirken bazen bu oran ara eleman lehine bire on oranında değişebiliyor. Alanında uzmanlaşmış bir teknikerin tek avantajı kolay iş bulmak da değil. Bazı durumlarda mühendis maaşı 750-800 milyon lira civarında kalırken, teknikerlerin aylık kazancı 2 milyara kadar çıkabiliyor.
     <br/>
     <br/>
     İstanbul ve çevresi Türkiye sanayisinin neredeyse yarısına ev sahipliği yapıyor. Bu sebeple bölgedeki ticari kuruluşların beklentileri ve sıkıntıları Türkiye ekonomisi açısından önemli. MÜSİAD Genel Başkan Yardımcısı Hasan Büyükdede, nitelikli eleman açığının sanayinin rekabet gücünü büyük oranda etkilediğini söylüyor. "Son 10 yılda meslek liselerinden kaçış endüstriye direkt yansıdı." diyen Büyükdede şikâyetini, "imam hatip'ler üzerinde yürütülen siyasi tartışmalar sebebiyle meslekî eğitim cazibe merkezi olmaktan çıktı." sözleriyle dile getiriyor. "Endüstri hızla büyürken nitelikli ara eleman gücündeki açık hızla artıyor. Eleman yetişmediği için müesseseler çıraklık okullarından işçi alıyor. İşlerin yürümesi için en kötü ihtimalle buradaki gençler toplanıp yetiştiriliyor." diyen Büyükdede'nin iş yerinde, çıraklık okulundan gelen gençlerle meslek lisesi öğrencileri birlikte eğitim görüyor. Buna rağmen çalışan sayısı tek vardiya için bile yeterli olmadığından iş hacmi genişletilemiyor.
     <br/>
     <br/>
     Türkiye'de 2000 yılı genel nüfus sayımına göre, 14-17 yaş arasındaki insan sayısı 5 milyon 630 bin 937. 1997'ye kadar orta öğretimdeki öğrencilerin yarıya yakını meslekî eğitim alırken bugün meslek liselerine devam eden öğrenci sayısı 1 milyon 625 bin 660. Aradaki fark, üniversiteye girişte yaşanan sorunlardan kaynaklanıyor. Katsayı uygulamasını eleştirirken ailelerin de "Çocuğum üniversite mezunu olsun, askerliğini subay olarak yapsın." saplantısından kurtulması gerektiğini söyleyen Büyükdede'ye göre, meslekî eğitimin önemi kavranamadığı için Türkiye'de gençler 25 yaşına kadar meslek sahibi olamıyor.
     <br/>
     <br/>
     AB'ye üyelikle birlikte gündeme gelecek konulardan biri de serbest dolaşım. Türkiye'deki genç nüfus için büyük bir umut olan bu hak, mevcut potansiyel değerlendirilmezse Türkiye'nin aleyhine de dönebilir. Zira sektörde yasalarla engellenmiş olmasına rağmen yabancı eleman istihdamı var. Önü açıldığı takdirde dışarıdan gelmesi muhtemel iş gücü, Türkiye'deki işsizliği daha da büyütebilir. Akdaş Grup Yönetim Kurulu Başkanı Yunus Akdaş da bunu doğruluyor. "Özellikle Doğu Bloku ülkelerinin iş gücü niteliği çok yüksek. Kaçak olarak çalıştıranlar olduğunu biliyorum. Yasal engeller ortadan kalkarsa iş kalitesini ve verimini yükseltmek için pek çok insan Rumen ya da Macar işçi istihdam edecektir." diyerek, Türk sanayicisinin toplam kalite kavramını çok geç keşfettiğini söylüyor: "Eğer bu arayış yerli sanayinin büyümeye başladığı 80'li yıllarda başlasaydı Türk sanayisi bugünkü iş hacmini ikiye katlamış olurdu." Akdaş'a göre, inşaat gibi direkt insan hayatıyla alakalı bir sektörde nitelikli adam bulamayan müteahhit kimi bulursa onunla çalışıyor. İşçi demir bağlamayı bilmediği için bina çöküyor. Fatura müteahhide kesiliyor. Akdaş, "Eğer sanayicilerin katıldığı bir toplantıya gidip tekniker ihtiyacınız var mı diye sorsanız iyimser bir tahminle yüzde 70'inin cevabı evet olacaktır." diyor.
     <br/>
     <br/>
     Ankara Ticaret Odası Başkanı Sinan Aygün, Türkiye İş Kurumu'nun verilerinden yola çıkarak Türkiye genelinde yıllık ara eleman ihtiyacının 40 bin civarında olduğunu söylüyor. Şüphesiz bu sorun en fazla organize sanayi bölgelerinde hissediliyor. "Teknik eleman sıkıntısı Türkiye'nin meselesi. Nereye giderseniz gidin aynı sorunla karşılaşırsınız." diyen Manisa Organize Sanayi Bölgesi Müdürü Tamer Balatlı ise meslek liselerine yönelik katsayı uygulaması böyle devam ederse Türk sanayisinin büyük bir darbe alacağını düşünüyor. Türkiye'nin pek çok yerinde olduğu gibi Manisalı iş adamları da kendi elemanlarını yetiştirmek amacıyla meslek lisesi açmaya hazırlanıyor. En fazla mekanik, plastik ve elektrik alanlarında işgücü açığı olduğunu söyleyen Balatlı'ya göre, üniversite önündeki yığılma bilgisizlikten kaynaklanıyor. Zira meslek lisesi mezunları iş hayatına daha erken atılmakla kalmıyor, çoğu zaman üniversite mezunlarından daha iyi şartlarda istihdam edilme imkânına da sahip oluyorlar. Çünkü sanayiciler için iş verimi diplomadan daha önemli.
     <br/>
     <br/>
     Meslek liseleri ile ilgili tartışmalar her seferinde imam hatip liseleri üzerinden gündeme geliyor. Oysa imam hatip liseleri dışında yılgınlığa terk edilmiş 1 milyon 700 bine yakın meslek liseli öğrenci var. Ancak bu rakam her geçen yıl biraz daha düşüyor. Yani piyasanın ihtiyacı meslek liselerine pek yansımıyor. Kayıt yaptıranlar daha çok not ortalaması 2 ila 4 arasında olan öğrenciler. Zeytinburnu Teknik ve Tekstil Meslek Lisesi Müdürü Mehmet Çuhadaroğlu, meslek liselerinin durumunu, "Yeni düzenlemeler bizi pek etkilemiyor artık. Çünkü bu okullar çıraklık eğitim merkezine döndü. Aileler 'okumayacak' dedikleri çocuklarını bize yolluyor." sözleriyle özetliyor.
     <br/>
     <br/>
     Öğrencilerin başarısızlığı okuldaki eğitimin seviyesini, bu da işverenin memnuniyetini olumsuz etkiliyor. Sonuçta liseden mezun olan gençler, genellikle vasıfsız işçilerle aynı şartlarda iş hayatına atılıyor. Çuhadaroğlu'na göre sadece öğrenciler değil, başarılı öğretmenler de meslek liselerine gelmek istemiyor: "Ben de iyi bir matematik öğretmeni olsam, burada çalışmak istemem. Kimse mezun ettiği çocukların sokaklarda dolaşmasını istemez. Bir öğretmenin en büyük mutluluğu öğrencilerin iyi yerlere geldiğini, başarılı olduğunu görmektir. Öğrenciler isteksiz, başarısız olunca öğretmenler de kaçıyor."
     <br/>
     <br/>
     İTO Anadolu Ticaret Meslek Lisesi Müdürü Bahattin Furuncuoğlu'na göre aileler meslek lisesini iki sebepten ötürü tercih ediyor: "Bazıları çok bilinçsiz. En yakın okul neresiyse oraya gönderiyor. Bazıları da ekonomik kaygılardan dolayı bir an önce iş hayatına atılsın istiyor." Öğrenciler genellikle ailelerinin yönlendirmesiyle meslek lisesine gidiyor. Bir kere başlayınca çok başarılı olsalar da yüksek öğrenime devam etme şansını kaybediyorlar. Bunu bilerek yollarına devam ettikleri için meslek lisesine devam eden öğrencilerde belirgin bir moral bozukluğu gözleniyor. Furuncuoğlu, bu psikolojinin başarıyı yüzde yüz etkilediği kanaatinde. "1997'ye kadar mezun ettiğimiz öğrencilerin yüzde 80'i lisans programlarına yerleşiyordu. Katsayı uygulamasından sonra hem öğrenci sayımız hem başarı seviyemiz çok düştü. Bir de katsayı var tabii. 2004'te 40 mezun verdik. Hiçbiri lisans programlarına giremedi." diyen Furuncuoğlu, küçük bir hatırlatmada bulunuyor: "1997'de yabancı dil sınavı birincisi bizim öğrencimizdi. Ancak aynı öğrenci bir sonraki sene sınava girse açıkta kalırdı."
     <br/>
     <br/>
     Öğretmenler sanayiye kayıyor
     <br/>
     <br/>
     Şişli Endüstri Meslek Lisesi'ne devam eden öğrenciler diğerlerine göre biraz daha şanslı. 4 bin 800 öğrencisi olan okulun motor bölümünde Tofaş, Mercedes, Volkswagen ve Toyota'nın eğitim atölyeleri var. Okul Müdürü Fatih Kamil Bilgin, öğrencilerin son teknoloji ile donatılmış atölyelerde 3 yıl eğitim aldıktan sonra genellikle bu markaların servislerinde çalışmaya başladıklarını söylüyor. Bilgin'e göre iş kaygısı yaşamayan bu öğrenciler için meslek lisesine devam etmek ayrıcalığa dönüşmüş durumda. Ancak bilinçsiz tercihler burada da görülmüyor değil. Bilgin, "Bu sene 1710 öğrenci kayıt yaptırdı. Başlarken hepsine meslekler ve istihdam imkânı hakkında bilgi veriyoruz. Ama bazı öğrenciler yine de işsiz kalma pahasına bilgisayarda ısrar edebiliyor mesela."  diyor.
     <br/>
     <br/>
     Motor bölümü şefi Sabri Türeten ise bir başka soruna dikkat çekiyor: "Nitelikli eleman bulamayan sanayici teknik öğretmenlere teklif getiriyor. Maddi imkânlar daha cazip. Haliyle epeyce giden oluyor." Son bir yılda Şişli Endüstri Meslek Lisesi Motor Bölümü'nden 4 öğretmen özel sektöre geçmiş. Müracaat eden 4 kişi ise cevap bekliyor.
     <br/>
     <br/>
     Peki aileler bu kadar tartışmaya rağmen neden çocuklarını meslek lisesine gönderiyor? Hatice ve Sami Boztepe çifti, tercihlerinin sebebini, "Türkiye'de üniversite mezunları iş bulamıyor. Meslek lisesine giderlerse iş  sıkıntısı yaşamazlar diye düşündük." sözleriyle açıklıyor. Nitekim Şişli Endüstri Meslek Lisesi motor bölümü ikinci sınıf öğrencisi olan Selim, hayatından çok memnun. Okulda Volkswagen'in kurduğu atölyede eğitim alıyor ve iş garantisi var. Ayrıca makine mühendisi olmak için de Öğrenci Seçme Sınavı'na hazırlanıyor. Geçen yıl makine ressamlığı bölümünü bitiren Murat ise işsiz. Çünkü o alanda çalışmak istemiyor.
     <br/>
     <br/>
     Eminönü'nde evcil hayvan satan Lütfü Kılıç da liseyi bitirdikten sonra uzun süre kararsız kalanlardan biri. Doğalgaz ve ısıtma sistemleri bölümünü bitirmesine rağmen o alanda çalışmıyor. Sektörde vasıfsız elemanlarla aynı şartlarda istihdam edilmeyi kabullenemediğini söylüyor. Erhan Şimşek ise Kıraç İMKB Endüstri Meslek Lisesi Metal İşleri 3'üncü sınıf öğrencisi. Ordulu ailenin İstanbul'un Kıraç  beldesinde yaşama nedeni, iş imkânının başka yerlere kıyasla daha fazla olması. Erhan'ı meslek lisesine göndermelerinin sebebi ise bir dost tavsiyesi. Annesi, "Öğretmen bir hemşehrimiz genel liseden mezun olan çocuklarına iş bulamıyordu. Bu sebeple bize 'Meslek lisesine gönderin, sıkıntı yaşamasın.' dedi. Biz de öyle yaptık." diye anlatıyor. Babası uzun süre işsiz kaldıktan sonra bir fabrikada çalışmaya başlayan Erhan, haftada 3 gün beceri eğitimi için bir atölyeye gidiyor. Bir aksilik olmazsa mezun olduktan sonra orada çalışmaya devam edecek.
     <br/>
     <br/>
     İSTATİSTİKLER
     <br/>
     <br/>
     Devlet İstatistik Enstitüsü’nün 2004 yılında yaptırığı Hane Halkı İşgücü Anketi’nin ortaya koyduğu bulgulardan biri de işverenlerin mesleki eğitim tercihlerine ilişkin."İşyerinize yeni eleman alırken mesleki eğimden geçmiş elemanları tercih eder misiniz" sorusuna ankete katılan 970 işletmenin 784'ü (% 80'i) evet cevabını verirken, hayır diyenlerin sayısı 28’de (% 3) kalıyor. 158 (%17) işletmenin ise bu konuda bir tercihi yok. Dolayısıyla, kabaca her 4 işletmeden 1'inin mesleki eğitimli işgücü tercih ettiği söylenebilir.
     <br/>
     <br/>
     MESLEKÎ EĞİTİMİ GÜÇLENDİRME PROJESİ
     <br/>
     <br/>
     AB ile müzakere sürecine giren Türkiye, birliğe uyum için bir dizi düzenleme yapmak durumunda. İstihdam ve sosyal politikalar, müzakerelerde ele alınacak başlıklar arasında. İstihdam konusunda aktif işgücü oluşturulmasından eğitim politikalarına kadar bir dizi önemli değişiklik gerekiyor. Millî Eğitim Bakanlığı, bu kapsamda meslekî eğitimi iş dünyasının ihtiyaçları doğrultusunda yeniden yapılandırmak maksadıyla bir proje başlattı. Meslekî Eğitim ve Öğretim Sisteminin Güçlendirilmesi Projesi (MEGEP) hem AB'nin hem de iş dünyasının beklentilerine cevap verecek bir eğitim programının alt yapısını oluşturuyor. Büyük ölçüde AB fonlarıyla yürütülen ve 2002'de başlayan projenin 2007'de tamamlanması planlanıyor. Amaç ise meslek liselerinde uygulanan ders programını AB ile uyumlu bir hâle getirmek ve Türkiye'deki nitelikli işgücünü birliğin standartlarına çıkarmak.
     <br/>
     <br/>
     Geçen yıl pilot illerde denenen ve meslek liselerini fonksiyonel hâle getireceği düşünülen MEGEP, bu seneden itibaren Türkiye genelinde Anadolu ve fen Liseleri dışındaki tüm okullarda uygulanmaya başladı. Hedeflerden biri de işveren ve meslek örgütlerinin eğitime aktif katılımını sağlamak. Bu amaçla proje uygulanmaya başlamadan önce yapılan analizler neticesinde iş dünyasının ihtiyaçları doğrultusunda eğitim programına 200'e yakın başlık eklendi. Bundan sonra meslek liselerinde eğitim gören öğrencilere diplomanın dışında yıl sonlarında sertifika da verilecek ve bu sertifikalar AB ülkelerinde de geçerli olacak. Projenin işleyişi şöyle: Tüm liselerde ortak olan 9'uncu sınıfın ardından öğrenciler ilgi ve kabiliyet alanlarına göre genel liseye ya da meslek liselerine yönlendirilecek ve 3 yıl boyunca kendi alanlarında uygulama ağırlıklı eğitim alacak. Kazandıkları beceriler, yıl sonunda verilecek MEB onaylı sertifikalarla belgelenecek. Geçen yıl 30 ilde 6 bin öğrencinin devam ettiği 40 genel lise ve 105 meslek lisesinde uygulanan projenin ilk somut sonucu şaşırtıcı bir tablo sergiliyor: Yıl sonunda genel liselerdeki 1500 öğrenciden 161'i meslek lisesine geçerken meslek lisesine devam eden 4 bin 500 öğrenciden genel liseye geçenlerin sayısı sadece 78.
     <br/>
     <br/>
     KATSAYI, STATÜ FARKINI KALICI HALE GETİRİYOR
     <br/>
     <br/>
     Orta Doğu Teknik Üniversitesi Sosyoloji Bölümü Öğretim Üyesi Dr. Mustafa Şen'in başkanlığında 12 ilde lise son sınıf öğrencileri üzerinde yapılan anket çalışmasına göre, yüksek gelire sahip aileler, çocuklarını klasik liseye, alt-orta kesime mensup aileler ise meslek liselerine gönderiyor. Ankara, İstanbul, İzmir, Bursa, Balıkesir, Adana, Kayseri, Malatya, Trabzon, Gaziantep, Erzurum ve Samsun'da 4500 öğrenci ile yapılan çalışmanın sonuçlarında bazı satırbaşları şöyle: "Meslek Lisesini tercih eden öğrenciler kentli alt sınıf diye nitelenebilecek gruba dahil ailelerin çocukları; genel liselere devam eden yaşıtlarına kıyasla daha erken yaşlarda çalışmaya başlıyorlar; ayrıca AB'ye destek yaşıtlarına oranla oldukça yüksek. Çünkü nitelikli işgücüne olan ihtiyacın ve buna bağlı olarak istihdamın artacağı düşünülüyor.”
     <br/>
     <br/>
     Bahçeşehir Üniversitesi Öğretim Üyesi Prof. Dr. Eser Karakaş bu verileri şöyle değerlendiriyor: "Klasik lise ve bunu izleyen üniversitenin sağladığı hayat standardı, meslek lisesi mezunlarına göre daha yüksek. Meslek lisesinden üniversiteye geçiş imkânını ortadan kaldıran katsayı uygulaması da toplumda oluşmuş gelir ve statü farklılıklarını kalıcılaştırıyor. Bu en başta eğitim kavramının özüne aykırı. Çünkü üniversite eğitiminin altında yatan temel mantık, herhangi bir nedenle oluşmuş eşitsizlikleri törpüleyerek sosyal geçişliliği sağlamaktır. Akademik girdi açısından klasik lise eğitimi almış gençlerin üniversite eğitimini sürdürmesini teşvik etmek doğru bir karar. Ancak bugünkü eğitim kalitesi açısından meslek liseli öğrencilerle diğerleri arasında fark yok."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23039&yorum=7087), [web.archive.org (arşiv bağlantısı)](http://web.archive.org/web/20061030101047/http://www.aksiyon.com.tr:80/detay.php?id=23039&yorum=7087)
