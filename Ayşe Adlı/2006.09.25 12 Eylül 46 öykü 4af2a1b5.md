# 12 Eylül, 46 öykü

*Ayşe Adlı 2006.09.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir darbe ne kadar malzeme olur edebiyata? İlk anda duraklatsa da 12 Eylül öyküleri, dönemin günlüğü adeta.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061014161233im_/http://www.aksiyon.com.tr/resim/616/86.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   12 Eylül Cumhuriyet tarihinin kırılmalarından birinin adı. Üzerinden 26 yıl geçti ancak hâlâ konuşul(a)mayan, anlatılıp sorgulan(a)mayan çok şey var. Tarihin ibret sayfalarında yerini alan Eylül darbesi Türkiye’nin karakteristiği üzerinde çok derin izler bıraktı.
   <br>
    <br>
     Toplumun özgüveni, siyasi bilinci, sivil toplum algısı ve dahi bilumum toplumsal kavram altında kaldı o meş’um günün. Bütün bunlar yetmezmiş gibi bir nesil de adını ondan aldı; apolitik, popüler kültürle barışık, dünya ahvalinin uzağında… diye izah edildi 12 Eylül çocuklarının karakteristiği. Kültür ve sanat da en az siyaset kadar aldı payına düşeni. Şimdi, üzerinden bunca zaman geçmişken ortaya koyulan eserler tarihle yeni bir muhasebeye aracılık ediyor. Bir Tersine Yürüyüş, 12 Eylül Öyküleri, bu muhasebenin bir yüzü. Adı üstünde 12 Eylül’ü anlatan öyküler var kitapta. Nedense ‘hep aynı taraftan bakan’ çok sayıda edebiyatçı kendine indirilen ‘darbe’yi anlatıyor öykülerinde. Hürriyet Yaşar tarafından bir araya getirilen öyküler her şeyden önce bir hatırlama ve hatırlatma niteliğinde. İçeride ya da dışarıda, darbe döneminde ve sonrasında ne yaşandıysa onlar anlatılıyor 46 öyküde. “Hayır, bağırmadım. Ben bağırmadım. Bağıran ben değildim. Bağırmam için özel bir neden yoktu. Hiçbir gerek. Hiçbir gerekçe. Ben yalnızca gördüm: Üç kişi bir adamı sürüklüyordu. Adam onlarla gitmek istemiyordu. Bir ara ellerinden kurtulup kendini yolun kıyısındaki hendeğe atmayı başardı. Tam o sırada bir ses duyuldu. Biri bağırdı…”
     <br/>
     <br/>
     Ferit Edgü’nün Çığlık hikâyesi böyle başlıyor söz gelimi. Malum, at izinin it izine karıştığı anlatılır o günlerde. Ve hasbelkader yeryüzü coğrafyasının Anadolu kısmında berhayat olan her bir kimse payına düşeni aldı. Beşikteki bebek ilaçsız, mamasız; öğrenci kitapsız kalarak; kimi hayatını kimi hürriyetini kaybederek ödedi yaşamanın bedelini… Gelin görün ki bütün bunlara rağmen hâlâ ne iyi ki oldu diyenler var ‘ibreti âlem için’. Ara ara Abidin Dino’nun çizgilerinin de kullanıldığı ‘Bir Tersine Yürüyüş’ bu tarihi öneminden dolayı ilginç bir derleme. Şimdi o günleri yaşayanlara tekrar bir muhasebe yapmak, yaşamayanlara da okuyup ‘aman ha!’ demek düşüyor.
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25354), [web.archive.org (arşiv bağlantısı)](http://web.archive.org/web/20061014161233/http://www.aksiyon.com.tr:80/detay.php?id=25354)
