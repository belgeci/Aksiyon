# Hakikatin izini sürerken

*Ayşe Adlı 2008.04.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fethullah Gülen Hocaefendi'nin kaleme aldığı 41 eser, seri hâlinde bir arada sunuluyor.
İnsanın kendine has kararsızlıkları, yalnızlık ve tereddütleri vardır. Böyle zamanlardan geçmeyen; yolunu, yönünü, istikametini bulmak için bir deniz fenerine ihtiyaç duymayan yoktur.
  </font>
 </div>
 <div id="newsText">
  <font class="detail-text">
   Karanlıkta kaldığında tereddütsüz elinden tutacağı bir rehberdir tek istediği. Ne kadar azdır sonuna kadar teslim olunacak insanların sayısı. M. Fethullah Gülen ismi pek çok insan için bu kabilden bir deniz feneri. İtidal, sabır ve akl-ı selim tavsiye etmekten vazgeçmeyen bir rehber. Mesajı dünya çapında yankı bulan Gülen, etkin bir kanaat önderi olduğu kadar önemli bir din ve ilim adamı, mümbit bir kalem aynı zamanda.
   <br/>
   <br/>
   Modern çağ insanının içine düştüğü kişisel tereddüt ve sıkıntılar da, yerel ve küresel meseleler de karşılığını buluyor M. Fethulah Gülen Hocaefendi'nin kaleminde. İnsanla insanlık aynı öneme sahip. Toplumun kurtuluşu, fertlerin kurtuluşu ile mümkün zira. Buhranlar Anaforunda İnsan, Çekirdekten Çınara gibi eserleri, insanın insan olmaktan ötürü önemli ve değerli olduğu hakikatine işaret eden kimlik inşa reçeteleri adeta. Asrın Getirdiği Tereddütler serisi, Kendi Dünyamıza Doğru, Kendi İklimimiz ve diğer kitaplarında ise tek tek kişilerin omzunda yükselen cemiyeti anlatıyor Gülen. İnsanın geçmişi, bugünü, fizik ve metafizik dünyası aynı tablonun içinde şekilleniyor. Bugüne kadar ortaya koyduğu 41 eserle 21'inci asrın peş peşe aldığı darbelerle takatsiz kalan insanına reçeteler sunan Gülen'in yelpazesinde kimliğin manevi boyutunun ayrı bir ehemmiyeti bulunuyor. Kalbin Zümrüt Tepeleri, Dua Mecmuası, Ölüm Ötesi Hayat, Kader gibi eserlerde ortaya konulan üslup, tereddüde mahal bırakmayacak netlikte izahlar sunuyor. Nil Yayınları, yeni bir çalışmayla Fethullah Gülen Hocaefendi'nin bugüne kadar kaleme aldığı 41 eseri seri hâlinde bir arada sunuyor okurlara.
   <br/>
   <br/>
   <br/>
   BÜTÜN ESERLERİ 1 - 2
   <br/>
   M. Fethullah Gülen
   <br/>
   Nil Yayınları
   <br/>
   0232 252 22 85
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5C16DBA79A70DEF01D8F24AEC7B75D0C?newsId=15502), [web.archive.org (arşiv bağlantısı)](http://web.archive.org/web/20130825141614/http://www.aksiyon.com.tr:80/aksiyon/newsDetail_getNewsById.action;jsessionid=5C16DBA79A70DEF01D8F24AEC7B75D0C?newsId=15502)
