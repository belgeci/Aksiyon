# Erdoğan'ı iktidara taşıyan kadın

*Ayşe Adlı 2007.02.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   'İktidara Taşıyan Kadın' Emine Erdoğan'ı anlatıyor.  Emine Hanım, yakın çevresine göre hırslı olması, kararlılığı ve güzel sesi ile dikkat çekiyor.
  </font>
 </div>
 <div id="newsText">
  <font class="detail-text">
   Emine Erdoğan 2006 yılına damgasını vuran kadınlardan biri. Onun ismi bazen Başbakan Tayyip Erdoğan'ınkinden bile öne çıktı. O hem Cumhurbaşkanlığı tartışmalarının odağındaki isimdi, hem de 'kadınlar üzerinden siyaset' polemiğinin hedefi. Emine Erdoğan, şu ana kadar kimseye röportaj vermediği gibi kendisini de çok fazla anlatmadı. Ancak nelerden hoşlandığı, ne giyindiği, ne yediği hep konuşuldu, tartışıldı.
   <br/>
   <br/>
   Emine Erdoğan'ın hayatını anlatan ilk kitap, Vatan Gazetesi muhabiri Ayla Özcan tarafından yazıldı. 'İktidara Taşıyan Kadın' adıyla, Bir Harf Yayınları'ndan piyasaya çıkan kitapta Emine Erdoğan'ın bilinmeyen özellikleri anlatılıyor. Yakın çevresindekilerin ve tanıkların anlattıklarıyla oluşturulan kitapta Emine Erdoğan, iyi bir yüzücü, araba kullanmayı çok seven, Ajda Pekkan hayranı ve güzel sesli bir kadın olarak karşımıza çıkıyor.
   <br/>
   <br/>
   Emine Erdoğan 21 Şubat 1955'te doğar. Aslen Siirtli ve Arap kökenli Cemal ve Hayriye Gülbaran çiftinin beşinci çocuğudur. Çocukluğu Fatih ve Üsküdar'da geçer. Aile'nin dört erkek çocuğundan sonra tek kızı dır Emine. 1966'da Zeynep Kamil İlkokulu'ndan mezun olduktan sonra Mithatpaşa Kız Lisesi'ne gider. Ortaokuldan sonra notları iyi olsa da okumak istemez. Anne Hayriye Hanım için kızı Emine'nin yeri ayrıdır. Hem dört erkekten sonra gelen tek kız çocuğu, hem de ailenin son beşiğidir. En sevdiği oyuncağı ise annesinin diktiği bez bebeklerdir.
   <br/>
   <br/>
   Emine Erdoğan, hırslı, ihtiraslı ve kararlı bir kadın olarak karşımıza çıkıyor. Gençlik yıllarından bu yana kafasına koyduğunu yapan, aldığı kararlardan ne pahasına olursa olsun dönmeyen biri olduğu söyleniyor. AK Parti İstanbul eski İl Sosyal İşler Başkan Yardımcısı Nilgün Diptaş, Emine Erdoğan'ın bilinmeyen yönlerini şöyle anlatıyor: "Çok duygusaldır. Evde otururken bile ne yapsak, neler üretsek diye düşünür."
   <br/>
   <br/>
   'İktidara Taşıyan Kadın' kitabına göre Emine Hanım'ın diğer bir özelliği de çok iyi Arapça biliyor olması. Tanıdıklarının anlattıklarına göre Emine Erdoğan çok güzel Kur'an-ı Kerim okuyan, nefsine hâkim, kafasına koyduğunu yapan biri. First Lady hakkında bilinmeyenlerden biri de Emine Hanım'ın araba kullanmayı çok sevmesi. Yakın çevresi ehliyetini 1990'larda aldığını, Tayyip Erdoğan Belediye Başkanı olunca da araba kullanmayı bıraktığını ifade ediyor. NURSEL DİLEK
   <br/>
   <br/>
   <br/>
   EMİNE ERDOĞAN İKTİDARA TAŞIYAN KADIN
   <br/>
   Ayla Özcan
   <br/>
   Bir Harf Yayınları
   <br/>
   198 sayfa
   <br/>
   02122455510
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-18808-13-erdogani-iktidara-tasiyan-kadin.html), [web.archive.org (arşiv bağlantısı)](http://web.archive.org/web/20131031194329/http://www.aksiyon.com.tr:80/aksiyon/haber-18808-13-erdogani-iktidara-tasiyan-kadin.html)
