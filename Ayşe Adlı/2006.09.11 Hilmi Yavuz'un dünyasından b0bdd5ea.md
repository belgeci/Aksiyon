# Hilmi Yavuz'un dünyasından

*Ayşe Adlı 2006.09.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hilmi Yavuz, Türkiye tarihine şahitlik etmiş bir isim. Gerçekte öyle midir bilinmez, kendini anlattığı kitabın adı: Şiirim gibi yaşadım.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061020102842im_/http://www.aksiyon.com.tr/resim/614/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hilmi Yavuz iki dünya savaşı arasında, 1936 yılında dünyaya geldiğinde babası Çanakkale’nin Biga ilçesinde kaymakamlık yapmaktadır. Bürokrat baba Yahya Hikmet Yavuz, ‘klasik Osmanlı babası’dır Yavuz’a göre. Ülke önemli ve sıkıntılı günler yaşadığından eve gelişi gecenin geç saatlerini bulmaktadır. Ailenin tek çocuğu olan Hilmi’nin hayatı annesi ile doludur o yıllarda. Annesi ve onun çevresinde şekillenen imgeler, şiirinin baskın unsurları arasında yer alır sonradan. Annesi Vecide Hanım ‘çiçek işlemeli bir lamba’ olarak çıkar okurların karşısına söz gelimi. Yavuz’un hayatında öne çıkan imge ve olayların anlatıldığı ‘Şiirim gibi yaşadım’ kitabından bu detaylar. Şair, bir yıl boyunca her Pazar öğleden sonra buluştuğu Can Bahadır Yüce’ye anlatmış hayatını. Nehir söyleşi tarzında hazırlanan çalışmada; Atatürk’ün ölümü, savaş yıllarında aklında yer eden karartma geceleri ve sonrasında zihninde yer eden renkler anlatılıyor. Sayfalar arasında dolaşırken Yavuz’un hafızasında yer eden ilk mısranın babasının evde yüksek sesle okuduğu ‘Yeter artık, insanlara insanlığı öğret’ olduğunu öğreniyoruz. Yazmaya başlamasının ise Kabataş Lisesi’nde öğrenci olduğu yıllara denk geldiğini. Yazdığı ilk şiirin yayınlanması daha o yıllarda Yavuz’un geleceği hakkında fikir vermiş olsa gerek. Şair’in 70 yıllık hayatını konu alan kitap, her ne kadar polemiğe açık konulardan uzak durulduğu belirtilse de, piyasaya çıkmadan tartışmalara konu oldu. Yavuz kendisini anlatıyor anlatmasına da gelin görün ki 213 sayfalık kitaptan gündeme şairin başkaları için söyledikleri geliyor. Yavuz’un Enis Batur’un vasat, İsmet Özel’in kötü şair olduğunu, Fazıl Hüsnü Dağlarca’nın Nobel’i hak ettiğini düşündüğünü basından biliyoruz. Çevresindeki insanlar hakkında bu kadar açık ve sert ifadeler kullanan Yavuz’un kendine dair ne dediğini öğrenmek içinse kitabı okumak gerekiyor.
   <br>
    <br>
     ŞİİRİM GİBİ YAŞADIM
     <br/>
     Can Bahadır Yüce
     <br/>
     Dünya Kitapları
     <br/>
     213 sayfa
     <br/>
     0212 440 24 24
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25225), [web.archive.org (arşiv bağlantısı)](http://web.archive.org/web/20061020102842/http://www.aksiyon.com.tr:80/detay.php?id=25225)
