# Sizinkiler ve siz…

*Ayşe Adlı 2007.07.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sizinkiler; keyifli bir yaz kitabı. Evde her şey bildiğiniz gibi. Çıtçıt ile Babişko, Zeytin ile Limon ‘emsalsiz!’ bir ilişki yaşıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126065334im_/http://www.aksiyon.com.tr/resim/656/86.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ailenin şirin kızı Limon, ona hayatı dar etmek için elinden gelen gayreti sarf eden ve bundan tadına doyulmaz bir haz duyan haylaz mı haylaz arkadaşı Zeytin, müşfik anne Çıtçıt, tonton Babişko ve heyecan, dram, komedi ne ararsanız bulunan bir dünya Sizinkiler âlemi. Bizimcity’nin sokaklarından birine 1991’de taşınan aile, kapı aralığından seyretmiş kadar bize benzer şeyler yaşıyor evlerinde. Zaten “burada gördüklerinizin gerçekle hiçbir bağlantısı yoktur” kabilinden bir uyarı da yok etrafta!... Fazlasıyla şüpheye düşüyor insan.
   <br>
    <br>
     Bazen huysuz, çoğunlukla haylaz, çok sevimli, biraz gürültücü, maceraya hazır ve daima sürprizlerle dolu Zeytin… Hep neşeli, marifetli; ama sakar, hayalperest, tembel; ama gerçekten sevimli ve daima Zeytin’den gelecek tehlikelere açık Limon… Biraz otoriter, hamarat, işine geldiğinde iyimser ve romantik, mükemmel anne / zor eş Çıtçıt ve unutkan, sportmen, eğlenceli, rahatına fazlasıyla düşkün, yeri geldikçe romantik, uzun lafın kısası tam bir aile babası Babişko… Sahi size de tanıdık gelmiyorlar mı?
     <br/>
     <br/>
     Asıl şüphe duyulması gereken kişi, perdenin gerisindeki adam elbette. Dünyaya geldiğinde ailesi durumun farkında değilmiş ona göre. Kalem ve kâğıdın neye yaradığını fark ettikten sonra onu ev gezmelerine götüren annesinden intikam almaya karar vermiş. Ve daha o yaşlarda karikatürü resme tercih etmiş. O günden sonra da Allah ne verdiyse, masa, sandalye, tabak, tırnak, boş duvar.. bulduğu her boşluğa karikatür yaparak geçirmiş hayatını.
     <br/>
     <br/>
     Salih Memecan’dan söz ediyoruz tabii. Gazete okurlarının merakla ve beğenerek izlediği yorumcu kendisi. Gerçek hayatın ‘gerçeküstülüğü’ karşısında aslından daha gerçek bir kurgu dünyasından sesleniyor yıllardır Memecan. İçine doğduğu ‘kamusal’ hayatı Bizimcity’den, akşamları köşesine çekildikten sonra başına gelenleri ise Sizinkiler’den takip ettiğimiz her evin haylaz oğlu o.
     <br/>
     <br/>
     Memecan aracılığı ile tanıştığımız Sizinkiler’in âlemi, hakikaten küçük bir dünya gibi. VCD’leri, dergisi, kitabı, üye kulübü ve internet sitesiyle aksiyon dolu şirin ve masum bir dünya. Sadece çocuklar için değil büyükler için de. Laf aramızda, aslında belki daha fazla büyükler için. İlki 1994’te yayımlanan Sizinkiler’in 20’nci kitabı ‘Esrarengiz Yaratık’ kitapçı raflarında. Meraklısına duyurulur…
     <br/>
     <br/>
     <br/>
     SİZİNKİLER / ESRARENGİZ YARATIK
     <br/>
     Salih Memecan
     <br/>
     Mart Yayınları
     <br/>
     126 sayfa
     <br/>
     0212 243 15 34
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27783), [web.archive.org (arşiv bağlantısı)](http://web.archive.org/web/20071126065334/http://www.aksiyon.com.tr:80/detay.php?id=27783)
