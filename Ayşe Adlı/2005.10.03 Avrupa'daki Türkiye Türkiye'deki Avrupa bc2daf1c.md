# Avrupa’daki Türkiye Türkiye’deki Avrupa

*Ayşe Adlı 2005.10.03*

<div>
 <p>
  <font>
   Bugün Avrupa’da milyonlarca Türk yaşıyor. AB üyeliğine hazırlanan Türkiye, pek çok Avrupalı için son yıllarda yeni  keşfedilmiş bir liman. Zafer Özcan’ın Türkiye’de ve 6 Avrupa ülkesinde yaptığı araştırmaları içeren ‘Türkiye’deki Avrupa, Avrupa’daki Türkiye’ kitabı, milyonlarca insanın hayatına ayna tutuyor.
   <br/>
   <br/>
   Ekim 1961’de imzalanan ‘İşçi Alımı Anlaşması’yla ilk olarak Almanya’ya doğru yola çıkan gurbetçilerin sayısı milyonları buldu. Avrupa’nın hemen her ülkesi, göz ardı edemeyeceği bir Türk gerçeği ile karşı karşıya bugün. Arkalarından türküler yakılan, sevdiklerini, çocuklarını, topraklarını geride bırakarak adı ayrılıklara eş olan kara trene binip bilmedikleri bir dünyanın yolunu tutan yağız delikanlılar, şimdi üzerinde araştırmalar yapılan, ekonomik ve siyasi sistem üzerinde söz sahibi olmayo amaçlayan bir kitleyi oluşturuyor.
   <br>
    <br>
     <img src="/web/20060525060231im_/http://www.aksiyon.com.tr/resim/565/ek-06a.jpg"/>
     <br>
      Aksiyon Dergisi’nin geçtiğimiz aylarda derinlemesine dosya konularıyla gündeme getirdiği ‘Avrupa’daki Türkiye, Türkiye’deki Avrupa’, bu yıl TÜYAP Kitap Fuarı’nın da konu başlığını oluşturuyor. Gazeteci Zafer Özcan’ın 6 Avrupa ülkesini dolaşarak uzmanlar ve gurbetçilerden oluşan kalabalık bir grupla yaptığı derinlemesine görüşmeler, dergide yer almayan bölümlerinin de ilavesiyle Zaman Kitapları tarafından yayına hazırlandı.
      <br>
       <br>
        Kitabın ilginç bir boyutu, Avrupalı Türklerle ilgili hemen hemen bütün güncel istatistiki bilgilere yer verilmesi. Tarafların tanıklığına dayanılarak hazırlanan kitapta, babalarının ve dedelerinin yastık altına sakladığı geri dönüş hayallerini bir kenara bırakan Avrupalı, nam-ı diğer Euro Türkler konu ediliyor. Bugün sadece Türkiye’de değil Avrupa ve tabii ki Avrupa Birliği (AB) içinde de önemli bir güç durumunda olan Türkler, sahip oldukları vatandaşlık hakkı sayesinde siyasette belirleyici rol oynuyor, sermaye birikimleri ile de dengeleri değiştirmek kudretini ellerinde bulunduruyorlar.
        <br>
         <br/>
         Türkler’in Avrupa’ya göç etmeye başlamalarının üzerinden 40 yıldan fazla zaman geçti. 1960’lı yılların başlarında, bir umudun peşine düşen gurbetçiler, bugün Avrupa’nın hemen her ülkesinde varlıklarını hissettiriyor. Gurbet hikâyeleri duymaya alıştığımız dedelerin torunları, artık kendilerini daha çok göç topraklarına ait hissediyor. Gurbetçilerin kitaptaki sözlerinden de anlaşılıyor ki, Euro-Türkler’in hâlâ çözüm bekleyen sorunları var: Uyum problemleri, asimilasyon, ithal gelinler, ithal damatlar, cami ve mezarlık talepleri, dernekleşmeler, hapse düşen genç gurbetçiler, dil öğrenememek ve kuşak çatışmaları... Bunlar görüşlerine başvurulan hemen herkesin ortak tespitleri.
         <br/>
         <br/>
         Zafer Özcan’ın kitabında 40 yıldır süren Anadolu’nun göç masalının yanında bir de Avrupa’dan Anadolu’ya göçenler var. Tersine göçün kahramanları ise Türkiye’nin doğal güzelliklerinden nasiplenmeye gelen Avrupalılar. Alanya, Fethiye, Marmaris, Didim, Bodrum ve Kuşadası gibi tatil beldelerine yerleşen Avrupalıların beklentileri sayıca az olsalar da gurbetçi Türklerinkiyle paralellik gösteriyor. Türklerin Avrupa’daki Müslüman mezarlığı isteği Alanya’da Hıristiyan mezarlığına dönüşüyor. Gurbetçilerin cami talepleri, kilise ile karşılık buluyor. Ancak Özcan, bu iki sosyolojik gelişme arasında benzerlikler kadar derin farklar da olduğu görüşünde. Zirâ Türklerin Avrupa macerası, ‘iyi bir gelecek kurabilecekleri parayı biriktirme’ amaçlı başlayan bir göç iken, Avrupalıların gerekçesi, ‘daha güzel bir iklimde, daha konforlu bir yaşam ve emeklilik günlerinin tadını çıkarmak.’
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 688 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22630), [web.archive.org (arşiv bağlantısı)](http://web.archive.org/web/20060525060231/http://www.aksiyon.com.tr:80/yazdir.php?id=22630)
