# Schimmel’in kaleminden Allah Rasulü

*Ayşe Adlı 2007.10.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geçtiğimiz haftalarda yayımlanan Hz. Muhammed isimli çalışma Batı dünyasının Allah Rasulü’ne yönelik ön yargılarına cevap veriyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126065742im_/http://www.aksiyon.com.tr/resim/669/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Annemarie Schimmel’in hayat parantezi 1922 ile 2003 yılları arasında açık kaldı. Bu 81 yıllık zaman zarfında, geriye kalıcı izler bırakmış bahtiyar isimlerden biri o. Daha 19 yaşında doğduğu ülke Almanya’da doktora çalışmasına başlamıştı. Ele aldığı konu ise hayatı boyunca kendini adayacağı İslam’dı. Schimmel, içinden geldiği Batı toplumu ile kendini adadığı Doğu, daha doğru bir ifade ile İslam dünyası arasında kalıcı köprüler kurdu eserleriyle. Bugünlerde Türkçeye kazandırılan “Hazreti Muhammed” isimli çalışması da aynı kaygı ve hassasiyetin ürünü. Kitap, baştan sona, hitap ettiği Batı dünyasında Efendimiz (sas) hakkındaki olumsuz kanaatlere cevap veriyor. Bu sebeple Allah Rasulünün çok eşliliğinden, insanlarla ve hayvanlarla kurduğu ilişkiye, hadis-i şeriflerin rivayet edilme biçimine kadar pek çok konu için başlıklar açılmış eserde. Schimmel’in geniş bilgi ve kültür birikimini yansıtan detaylardan biri, kaleme alınan konuların İslam coğrafyasının muhtelif bölgelerinden Rasulullah sevgisiyle yükselen naatlar, kıssalar ve hadis-i şeriflerle taçlandırılmış olması. Mü’min imanını yansıtan bu sıcak ve samimi kaynakların yanında bilimsel yorumlar da yer alıyor Hazreti Muhammed kitabında. Ve birbirinden keskin çizgilerle ayrılan her iki yaklaşım, mü’min düşüncesi ile pozitivist bakış açısı arasındaki farkı açıkça ortaya koyuyor. Kendi mistik yaradılışının da etkisiyle Ankara’da görev yaptığı yıllarda tasavvuf araştırmalarına yönelen Schimmel’in bu hassasiyeti siyer çalışmasında da hissediliyor. Ele aldığı hemen her problemi mutasavvıfların yorumlarıyla da zenginleştiren Annemarie Shimmel, ardında bıraktığı İslam’a adanmış bir ömür, 100’e yakın eser ve binlerce öğrenci vesilesiyle, içinden geçtiğimiz kutlu günlerde bir kez daha rahmetle anılmayı fazlasıyla hak ediyor.
   <br>
    <br>
     HAZRETİ MUHAMMED
     <br/>
     Annemarie Schimmel
     <br/>
     Profil Yayıncılık
     <br/>
     308 sayfa
     <br/>
     0212514 45 11
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28525), [web.archive.org (arşiv bağlantısı)](http://web.archive.org/web/20071126065742/http://www.aksiyon.com.tr:80/detay.php?id=28525)
