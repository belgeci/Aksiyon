# İmandır abidevî olan…

*Ayşe Adlı 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Turgut Cansever’in hazırladığı Mimar Sinan kitabında İslam mimarisinden hareketle mü’min ahlâkına ayna tutuluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061018085546im_/http://www.aksiyon.com.tr/resim/615/88.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İnsan neye inanır, yüzünü nereye dönerse serdettiği fikirler ve ortaya koyduğu eserler de o akideden beslenir şüphesiz. İnsana yön veren, yüzünü döndüğü kıblesidir sonuçta. Bu hakikat, Turgut Cansever'in hazırladığı Mimar Sinan kitabında bir kez daha hatırlatıyor kendini. Mimar ve mütefekkir kimliği ile yaptığı çalışmada Cansever, sadece Mimar Sinan'ı ve İslam mimarisini değil, İslam ahlâkını ortaya koyuyor adeta. "Tebliği sunmak ve o noktada durmak şeklindeki İslamî kurala uyan İslam kültürlerinde mimarlık eserleri, şüpheli olandan arınmış bir tavır içinde, ortaya koydukları mesajları en azla yetinen suskunlukları ile yüceltirler." diye özetleniyor bu 'hal'.
   <br>
    <br>
     Çalışmasında, "İçinde bulunduğumuz yüzyılda İslam ülkeleri, kültürel ve dinî kimliklerini reddetmelerinin sonucu olarak, kendi tarihî mimarlık miraslarını Batılı yayınlar ve araştırmalardan öğrenmek ve bunlar vasıtasıyla geçmişlerini değerlendirmek gibi garip bir durumla karşı karşıya kalmışlardır." tespitinde bulunan Cansever, İslam âlemine ârız olan topyekun bir dünya telakkisini dillendiriyor aslında. Bize ait olana, pek çok kanaldan beslenen kompleksler sebebiyle 'ötekinin' gözüyle bakmak ve neticede ancak onun görebileceği kadarıyla iktifa etmek… Ne kadar titizlik gösterirlerse göstersinler, başka bir mânâ âleminden beslenen araştırmacıların, İslam kültüründeki Tevhid kavramının önemini idrak etmelerini beklememek gerek. Oysa İslam'da insana verilen "her şeyi kendi yerine koyma" (adalet) sorumluluğu tevhid kavramının süzgecinden geçirilmeli ve yerine getirilmeli. Bu hakikatten yola çıkan Cansever, İslamiyet'in temel prensibi olan 'tevhid'in İslam mimarisine de yansıdığını ve bütün varlık düzeylerine ait problemlerin bütününü kapsadığını hatırlatıyor.
     <br/>
     <br/>
     "İslam, Allahu Teala'nın iradesine sorgusuz sualsiz tabi ve teslim olmak anlamına geldiğinden mimarın aldığı her karar sadece  "İlmî Tevhid" ve "Amelî Tevhid" ile ulaşılabilen aynı teslimiyeti ifade etmek durumundadır." Nitekim Tevbe suresi 18'inci ayet-i kerimede de "Allah'ın mescitlerini, yalnızca Allah'a ve ahiret gününe iman eden, namazı dosdoğru kılan, zekatı veren ve Allah'tan başkasından korkmayanlar imar edebilirler. İşte, hidayete erenlerden oldukları umulanlar bunlardır." buyurulmakta.
     <br/>
     <br/>
     Albaraka Türk tarafından neşredilen kitabı hazırlarken sarf ettikleri hassasiyeti, "Mimar Sinan'ı teknolojik başarıların peşinde koşan bir kişilik olarak görmek ve onu kendine has Osmanlı kültür ortamından soyutlayarak, Rönesans'ın belirlediği amaç ve çözümlemelere ulaşma çabası içindeki bir sanatçı olarak algılamak hatasından da uzak durmaya çalıştık." cümleleriyle özetliyor Cansever. 49 yaşında mimarbaşılığa getirilen ve o tarihten vefatına kadar yüzlerce esere, "El-fakir el-hakir Sinan" damgasını vuran üstad, mimari ile dünyevi algı arasındaki ilişkiye verdiği anlamı kazımıştı eserlerine. Mimar Sinan mührünü taşıyan yüzlerce eserin fotoğraflarıyla iyice zenginleşen kitapla ilgili son bir not: Kullanılan tüm planlar, üst kenarı kıbleyi gösterecek şekilde yerleştirilmiş.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25281), [web.archive.org (arşiv bağlantısı)](http://web.archive.org/web/20061018085546/http://www.aksiyon.com.tr:80/detay.php?id=25281)
