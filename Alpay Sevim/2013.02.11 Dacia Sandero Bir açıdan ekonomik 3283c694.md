# Dacia Sandero: Bir açıdan ekonomik

*Alpay Sevim 2013.02.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Rumen Dacia otomobil dünyasında ders olacak bir başarıya ulaştı. 8 yılda 7 model üreten marka, çoğu Avrupa’da olan 36 ülkede satılırken, Türkiye’de yüzde 3,6 pazar payı ile binek araçta sekizinci sıraya yerleşti.
  </font>
 </div>
 <div id="newsText">
  <font class="detail-text">
   <p>
    Geçen hafta test ettiğimiz Yeni Dacia Sandero 4058 mm uzunluğa, 1733 mm genişliğe ve 1518 mm yüksekliğe sahip. Sandero’nun dingil mesafesi 2589 mm. Yeni Sandero’nun bagaj hacmi ise 320 litre ile çok başarılı ve arka koltuklar katlandığında 1200 litreye çıkıyor. Dacia Sandero’nun yeni ön tasarımı markaya modern, genç, dinamik ve sportif bir hava katmış. Dinamik tasarım, ön ızgara, yatay krom çizgiler ve yuvarlak sis farlarıyla vurgulanıyor. Gövdeye entegre kapı kolları kolayca kırılacakmış gibi hissettiriyor. Yeniden tasarlanan kokpitte kumanda birimleri sade ve kullanışlı. Cam açma kapama butonları bir Dacia klasiği olarak hâlâ orta konsolda. Aracın kokpitinde en önemli yenilik 7 inç (18 cm) dokunmatik ekranlı Media Nav sistemi. Navigasyon, müzik ve telefon gibi özelliklere kumanda edilen sisteme USB ve AUX bağlantısı da yapılabiliyor. İki hoparlörlü ses sistemi vasatın biraz üzerinde. Sade tasarımlı gösterge birimleri rahat okunuyor. Navigasyon sistemi ise Trakya yollarında gayet başarılıydı. Eşya gözü ve bardaklık konusunda sorunu olmayan araçta malzemeler yine sert plastikten. Bu sınıfta çok kaliteli malzeme ve işçilik aramadığımız için beklentileri karşılıyor. Ön koltuklar manuel olarak kolayca ayarlanıyor. Arkada ise diz, baş ve omuz mesafeleri bu sınıftaki birçok pahalı araçtan çok daha iyi.
   </p>
   <p>
    <strong>
     Kullanırken çok ekonomik
    </strong>
   </p>
   <p>
    Test ettiğim araçta bulunan 1.5 dCi turbo dizel motor ise 75 HP güç ve 200 Nm tork üretiyor. Otomobil 4.0 lt/100 km’lik etkileyici bir yakıt tüketimi sunuyor. Testimizde bu değerlere çok yaklaştık. Sarsıntısız ve sessiz çalışmasıyla dikkat çeken motor, Eco modunda daha düşük yakıt tüketiyor. Birçok C sınıfı dizel araçtan daha atak olan motorun düşük tüketimi Sandero’nun birçok eksiğini unutturacak kadar başarılı. Test aracımız Stepway versiyonu olmamasına rağmen köy yollarını aratmayan Tekirdağ içinde rahatça ilerleyebiliyordu. Aracın yüksekliği ve oturma konumu, bozuk yollar için ideal ve geniş görüş açıları yola daha hâkim olmanızı sağlıyor. ABS, ESP ve çift hava yastığı tüm versiyonlarda standart. Duster modeline gelen izolasyon eleştirileri Dacia’yı iki yeni modelde daha titiz olmaya yönlendirmiş. Böylece kabine sızan gürültü azaltılmış. Düşük hızlarda rahatsız edici sesler olmasa da 110 km üzeri hızlarda rüzgâr sesi kolaylıkla duyuluyor. Yumuşak süspansiyon sistemi şehir içinde sarsıntıyı azaltıp konforu çok artırsa da otoyol sürüşlerinde yol tutuşu olumsuz etkiliyor. Levye gibi hissettiren vites koluyla geçişler kemikli ama sorunsuz. Tüm donanımlarda yer alan hidrolik direksiyonun tepkileri hızlı değil ve direksiyon biraz ağır.
   </p>
   <p>
    <strong>
     Ya satın alırken?
    </strong>
   </p>
   <p>
    1.5 dCi 75 Hp turbo dizel versiyonu 30.100 TL olan aracın 3 yıl/100.000 km garantisi var. İstanbul içerisinde ekonomik, hızlı, konforlu ve pratik bir kullanım sunan Sandero’yu otoyolda yaptığım süratli sürüşler dışında çok beğendim. Hız limitlerinde kalındığında gayet sağlıklı ve yeterli olan Sandero ailede herkesi mutlu edebilecek bir seçenek olacaktır. Dizel Sandero Türkiye şartlarında 30 bin TL’ye alınabiliyor. Benzer donanımlı Sandero’nun İngiltere’de 23 bin TL’ye yakın bir bedelle satıldığını da hemen hatırlatalım. Durun, ‘Türkiye ile İngiltere arasında vergi oranlarında farklar var’ dediğinizi duyar gibiyim…
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-34846-dacia-sandero-bir-acidan-ekonomik.html), [web.archive.org (arşiv bağlantısı)](http://web.archive.org/web/20130907192134/http://aksiyon.com.tr/aksiyon/haber-34846-dacia-sandero-bir-acidan-ekonomik.html)
