# 2015 ve 2016'nın yeni modelleri

*Alpay Sevim 2015.03.16*

<div class="pNewsDetailMainContent" itemprop="articleBody">
 <p>
  Otomobil dünyası her yıl birçok yeni modeli pazara sunuyor. Otomobil alırken son modelleri ve tasarımları takip edenler için 2015 ve 2016 yılında çıkacak modelleri bilmek tercihinizi ve zamanlamanızı kökten değiştirebilir.
 </p>
 <p>
  <strong>
   ŞEHİR OTOMOBİLLERİ
  </strong>
 </p>
 <p>
  <strong>
   Audi A1 (Nisan 2015):
  </strong>
  Tasarımı daha keskinleşen aracın motoru 1.0 TSI ile daha ekonomik ve çevreci bir seçeneğe kavuşmuş.
  <br>
   <strong>
    Honda Jazz (2015 Yazı):
   </strong>
   Daha genç ve sportif görünen Jazz, kabin içinde daha cömert olacak. Artan güvenlik sistemleri eğlence teknolojileri ve dinamik sürüş karakteri Yeni Jazz’ın artıları.
   <br>
    <strong>
     Kia Rio (Şubat 2015):
    </strong>
    Yeni sis lambası ve ön ızgarası ile artık daha agresif bir görünümde ve abileri Optima ve Soul’e benziyor.
    <br>
     <strong>
      Peugeot 208 (Haziran 2015):
     </strong>
     Makyajlı 208 daha stil sahibi. Yeni benzinli turbo motorlarıyla yakıtı çok daha verimli kullanacak.
     <br>
      <strong>
       Seat Ibiza (2015 ortası):
      </strong>
      2008’den beri 4. nesliyle üretilen Ibiza, 5. neslinde daha ekonomik ve çekici olacak. Model, Avrupalı tüketicilerin gözdesi.
     </br>
    </br>
   </br>
  </br>
 </p>
 <p>
  <strong>
   AİLE OTOMOBİLLERİ
  </strong>
 </p>
 <p>
  <strong>
   BMW 1 Serisi (2015 Baharı):
  </strong>
  Tasarımı ve bilgi eğlence sistemlerinde yenilikler yapılmış. Ağabeyi 3 serisine benzer bir ön yüze kavuşan aracın 1.5 litrelik 3 silindirli motorlarla gelmesi bekleniyor.
  <br/>
  <strong>
   Jaguar XE (Mayıs 2015):
  </strong>
  Land Rover’ın yeni modüler platformunda geliştirilen alüminyum gövdesi, hafifliği ve bol teknolojik donanımları ile BMW 3 serisine ekonomik ama sportif bir rakip olmak için hazırlanıyor.
  <br/>
  <strong>
   Citroen C4 (Nisan 2015):
  </strong>
  Tasarım ve yakıt ekonomisinde önemli geliştirmeler bulunuyor. Benzinli turbo motorlar sayesinde emisyon değerleri de oldukça düşecek.
  <br/>
  <strong>
   Kia Cee’d (Temmuz 2015):
  </strong>
  Bilgi eğlence sistemleri ve tasarımda yenilikler yapılmış. Yeni turbo benzinli motorlar ve 7 ileri çift kavramalı şanzıman sunması bekleniyor.
  <br/>
  <strong>
   Kia Optima (2015 Sonbaharı):
  </strong>
  Markanın D sınıfı temsilcisi, Mondeo ve Passat ile rekabet için hazırlanıyor. Tazelenen görünümü, artan konfor ve bilgi eğlence sistemleri sayesinde Optima artık çok daha rekabetçi.
  <br/>
  <strong>
   Skoda Superb (2015 Sonbaharı):
  </strong>
  Suberp, VW Passat ile aynı platformu ve motorları paylaşarak MQB (Modular Transversal Matrix) platformunda üretilecek. Sınıfında ilk olacak bazı özellikler taşıması beklenen araçta iki kademede açılan bagaj kapağından vazgeçilmiş.
  <br/>
  <strong>
   Toyota Avensis (2015 Yazı):
  </strong>
  Markanın D sınıfı temsilcisi tamamen yenilendi. Toyota Touch sisteminin ikinci jenerasyonunun sunulacağı araçta 8 inçlik bir ekran da bulunuyor.
  <br/>
  <strong>
   Opel Astra (Ekim 2015):
  </strong>
  Yenilenen Astra, bumerang formundaki LED far ve stop lambaları, yenilenen bagaj kapağı ve 115 hp gücündeki 1.0 litrelik benzinli motoruyla rekabette öne çıkmaya çalışacak.
  <br/>
  <strong>
   Audi A4 (2015 Yazı):
  </strong>
  Audi yeni A4 ile eskisinden daha hafif, çevreci ve sürücüsüyle bütünleşmiş bir otomobil geliştirmiş. MQB platformundaki araç eskisinden daha hafif ve performanslı olacak.
  <br/>
  <strong>
   BMW 3 Series (2015 Ortası):
  </strong>
  Yeni geliştirilen 3 silindirli benzinli ve dizel motorların kullanıldığı modelin kokpitindeki premium hissi de artırılmış. Daha keskin hatlara kavuşan 3 serisi sınıf liderliğini kaptırmamak için çalışıyor.
 </p>
 <p>
  <strong>
   LÜKS OTOMOBİLLER
   <br/>
   BMW 7 Serisi (2015 Sonları):
  </strong>
  Markanın lüks sınıftaki amiral gemisi otomobil dünyasında ilk olacak birçok teknolojiyle birlikte pazara sunulacak. S serisiyle yaşadığı kıyasıya rekabette geri kalmamak için otomobil dünyasında bugüne kadar hiç görmediğimiz yeniliklerle gelebilir.
 </p>
 <p>
  <strong>
   STATION WAGON OTOMOBİLLER
   <br/>
   Subaru Outback (2015 Nisan):
  </strong>
  Tamamen yenilenen Outback artık daha geniş bir kabin, daha sağlam bir şasi ve yüksek yakıt verimliliği sunuyor. Kabin içi malzeme kalitesi ve sürüş dinamiklerinde yapılan iyileştirmelerle Outback premium modellerle yarışmaya hazırlanıyor.
  <br/>
  Skoda Fabia Combi (2015 Mart): Fabia’nın geniş ailelere hitap eden versiyonu, yenilikçi konfor ve bilgilendirme sistemleri içeriyor. Euro 6 normlarındaki motorları, genişlik, fonksiyonellik ve teknolojinin uyumu, Fabia Combi’de bir araya getirilmiş.
 </p>
 <p>
  <strong>
   MPV’LER
   <br/>
   Ford C-Max (2015 Yazı):
  </strong>
  Geliştirilmiş saklama alanı çözümleri ve yakıt verimliliği temel yenilikler arasında. 5 ve 7 koltuklu olarak hazırlanan model Ford’un SYNC 2 sesli komut sistemine sahip olacak. 1.5 litrelik benzinli ve dizel motorlarla donatılacak aracın karbondioksit salınımı 99 g/km olarak belirlenmiş.
 </p>
 <p>
  <strong>
   SUV’LAR
  </strong>
 </p>
 <p>
  <strong>
   Audi Q3 (2015 Başları):
  </strong>
  Markanın küçük Crossover’ı tasarımındaki gençleşmeyle birlikte birçok teknolojik yenilikle geliyor. Tümü turbo şarjlı üç benzinli dört dizel motorla gelen aracın yakıt verimliliği yüzde 17 artırılmış.
  <br/>
  <strong>
   Audi Q7 (2015 Yazı):
  </strong>
  İkinci jenerasyonunda 325 kg hafifleyen Q7 çok daha sportif. Segmentindeki en geniş iç hacme sahip otomobilin dış boyutları ise küçülmüş ve yakıt tüketimi yüzde 26 azalmış.
  <br/>
  <strong>
   BMW X1 (2015 Sonbaharı):
  </strong>
  BMW’nin en küçük SUV’u arkadan itiş, önden çekiş ve 4x4 seçenekleri sunacak. Özel hazırlanmış şasisi, yeni motor gamı ve yenilikçi iç tasarımı sayesinde X1 önceki nesline göre çok daha fazla sürüş keyfi vadediyor.
  <br/>
  <strong>
   Honda HR-V (2015 Yazı):
  </strong>
  Honda’nın Nissan Juke’a rakip olacak modeli kardeşi Jazz gibi değişken koltuk yapısına sahip olacak. Dinamik bir tasarımı MPV’nin çok yönlülüğü ile birleştiren tasarımı sayesinde sınıfında benzersiz olmayı amaçlıyor.
  <br/>
  <strong>
   Hyundai Tucson (2015 Sonları):
  </strong>
  Markanın satışlarının yüzde 20’sini oluşturan model keskin hatlara sahip tasarımı, rafine iç mekânı, ergonomisi ve ekonomisiyle çok iddialı. Aktif ve pasif güvenlik donanımları ise sınıfında referans olabilecek kadar iddialı.
  <br/>
  <strong>
   Mazda CX-3 (2015 Yazı):
  </strong>
  Nissan Juke’a rakip olacak model şık tasarım oranlarıyla cesur görünüm kazanmış. Gergin tasarlanan led farlar, geniş çaplı lastikler, parlak metal aksesuarlarıyla rakiplerinden ayrılıyor. Modern kabin tasarımı ve yeni bilgi eğlence sistemleri ile CX-3 artık çok daha teknolojik.
  <br/>
  <strong>
   Mitsubishi L200 (2015 Eylül):
  </strong>
  Konfor ve dayanıklılık konularında yapılan iyileştirmeler sayesinde çok daha geniş bir hacim ve otomobilleri aratmayan bir sürüş konforu vadediyor. Güçlü ve gergin bir dış tasarım ile modern ve ferah bir iç hacim L200’ün en iddialı olduğu alanlardan.
  <br/>
  <strong>
   Range Rover Evoque (2015 Ortası):
  </strong>
  Land Rover, en çok satan modeli lüks kompakt SUV pazar lideri olma statüsünü güçlendirmek için yeni tasarım özellikleri ve teknolojileri kapsamlı bir yelpazede sunuyor.
  <br/>
  Renault Kadjar (2015 Sonbaharı): Markanın ilk C-segmenti crossover aracı pazara yenilikçi ve çekici bir öneride bulunuyor. Dışında atletik stili ile ön plana çıkan otomobil içinde ise zarif ve sportif. 4.45 m uzunluğunda ve 1.84 m genişliğinde. Kompakt boyutlarıyla şehir içinde de üzmüyor.
  <br/>
  <strong>
   Seat B Crossover  (2017):
  </strong>
  Nissan Juke sınıfındaki otomobil önden çekişli ve ekonomik bir model olarak planlanıyor. MQB platformunda geliştirilen aracın Yeni Ibiza’dan izler taşıması bekleniyor.
  <br/>
  <strong>
   Seat C Crossover (2016):
  </strong>
  Nissan Qashqai’ye rakip olacak araç VW altyapısını ve motorlarını kullanacak. Seat Leon ile benzer çizgilere sahip olması beklenen otomobil hızla genişleyen crossover pazarında büyük beklentilerle yola hazırlanıyor.
  <br/>
  <strong>
   Seat 7 Koltuklu SUV:
  </strong>
  2017 yılında yollarda olması bekleniyor. Bu sınıfın ağır abileriyle yaşanacak rekabette fiyat ve tasarım avantajları olacaktır. VW modelleriyle kardeş motor ve teknolojileri kullanacağına kesin gözüyle bakılıyor.
  <br/>
  <strong>
   Volvo XC90 (2015 Mayıs):
  </strong>
  9.3 inç dokunmatik ekranından tüm multimedya ve konfor ekipmanlarının yönetileceği araç Volvo’nun en lüks  tasarımlarından biri olacak.
  <br/>
  <strong>
   Volvo S60 Cross Country (2015 Yazı):
  </strong>
  S60’ın yüksek versiyonunda 4 tekerlekten çekiş ve yeni motor seçenekleri sunulacak. Yenilenen dizel ve benzinli motorların yer alacağı aracı yollarımızda ne kadar sık göreceğimizi bilemiyoruz.
 </p>
 <p>
  <strong>
   SPOR OTOMOBİLLER
   <br/>
   Mazda MX-5 (2015 Yazı):
  </strong>
  Dünyanın en çok satan spor aracı daha agresif bir tasarım, hafif bir şasi ile birlikte kusursuz sürüş zevki sunmak için tasarlanmış. Miata adıyla efsaneleşen otomobilin dünyada büyük bir hayran kitlesi var.
  <br/>
  Porsche 911 -Makyaj (2015 Sonbaharı): 911’in ikonik tasarımında ufak güncellemeler ve artan performansı sayesinde 911 yine yolların tozunu attırmaya ve Avrupa’nın en çok satan süper sporcusu olmaya aday.
 </p>
</div>


Kaynak: [www.aksiyon.com.tr](http://www.aksiyon.com.tr/ust-manset/2015-ve-2016nin-yeni-modelleri_550184), [web.archive.org (arşiv bağlantısı)](http://web.archive.org/web/20150706172640/http://www.aksiyon.com.tr/ust-manset/2015-ve-2016nin-yeni-modelleri_550184)
