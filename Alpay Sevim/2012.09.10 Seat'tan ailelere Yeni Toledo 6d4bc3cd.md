# Seat’tan ailelere: Yeni Toledo

*Alpay Sevim 2012.09.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye sedan otomobillerin çok sevildiği ve tercih edildiği bir ülke. Avrupa’da hatchback ve station otomobillerin üstünlüğü devam etse de tüm dünyayı etkileyen ekonomik kriz dolayısıyla sedan otomobillerin payı hızla artıyor.
  </font>
 </div>
 <div id="newsText">
  <font class="detail-text">
   <p>
    Avrupalı üreticiler bu segmente yeni modeller sunmak için birbiriyle yarışıyor. Yeni modeller aynı zamanda Türkiye ve Güney Amerika pazarları da göz önünde bulundurularak tasarlanıyor. Böylece seçeneklerin çoğalması sedan piyasasını daha çekici hâle getiriyor. Sedan sınıfına son olarak hem İspanyol hem Alman otomobil markası Seat’ın Toledo modeli katıldı. Toledo ülkemiz için tanıdık bir modeldi ama Yeni Seat Toledo adeta Türk tüketicisi için özel tasarlanmış.
    <p>
     İspanya’nın Madrid ve Toledo şehirlerinde düzenlenen Yeni Seat Toledo lansmanında görüştüğümüz SEAT Genel Müdürü Anıl Gürsoy, yeni Toledo’nun 2013 yılı Mart ayında vitrinlerde yerini alacağını ve yeni modellerle Seat’ın Türkiye’de vites büyüteceğini söyledi. Anıl Gürsoy, “Reference ve Style olmak üzere 2 farklı donanım seviyesinde sunacağımız Yeni Toledo, henüz netleşmemekle birlikte 36 bin 500 TL’den başlayan fiyatlarla alınabilecek.” bilgisini verdi.
     <p>
      Şık, motorlar performanslı ve ekonomik
      <p>
       Toledo ekonomik bir aile otomobilinin şık ve sportif olarak tasarlanabileceğini gösteren güzel bir örnek. Aynı zamanda geniş, ferah, kaliteli, kesinlikle performans sorunu olmayan ve ailenin bütün ihtiyaçlarını görebilecek kapasitede.  Bulunduğu sınıfta sportif tasarımı, ekonomi ve performansı birleştiren motorları, pratikliği, fonksiyonelliği ve kaliteli işçiliği ile tam bir aile otomobili. Toledo, Volkswagen grubunun en yeni motorlarını kullanıyor. Benzinli seçenekler 1.2 lt ve 1.4 lt hacimli buji ateşlemeli TSI motorlar. Dizelde ise 1.6 lt, 105 hp common rail TDI ünite yer alıyor. 7 ileri DSG şanzıman, en güçlü benzinli versiyonla birlikte sunuluyor. Benzinli motorlar, 75 hp ve 122 hp güç üretiyor. Yeni Toledo emisyon değerleri açısından da çok başarılı. Emisyon değerine göre vergi uygulaması ülkemizde de hayata geçerse Toledo tüketicileri avantajlı olacaklar.
       <p>
        Toledo, B+ sınıfında bir otomobil; ancak sürüş dinamikleri, konfor ve yaşam alanı açısından bir üst sınıf olan C segmentinden pek bir eksiği yok. Otomobil Volkswagen grubunun en son sürüş ve şasi teknolojileri ile motorlarını da kullanıyor. Test ettiğimiz 1.6 lt, 105 hp TDI ve 1.2 lt 105 hp TSI modellerinin performansları ve yakıt ekonomileri çok başarılıydı. Otoyol şartlarında yüksek hızlarda dahi esnekliğini hiç kaybetmeyen araçlar uzun vites oranları sayesinde çok da ekonomikler. Dizel modelin neden altıncı vitese ihtiyaç duymadığını 3000 d/d’da beşinci vitesle giderken hızın 165 km/saat olduğunu görünce daha iyi anladık. Benzinli motorların 1500 devir/ dakika’dan itibaren vermiş olduğu ve 4000 devire kadar muhafaza ettiği yüksek çekiş gücü ve devirlenme isteği sayesinde Toledo’nun yokuşlu yollarda her türlü manevrası çok rahattı. Benzinli motorların yakıt tüketimlerinin fazlalığı nedeniyle tercih edilmediği dönemlerin yavaş yavaş gerilerde kalmaya başladığına en güzel örnek olan TSI motorlar Toledo’nun çevik bir sedan olmasını sağlıyor.
        <p>
         Otomobil genel anlamda konforlu ve ferah. 550 litrelik bagaj hacmi ise her türlü ihtiyaca cevap verebilecek kapasitede. Bagaj kapağının açılış açısı ve düşük yükleme eşiği büyük yüklerin araca yerleştirilmesini kolaylaştırıyor. Otomobilin malzeme kalitesi, sürüş dinamikleri, sessizliği ve konforu yerli rakiplerinin çok üzerinde. Ayrıca VW grubunun yıllardır oluşturduğu sağlamlık ve zamanın yıpratıcılığına karşı dayanıklılık gibi kalite özellikleri bizce bu araçta da standart. İşçilik ve malzeme açısından bu sınıfta yaşanabilen bazı kusurları yeni Toledo’da bulamadık. Viraj performansı ve yüksek hız stabilitesi de sınıf ortalamalarının üzerinde.  Frenlerini de çok beğendiğimiz aracın manuel versiyonlarında vites yolları biraz daha net olabilirmiş. İri yapılı sürücüler koltukta ve sürüş açılarında rahat ederken debriyaj ve fren pedallarının birbirine yakın konumlarına zamanla alışacaklardır.
         <p>
          Bütün SEAT Toledo’lar standart güvenlik paketi, sürücü ve yolcu hava yastıkları, ön yan hava yastıkları ve baş/göğüs hava yastıklarını içeriyor. Ayrıca ABS ve ESP de standart donanımda yer alacak. Testte kullandığımız araçlarda otomatik klima, navigasyon sistemi, sis farları da vardı ancak ülkemizde satılacak modellerde bu donanımların gelip gelmeyeceği kesin değil.
          <p>
           Ülkemizde 2012 yılında satılan otomobillerin yüzde 45’lik bölümü sedan otomobillerden oluşuyor. Yeni Toledo bu sınıfın en taze modellerinden biri. Geniş ailelerin, filoların, C sınıfı sedan aracını ekonomik bir şekilde yenilemek isteyenlerin kesinlikle görmesi gereken bir araç. C sınıfı sedanların 50–60 bin TL’ler seviyesinde olduğu şu anki pazarda böyle makul fiyatlı, geniş, güzel görünen ve aile ihtiyaçlarına hitap eden bir otomobil olması tüketicilerin bütçelerini ferahlatacaktır. Bir Jetta veya Oktavia değil ama onların bir beden küçüğü diyebileceğimiz Toledo, alırken ve kullanırken tasarruflu olmasının yanında şık, dünya standartlarında ve kaliteli bir araç. Geniş bir kitleye hitap eden modelin yüksek satış rakamları ile Seat’ın uzun zamandır bulunmadığı sedan segmentine girerek yıllık 10 bin satış hedefine ulaşmasını kolaylaştıracağını düşünüyoruz.
           <p>
            Yeni Toledo’nun tasarım, kullanım özellikleri ve sunmuş olduğu ekonomik seçenekleri ile filo pazarının da tercih edilen modellerlinden olabileceğini düşünen Anıl Gürsoy “Türkiye’de son derece etkili bir filo satışı mevcut. Toledo ile kurumsal müşterilerimizin ihtiyaçlarına en hızlı ve uygun çözümü sunarak, rekabetin yüksek olduğu bu pazarda yerimizi alacağız.” görüşünde.
           </p>
           <p>
            <img alt="" height="550" src="http://web.archive.org/web/20130118075212im_/http://medya.aksiyon.com.tr/aksiyon/2012/09/10/toledo.jpg">
             <p>
             </p>
            </img>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A0248DD0A3DC7B665F5253A0969D2A1B?newsId=33564), [web.archive.org (arşiv bağlantısı)](http://web.archive.org/web/20130118075212/http://www.aksiyon.com.tr:80/aksiyon/newsDetail_getNewsById.action;jsessionid=A0248DD0A3DC7B665F5253A0969D2A1B?newsId=33564)
