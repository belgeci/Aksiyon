# Kamyon ‘duygusal’ pazarlanır

*Alpay Sevim 2013.06.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kamyoncu 90’larda sağlam ve ikinci eli güçlü araç ararken 2000’lerde teknoloji ve dayanıklılık aradı. Sonra bakım ve yakıt maliyeti de hesaba dâhil oldu. Günümüzde servis ve destek hizmetleri yaygın olan ve sattığı kamyonu erken teslim eden marka öne çıkıyor.
  </font>
 </div>
 <div id="newsText">
  <font class="detail-text">
   <p>
    Türkiye otomotiv pazarı, Avrupa Birliği ülkelerinde derinleşen ekonomik krizin etkisi altında geçen bir yılı arkasında bıraktı. Pazar, ihracat ve üretim açısından önceki yıla göre durgundu. Ekonomideki değişimi en hızlı yansıtan ağır ticari araçlarda DAF, Ford, Iveco, MAN, Mercedes, Renault Trucks, Scania ve Volvo’nun rekabet ettiği çekici segmentinde 2012’de 18 bin 247 araç satıldı. Bu rakam 2011’de 22 bin 395 adetti. Mercedes-Benz yerli üretim yapmasının da etkisiyle yüzde 55 payı ile birinci, Ford ise yüzde 17 ile ikinciydi. Üçüncü ise yüzde 12 pay ile Renault Trucks oldu.
    <p>
     2014 yılından itibaren Türkiye’de Renault Trucks ve Volvo Trucks hizmet ağlarını birleştirerek, rekabete karşı önemli bir sinerji oluşturmaya hazırlanıyor. Müşterilerini yeni modellerinin de ivmesiyle ‘duygusal’ pazarlama ile çekmeyi hedefliyorlar. Kamyon pazarında önemli bir atak yapacaklarını söyleyen EMEA Volvo GroupTrucks Türkiye’den Sorumlu Başkan Yardımcısı Mete Büyükakıncı, “90’lı yıllarda müşterilerimiz kendisini yollarda bırakmayacak araçlar arardı. Şimdilerde özellikle Avrupa menşeli araçların kalitesi birbirine yaklaştıkça, satışta duygusal pazarlama ile satış sonrasında güçlü ve yaygın teşkilatlar önem kazandı.” diyor. Satış kanal ve konumlamaları farklı olan Renault Trucks ve Volvo Trucks’un 1 Ocak 2014’ten itibaren hizmet ağlarının tamamen birleştirileceğini belirten Mete Büyükakıncı, “Her iki markanın kullanıcılarına en az 25 merkezde sürekli, sürdürülebilir, kaliteli ve hızlı servis imkanı sağlayacağız. Bu yeni yapı ve ürün gamları, Türk pazarında güçlü bir seçenek oluşturacak. Bu birleşme süreciyle birlikte Türkiye’deki pazar payımızı yüzde 12’nin üzerine çıkarmayı hedefliyoruz.” şeklinde konuştu.
     <p>
      <strong>
       Tüm kamyonlar yenilendi
      </strong>
      <p>
       Renault Trucks, ağır ticaride tek seferde gerçekleştirilen en büyük model gamı yatırımlarından birini yaptı. 2 milyar avro harcayarak tüm ürünlerini yeni baştan tasarladı ve Fransa Lyon’da gerçekleştirilen görkemli bir toplantıda tanıttı. Yeni modeller tasarım ve teknik özellikleriyle öne çıkıyor. 7 yıl süren geliştirme sürecinde dünya genelinden 50 müşterisini de test pilotu olarak kullanan Renaut Truck, yeni seri için 300 test aracını 10 milyon kilometrelik gerçek yol şartlarında denedi. Araçlar geliştirilirken temel hedef Euro 6 normlarındaki yeni motor ile minimum yakıt tüketimi ve maksimum çevrecilik üzerine kuruldu.
       <p>
        <strong>
         Hadımköy ve Orhanlı’ya yatırım
        </strong>
        <p>
         Renault Trucks’ın 15 yıldır Türkiye’de olduğunu anımsatan Mete Büyükakıncı, birleşme sürecinde üç önemli yatırım yaptıklarını söyledi. Volvo Grup Trucks Türkiye olarak bu değişimi en başından yakalamak ve her iki markaya da hizmet verebilmek için biri Hadımköy’de, ikisi Orhanlı’da olmak üzere üç büyük “Trucks Center” yatırımını yılın son çeyreğinde devreye alacaklarını ifade eden Büyükakıncı, oldukça iddialı: “İkinci el pazarı için de çeşitli girişimlerimiz ve planlarımız var. Her iki marka için de sahip olduğumuz ve başarıyla uyguladığımız bir de Volvo Finans sistemimiz mevcut. Ancak şu sıralar çok önemli bir kilometre taşını geçiyoruz.”
         <p>
          <p>
           <strong>
            Türkiye ayrıcalıklı ülke
           </strong>
           <p>
            Bütünleşme sürecinde, Türkiye’nin tek başına, büyük bir pazar ve ekonomisi güçlü bir ülke konumunda olduğunu belirten Mete Büyükakıncı dersine iyi çalışmış: “Türkiye’nin taşımacılıktaki tercihinde, yüzde 93 oranla karayolları ilk sırayı alıyor. Bu gerçekten hareketle, yaklaşık 40 bin adet kamyon satışının yapıldığı Türkiye, Avrupa’da Almanya ve Fransa’dan sonra en büyük 3. pazar olmaya aday. Son 10 yılda ekonomimizdeki büyüme ve yükselen GSMH, ticareti canlandırdı. Öte yandan, Türkiye’nin gerçekleştireceği başta İstanbul’daki olmak üzere yeni havaalanları ve 3. köprü gibi büyük projeler ile birlikte inşaat sektörünün büyüyen hacmi, önümüzdeki dönemde pazardan daha fazla pay alacağımıza işaret ediyor.”
            <p>
             <p>
              <strong>
               Kamyoncular çok değişti
              </strong>
              <p>
               Son 10 yılda Türkiye’de kamyon kullanıcısının beklentilerinde önemli değişiklikler yaşandı. 90’larda sağlam ve kolayca elden çıkarılabilen kamyonlar öncelikli tercih edilirken, 2000’lerden itibaren müşteriler teknoloji ve dayanıklılık konusunda üreticilerin, kendi beklentilerini karşılayıp karşılamadığına bakmaya başladı. İkinci önemli değişim de kullanım maliyetlerinin önem kazanması. Kullanıcılar araç alırken bakım maliyetleri ve yakıt tüketiminin de içinde bulunduğu pek çok kriteri öncelikleri arasına koydular. Son olarak servis ve destek hizmetleri öne çıkmaya başladı. Türk kamyon pazarını diğer ülkelerinkinden ayıran en önemli detaylardan biri de hızlı teslimat. Artık müşteriler araçlarını hemen teslim alabildikleri markaları tercih ediyorlar.
               <p>
                Filo sahiplerine en önemli ihtiyaçlarının ne olduğunu sorduğumuzda verdikleri cevaplar ilginçti. Türkiye, Avrupa, Ortadoğu, İran ve Orta Asya ülkelerinde yaygın servis ağı, parça ve kamyonlarından anlayan servis haricinde ustaların olmasını istedikleri belirten filo sahiplerinin diğer ihtiyacı ise Irak, Suriye ve İran gibi ülkelerde bulunan kalitesi düşük mazotları kullandıklarında araçların arıza vermemesiydi. Euro 5 motorlarda kullanılan ve zehirli gazların yüzde 90 oranında azalmasını sağlayan Adblue yakıt katkısının 100 km’de getirdiği 2-3 TL’lik maliyet filo sahiplerinin hoşuna gitmiyordu.
               </p>
               <p>
                <strong>
                 USTA BİR KAMYONCU
                </strong>
                <p>
                 Mete Büyükakıncı Renault Trucks’daki kariyerine inşaat kamyonları satış bölümünde başlamış. 2004 yılı sonuna kadar filo satış, pazarlama, bayi geliştirme müdürlüğü ve hemen sonrasında pazarlama direktörlüğü görevlerini üstlenmiş. 2005 yılında Renault Trucks’da 100’e yakın ülkeyi kapsayan, uluslararası pazarlardan sorumlu pazarlama direktörü olarak Lyon’a transfer olmuş. 2008 yılında Ortadoğu’da 20 ülkeden sorumlu başkan yardımcısı olarak atanmış. Bölgesinde o yıl, satışlar iki kat, kârlılık ise üç kat artış gösterince 2010 yılında İran pazarı da kendisine bağlanmış. Döneminde bölge ülkelerinde kurumsallaşma adına çok büyük mesafe katedilmiş. Dubai’deki Ortadoğu merkez çalışma ofisinin 2012 Mart ayında İstanbul’a taşınmasını ülkemize en önemli katkısı olarak görüyor.
                </p>
                <p>
                 <strong>
                  VOLVO’NUN LOKOMOTİFİ ARTIK KAMYON
                 </strong>
                 <p>
                  ‘7 Kız Kardeş’ (Mercedes-Benz, MAN, DAF, Iveco, Scania, Volvo Trucks ve Renault Trucks) olarak anılan Avrupalı kamyon üreticilerinden ikisini bünyesinde bulunduran Volvo Grubu, tüm dünyada taşımacılıkta çözüm ortağı olarak faaliyet gösteriyor.  Volvo, dünyada en fazla çalışılmak istenen kurumlardan biri olarak gösteriliyor.
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35876-kamyon-duygusal-pazarlanir.html), [web.archive.org (arşiv bağlantısı)](http://web.archive.org/web/20130810121540/http://aksiyon.com.tr/aksiyon/haber-35876-kamyon-duygusal-pazarlanir.html)
