# Trafikte 7 farklı sürücü

*Alpay Sevim 2015.08.31*

<div class="pNewsDetailMainContent" itemprop="articleBody">
 <p>
  Goodyear, LSE (Londra Ekonomi ve Siyasal Bilimler Okulu) ile birlikte yürüttüğü araştırmayla, insanların yolda diğer sürücülerle karşılıklı etkileşim hâlindeyken gösterdikleri farklı davranış biçimlerini tespit etti. Türkiye’nin de aralarında bulunduğu 15 Avrupa ülkesinde yürütülen anket çalışması sonucunda, trafikte yedi farklı sürücü karakterinin olduğu tespit edildi. Araştırmanın amacı, sürücülerin yol üzerindeyken birbirlerinin davranışlarını nasıl etkilediklerini belirlemekti. İşte o karakterler:
 </p>
 <p>
  <strong>
   Her şeyi bilen:
  </strong>
  <br/>
  Etrafının beceriksizlerle kuşatıldığını düşünür ve kendisi arabanın içerisinde güvendeyken diğer sürücülere küçümser şekilde bağırarak kendini hoşnut eder.
 </p>
 <p>
  <strong>
   Rekabetçi:
  </strong>
  <br/>
  Tüm diğer sürücülerin önüne geçmek ister ve birisi buna engel olduğunda sinirlenir. Birisi onu sollamaya çalıştığında hızını artırabilir ya da kimsenin önüne geçmemesi için boşlukları kapatmaya çalışabilir.
 </p>
 <p>
  <strong>
   Cezalandırıcı:
  </strong>
  <br/>
  Herhangi bir yanlış davranışta bulunulduğunu düşündüklerinde diğer sürücüleri cezalandırmak ister. Aracından inebilir ya da diğer sürücülere müdahalede bulunabilir.
 </p>
 <p>
  <strong>
   Öğretmen:
  </strong>
  <br/>
  Diğer sürücülerin yanlış yaptıklarını bildiğinden emin olmak ister ve diğerlerine bir şeyler öğretme çabalarının fark edilmesini bekler.
 </p>
 <p>
  <strong>
   Filozof:
  </strong>
  <br/>
  Yanlış davranışları kolayca kabullenir ve rasyonel açıklamalar getirmeye çalışır. Arabadayken hislerini kontrol etmeyi başarır.
 </p>
 <p>
  <strong>
   Kaçınan:
  </strong>
  <br/>
  Yanlış davranışlarda bulunan diğer sürücüleri dikkate almaz ve onları birer tehlike olarak görmez.
 </p>
 <p>
  <strong>
   Firari:
  </strong>
  <br/>
  Kendisini soyutlamak için müzik dinler ya da telefonda konuşur. Firariler, otoyoldaki diğer sürücülerin hiçbiriyle ilişki kurmak zorunda kalmamak için kendi seçtikleri sosyal ilişkilerle kendi dikkatlerini dağıtmayı seçer. Bu her şeyden önce, sinirlenmemek için de uyguladıkları bir stratejidir.     Araştırmanın başında olan sosyal psikolog Dr. Chris Tennant, trafikte kurduğumuz etkileşime göre bu karakterlerden birkaçının ortaya çıktığını söylüyor: “Çoğu zaman arabamızın rahat koltuğunda mutlu bir şekilde otururuz; ancak her an diğer sürücülerle etkileşim hâline geçmemiz gerekebilir. Bu durum, trafiği, zorlu ve belirsiz bir sosyal çevre hâline getirmektedir. Diğer sürücülerin sürüşüyle ilgili endişelenebilmemiz bir yana, bu araştırma, sürücülerin davranışlarının bizim yaptıklarımıza bağlı olduğunu ortaya çıkarıyor. Sevmediğimiz karakterleri aslında biz meydana getiriyoruz. Bir psikoloğun bakış açısından bu farklı karakter türleri, sürücülerin öfkeleri ve güçlü duygularıyla başa çıkmak için kullandıkları farklı dışavurum türlerini yansıtmaktadır. Her zaman tamamen tek bir karakter türünü taşımayız. Duruma ve diğerleriyle kurduğumuz etkileşime göre, çoğumuzda bu profillerin birkaçı ortaya çıkar.”
 </p>
</div>


Kaynak: [www.aksiyon.com.tr](http://www.aksiyon.com.tr:80/dosyalar/trafikte-7-farkli-surucu_552121), [web.archive.org (arşiv bağlantısı)](http://web.archive.org/web/20150903054322/http://www.aksiyon.com.tr:80/dosyalar/trafikte-7-farkli-surucu_552121)
