# 1 milyar avroluk yatırımı kaçırdık

*Alpay Sevim 2013.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eski Ekonomi Bakanı Zafer Çağla-yan’ın “Hem Türkiye’de bir numara olacaksın hem de yatırım yapmayacaksın. Neden yatırım yapmıyorsunuz? Bizi tedbir almaya mecbur etmesinler!” restinden sonra VW’nin Türkiye’de yatırım yapabileceği konuşuluyordu; ancak dev bir yatırımı daha elimizden kaçırdık.
  </font>
 </div>
 <div id="newsText">
  <font class="detail-text">
   <p>
    Türkiye’nin uzun süredir yatırıma ikna etmek için uğraştığı Alman Volkswagen ülkemizi pas geçip yatırımı Polonya’ya yaptı.
    <p>
     Reuters’in haberine göre VW, yenilenecek ticari araç modeli Crafter’ın üretimi için Polonya’yı seçti. 2017’den itibaren üretilmesi beklenen yeni Crafter fabrikası için 1 milyar avroluk yatırım yapılacak ve tesiste yılda 100 bin Crafter 3 bin kişilik istihdamla üretilecek. Volkswagen Yönetim Kurulu Başkanı ve CEO’su Martin Winterkorn’un kararı kısa süre içinde açıklaması bekleniyor. Polonya Başbakan Yardımcı Janusz Piechocinski de, önceki hafta önemli bir otomotiv üreticisinin Polonya’ya ilişkin planlarını bu ay içinde açıklayacağını belirtmiş ancak ayrıntı vermekten kaçınmıştı. VW’nin yatırımda Polonya’yı seçmesinde düşük işçilik ücretleri etkili oldu. Polonya’da işçilerin saat ücreti 6,65 avro iken, Almanya’da bu rakam 37 avro. Markanın diğer ticari araç modelleri olan Caddy ve Transporter da Polonya’nın Poznan şehrinde üretiliyor.
     <p>
      Cenevre Otomobil Fuarı’nda VW’nin Yönetim Kurulu Üyesi Christian Klingler, Çağlayan ve VW markalarının Türkiye Distribütörü Doğuş Otomotiv’in patronu Ferit Şahenk ile görüşerek, yatırımla ilgili fizibilite çalışması yapacaklarının sözünü vermiş ve son müjde Çağlayan’dan gelmişti. Çağlayan, Volkswagen’in üreteceği yeni araç için Türkiye’yi düşündüğünü belirterek, “Polonya ile Türkiye arasında karar vermeye çalışıyorlar. Birileri engel koymaya çalışıyor. Ama tartışmasız öndeyiz.” açıklamasını yapmıştı.
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37479-1-milyar-avroluk-yatirimi-kacirdik.html), [web.archive.org (arşiv bağlantısı)](http://web.archive.org/web/20140105130201/http://www.aksiyon.com.tr:80/aksiyon/haber-37479-1-milyar-avroluk-yatirimi-kacirdik.html)
