# Ambulans uçağınız 35 dakikada hazır

*Alpay Sevim 2014.03.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tüm dünyada küçük uçaklar birçok amaç için kullanılabiliyor. Seyahat, keşif, gözetleme veya hobi amacıyla kullanılsalar da en büyük ihtiyaç hızlı hava ambulanslarına oluyor.
  </font>
 </div>
 <div id="newsText">
  <font class="detail-text">
   <p>
    Sivil havacılığın geç de olsa büyümeye başladığı ülkemizde VIP uçaklar hızın ve prestijin sembolü artık. Çok farklı amaçlarla kullanılabilen küçük uçakların sayısı arttıkça bakım ve modifikasyonu için yeni yatırımlar da beraberinde geliyor. Ülkemize bu alanda yatırım yapan AMAC Aerospace Türkiye Operasyon Direktörü Atilla Güney sorularımızı cevapladı.
   </p>
   <p>
    <strong>
     -AMAC Aerospace neden Türkiye’de?
    </strong>
   </p>
   <p>
    <img alt="" height="194" src="http://web.archive.org/web/20140407050335im_/http://medya.aksiyon.com.tr/aksiyon/2014/03/31/PC-12NG.png">
     Biz dünyanın en büyük özel sermayeli VIP uçak bakım, modifikasyon ve dönüşüm merkeziyiz. Merkezi İsviçre olan şirket ülkemizde 10 milyon dolar yatırım yaptı. Atatürk Havalimanı’nda 1500 metrekarelik bir hangarımız var ve aynı anda üç adet orta büyüklükte iş jetine hizmet verebiliyoruz. Yetkili satış, bakım ve modifikasyon firması olduğumuz Fransız Pilatus Jetleri ve benzer uçaklara bakım, onarım ve modifikasyon hizmeti vermek istiyoruz.
    </img>
   </p>
   <p>
    <strong>
     -Hizmet verdiğiniz Pilatus uçaklarını kimler, niçin kullanıyor?
    </strong>
   </p>
   <p>
    Pilatus uçakları yolcu ve kargo nakli, hava taksi, haritalama, görüntüleme, hava ambulansı, keşif ve gözetleme uçağı olarak ve meteorolojik çalışmalar için kullanılabiliyor. Hızlı konfigürasyon değişimi ile yaklaşık 35 dakikada hava ambulansına dönüştürülüyor. Toprak ve çim zemine inebilme özelliğiyle avantaj sağlayan Pilatus uçakları, yüksek hızda uçuş yaparak gideceği mesafeye en kısa sürede ulaşıyor. İçerisine standart konfigürasyonda 2 sedye kiti yerleştirilebilen Pilatus uçakları ambulans olarak hizmet verirken 2 hastanın yanı sıra 2 sağlık personelini de taşıyabiliyor.
   </p>
   <p>
    <strong>
     -Sürekli ambulans olması istenirse?
    </strong>
   </p>
   <p>
    Acil durumda uçağını ambulansa çevirmek isteyenler için hızlı değişim sistemiyle koltuklar sökülerek sedye ve medikal kitler yerleştiriliyor. Uçağını sürekli ambulans olarak kullanmak isteyenler için ise kabin içi kalıcı olarak modifiye ediliyor. Entegre elektrik sistemi, ek oksijen ve tıbbi vakum sistemleri takılıyor, ilaveten sızdırmaz taban panelleri ile kolay temizlenebilir yan ve tavan kabin kaplamaları monte ediliyor.
   </p>
   <p>
    <strong>
     -Pilatus’un avantajları neler, dünyada yaygın mı?
    </strong>
   </p>
   <p>
    Bu uçakların kabini daha geniş. Rakiplerine göre daha stabil bir uçuşları var. Tek bir uzman pilotla uçabiliyor ve bakım ile yakıt giderleri çok daha düşük. Pilatus’lar iki sedye ve iki sağlık personeli kapasitesiyle ambulans olarak hizmet verebiliyor. Kabin basınçlama, oksijen sistemi de entegre edilebiliyor. Uzun menzili, yüksek hızı ve gece uçabilmesi sayesinde helikopter ambulanslardan ayrılıyor. Daha çok Avustralya ve Amerika’da kullanılan 1200 Pilatus hizmet veriyor. Geniş kargo kapısı ambulansa dönüştürülme ve operasyonunda büyük önem taşıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38236-ambulans-ucaginiz--35-dakikada-hazir.html), [web.archive.org (arşiv bağlantısı)](http://web.archive.org/web/20140407050335/http://www.aksiyon.com.tr:80/aksiyon/haber-38236-ambulans-ucaginiz--35-dakikada-hazir.html)
