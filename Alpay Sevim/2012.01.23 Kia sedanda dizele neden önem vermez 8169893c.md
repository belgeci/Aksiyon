# Kia, sedanda dizele neden önem vermez?

*Alpay Sevim 2012.01.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülkemizde, dizel sedan otomobillerin satış başarılarını hepimiz biliyoruz. Çelik Motor’un, Kia’nın ürettiği güzel araçları ülkemizde neden sadece benzinli motorla sattığı Kia severler tarafından çok merak edilen bir konu.
  </font>
 </div>
 <div id="newsText">
  <font class="detail-text">
   <p>
    Eski Cerato’nun dizel motoruyla yakaladığı başarılı satışlara rağmen yeni Cerato ülkemize sadece benzinli motorla geldi. Cerato’nun hatchback kardeşi Cee’d çok güzel bir satış başarısı yakalarken yollarda yeni Cerato göremiyoruz. Şimdi de aynı durum yeni Rio için geçerli. Eski Rio Sedan’ın çok sevilen dizel motorlu versiyonu yeni Rio’da ne yazık ki yok. Oysa Avrupa’da Rio’nun 1.25 litrelik ekonomi uzmanı bir dizel motoru var. Hatchback kardeşinde de 1.4 litrelik dizel motor... Bir Kia kullanıcısı olarak çok beğendiğim markadan sedan ve dizel araba alabilme özgürlüğümü geri istiyorum.
   </p>
   <p>
    Ekimde hatchback versiyonu gelen Kia Rio, artık sedan kasasıyla da ülkemizde. Kia Rio Sedan, 1.4 lt. benzinli düz/otomatik vites seçeneği ve iki farklı donanım seviyesi ile 36 bin 900 TL’den başlayan fiyatlarla satışa sunuldu. 3. nesil Kia Rio, Avrupa’da, Avrupai bir tasarım ile markanın B sınıfında daha önce hiç olmadığı kadar iddialı olmasını sağlıyor. Önceki model uygun fiyatlı otomobil arayanların tercihiyken yeni araç kaliteli, çekici ve donanımlı araç isteyen müşterilere hitap ediyor. Kia Rio Sedan, 4365 mm uzunluğu, 1720 mm genişliği ile sınıfının en büyüklerinden ve kullanıcıları için geniş ve konforlu yaşam alanı sunuyor. Rio, 389/923 lt. bagajı ile geniş aileler için bile yeterli.
   </p>
   <p>
    Aracın 1,4 litre benzinli motoru 6300 devir/dakikada 109 beygir güç ve 4200 devir/dakikada 137 Nm tork üretiyor. Araç, bu motorla 0-100 km/s hızlanmayı 11.5 saniyede gerçekleştiriyor ve 183 km/s maksimum hıza ulaşıyor.
   </p>
   <p>
    Eski modelin az donanımlı halini hatırlayanlar için yeni Rio gerçekten çağ atlamış. Yeni Kia Rio Sedan modelinde standart olarak sunulan aktif ve pasif güvenlik teknolojileri bu sınıf için oldukça fazla. Sürücü, yolcu, yan ve perde olmak üzere toplam 6 adet hava yastığı, EBD destekli ABS fren sistemi, ESP (Elektronik Stabilite Programı) ve HAC (Yokuş Kalkış Destek Sistemi), VSM (ESP’li Araç Denge Yönetim Sistemi) ,TCS (Patinaj Engelleme Sistemi), BAS ( Fren destek sistemi ), ESS (Acil fren sinyali) gibi özellikler mevcut. Konfor özellikleri arasında sürücüye eve kadar eşlik eden aydınlatma sistemi, elektrikli ısıtmalı, katlanabilir yan aynalar, 16 inç alaşım jantlar, otomatik klima, yol bilgisayarı, yağmur sensörü, direksiyondan kumandalı bluetooth’lu radyo, CD &amp; MP3 çalar, USB&amp;AUX ipod girişleri, soğutmalı torpido, gündüz farları yer alıyor.
   </p>
   <p>
    KİA CEE’D YENİLENDİ
   </p>
   <p>
    Merakla beklenen Yeni Kia Cee’d’in ilk resmi fotoğrafı geçtiğimiz günlerde yayınlandı. Yeni Cee’d, spor coupe bir tasarım çizgisini, 5 kapı bir hatchback bir aile otomobilinde sunabiliyor. Dış tasarımda krom çerçeveli camlar, sert çizgilere sahip motor kaputu gibi detaylar hemen dikkat çekiyor. Dış tasarım, yüksek malzeme kalitesiyle bilinen, sürücü odaklı iç tasarım ile de bir bütünlük sağlıyor. Aracın motorları hakkında herhangi bir açıklama henüz yapılmadı. Araç, Avrupa’da 2012’nin ikinci çeyreğinde satışa sunulacak. Ülkemizde ise haziranda satışa sunulması planlanıyor.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31670-kia-sedanda-dizele-neden-onem-vermez.html), [web.archive.org (arşiv bağlantısı)](http://web.archive.org/web/20120220021026/http://www.aksiyon.com.tr:80/aksiyon/haber-31670-kia-sedanda-dizele-neden-onem-vermez.html)
