# Tam Türkiye arabası: Skoda Rapid

*Alpay Sevim 2012.07.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’de yeniliğe açık tüketicilerin en çok sevdiği markaların başında gelir. Bugüne kadar markanın bendeki imajı konforu ve kaliteyi makul fiyata sunmasıydı. Türkiye otomotiv satışlarının hâlâ yüzde 2’sini gerçekleştirse de bu durum değişeceğe benziyor.
  </font>
 </div>
 <div id="newsText">
  <font class="detail-text">
   <p>
    Skoda, en çok satılan araçlardan biri olan B segmenti sedan pazarına 5 yıl sonra iddialı biçimde yeniden merhaba diyor. Avusturya Viyana’dan başlayıp Slovakya Bratislava’ya kadar test ettiğimiz araç, sınıfında yeni standartlar oluşturuyor.
    <p>
     Citigo ile A segmentine giren Skoda, Rapid’i sonbaharda Avrupa’da, şubatta ise Türkiye’de pazara sunacak. Rapid sade, şık ve kullanışlı. B sedan sınıfındaki en geniş iç ve bagaj hacmini sunuyor. Fabia’dan büyük, Oktavia’dan küçük. Rakiplerine göre daha geniş iç hacmi, başarılı fiyat-performans oranı, kapsamlı güvenlik donanımları ve VW grubundan tanıdığımız verimli ve performanslı motorları ile segmentindeki ithal araçların lideri olmaya aday.
     <p>
      Dünya otomobil tüketicilerinin yüzde 36’sına hitap edecek olan Rapid, 4,48 metre uzunluk ve 1,7 metre genişliği ile sınıfının en iyilerinden biri. Diğer Skoda modelleri gibi Active, Ambition ve Elegance olarak üç farklı donanımla ithal ediliyor. Cruise kontrol, karartılmış yan camlar, ısıtmalı ön koltuklar, arka park asistanı, elektronik kontrollü klima, geniş bilgi ekranı ve çok fonksiyonlu direksiyon, Rapid’in konfor donanımları. Güvenlik içinse ABS, ASR, EDS ve ESP sistemleri standart pakette. Uzun dingil mesafesi, hassas olarak ağırlık dağılımı yapılan şasi ve sert bir gövde yapısı ile Rapid dengeli bir otomobil. Direksiyon hassasiyeti ve tepkileri de çok beğenilecek gibi.
      <p>
       Araçta lastik basınç kontrol sistemi, köşe dönüş özellikli ön sis farları, yokuş kalkış sistemi gibi fonksiyonlar bu sınıfta ilk defa sunuluyor. Ön, yan ve perde hava yastıkları, ayarlanabilir koltuk başlıkları ve çarpışma anında yakıt akışını kesen sistem aracın pasif güvenlik donanımlarından bazıları.
       <p>
        Dört benzinli ve iki dizel motor seçeneği bulunan araç filo kullanıcıları ve aileler için biçilmiş kaftan. Rapid’de 1.2 litre hacmindeki TSI motor 86 ve 105 hp gücünde sunuluyor. Otomatik isteyenlere 7 ileri DSG şanzımana sahip 1.4 TSI 122 hp benzinli seçeneği de var. Dizel motor seçenekleri ise common rail enjeksiyon sistemine sahip 1,6 TDI 90 ve 105 hp. Dizel otomatik isteyenler ise 2013 yılının ikinci yarısında satışa sunulacak olan 1,6 TDI 90 hp motoru beklemek zorunda.
        <p>
         Türkiye’de aynı segmentte yerli olarak üretilen üç model, ithal edilen 3-4 model ve yakında gelmesi planlanan iki Fransız rakiple mücadele edecek aracın başarılı olması için uygun fiyatla ithal edilmesini bekliyoruz.
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33117-tam-turkiye-arabasi-skoda-rapid.html), [web.archive.org (arşiv bağlantısı)](http://web.archive.org/web/20121226163110/http://www.aksiyon.com.tr:80/aksiyon/haber-33117-tam-turkiye-arabasi-skoda-rapid.html)
