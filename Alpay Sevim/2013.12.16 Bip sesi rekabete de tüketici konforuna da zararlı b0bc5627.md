# Bip sesi rekabete de tüketici konforuna da zararlı

*Alpay Sevim 2013.12.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Rekabetin çetin, yatırımın pahalı olduğu telekomünikasyon sektörü hızını daha da artırabilmek için BTK’dan birkaç düzenleme bekliyor.
  </font>
 </div>
 <div id="newsText">
  <font class="detail-text">
   <p>
    Telekomünikasyon sektörü, dünya ile yarışabilmemiz için gereken bilgi ve iletişim altyapısını sağlıyor. Bu alanda yaşananları öğrenmek için 32 ülkede faaliyet gösterip 20’sinde 4G hizmeti veren Vodafone’un kapısını çaldık. Şirketin İcra Kurulu Başkan Yardımcısı Hasan Süel sorularımızı cevapladı.
   </p>
   <p>
    <strong>
     –Önümüzdeki yıllarda dijital dünya ve telekomünikasyon sektörü ne gibi katma değerli projeler üretebilir? Bu süreçte sektörün en önemli ihtiyaçları neler?
    </strong>
   </p>
   <p>
    Sektörümüzde yatırım maliyetleri yüksek, dolayısıyla kalite ve kapasite hayati önem taşıyor. Ülkelerin sürdürülebilir kalkınması için en hayati yatırımlar bu sektörde yapılıyor. Vodafone olarak Türkiye’nin küresel bir oyuncu olabilmesi için gereken iletişim otoyollarını ve havalimanlarını hazırlıyoruz. Müşterilerimizin işlerini hızlandıracak, rekabet güçlerini artıracak birçok projeye hazırlanıyoruz. Bugün ülkemizde üçüncü nesildeyiz ama yeni jenerasyonların hızlı gelmesi çok önemli. Doğru yaklaşım, teknolojinin gerekli altyapı sağlandıktan sonra getirilmesidir. Sektörün altyapısı veri naklidir ve en hızlı transfer fiber altyapısı sayesinde oluyor.
   </p>
   <p>
    <strong>
     -Bu altyapıyı hazırlamak kolay mı?
    </strong>
   </p>
   <p>
    Fiber ağa sahip olabilmek için ya güzer-gâhınız üzerinde kazı yapar kablo döşersiniz veya kablosu olan bir firmadan hizmet alırsınız. Verimlilik açısından ikinci model daha etkin olsa da bu hizmet için belirlenen fiyatlar kazı yapmaktan daha maliyetli. 4G’ye geçişin ön şartı tüm baz istasyonlarını fiber altyapısı ile birbirine bağlamaktır. BTK’nın belirlediği altyapı olan bölgelerde paylaşma uygulamasının fiyatlarının kazmamaya özendirecek şekilde olması gerekiyor.
   </p>
   <p>
    <strong>
     –Numara taşımada son durum nedir? Bu uygulamayla rekabetin önü tamamen açıldı mı?
    </strong>
   </p>
   <p>
    Etkin rekabet için tüketici serbestçe operatör değiştirebilmeli. Bunun önündeki engelleri kaldırmak için 2008’de gündeme gelen numara taşıma çok önemli bir adımdı. Numaranın taşındığını kullanıcıya bildiren NTS uyarı tonu (bip sesi) tüketiciyi farklı operatörü aradığı ve daha fazla ödeme riski olduğu için uyarıyordu. Bugün her yöne tarifelerinin yaygınlaşması ve şebeke içi ve dışı arama fiyatlarının neredeyse eşitlenmesi sebebiyle, rekabeti bozucu ve yavaşlatıcı etkisiyle karşımıza çıkıyor.
   </p>
   <p>
    <strong>
     –Her yöne tarifeler eskiden bu kadar yaygın ve uygun değil miydi?
    </strong>
   </p>
   <p>
    2008’de her yöne paketleri yaygın değildi. Günümüzde ciddi bir ağırlığa ulaştı. Hatta müşteri kazanmaya açık yeni tarifelerin tamamı her yöne paketlerden oluşmaya başladı. Numara taşımanın olduğu birçok ülkede böyle bir uygulama yok. Bu uygulamanın sınırlı olarak yapıldığı ülkelerde ise yol açtığı etkiler nedeniyle kaldırılmıştır. Örneğin, Finlandiya nüfusa oranla en çok numara taşınabilirliği olan ülkelerden biri ve NTS uyarı tonu uygulaması tüketiciden gelen talep üzerine bir süre sonra kaldırılmış ve şikâyetlerde herhangi bir artış da olmamıştır. Temennimiz işlevini tamamlamış bu fonksiyonun kaldırılması ve rekabetin önünün biraz daha açılmasıdır. Son 5 yılda hem tecrübelerimiz hem de pazar araştırmaları, numara değiştirmenin engellerinden birinin bip sinyalinin müşterinin operatör seçimini engelleyen bariyer olarak ortaya çıktığını, dolayısıyla rekabeti gölgeleyen faktörlerden olduğunu göstermiştir. Bu uygulamanın kaldırılmasının tüketicilerin menfaatine olacağını düşünüyoruz.
   </p>
   <p>
    <strong>
     -Vodafone Arena’da diğer stadyumlarda bulunmayan ne gibi yenilikler sunmayı planlıyorsunuz? Dünyada ilk olacak projeler var mı?
    </strong>
   </p>
   <p>
    Dünyada bu alandaki  en son teknolojileri de kullanarak Vodafone Arena’yı sürekli yaşayan, maçlar dışında başka sosyal faaliyetleri de barındıran, insanların aileleri ile de gidip birçok sosyal ve kültürel faaliyeti takip edebileceği dünyaya örnek bir tesis olarak hazırlamak için çalışıyoruz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37373-bip-sesi-rekabete-de-tuketici-konforuna-da-zararli.html), [web.archive.org (arşiv bağlantısı)](http://web.archive.org/web/20140107133716/http://www.aksiyon.com.tr:80/aksiyon/haber-37373-bip-sesi-rekabete-de-tuketici-konforuna-da-zararli.html)
