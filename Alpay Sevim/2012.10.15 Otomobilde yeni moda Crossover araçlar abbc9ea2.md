# Otomobilde yeni moda Crossover araçlar

*Alpay Sevim 2012.10.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen ay akaryakıta gelen 30 kuruşluk vergi zammından sonra şehirlerarası yollarda 90 km sabit hızla giden sürücü sayısında patlama yaşanmıştı. Bir sonraki hafta ise her şey unutuldu.
  </font>
 </div>
 <div id="newsText">
  <font class="detail-text">
   <p>
    Boşluğu bulanın gaza sonuna kadar bastığı, nezaket ve kural tanımaz eski trafik düzenine hızla geri döndük. Bir önceki yazımızda araçların pahalılığı, vergilerin yüksekliği ve akaryakıt fiyatlarında kırdığımız rekorlardan etkilenerek az yakan dizel, otomatik otomobilleri inceledik. Aradan zaman geçti ve biz de o haftaki her şeyi unuttuk. Birdenbire içimizi bir ‘jeep’ sevdası sardı ki sormayın!
   </p>
   <p>
    Tüm dünyada olduğu gibi ülkemizde de zenginleşen, konforuna düşkün ve sınıf atlamak isteyen tüketicilerin ilk tercihi büyük ve yüksek SUV araçlar oluyor.  İlk örnekleri 2. Dünya Savaşı’na kadar uzanan arazi araçları, 80’li yıllardan itibaren hobi, görsellik veya güvenlik endişeleri ile tüketicilerin de gündemine girmeye başladı. Kumda, çamurda, dağda, nehirde sorun çıkarmadan ilerleyebilen gerçek SUV örneklerini artık sadece askerler, avcılar, ormancılar ve birkaç meraklısı kullanıyor. 90’lı yıllarda Amerika başta olmak üzere tüm dünyada popülaritesi artan SUV sınıfı, aşırı akaryakıt tüketimleri ve yükselen petrol fiyatları neticesinde daha light modellerin doğmasına öncülük etti. Devasa off-road araçlarının üreticileri, büyük motorlu ve müsrif 4x4 araçlarını çekici kılabilmek için motorları ve araçları küçülttü, ağırlıkları azalttı, bazen 4x4 siteminden vazgeçti, hatta hybrid ve bioyakıtlı modeller bile geliştirdi. Böylece SUV konforunu daha geniş tüketici kesimine daha uygun fiyatlar ve düşük kullanım maliyetleriyle sunabilen light SUV diyebileceğimiz Crossover araçlar ortaya çıktı.
   </p>
   <p>
    Önce Honda CR-V ve Hyundai SantaFe, Kia Sorento, Ssangyong Musso gibi akıllı dört çeker sistemine sahip araçlar daha makul fiyatlarla satışa çıktı. Sonra aile tipi Station Wagon araçlar ile hobi amaçlı light SUV’ların arasında olan Crossover’lar pazara girmeye başladı. İlk örnekleri Volvo XC70, Subaru Forester ve Audi AllRoad olarak ortaya çıktı. Binek araçlara göre yerden daha yüksek olan bu 4x4 araçlar bugünün küçük motorlu, 4x2 çekiş sistemli Crossover’larına öncü oldular. Normal bineklere göre yerden daha yüksek bu yeni nesil 4x4’ler, bugün 4x2 versiyonları da olan, pazarı en hızlı büyüyen araç tipinin “ata”ları oldular. Crossoverlar geliştirilirken markalar daha önce ürettikleri araçların platformlarını kullandılar. Temel olarak büyük otomobillerden, minivanlardan, MPV’lerden veya sedan araçlardan türetildiler.
   </p>
   <p>
    Avrupa ve Amerika pazarında çok daha fazla örneği olsa da ülkemizde Dacia Duster, Hyundai iX35, Kia Sportage, Mazda CX-5, Mitsubishi ASX, Nissan Juke, Nissan Qashgai, Opel Mokka, Skoda Yeti, Subaru VX, VW Tiguan, Audi Q3, BMW X1, BMW X3, Ssangyong Korando, Toyota RAV4 ve Renault Koleos satın alınabiliyor. SUV gibi görünen Station Wagonlar olan Crossover’ların birçok avantajı var. Geniş ve ferah kabin, daha iyi görüş alanı, yüksek oturma pozisyonu, geniş yaklaşma ve uzaklaşma açısı, ortalama arazi kabiliyetleri, prestijli ve iri görünümleri ile bir otomobilin yol tutuşunu, dengesini, çevikliğini ve yakıt ekonomisini bir arada sunabiliyorlar. Araç avantajlı satışlar da yüksek olunca bu sınıfta her yıl 3-5 yeni model duyuruluyor. Biz de ülkemizde satılan Crossover araçları sizler için derledik.
   </p>
   <p>
    <a href="http://web.archive.org/web/20130118064438/http://medya.aksiyon.com.tr/aksiyon/2012/10/15/tablo.png" target="_blank">
     <img alt="" height="333" src="http://web.archive.org/web/20130118064438im_/http://medya.aksiyon.com.tr/aksiyon/2012/10/15/tablo_k.png"/>
    </a>
   </p>
   <p>
    <img alt="" height="314" src="http://web.archive.org/web/20130118064438im_/http://medya.aksiyon.com.tr/aksiyon/2012/10/15/akraba-otomobiller.png"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A0248DD0A3DC7B665F5253A0969D2A1B?newsId=33857), [web.archive.org (arşiv bağlantısı)](http://web.archive.org/web/20130118064438/http://www.aksiyon.com.tr:80/aksiyon/newsDetail_getNewsById.action;jsessionid=A0248DD0A3DC7B665F5253A0969D2A1B?newsId=33857)
