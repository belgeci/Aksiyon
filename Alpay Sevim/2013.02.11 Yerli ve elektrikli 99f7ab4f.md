# Yerli ve elektrikli

*Alpay Sevim 2013.02.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yerli oto için aranan ‘babayiğit’, Corolla’ya ABD’den aldığı elektrikli motorları kendi geliştirdiği yazılımla uygulayan Derindere Motorlu Araçlar oldu. 280 km menzilli ilk yerli otomobil tek şarjla dünyadaki pek çok rakibinden uzun yol alabiliyor.
  </font>
 </div>
 <div id="newsText">
  <font class="detail-text">
   <p>
    Türkiye’de yerli otomobil tartışmaları 4 yıldır devam ediyor. Hükümet yerli otomobil üretilmesini isterken bazı sanayiciler bu konuda çalışmalar yapıyor. “Türkiye yerli otomobil üretemez!” diyen bir başka güruh bunun bir hayal olduğunu söylüyor. Bu tartışmada teşvik, yerlilik, ortaklık türü gibi birçok sorunun cevabı aranırken çoktan yola koyulan firmalar da varmış. Seri olarak üretilen Toyota Corolla modelinin üzerine ABD’den aldığı elektrikli motorları kendi geliştirdiği yazılımla uygulayan Derindere Motorlu Araçlar, 280 km menzilli ilk yerli ve ilk elektrikli otomobili tanıttı.  Firma yaklaşık 6 yıldır elektrikli araçlar üzerinde çalışmalar yapıyordu. Üretilen DMA markalı araç tek bir şarjla dünyadaki pek çok elektrikli otomobilden daha uzun yol alabiliyor. DMA, 120 bin liraya satın alınabiliyor veya aylık 900 avro bedelle kiralanabiliyor. Elektrikli otomobilin en hayati parçası olan elektronik beyin üniteleri ile akü, motor ve aracın koordinasyonunu sağlayan yazılımlar tamamen DMA tarafından geliştirildi.
    <p>
     DMA aracın satışının yapılabilmesi için gereken Tip Onay Belgesi’ni çoktan almış. Ülkemizin ilk yerli otomobili herhangi bir prizden temin edilebilen 220 volt akım ile 8 saatte tam olarak şarj edilebiliyor. Aracın tanıtımı ile ilgili düzenlenen toplantıda konuşan DMA kurucu ortağı Özkan Derindere, elektrikli araçların geleceğine inandıkları ve ülkemizin yerli bir otomobil markasına duyduğu özlem için bu konuya yatırım yapma kararı aldıklarını söyledi. Projenin finansmanını tamamen kendi öz kaynaklarından karşıladıklarını belirten Derindere, üretilen ilk 100 aracın Zeytinburnu’nda bulunan Derindere tesislerinde ayrı bir showroomda sergilenmeye başlandığını vurguladı. DMA olarak kısa vadedeki hedeflerinin, dönüştürülmeye elverişli binek ve hafif ticari araç modellerini seçerek yüzde 100 elektrikle çalışan araçlar üretmek olduğunu açıkladı. Derindere, uzun vadede ise satış adetlerinin artışına paralel olarak yüksek bir yatırım tutarı ile DMA markalı elektrikli araçların üretimine başlamak istediklerini açıkladı.
     <p>
      Bu araç için “Motor ve batarya hatta aracın kasarı dışarıdan geliyor.” şeklinde yorumlar yapılabilir. Elektrikli araçların en önemli parçası olan beyin üniteleri tamamen DMA tarafından geliştirildi. Şirket parçaları aldığı bütün tedarikçi firmalarla, ürettikleri komponentleri Türkiye’de üretmek konusunda yatırım yapmak için ön protokoller imzalamış. İleride tüm bunları yerli olarak üretmek hedefindeyiz.” diyen Derindere, elektrikli araçların Başbakan Recep Tayyip Erdoğan tarafından da denendiğini, devletin konuya olan duyarlılığından son derece memnun olduklarını belirtti.
      <p>
       Projenin mühendislik çalışmalarını üstlenen kurucu ortak Önder Yol, araçla ilgili, “13 aylık bir test ve izin sürecinden sonra satışa sunuluyor. Üretilen ilk araçlar, gerçek yol şartlarında yaklaşık 500 bin kilometrenin üzerinde test edildi. 40 kilovatsaat lityum bazlı bataryaları ve 62 kilovat (kW) sürekli güç üretme kapasiteli elektrik motoruyla 225-325 Nm tork değer aralığında yüksek bir performans sunan DMA teknolojisini, 3 yıl ve 100 bin kilometre DMA garantisi ile kullanıma sunuyoruz.” diye konuştu.
       <p>
        İnsanımızın hayalindeki gibi bir yerli araç henüz çıkmasa da bu girişimin başarılı olmasını canı gönülden destekliyoruz. Otomobil üreten ülkelerin 100 yıllık tecrübelerinin yanında yolun daha çok başında olsak da çok iyi bildiğimiz bir söz var: Kervan yolda düzülür. Zamanla çok daha iyi araçlar çok daha yerli olarak yapılacaktır.
        <p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-34845-yerli-ve-elektrikli.html), [web.archive.org (arşiv bağlantısı)](http://web.archive.org/web/20130907101040/http://aksiyon.com.tr/aksiyon/haber-34845-yerli-ve-elektrikli.html)
