# Yeni Auris eskisi gibi

*Alpay Sevim 2013.01.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni Auris, ilk nesle göre daha dinamik ve agresif görünüyor. Hepsi bu. Genişliği, motorları, iç hacmi, dingil mesafesi ilk nesline göre değişmemiş. Auris gençleri hedeflese de otomobilden keyif almak isteyen gençleri cezbetmesi biraz zor görünüyor.
  </font>
 </div>
 <div id="newsText">
  <font class="detail-text">
   <p>
    Toyota, ülkemizin en sevilen otomobil markalarının başında geliyor. Türkiye’de üretiliyor olmasının da etkisiyle geçen yıl Toyota’nın ülkemizde en çok satılan modeli olan Auris, yenilendi. İkinci nesli İngiltere’de üretilecek olan Yeni Auris’i Antalya’da yapılan basın lansmanında sizler için test ettik.
   </p>
   <p>
    Toyota’nın yeni tasarım anlayışını yansıtan Yeni Auris, markanın 2013 yılındaki yenilenme atağının ilk ürünü. Uzunluğu ilk nesle göre 30 mm artan aracın yüksekliği ise 55 mm azalmış. Böylece ağırlık merkezi yere yaklaşmış ve aracın yola hâkimiyeti artmış. 0,277 Cd aerodinamik sürtünme katsayısına sahip olan Yeni Auris, bu konuda tüm rakiplerinin önünde ve takdiri hak ediyor. Ağırlığı 50 kg azaltılan aracın gövde mukavemeti yüzde 10 oranında artmış. Yeni Auris’te daha konforlu, çevik ve yüksek kontrollü sürüş sağlamak için 1,6 lt benzinli modellerde çift salıncaklı süspansiyon sistemi kullanılıyor.
   </p>
   <p>
    Benzinlide CVT şanzıman
   </p>
   <p>
    Benzinli ve dizel modellerinde Life, Active, Advance ve Premium olmak üzere 4 farklı donanım seviyesi sunulan yeni Auris’teki dış tasarım düşük yakıt tüketimine de katkıda bulunuyor. Aracın 1,33 litre hacimli benzinli versiyonunda ortalama yakıt tüketimi 5,5 litre, manuel şanzımana sahip 1,6 hacimli motorda ise 5,9 litre. Yeni Auris’in benzinli versiyonunda ilk defa sunulan CVT şanzıman teknolojisi direksiyondaki vites kulakçıklarıyla kontrol sunarken, manuel şanzımandan daha az yakıt tüketiyor. 1,4 D-4D manuel şanzıman ile multimode şanzıman seçeneklerinde de ortalama yakıt tüketimi 4,2 litreye düşürülerek yaklaşık yüzde 10 oranında iyileştirme sağlanmış.
   </p>
   <p>
    Toyota Touch
   </p>
   <p>
    Auris ile birlikte C segmentindeki en büyük panoramik cam tavanlardan biri olan “Skyview’e sahip olabilirsiniz. Yeni Auris, güvenlik donanımları ile de dikkat çekiyor. Tüm versiyonlarda standart olan güvenlik donanımları arasında 7 hava yastığı, VSC, Yokuş Kalkış Destek sistemleri gibi özellikler bulunuyor. Yeni Auris’in 6.1 inçlik araç içi multimedya sistemi olan “Toyota Touch”, AM/FM radio, CD/MP3 çalar, Bluetooth ile cep telefonundan görüşme yapma, cep telefonu adres defteri ile senkronizasyon ve yine cep telefonundan müzik dinleme gibi özelliklere sahip. Sistem, yakıt tüketimi grafiğini gösteren yol bilgisayarı ve arka görüş kamerası özelliklerinin yanında USB ve AUX ile de mobil cihazlara bağlantı imkânı sunuyor. Yeni Auris’te önümüzdeki günlerde opsiyonel olarak sunulacak “Touch&amp;Go” multimedya sistemi ile de navigasyon hizmeti verilecek. Bunun yanı sıra Touch&amp;Go ile Bluetooth aracılığıyla ekran üzerinden SMS alma ve gönderme, USB tabanlı fotoğraf görme özelliği, internete bağlanma imkânı sunuluyor.
   </p>
   <p>
    Yeni Auris, 1,33 litrelik benzinli motoru ve life donanım seviyesi ile 39 bin 900 TL’ye satılıyor. 1,6 benzinli aracın başlangıç fiyatı 46.900, 1,4 litrelik dizel araç ise 49.900 TL. Multimode şanzıman için 2500 TL, Skypack cam tavan ve karartılmış camlar için 1200 TL ek ücret ödemek gerekiyor.
   </p>
   <p>
    Auris’in nesi yeni?
   </p>
   <p>
    Auris Avrupa otomotiv pazarında rekabetin en yoğun olduğu C segmentinde mücadele ediyor. Rakipleri Alman, Fransız, Kore ve diğer Japon markaları. Auris’in Türkiye’de satılacak olan motor ve şanzımanlarına baktığımızda rakiplerinin gerisinde olduğunu söyleyebiliriz. Rakipleri turbo beslemeli daha çok çekiş gücü, daha çok beygir gücü ve daha az yakıt tüketen motorlar sunarken Auris hâlâ atmosferik motorla yola çıkıyor. Bu sınıftaki dizel motorlar arasında en güçsüz olanı da Auris’de. Yeni model, Alman rakipleri karşısında yol tutuş, performans, yakıt ekonomisi ve malzeme kalitesi kriterlerinde; Koreli rakiplerine karşı da çekiş gücü, iç hacim, araç genişliği, dingil mesafesi, süspansiyon sistemi, donanım ve fiyat konularında rekabette zorlanacağa benziyor. İlk nesline göre dingil mesafesi ve araç genişliği artmayan, motorları yenilenmeyen, dizelde artık öne çıkmaya başlayan çift kavramalı şanzımana geçmeyen yeni modelin en önemli artısı ise ağırlığın ve araç yüksekliğinin azaltılması ile sağlanan yüzde 10’luk yakıt tasarrufu sayılabilir. Son yıllarda bu sınıfta yenilenen araçların pek çoğu bundan çok daha fazlasını da yapabildi. Malzeme kalitesi ilk nesle göre biraz artsa da sınıf standartlarını aşamıyor. Her iki motoru da vasat bir performans sergileyen aracın fiyatları rakipleriyle paralel seyrediyor. Bütün bunların üzerine Toyota’nın motor konusunda dünyada öncülük ettiği hibrid teknolojisine fazlasıyla odaklandığını görüyoruz. Türkiye’de ise Yaris hariç bu teknolojide kayda değer bir satış başarısı yakalayamadı. Çünkü Prius ve Auris’te vergi barajına takılıyor. BMW ile yapılan dizel motor işbirliğinin meyveleri de en erken 2014 yılında alınmaya başlayacak. 2013 yılında Toyota müşterileri 90 beygir gücündeki dizel motoru tercih edebilecek. Geçen yıl Türkiye’de 11 bin Auris satılmasına mukabil yenisi için bu yıl 7 bin adetlik kota alabilmiş durumda. Bu rakamın artması için Türkiye ofisi görüşmelere devam ediyor.
   </p>
   <p>
    <img alt="" height="650" src="http://web.archive.org/web/20131216123942im_/http://medya.aksiyon.com.tr/aksiyon/2013/01/28/auris.png"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34730), [web.archive.org (arşiv bağlantısı)](http://web.archive.org/web/20131216123942/http://www.aksiyon.com.tr:80/aksiyon/newsDetail_getNewsById.action?newsId=34730)
