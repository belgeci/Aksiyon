# Yola en iyisi ile çık

*Alpay Sevim 2014.02.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eş dost sohbetlerinin en popüler konularından biri İstanbul trafiği. Çaresizliğimizi Hintliler bile duymuş ki derdimize çare olmak için ülkemizde motosiklet üretmek ve satmak istiyorlar.
  </font>
 </div>
 <div id="newsText">
  <font class="detail-text">
   <p>
    Hindistan, dünyanın en kötü trafiğine sahip ülkelerinden biri. Aynaları olmayan otomobilleri, sürekli kornaya basan şoförleri, iki şeritli yolda toz toprak demeden yedi şerit hâlinde ilerlemeye çalışan insanları ile tam bir keşmekeş. Ülkenin kötü trafiğinin ünü, dünyanın yedi harikasından biri sayılan Taç Mahal’inkine çok yakın. İnternette basit bir araştırma yaparak gelecekte dünya mirası olabilecek ve artık turistik bile sayılabilen bu trafikte(!) kaza ve ölüm oranlarının nasıl bu kadar yüksek olduğunu kolayca anlayabilirsiniz. İki şehir arasındaki 100 km yolun bazen 4 saatte gidilemediği ülkede trafiğe takılmadan, hızlı ve ekonomik seyahat talebi çok yüksek. Bu anlamlı ve motosikletten başka alternatifi olmayan iç talep sayesinde dünyanın en önemli motosiklet pazarlarından biri hâline gelmiş. Tabii Hintliler bu durumu değerlendirip dünyanın en büyük motosiklet firmalarından birini de oluşturmuşlar, hatta Afrika motosiklet pazarını da tamamen ele geçirmişler.
   </p>
   <p>
    Bahsettiğimiz firma, Hindistan’ın en büyük motosiklet üreticisi Bajaj Auto. 1945’te kurulan şirket, Honda ve Yamaha’dan sonra dünyanın en büyük üçüncü motosiklet üreticisi. Ülkemizde de kısa bir dönem üretilen triportör isimli üç tekerlekli araçlarda ise dünya birincisi. 2013’te 3 milyon 830 bin motosiklet ve 515 bin üç tekerlekli araç üretti. 5 kıtada 55 ülkeye satış gerçekleştirirken bunlardan 17’sinde 1 numara. Bajaj’ın yıllık cirosu 6 milyar dolar ve bunun 40 milyon dolarını Ar-Ge’ye ayırıyor. Şirket 2016’da yıllık 10 milyon motosiklet üretip ikinci olmayı hedefliyor. Motosiklet, Hindistan ekonomisinde o derece önemli bir yere sahip ki ülkenin en büyük 4. ihracat yapan şirketi ve ülkenin en büyük 10 şirketinden biri Bajaj Auto. Bajaj Auto, eylül ayında Kuralkan Holding ile anlaştı. Mart 2014’te Bajaj motosikletleri Kuralkan Holding aracılığıyla ülkemizde üretilmeye ve satılmaya başlayacak.
   </p>
   <p>
    Türkiye’de satışa çıkacak modeller, Hindistan’ın Pune şehrindeki yönetim merkezinde yapılan bir basın toplantısında tanıtıldı. “Yola En İyisi ile Çık” sloganı ile pazara giren şirket, Türkiye pazarında ilk etapta üç farklı segmentte, üç modelle satışını gerçekleştirecek. İş için Boxer, günlük kullanım için Discover ve spor amaçlı Pulsar, şirketin Türkiye’de satışa çıkaracağı modeller. Aynı zamanda firmanın en iddialı modelleri olan bu motosikletler yüksek performans, düşük yakıt tüketimiyle dikkat çekiyor. 2 bin 800 liradan satışa çıkacak olan Boxer modeli, bir litre benzinle yaklaşık 80 kilometre yol yapabiliyor. 3 bin 600 liradan satılacak Discover model motosiklet ise 70 kilometrede bir litre benzin tüketiyor. Türkiye’de 2013’te 220 bin adet 2 tekerlekli araç satışı ile geçen yıla oranla yüzde 17 büyüme gözlemleyen Bajaj, pazarın büyüdüğü görüşünde. 2020’ye kadar 1 milyon adet satışa ulaşılabileceğini belirten firma stratejisini bunun üzerine kuruyor.
   </p>
   <p>
    <strong>
     Türkler bizi şaşırttı
    </strong>
   </p>
   <p>
    Bajaj Auto Uluslararası İş Başkanı Rakesh Sharma, ortaklık öncesi ülkemizde araştırma yaptıklarında kafalarının çok karıştığını söylüyor. Ona göre, her türlü üründe kaliteli, markalı ve lüks ürün kullanmaya özen gösteren Türkler konu motosiklet olunca Çin malını tercih ediyordu. Oysa dünyada bu furya çoktan bitti. Türkiye’de de son zamanlarda kullanıcıların yüksek beklentilerle motosiklet aldıklarını gördükten sonra kararlarını veriyorlar. Bajaj, tüm dünyada yüksek beklentisi olan motosiklet kullanıcılarına hizmet verebilecek tecrübeye sahip olduklarını düşünüyor. Japon Kawasaki ve Avusturyalı KTM firmaları için yapmış oldukları üretimler bunun önemli kanıtlarından biri.
   </p>
   <p>
    Kuralkan Motorlu Araçlar Pazarlama Müdürü Ekrem Ata 2002’den sonra ülkemizde başlayan Çin furyası sebebiyle Türkiye’nin âdeta bir motosiklet çöplüğü hâline geldiğini ancak 2011’den itibaren kullanıcıların yüksek kaliteye yönelmeye başladıklarını söylüyor.
   </p>
   <p>
    <strong>
     Bajaj motorlarını farklı kılan önemli özellikler
    </strong>
   </p>
   <p>
    <strong>
     Çift Bujili DTS-I:
    </strong>
    Dijital çift bujili ateşleme sistemi, 2 buji ve dijital mikro işlemcisi ile motorun her iki tarafındaki ateşleme zamanını değiştirerek tüketimi azaltır ve gücü artırır. Bu teknoloji sayesinde durmaksızın yapılan yanma ile daha çok yol yapılabilir.
   </p>
   <p>
    <strong>
     ExhaustTEC:
    </strong>
    DTS-I egzozun içine konan bir cihazdır. Egzoz gazının salınım prosesi değiştirilerek düşük devirde bile orta ve üst devirdeki gibi yüksek tork elde edilebilir. Bu teknoloji tüm modellerde kullanılıyor.
   </p>
   <p>
    <strong>
     SNS Süspansiyon:
    </strong>
    Her türlü arazi koşulunda yüksek sürüş konforu sağlayan dünyanın ilk yaylı süspansiyon sistemi. Diğer motosikletlerde kullanılan tek yaylı amortisör sistemi yerine iki yay kullanılarak daha iyi absorbe etme kabiliyeti sunuyor.
   </p>
   <p>
    <strong>
     4 Valfli DTS-I:
    </strong>
    4 valf sistemi daha büyük giriş çıkış alanı sağlıyor, böylece daha fazla güç elde ediliyor. Daha ağır olan iki valfli sistem yerine hafif 4 valfli sistem gerçek spor sürüş keyfi veren yüksek devirli motor performansı sağlıyor.
   </p>
   <p>
    <strong>
     Üç Bujili DTS-I:
    </strong>
    Bu sistemde hızlı ve optimum yanma ile daha az yakıt tüketimi ve daha düşük emisyon elde ediyor. Yüksek performans veren üç bujili motor gelişmiş elektronik kontrol ünitesi ile yönetiliyor. Yanma üç bujili motorda daha hızlı gerçekleşiyor.
   </p>
   <p>
    <strong>
     Nitrox tekli şok emici:
    </strong>
    Sele altındaki nitroks gazı dolu tekli şok emici, sürücüye konfor ve denge sağlıyor. Sürücü sarsıntıları çok daha az hissediyor. Discover 125 ST ve Pulsar 200 NS’de bu teknoloji kullanılıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-37769-yola-en-iyisi-ile-cik.html), [web.archive.org (arşiv bağlantısı)](http://web.archive.org/web/20140926130015/http://aksiyon.com.tr/aksiyon/haber-37769-yola-en-iyisi-ile-cik.html)
