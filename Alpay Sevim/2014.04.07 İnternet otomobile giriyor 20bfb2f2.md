# İnternet otomobile giriyor

*Alpay Sevim 2014.04.07*

<div class="pNewsDetailMainContent ctx_content" itemprop="articleBody">
 <p>
  İnternet, önümüzdeki birkaç yıl içinde otomobillerde yeni bir çağ açmaya hazırlanıyor. Evde, işte, cepte hatta gözlüğümüzde bile olan internetin otomobillere bu kadar geç ulaşması sizleri de şaşırtmadı mı?
 </p>
 <p>
  Otomobil dünyasına teknolojisiyle yön veren Bosch, şimdi de otomobilleri internetin aktif bir parçası yapmaya hazırlanıyor. İnternetin keyifli bir deneyim sunması ve sürücüye trafik altyapısı ile aynı ağa bağlanıp sürücüye destek olması öncelikli hedefler. Dijitalleşme ve internete bağlanabilirdik otomotiv sektöründe bir eğilim hâline gelmeye başlıyor.  Bosch mühendisleri iPhone ve Android akıllı telefonları araca entegre ederken, telefon ekranının aracın ana ekranında gösterilmesini sağlayan ve uygulama kullanımını çok daha kolay, güvenli ve rahat hâle getiren MySpin sistemini geliştiriyorlar. Bu sistemin bir sonraki safhası interneti cep telefonlarının yardımı olmadan otomobilde kullanabilmek. İnternet sayesinde elektrikli otomobil sürücüsü en yakın şarj alanına yönlendirilebilecek veya en yakın park alanını rezerve edebilecek. eHorizon sistemiyle, güç aktarım organlarını dahi internete bağlıyor. Bosch’un 2012 yılında ticari araçlar için pazara sunduğu  eHorizon sistemi gereksiz hızlanma ve yavaşlamayı önlemeyi hedefliyor. Navigasyon yazılımı yol durumunu ön görerek aracın hangi durumlarda yüksek yakıt tasarruflu moda geçmesi gerektiğini araç ile paylaşıyor. Yol durumunu öngörerek yapılan hızlanma ve yavaşlamalar ile sürücüler yüzde 15’ e kadar yakıt tasarrufu sağlayabiliyor.
  <p>
   Gelecekte araçlar sadece internetteki bilgileri kullanmayacak, aynı zamanda çevresi için bilgi kaynağı haline gelecek. Bu yüzden verilerin korunması önem kazanacağı için araçlara özel güvenlik çözümleri geliştiriliyor. Her bir taşıtın gelecekte başlı başına bir sensör haline gelerek çevresi hakkında bilgi toplaması, bunları diğer taşıtlar ve bir sunucu ile paylaşması öngörülüyor. Halihazırda araçların çevreleri ile iletişimde bulunduğu e-Call gibi uygulamalar var. e-Call 2015’te Avrupa Birliği ülkelerinde zorunlu hale geliyor. Kaza olduğunda, araç otomatik olarak acil servisi arıyor. Böylece kazaya ulaşım süreleri şehir dışında yüzde 50, şehir içinde yüzde 40 azalıyor. İlerleyen dönemde, kullanım koşullarına göre araçlar analiz edilerek aracın hangi parçasının ne zaman değişmesi gerektiğinin öngörülmesi hedefleniyor.
   <p>
    Otomobil internet ile birlikte tüm bir şehir ağına da bağlanabilecek. Toplu ulaşım, elektrikli otomobil kiralama ve eBike kiralama şirketleriyle uyum sağlamak ulaşımı kolaylaştıracak. Elektrikli otomobillerini farklı şirketlere ait şarj noktalarında şarj edilip ödemelerinin normal elektrik faturaları üzerinden yapılması çalışmalar dâhilinde.  Bosch, ağa bağlı taşıtların trafik akışını yüzde 80’e kadar iyileştirebilmek veya yaşlılar için güvenli, rahat mobiliteyi güvence altına almak için de çalışıyor.
    <p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/diraksiyon/internet-otomobile-giriyor_538205), [web.archive.org (arşiv bağlantısı)](http://web.archive.org/web/20151020020122/http://www.aksiyon.com.tr:80/diraksiyon/internet-otomobile-giriyor_538205)
