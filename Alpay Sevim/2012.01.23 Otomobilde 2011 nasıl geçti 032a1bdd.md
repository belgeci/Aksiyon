# Otomobilde 2011 nasıl geçti?

*Alpay Sevim 2012.01.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülke çapında 2 bini aşkın müşteriyle gerçekleştirilen “Türkiye’nin Otomotiv Müşteri Profili” araştırmasının sonuçları açıklandı. 2011’e yönelik sonuçlar, ülkemizin araç satın alma trendlerini gösteriyor.
  </font>
 </div>
 <div id="newsText">
  <font class="detail-text">
   <p>
    Ülkemizde otomobile uygulanan yüksek vergiler nedeniyle satın alma kararını, yüzde 41 fiyat ve vergi oranları, yüzde 25 de kredi imkanlarının sağladığı avantajlar etkiledi. 2011’de 1.6 litre ve altındaki motorlara sahip modeller satışın yüzde 90’ını oluşturdu. Ödeme biçimlerinde ise yüzde 52 oranında nakit/banka kredisi kombinasyonu tercih edildi. Nakit alımlar yüzde 26’da kaldı. Satın alınan aracı tercihte yüzde 21 fiyatın uygunluğu, yüzde 15 de yakıt tüketim değeri etkili oldu. Aracın konfor ve tasarım özellikleri, bu tercihte üçüncü ve dördüncü sıraları aldı. Aracın ikinci el değerinin önemi de müşteriler için yüzde 10’lara yükseldi. Çevre ve emisyon değerlerinin satın alım aşamasındaki etkisi ise yüzde 4 gibi bir oranla yine son sırada kaldı.
   </p>
   <p>
    İnternetten araştır, bayiden fiyat al
   </p>
   <p>
    2011’de müşterilerin yüzde 35’inden fazlası tavsiye ile araç aldı ve bunların yüzde 32’si bayi ziyareti sonrasında hangi marka ve model alacaklarına kesin karar verdi. Müşterilerin sadece yüzde 11’i hiçbir şeyden etkilenmeden özgürce karar verebildiklerini söyledi. Tüketicileri yönlendiren mecralarda ise yüzde 29 ile internet liderliği devralırken, bu mecrayı yüzde 25 ile TV’ler ve yüzde 15 ile günlük gazeteler takip etti. En sevindirici gelişme ise tüketicilerin yüzde 68’inin test sürüşü yapmadan asla yeni bir araç almaması.
   </p>
   <p>
    Metalik gri ve siyah modası bitti
   </p>
   <p>
    Son on yıldır süren metalik gri ve siyah modasının ardından 2011’de en çok tercih edilen renk yüzde 50’ye varan oranda beyaz oldu. Siyah tercihi yüzde 30’larda kaldı. Satılan 10 araçtan 2’si kadınlar tarafından alındı. Otomobil ve hafif ticari araç alanların yüzde 77’sinin evli, yüzde 59’unun ise en az bir-iki çocuklu olması otomobilin ailevi bir ihtiyaç olduğunu tekrar gösterdi. Araç alan 10 kişiden 2’si memur/kamu çalışanı, 4’ü ise serbest meslek sahibiydi. 10 araçtan 6’sı üniversite ve lise mezunları tarafından alındı.
   </p>
   <p>
    Yerli otomobil ucuz olursa...
   </p>
   <p>
    Yerli otomobili yüzde 80’i aşkın bir oranda destekleyen müşterilerden yüzde 72’si satın alırım, yüzde 8’i almam yanıtını verirdi. Yüzde 76’lik bir kesim yerli otomobilin hemen yollara çıkmasını isterken, gönüllerden geçen fiyat aralığı ise yüzde 47’lik bir oranla 20-25 bin TL arası olarak belirtildi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31669-286-otomobilde-2011-nasil-gecti.html), [web.archive.org (arşiv bağlantısı)](http://web.archive.org/web/20120223210318/http://www.aksiyon.com.tr:80/aksiyon/haber-31669-286-otomobilde-2011-nasil-gecti.html)
