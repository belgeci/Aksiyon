# Lastiğin dağ keçisi: BFGoodRich

*Alpay Sevim 2013.05.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Lastik her türlü yol şartlarında aracımızın hareket etme, durma ve dönmesine imkân sağlıyor. Michelin tarafından üretilen BFGoodrich’in arazi lastiklerini, gerçek kullanıcı ve arazi koşullarında efsane ralli pilotu Volkan Işık ile birlikte test ettik.
  </font>
 </div>
 <div id="newsText">
  <font class="detail-text">
   <p>
    BFGoodrich “All-Terrain” lastiklerini, VW Amarok model araçlarla asfalt ve arazi şartlarında test ettik. Sapanca-Soğucak Yaylası arasındaki zorluk derecesi oldukça yüksek bir parkurda yaptığımız test sürüşünde lastiklerin yol tutuş, fren, konfor gibi birçok performans kriterini gözlemlemeye çalıştık.  4x4 araçlarda kullanılan All-Terrain lastikler Soğucak Yaylası’nın dar ve taşlı yollarında tırmanırken yol tutuş ve çekiş gücünü yere aktarma konusunda oldukça başarılıydı. İkinci test lastiğimiz BFGoodrich Mud-Terrain’i ise biraz daha zorladık. Volkan Işık’ın, seçtiği zorlu off road pistinde gazeteci arkadaşlarla birlikte arazide ralli deneyimi yaşadık. Her türlü tırmanma, bozuk yol ve aşırı eğime rağmen Mud-Terrain lastiklerinin takılı olduğu 4x4 Amaroklar ile ulaştığımız noktalara yalnız olarak gitmeye kesinlikle cesaret edemezdim.
    <p>
     All-Terrain lastikleri birçok yeniliği içinde barındırıyor. Yüzde elli arazi ve yüzde elli şehir içi kullanım için üretilen lastikler, arazide çamura, çakıla, hatta keskin kayalara oldukça dayanıklı. Derinleştirilen sırt deseniyle iyi bir çekiş performansı sağlıyor. Üç katlı kuşak yapısı ve iki kat artırılmış çelik kemerleriyle dayanıklılığı desteklenirken, lastik yanaklarına kadar uzatılan derin sırt deseni, ıslak zeminlerde hızlı su aktarma avantajı sunuyor. Derin ve keskin kanallı yapısı sayesinde çamurlu zeminlerde yol kavrama özelliği artıyor. Off road araçlara özel tasarlanan “Mud-Terrain” ise geliştirilen karkas yapısı sayesinde arazinin zorlu şartlarında dayanıklılığıyla ön planda. Keskin sırt deseni sayesinde çamurlu arazide patinaja düşmeden ilerleme imkânınız oluyor.
     <p>
      <strong>
       % 33 daha güçlü
      </strong>
      <p>
       Karkas yapısından sırt desenine, kauçuk bileşenlerine kadar yenilenen Mud-Terrain bir önceki nesline göre yüzde 33 güçlendirilmiş yanakları sayesinde, darbelere karşı dayanıklılık ve esneklik kabiliyeti kazanmış. Böylece off road’un çamurlu, çakıllı ve keskin kayalarla dolu parkurlarında dayanıklılık ve esneklik sağlayabiliyor. Lastiğin darbelere ve yırtılmaya karşı güçlendirilen sırt deseninin bir başka özelliği de kendisini temizleyebilmesi.
       <p>
        <strong>
         Lastik pazarı büyüdü
        </strong>
        <p>
         Michelin Türkiye Genel Müdürü Marco Giuliani, Sapanca’da düzenlenen toplantıda BFGoodrich yeni nesil lastiklerin yanı sıra Türkiye lastik pazarına ilişkin de değerlendirmelerde bulundu. Giuliani, 2012 yılında ve 2013’ün ilk 3 ayında kaydedilen gelişmeleri şöyle yorumladı: “Bu yılın ilk 3 ayında Türkiye lastik pazarının yüzde 15’in üzerinde büyüdüğü görülüyor. Ancak burada yılın başlarında geç teslim edilen kış lastiklerinin etkisini göz önünde bulundurmak gerekiyor. Ağır vasıta lastik pazarı; global ekonomik krizin devam eden etkileri, Avrupa’daki resesyon, uluslararası firmaların nakliye gücündeki azalma gibi nedenlerle 2012 yılında 2011’e göre yüzde 10 küçülmüştü. İlk 3 ayda ise ağır vasıta lastik satışlarının 2012’nin aynı dönemine göre yüzde 15’e yakın arttığını görüyoruz. Yine ilk 3 ayda binek lastikleri pazarında, üreticilerden bayilere satışta yüzde 30’a yakın büyüme kaydedildi. Bu rakamlarda hâlâ, kısmen de olsa geçen sene yürürlüğe giren kış lastiği kanununun etkilerini görüyoruz. Bu artışın son tüketici bazında etkilerini ise hep birlikte bekleyip göreceğiz.”
         <p>
          <strong>
           Kış lastiği satışları 3 milyona ulaştı
          </strong>
          <p>
           2012 yılının dünyada olduğu gibi Türkiye’de de kriz söylentilerinin gölgesinde başladığını hatırlatan Giuliani, “Buna rağmen toplamda 11 milyon adetlik satışa ulaşıldı. Özellikle yılın ilk çeyreğinde Avrupa’daki krizin etkilerini Türkiye’de hissettik. Pazar bu anlamda 2011 yılına göre negatif bir seyirle başladı. Nisan ayından itibaren toparlanma kendini gösterdi. Kasım ayıyla birlikte artı değerlere ulaşıldı ve Türkiye lastik pazarı 2012 yılında yüzde 10’a yakın büyüme kaydetti. Bu büyümede kış lastiği zorunluluğu büyük rol oynadı. Yeni kanun sayesinde 2011 yılında 1,5 milyon olan kış lastiği satışları 2012 yılını yüzde 100 büyüme ve 3 milyon adetle kapattı.” diye konuştu.
           <p>
            <strong>
             Büyüme artarak sürüyor
            </strong>
            <p>
             Marco Giuliani, Michelin’in 2012 yılındaki güçlü performansının 2013 yılının ilk 3 ayında da artarak sürdüğünü vurguladı. “Özellikle 17 inç ve üstü, 4x4 lastiklerde 2012 yılında artırdığımız pazar payımızı büyütmeye devam ediyoruz.” diyen Giuliani, kış lastikleri özelinde kaydettikleri gelişmeyi de şöyle paylaştı: “İlk 3 ayda bayi satışlarımızın yüzde 30’dan fazlasını kış lastikleri oluşturdu. Bu konudaki bilinçlenmeye bağlı olarak Türkiye’de kış lastiği kullanım oranı yüzde 20’lerin üzerine çıktı. Yani artık her 5 araçtan 1’i kış lastiği kullanıyor.”
            </p>
            <p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35550-lastigin-dag-kecisi-bfgoodrich-.html), [web.archive.org (arşiv bağlantısı)](http://web.archive.org/web/20130907053345/http://aksiyon.com.tr/aksiyon/haber-35550-lastigin-dag-kecisi-bfgoodrich-.html)
