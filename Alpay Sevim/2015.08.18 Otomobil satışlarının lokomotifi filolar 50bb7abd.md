# Otomobil satışlarının lokomotifi filolar

*Alpay Sevim 2015.08.18*

<div class="pNewsDetailMainContent" itemprop="articleBody">
 <p>
  Tüm Oto Kiralama Kuruluşları Derneği’nin (TOKKDER) yaptığı bu yılın ilk altı ayına dair filo kiralama fotoğrafını genel olarak ortaya koyan araştırmanın sonuçları açıklandı. Toplamı 250 bin aracın üzerine çıkan kiralık filolar 37 binin üzerinde müşteri tarafından kullanılıyor. Filo şirketleri bu dönemde satın aldıkları 47 binin üzerindeki yeni araç için 3 milyar 168 milyon liralık ödeme yaptılar. Ödemelerin 1 milyar 471 milyon 672 bin lirası KDV, ÖTV, MTV olarak Maliye Bakanlığı’na gitti.
 </p>
 <p>
  Genel pazarda yüzde 60 olan dizel araç satışlarının payı, filo araçlarda yüzde 94. Buna karşılık filoların otomatik vitesli araç talepleri pazara paralel oranlarda seyrediyor. Toplam pazarda yüzde 52’nin üzerinde olan otomatik vitesli araç satışları, filo araçlarında yüzde 59. Filo pazarındaki sözleşme süreleri ise esas olarak 30-42 ay arasında yoğunlaşıyor. Çoğunlukla Euro üzerinden anlaşma imzalayan filo şirketlerinin alım yaptıkları araçların ortalama fiyatı 66 bin lira seviyelerinde. Filo kiralama sektörünün geçen yıl elden çıkardığı araç sayısı 70 bin adet. Bu yılın ilk 6 ayındaki rakam da geçen yılınkine denk: 35 bin. Renault yüzde 28’lik payı ile Türkiye operasyonel kiralama sektörünün araç parkında en çok tercih edilen marka. Yüzde 17,8 ile VW, 12,8 ile Ford, 10,1 ile Fiat onu takip ediyor. Sektörün araç parkının yaklaşık yarısı (yüzde 51,1) C segment araçlardan oluşurken, B segment araçlar yüzde 29,7, D segment araçlar ise yüzde 13,5 pay aldı.
 </p>
</div>


Kaynak: [www.aksiyon.com.tr](http://www.aksiyon.com.tr:80/dosyalar/otomobil-satislarinin-lokomotifi-filolar_552015), [web.archive.org (arşiv bağlantısı)](http://web.archive.org/web/20150823060719/http://www.aksiyon.com.tr:80/dosyalar/otomobil-satislarinin-lokomotifi-filolar_552015)
