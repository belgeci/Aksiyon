# Yeni nesil arabalar daha güçlü, daha çevreci

*Alpay Sevim 2011.01.31*

<div class="pNewsDetailMainContent" itemprop="articleBody">
 <p>
  Geçen yıl iç pazarda 760 bin adede ulaşan sektörde 2011’den beklentiler hayli yüksek. 1 milyon hedefine 2015’ten önce ulaşmaya çalışan otomotivciler, 100’den fazla yeni modelin desteğiyle bu yılı çok hareketli geçireceğe benziyor.
 </p>
 <p>
 </p>
 <p class="MsoNormal">
  Daha güçlü ama daha ekonomik, üstelik çevre dostu… Önümüzdeki günlerde otomotiv sektörünün hedefi, tüketicilere bu vasıflarda otomobiller sunmak olacak. 35 otomobil firması, 2011 boyunca 100’ün üzerinde yeni model veya yeni versiyon otomobili tüketiciyle buluşturacak. Süper lüksünden ticarisine kadar araçların neredeyse hepsinin ortak yönü, daha çevreci ve daha verimli motorlarla donatılması. Formula 1 takımları bile Uluslararası Otomobil Federasyonu (FIA)’nun yeni kuralları gereği, 2013’ten itibaren 4 silindirli 1.6 turbo motorlar kullanma kararı aldı. Artık tüm firmalar, daha az yakıtla daha çevreci araçlar ve uzun mesafeler hedefliyor. Arabanın kendisi ne kadar pahalı olursa olsun tüketeceği yakıtın az olması isteniyor. 2011, bu açıdan oldukça iddialı geçeceğe benziyor. İşte 2011’in yeni, çevreci ve güçlü modelleri:
 </p>
 <p class="MsoNormal">
 </p>
 <p class="MsoNormal">
  Alfa Romeo
 </p>
 <p class="MsoNormal">
  Alfa 147’nin yerini alan Giulietta ile atak yapan Alfa Romeo, otomobile, yeni motor seçenekleriyle takviye yapacak. Giulietta 1.4 Multiair (benzinli, 170 beygir gücünde, otomatik), haziranda satışta olacak. Giulietta’nın en yüksek performanslı versiyonu 170 beygir gücündeki 2.0 Multijet (dizel) de eylülde Alfa Romeo müşterilerinin beğenisine sunulacak.
 </p>
 <p class="MsoNormal">
  Aston Martin
 </p>
 <p class="MsoNormal">
  Autoshow 2010 fuarıyla Türk tüketicilerine ‘merhaba’ diyen James Bond’un aracı Aston Martin, bu kez bir şehir otomobiliyle karşımıza çıkacak. Yılın ikinci yarısında satışa sunulacak Cygnet, kompakt (C sınıfı) lüks sınıfta farklı bir renk olacak.
 </p>
 <p class="MsoNormal">
  Chevrolet
 </p>
 <p class="MsoNormal">
  Chevrolet’in en büyük sürprizi, Amerikan efsanesi Camaro modelinin satışına başlayacak olması. Chevrolet Türkiye, yılın ikinci yarısından itibaren Camaro Coupe, Camaro Convertible, yeni Chevrolet Aveo HB, yeni Chevrolet Aveo Sedan, yeni Chevrolet Cruze HB ve Orlando’yu ülkemize getirecek.
 </p>
 <p class="MsoNormal">
  Citroen
 </p>
 <p class="MsoNormal">
  Citroen’in ülkemizde ve dünyada en çok satılan araçlarından C4, şubatta 2. nesli ile satışa sunulacak. Yeni C4 ile göstergelerin renk ayarı, ‘polifonik’ sesli alarm seçebilme, özel ayarlanabilir klima, surround (çevresel) ses sistemi ve masaj yapabilen ön koltuklar kullanıcıları bekliyor. 4,33 m uzunluk, 1,79 m genişlik ve 1,49 m yüksekliği olan yeni C4 birinci neslinden 5 cm uzun, 2 cm geniş ve 3 cm yüksek. 408 lt’lik bagaj hacmi sınıf standartlarının üzerinde. EGS (Elektronik Vites Sistemi), yokuşta kalkış desteği, elektronik park freni, istem dışı şerit değiştirme uyarı sistemi ve Xenon çift-fonksiyonlu yönlendirmeli ön farlar gibi özellikler, ilk nesilde vardı. Yeni C4’te, kör nokta izleme sistemi, dönüş aydınlatma sistemi, hız sabitleyici, yollara göre hız hafızası, fonksiyonlu hız sınırlayıcı ve eTouch isimli yeni sistemler ilave edilmiş. ‘D’ harfi ile ‘design’ özelliğine vurgu yaparak modellerini isimlendiren Citroen’de mart ayında DS3 Racing, mayısta ise DS4, model gamına katılacak. C3 Picasso ve Berlingo modelleri ise nisanda makyajlanıyor. Frankfurt Otomobil Fuarı’nda tanıtılan Citroen’in sıra dışı van tasarımlı aracı DS5’in bu yıl içerisinde pazara çıkması bekleniyor.
 </p>
 <p class="MsoNormal">
  Bentley
 </p>
 <p class="MsoNormal">
  Volkswagen Grubu bünyesindeki İngiliz asili Bentley, yeni Continental GT modelini haziranda satışa çıkaracak. Süper lüks otomobil, siparişle satılacak.
 </p>
 <p class="MsoNormal">
  Ferrari
 </p>
 <p class="MsoNormal">
  Aralıkta Ferrari 458 Italia Spider’ın satışına başlanacak. Temmuzda da 612 Scaglietti’nin yerini alması planlanan F151 proje kodlu yeni otomobil pazara sunulacak.
 </p>
 <p class="MsoNormal">
  BMW
 </p>
 <p class="MsoNormal">
  Uluslararası tanıtımı bu yılın ilk çeyreğinde gerçekleştirilecek BMW 1 serisi, Türkiye’ye 3. çeyrekte ithal edilecek. 3. veya 4. çeyrekte BMW 5 serisine xDrive seçeneği ve 2.0 benzinli motorlar eklenecek. Yeni BMW 6 serisinin Cabrio (4 kişilik üstü açılabilir otomobil) seçeneğinin seri üretimine ise mart itibarıyla başlanacak, BMW 6 serisi Coupe’nin (2 kapılı otomobil) üretimine de eylülde başlanacak. 2011’in son çeyreğinde model gamına 2.0 motorlu Z4 modeli katılacak.
 </p>
 <p class="MsoNormal">
  Daihatsu
 </p>
 <p class="MsoNormal">
  Elektrikli otomobiller çevrecilik yarışını sürdürürken, Daihatsu yarışa, 1 litre yakıtla 30 km yol alabilen 0.66 lt benzinli e:S modeli ile dâhil oluyor. Araçta start-stop sistemi bulunuyor. 700 kg ağırlığı ile 2175 mm dingil mesafesi sunarak 4 kişi için yeterli yaşam alanı sağlayan aracın lansmanı haziranda yapılacak.
 </p>
 <p class="MsoNormal">
  Fiat
 </p>
 <p class="MsoNormal">
  Fiat, ‘dünyanın en çevreci benzinli motoru’ olarak tanıttığı 2 silindirli TwinAir isimli turbo motorlu Fiat 500’ü yakında pazara sunacak. TwinAir turbo motor teknolojisi 900 cc’lik hacimde 85 beygir güç üretiyor. Ocakta ülkemizin en çok satan ticari aracı Fiat Doblo’nun otomatik versiyonu satışa sunulacak. Yine Doblo’nun pick-up versiyonu ise eylülde üretilecek. Şubatta 1.4 turbo motorlu Punto Evo, martta 140 beygir gücündeki 1.4 Bravo Multiair piyasaya sürülecek.
 </p>
 <p class="MsoNormal">
  Porsche
 </p>
 <p class="MsoNormal">
  Marka, şubatta Cayman R modelinin lansmanını yapacak.
 </p>
 <p class="MsoNormal">
  Audi
 </p>
 <p class="MsoNormal">
  2010’da tarihî satış rekorunu kıran Audi, bu yıl da atağını sürdürecek. Yeni A6, mayısta satışa sunulacak. Bu otomobilin 3.0 benzinli ve dizel versiyonlarını takiben yine mayısta 2.8 benzinli seçeneği yollara çıkacak. Ağustostan itibaren 2.0 dizel otomatik seçeneği gelecek. Yıl sonunda ise 3.0 dizelin tiptronic, 4 çeker, 300 beygir gücündeki versiyonu ithal edilecek. Audi’nin yeni kompakt SUV modeli Q3, ekimde 2.0 benzinli (211 bg) ve dizel (170 bg) motor seçenekleriyle Türkiye’de olacak. Audi RS3 ise 340 beygir güç üreten 2.5 benzinli turbo motoruyla mayısta satışa çıkıyor.
 </p>
 <p class="MsoNormal">
  Ford
 </p>
 <p class="MsoNormal">
  Ford’un Avrupa’da ve ülkemizde en çok satan araçlarından Focus ilk çeyrekte 3. nesliyle karşımızda olacak. Araçta güçleri 105 ile 182 beygir arasında değişen 1.6’lık 4 benzinli motor kullanılacak. Dizel motorlar ise 95-163 beygir gücü arasında değişecek. Yenilenen Ranger üçüncü çeyrekte, Yeni Mondeo ve S-MAX da 1.6 benzinli turbo motor ile ilk çeyrekte satışa sunulacak. Markanın en çok satan dizel motoru 1.6 TDCi, 115 beygirlik yeni versiyonu ile C-MAX’ten sonra mart sonunda yeni Mondeo ile de piyasada olacak.
 </p>
 <p class="MsoNormal">
  Land Rover
 </p>
 <p class="MsoNormal">
  Range Rover, en güçlü motor seçeneği olan 4.4 TDV8 ile mayıstan itibaren satışa sunulacak. Yeni Range Rover Evoque, sıra dışı tasarımı, kompakt boyutları (4.35 m) ve yüksek yakıt ekonomisi ile şubattan itibaren satılmaya başlanacak. 3 ve 5 kapı seçenekleri olan araçtaki 2.0 benzinli motor 240 beygir güç üretirken, 2.2 dizel motor 150 ve 190 beygir güce sahip olacak. Yeni Freelander 2’nin donanım seviyelerine Premium GS, Premium XS ve HSE eklenecek.
 </p>
 <p class="MsoNormal">
  Lancia
 </p>
 <p class="MsoNormal">
  140 beygir güç üreten 1.4 Multiair motorlu Lancia Delta, nisanda satışa sunulacak. 3 kapılı versiyonu ülkemizde satılan yeni 5 kapılı Lancia Ypsilon, eylülde ülkemizde olacak. Lancia Thema’nın ithalatına aralıkta başlanacak.
 </p>
 <p class="MsoNormal">
  Hyundai
 </p>
 <p class="MsoNormal">
  Hyundai’de en büyük yenilik, Hyundai Coupe’nin uzun bir aradan sonra yollara dönmesi olacak. Makyajlanan i10 ve 1.6 GDI motorla sunulan ix35 ise markanın diğer kozları. Bu yıl içerisinde Sonata’nın yerini alması beklenen i40 ve birkaç sürpriz model daha 2011’de Hyundai bayilerinde yerini alabilir.
 </p>
 <p class="MsoNormal">
  Tata
 </p>
 <p class="MsoNormal">
  Tata, B sınıfındaki 5 kapılı modeli yeni Vista’yı önümüzdeki günlerde, C sınıfındaki Manza’yı ise martta tüketicilerle buluşturacak.
 </p>
 <p class="MsoNormal">
  Suzuki
 </p>
 <p class="MsoNormal">
  Suzuki, ülkemizde en çok satan modeli Swift’in yenilenen versiyonunu yakında satışa sunacak.
 </p>
 <p class="MsoNormal">
  Volkswagen
 </p>
 <p class="MsoNormal">
  Uzun süredir Avrupa’da merakla beklenen Volkswagen’in ilk pick-up modeli Amarok, 2.0 TDI motorla yılın ilk yarısı satışa sunulacak. 2010’da satışına başlanan yeni Passat’tan sonra 2011’in ilk aylarında yeni Jetta tüketicilerle buluşacak. Yılın ikinci yarısında ise yenilenen Tiguan ve yeni Passat CC yollara çıkacak.
 </p>
 <p class="MsoNormal">
  Toyota
 </p>
 <p class="MsoNormal">
  2010 yılını çok verimli geçiren markanın B sınıfı MPV kategorisindeki yeni Verso-S modeli, yılın ikinci yarısı ülkemize gelecek.
 </p>
 <p class="MsoNormal">
  Mitsubishi
 </p>
 <p class="MsoNormal">
  Mitsubishi, C sınıfındaki temsilcisi Lancer’ın
  <span>
  </span>
  Sportback modeli ile kompakt sınıftaki yeni aracı ASX’i yollarla buluşturuyor.
 </p>
 <p class="MsoNormal">
  MINI
 </p>
 <p class="MsoNormal">
  2011’de MINI Coupe, 2012’de ise MINI Roadster Türkiye’de satışa sunulacak.
 </p>
 <p class="MsoNormal">
  Volvo
 </p>
 <p class="MsoNormal">
  Volvo yeni S60 ve V60 modellerinde T4 motor seçeneğini Türkiye’ye getiriyor. Şubattan itibaren 180 beygir gücünde, Powershift otomatik şanzımanla birleştirilen 1.6 GTDi motor ülkemizde olacak. Ağustostan itibaren gelecek S60 ve V60 D2’ye konulan 1.6 turbo dizel motorla vergi avantajı sağlayacak olan Volvo, bu sınıfta satışlarını artırmaya kararlı görünüyor.
 </p>
 <p class="MsoNormal">
  Kia
 </p>
 <p class="MsoNormal">
  2011’de büyük bir atak yapmaya hazırlanıyor. A sınıfında Picanto yenilendi ve ikinci çeyrekte satışına başlanacak. Son çeyrekte, yeni Magentis 1.7, 136 beygirlik dizel motoruyla ithal edilmeye başlanacak. Çok yakında şehirli SUV Sportage 2.0, benzinli motora kavuşacak. Son olarak Kia’nın B segmentindeki temsilcisi Rio’nun lansmanı, ağustosta, güçleri 107 ile 140 beygir arasında değişen 3 benzinli ve 2 dizel motorla yapılacak.
 </p>
 <p class="MsoNormal">
  Subaru
 </p>
 <p class="MsoNormal">
  Makyajlanan Forester’ın ithalatına önümüzdeki haftalarda başlanacak. 4 metre uzunluğuna rağmen geniş bir iç mekân sunan Trezia martta, yeni Impreza da ekimde Subaru ailesine katılacak.
 </p>
 <p class="MsoNormal">
  Saab
 </p>
 <p class="MsoNormal">
  Opel İnsignia platformu ve motorlarını kullanan Saab 9-5 SportCombi ağustosta pazara sunulacak. Saab, SUV pazarında Audi Q5 ve BMW X3’e rakip olacak 9-4X’i hazırlamaya devam ediyor.
 </p>
 <p class="MsoNormal">
  Mercedes
 </p>
 <p class="MsoNormal">
  Mercedes, 6 yeni modeli tüketicilerle buluşturacak. CLS ocakta, SLK mayısta, yeni M ile B serisi kasımda çıkıyor. Markanın
  <span>
  </span>
  sıra dışı modeli C-FL nisanda, C Coupe ağustosta piyasada. Makyajlı C serisi sedan ve station karoserler ile martta yenileniyor.
 </p>
 <p class="MsoNormal">
  Peugeot
 </p>
 <p class="MsoNormal">
  Nisan sonunda markanın D sınıfındaki temsilcisi 407, yerini 508 modeline bırakacak.
 </p>
 <p class="MsoNormal">
  Seat
 </p>
 <p class="MsoNormal">
  Seat yılın ikinci çeyreğinde yeni ve geniş aile aracı Alhambra’nın satışına başlayacak.
 </p>
 <p class="MsoNormal">
  Opel
 </p>
 <p class="MsoNormal">
  Opel Türkiye, yeni Astra’nın HB ve Station 1.4 140 beygir otomatik versiyonlarının lansmanını yapacak. Martta yeni Corsa, ekim sonunda yeni Zafira modeli yollara çıkacak.
 </p>
 <p class="MsoNormal">
  Nissan
 </p>
 <p class="MsoNormal">
  Yenilenen Murano, 190 beygirlik dizel motoruyla 2011’in ilk yarısında, Navara’nın en güçlü versiyonu ikinci çeyrekte ülkemizde satılmaya başlanacak.
 </p>
 <p class="MsoNormal">
  Mazda
 </p>
 <p class="MsoNormal">
  2011’in gelişiyle birlikte bayilerde yerini alan yeni Mazda2 modelinin ardından bu yıl yeni CX-9, Mazda3 Dizel ve Mazda5 yollara çıkmaya hazırlanıyor. Yeni Mazda5’in Ford ve PSA grubu araçlarında da kullanılan 1.6 dizel versiyonu, Avrupa lansmanı sonrası Türkiye’de satışa sunulacak.
 </p>
 <p class="MsoNormal">
  Skoda
 </p>
 <p class="MsoNormal">
  Fabia’nın performanslı temsilcisi RS, 180 beygirlik TSI motoru ve 7 ileri DSG şanzımanıyla 2011’in ilk aylarında piyasada olacak. D segmentinde yer alan Skoda SuperB 2.0 dizel 140 beygir DSG şanzımanlı araç da bu yıl içerisinde satışa sunulacak.
 </p>
 <p class="MsoNormal">
  Renault
 </p>
 <p class="MsoNormal">
  Laguna’nın üzerinde konumlandırdığı yeni orta üst sınıf sedanı Latitude, Megane ailesine yeni katılacak olan Coupe Cabriolet ve elektrikli Renault Fluence Z.E. markanın en önemli yenilikleri. Latitude şubatta, Megane Coupe Cabriolet ise nisanda yollarda olacak.
 </p>
 <p class="MsoNormal">
  Jeep
 </p>
 <p class="MsoNormal">
  Mayısta Grand Cherokee 3.0 hacimli V6, 250 beygir güç üreten dizel motora kavuşacak. Yine aynı ayda Compass makyajlanacak ve 2.2 hacimli 163 beygirlik Mercedes motoruyla pazara sürülecek.
 </p>
 <p class="MsoNormal">
  Honda
 </p>
 <p class="MsoNormal">
  Ülkemizde çok sevilen Honda Civic’in yenilenmesi için 2012 yılını beklemek gerekiyor. 2011’de Honda Türkiye, D segmentindeki oyuncusu Accord’un yenilenen versiyonunu satışa sunacak.
 </p>
 <p>
 </p>
</div>


Kaynak: [www.aksiyon.com.tr](http://www.aksiyon.com.tr:80/otomotiv/yeni-nesil-arabalar-daha-guclu-daha-cevreci_528507), [web.archive.org (arşiv bağlantısı)](http://web.archive.org/web/20150720232833/http://www.aksiyon.com.tr:80/otomotiv/yeni-nesil-arabalar-daha-guclu-daha-cevreci_528507)
