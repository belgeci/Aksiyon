# Çekicilerin en güçlüsü: Scania Streamline

*Alpay Sevim 2013.08.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1891 yılında İsveç’te temelleri atılan Scania, kamyon, çekici, otobüs ve deniz motorlarında dünyanın en önemli üreticilerinden.
  </font>
 </div>
 <div id="newsText">
  <font class="detail-text">
   <p>
    Scania, 100’ün üzerinde ülkede faaliyet gösteren 37 bin 500 çalışana sahip Avrupa ve Latin Amerika’daki fabrikalarında ürettiği kamyonları tüm dünyaya pazarlıyor. Firma tamamen yenilediği Streamline serisi kamyonlarını Türk basınına İcveç’in Stockholm şehrinde bulunan fabrikasında test sürüşleri yaptırarak tanıttı.
    <p>
     Yeni Scania Streamline, yüksek performansa sahip çekicileriyle zorlu sürüş koşullarında en ağır yükleri hedeflerine sorunsuz ve ekonomik olarak ulaştırabilmek için tasarlanmış. Teknolojisi çok yüksek olan Streamline araçlar, sürüş, yük ve yol koşullarına kendini kolayca adapte edebiliyor.
     <p>
      Aerodinamik kabin
      <p>
       Yeni Scania Streamline araçlar, yakıt tüketiminde düşüş sağlamak için hava akışının kabin çevresindeki hareketlerini yönlendirerek hava direncini düşürüyor böylece yakıt tüketiminin düşmesi sağlanıyor. Standart olarak sunulan Opticruise Otomatize Şanzıman, sürücü kaynaklı kullanım hatalarını önleyerek, güç ve aktarma organlarında olası arızaları asgariye indiriyor. Şanzımanın yük ve yol koşullarına göre tercih edebilecek Standart, Ekonomi, Power, Off-road seçenekli dört farklı modu bulunuyor. Scania Ecocruise, aracın kinetik enerjisini en iyi şekilde kullanan yakıt tasarruflu hız kontrol sistemi. Araç, bir yokuşun tepesine geldiğinde Ecocruise, eğim düzleşene kadar hızlanmayı engellemeye programlanıyor. Tırmanış süresince ayarlanmış seyir süratinin 20 km/s altına düşmemesini sağlıyor. Araç yokuş aşağı eğimin sonuna ulaştığında maksimum retarder üzerinde kayıtlı olan sürat kadar hız kazanıyor. Tırmanış tamamlanıp yokuş aşağı inişe başlandığında, sistem doğrudan hız denetimi için ayarlanan hıza dönmek yerine, eğimin sağladığı kinetik enerjiyi kullanıyor, inişin bitiminde kısa süreli gaz veriliyor. Engebeli bölgelerde bu, aracın bir sonraki tepeye tırmanışına daha yüksek hızla başlaması ve zaman ile yakıt tasarrufu sağlaması anlamına geliyor.
       <p>
        <p>
         Yeni diferansiyel
         <p>
          Ağır yük taşıma koşullarında yeni diferansiyel, daha güçlü, daha hafif ve daha etkili. Yüksek hız, dayanıklılık ve daha düşük yakıt tüketimini birlikte sunabiliyor. Yeni Streamline R Serisi araçların kabinlerinin içleri çok modern ve konforlu. Araçlarda standart olarak sunulan ve sürüş esnasında kullanım konforu sağlayan ergonomik ön konsol otomobil kullanıcılarını dahi cezbedecek kadar şık. Araçların kabin iç mekân genişliği, yaşam mahallinin kullanışlılığı sınıfında rakipsiz. Yeni Streamline R Serisi araçlarda, genişletilebilen alt yatak ve daha geniş sunulan üst yatak standartları da bulunuyor. Yeni Streamline araçlarda premium koltuk geliştirilmiş hava süspansiyonuna sahip ve geniş bir yelpazede ayarlanma seçeneği sunuyor. Koltuklarda, ısıtmaya ilave olarak, isteğe bağlı iki kademeli havalandırma sistemi de var.
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=36374), [web.archive.org (arşiv bağlantısı)](http://web.archive.org/web/20130903051229/http://www.aksiyon.com.tr:80/aksiyon/newsDetail_getNewsById.action?newsId=36374)
