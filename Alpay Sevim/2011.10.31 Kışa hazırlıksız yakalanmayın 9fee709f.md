# Kışa hazırlıksız yakalanmayın

*Alpay Sevim 2011.10.31*

<font class="agenda2NewsSpot">
 Soğuk, kar, buz ve yağış, araç kullanmayı zorlaştırır, daha tehlikeli hâle getirir. Peki, aracınızı kış aylarında sorunsuz kullanabilmeniz için yapmanız gerekenler neler?
</font>
<font class="newsDetail">
 <p>
 </p>
 <p>
 </p>
 <p>
 </p>
 <p class="MsoNormal">
  Kış aylarının olumsuz şartlarında, aracınız arıza yapmadan veya yolda kalmadan önce alacağınız küçük tedbirler sizi ve çevrenizdekileri büyük tehlikelerden koruyacaktır. Aracınızın hangi sıklıkla nasıl bir bakıma ve kontrole ihtiyaç duyduğunu kullanım kılavuzundaki bakım bölümünden öğrenebilirsiniz. Kitapçığı olmayanlar veya teknik konuları okumayı sevmeyenler için biz kısaca özetleyelim.
 </p>
 <p>
 </p>
 <p class="MsoNormal">
  Aşırı hızdan kaçının: Kışın olumsuzluklarından korunmanın ilk kuralı, hızlı araç kullanmamaktır. Yola biraz erken çıkıp olumsuz şartların oluşturabileceği trafiği hesaba katarsanız kendinizi ve aracınızı tehlikeye atmanıza gerek kalmaz.
  <span>
  </span>
 </p>
 <p>
 </p>
 <p class="MsoNormal">
  Sigorta ve kaskonuzu kontrol edin: Trafik sigortanızı ve kaskonuzu kontrol edin ve süresi dolanları mutlaka yenileyin. Her an bir kazaya karışma ihtimali olduğu için kanuni, hukuki ve maddi güvencelerinizi ihmal etmeyin. Araç muayenesine de aynı hassasiyeti göstermeniz gerekir. Gereksiz cezaları ve aracınızın bağlanmasını bu şekilde engellersiniz ve aracınızdaki herhangi bir sorunun tespit edilmesine imkânınız olur.
 </p>
 <p>
 </p>
 <p class="MsoNormal">
 </p>
 <p>
 </p>
 <p class="MsoNormal">
 </p>
 <p>
 </p>
 <p class="MsoNormal">
 </p>
 <p>
 </p>
 <p class="MsoNormal">
  1) Silecekler ve fıskiyeler: Kış aylarının vazgeçilmezlerinden sileceklerin eskiyen ve sertleşen lastikleri yenilenmeli, iz bırakmayan ve pürüzsüz bir silme işlemi yapması sağlanmalıdır. Sileceklere su püskürten fıskiyelerin püskürtme miktarı ve yönü gerekirse ayarlanmalıdır. Silecek suyunun temizleyici özellikte bir deterjanla zenginleştirilmesi kış aylarında sizlere kolaylık sağlar.
 </p>
 <p>
 </p>
 <p class="MsoNormal">
  2) Havanız bozulmasın: Yanma odalarına giden havanın miktarı ve kalitesi, motorun verimini ve ömrünü ciddi olarak etkiler. Havanın kaliteli ve yeterli olabilmesi için hava filtresi kontrol edilmeli, temizlenmeli veya gerekliyse yenilenmelidir.
 </p>
 <p>
 </p>
 <p class="MsoNormal">
  3) Farları kontrol ettirin: Kış aylarında geceler uzun, gündüzler kısa olduğu için sabah akşam yolculukları genellikle karanlıkta yapılır. Dolayısıyla farlar daha çok kullanılır. Farların açılarının, aydınlatma miktarlarının ve ampullerin kontrol edilmesi oldukça önemlidir.
 </p>
 <p>
 </p>
 <p class="MsoNormal">
  4) Motora dikkat: Aracınızın en önemli parçası olan motor, yaz ve bahar aylarında iyi çalışmıyorsa kışın kesinlikle çok daha zor ve verimsiz çalışacaktır. Motorunuzun rölanti, çekiş, avans, enjektör ve ateşleme sistemlerinde herhangi bir sorun varsa bu sorunları zaman geçirmeden çözmeniz gerekir. Motorunuzun yağını ve yağ filtresini kitapçıkta belirtilen süre ve kilometrede değiştirmeniz, aracınıza ve kendinize yapabileceğiniz en büyük iyiliktir. Bu bilgileri kitapçıkta bulabilir veya servislerden öğrenebilirsiniz.
  <span>
  </span>
 </p>
 <p>
 </p>
 <p class="MsoNormal">
  5) Hidrolikleri es geçmeyin: Kış mevsiminde yolların kayganlaşması, görüşün azalması ve lastik tutunma oranlarının düşmesiyle frenler daha bir önemli hâle geliyor. Frenlerin çalışmasını sağlayan fren hidroliğinin kontrol edilmesi ve tamamlanması çok önemli. Direksiyon hidroliği de aynı şekilde kontrol edilmeli ve eksik varsa tamamlanmalıdır.
 </p>
 <p>
 </p>
 <p class="MsoNormal">
  6) Kalorifer ve klima: Aracınızın ısıtma- soğutma sistemleri size büyük bir konfor sağlar. Bu sistemlerin kayışlarının düzgün çalışması, kelepçelerinin sağlam olması ve hortumlarında kaçak olmaması gerekir. Aracınızın yeterli ısıtma-soğutma yapmadığını düşünüyorsanız, klima bakımı yapan bir serviste hızlı ve ucuz bir ölçümle sorunu tespit ettirip çözdürebilirsiniz. Eskiyen polen filtresinin değiştirilmesi de aracınızın size hem sağlıklı hem de kokusuz bir hava üflemesini sağlar
 </p>
 <p>
 </p>
 <p class="MsoNormal">
  7) Güvenle durmak için: Güvenli frenleme ve durma için fren balataları ve diskler de kontrol edilmelidir. Gözle muayene edilerek balataların bitip bitmediği görülebilir. Eskiyen balatalarınızın yenileri ile değiştirilmesi ve bu esnada disklerin durumunun da kontrol edilmesi gerekir.
 </p>
 <p>
 </p>
 <p class="MsoNormal">
  8) Antifrizi unutmayın: Antifriz, radyatördeki suyun donma ve ısınma derecelerini düzenler. Bomametri cihazıyla antifrizin etkinliği ölçülerek gerekli ayarlamalar yapılıyor. Aracınızın radyatöründeki suyun donmamasını ve yeterli soğutmayı yapmasını istiyorsanız mutlaka kontrol edin.
 </p>
 <p>
 </p>
 <p class="MsoNormal">
  9) Akünüzü kontrol ettirin: Kış şartları aracınızın aküsüne normalden daha fazla bir yük bindirir. Silecekler, farlar, klima, soğuk havada çalışmanın yükleri hep aküdedir. Kış başlamadan önce akünüzün yeterli güce sahip olup olmadığını ölçtürmeniz, yolda kalmaktan, çekici masrafından veya bilmediğiniz bir yerde akü arama zahmetinden kurtulmanızı sağlar. Akü zayıfsa şarj ettirebilir, eski ise değiştirebilirsiniz. Sulu akülerin eksik suyunu saf su ile tamamlamak ve kutup başlarını temiz tutmak akünüzün ömrünü uzatır.
  <span>
  </span>
 </p>
 <p>
 </p>
 <p class="MsoNormal">
  10) En önemli parça, lastik: Yağışlar ve kış şartları lastiklerin yükünü artırır. Lastiklerinizin diş derinlikleri ve üzerlerindeki çatlamalar gözle ve cihazlarla kontrol edilmelidir. Lastikler aşınmasalar bile zamanla sertleşir. Sertleşen lastik yol yüzeyine yeterince tutunamaz. Ortalama sertleşme süresi 4 yıldır. Kış lastiği ne zaman gerekir? Sürücülerin çoğu kış lastiklerinin karlı bölgeler için gerekli olduğunu sanır ama hava sıcaklıkları 7 derecenin altına düştüğünde
  <span>
  </span>
  kışlık lastikler takılmış olmalıdır. Lastikler 7 dereceden düşük sıcaklıklarda sertleşir ve yol tutuş özellikleri azalır, fren mesafesi uzar. Kış lastikleri ise soğuk havada ve ıslak zeminde yumuşak kalarak daha iyi tutunma ve frenleme sağlayacak malzemelerden üretilir.
 </p>
 <p>
 </p>
 <p class="MsoNormal">
  11) Rot-balans: Aracın yol tutuşu ve sürüş konforu için balans ve rot ayarları yapılmış olmalıdır. Sökülen lastikler önce balans ayarı yapılıp yerine takılmalıdır.
  <span>
  </span>
  Balans ayarından sonra rota sokulan araç, sağa-sola çekmeler ve diğer dengeler için ayarlanmalıdır.
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=DD171ECFBC1365498C8AE11513CD5AC5?sectionId=286&newsId=30904), [web.archive.org (arşiv bağlantısı)](http://web.archive.org/web/20111120041712/http://www.aksiyon.com.tr:80/aksiyon/newsDetail_getNewsById.action;jsessionid=DD171ECFBC1365498C8AE11513CD5AC5?sectionId=286&newsId=30904)
