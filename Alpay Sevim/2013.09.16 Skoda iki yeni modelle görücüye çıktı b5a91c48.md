# Skoda iki yeni modelle görücüye çıktı

*Alpay Sevim 2013.09.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Model yelpazesini genişletme ve yenileme çalışmalarını hız kesmeden sürdüren Çek üretici Skoda, bu yıl 10-22 Eylül 2013 tarihleri arasında kapılarını açan Frankfurt Uluslararası Otomobil Fuarı’nda iki dünya lansmanı birden gerçekleştirdi.
  </font>
 </div>
 <div id="newsText">
  <font class="detail-text">
   <p>
    Avrupa’da popüler olan C sınıfı hatchback’lerin en yenisi olacak Skoda Rapid Spaceback ve yenilenen, ilk kez iki farklı tasarımla ayrıştırılan Yeti. Skoda, bu yenilikleriyle marka tarihindeki en büyük model atılımını sürdürürken, sadece bu yıl 8 yeni veya yenilenen modeli piyasaya sunmuş olacak. Skoda, 2018 yılına kadar yıllık satış adedini 1,5 milyona yükseltmeyi hedefliyor.
    <p>
     Ekim ayından itibaren Avrupa’da, 2014 yılının ilk çeyreğinde ise Türkiye’de satışa sunulması planlanan Rapid Spaceback ile Skoda, Avrupa otomobil pazarındaki en güçlü segmentte de yerini almış olacak. Rapid Spaceback, isteğe bağlı geniş donanım seçenekleri sayesinde geniş panoramik tavan ve uzatılmış bagaj kapağı camı gibi çok sayıda kişiselleştirme imkânı sunabiliyor. Bununla birlikte aracın kabini de genç ve taze bir stil vadediyor. Rapid Sedan modelinden 18 cm daha kısa olmasına karşın iç mekândaki yolcu bölümü ‘ağabeyi’ kadar cömert. Arka koltuklardaki diz mesafesi, 64 mm ile sınıfının en genişi. Ayrıca baş mesafesi de 980 mm. Araçta 415 lt’lik bagaj hacmi, arka koltuklar yatırıldığında 1.380 litreye çıkabiliyor.
     <p>
      Skoda’nın popüler SUV modeli, büyük şehrin ritmine uyacak şekilde tasarlanırken, Yeti Outdoor daha maceracı bir kişilik taşıyacak. Şehirli’ Yeti’de tamponlar, yan koruma bantları ve marşpiyeller gövde renginde, Outdoor versiyonunda siyah. Tüm Yeti versiyonlarında 7 değişik motor seçeneği bulunurken, önden çekişli ya da dört tekerlekten çekişli, manuel ya da DSG otomatik şanzımanla alınabilecek. Yeti’de tamamen yeni alaşım jantlar, direksiyon simidi, yeni koltuk kumaşları veya dekoratif döşeme unsurları gibi iç mekân değişiklikleri de yapıldı.
      <p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36552-skoda-iki-yeni-modelle-gorucuye-cikti.html), [web.archive.org (arşiv bağlantısı)](http://web.archive.org/web/20131007171809/http://www.aksiyon.com.tr:80/aksiyon/haber-36552-skoda-iki-yeni-modelle-gorucuye-cikti.html)
