# Sınıfı belirlemeden yola çıkma

*Alpay Sevim 2015.03.16*

<div class="pNewsDetailMainContent ctx_content" itemprop="articleBody">
 <p>
  Kış bitiyor. Bahar yüzünü göstermeye başladı. Bahar aylarında hareketlenen otomobil alışverişinden önce ihtiyaçlarınızı belirlemeniz ve hangi sınıfta bir otomobil alacağınıza karar vermeniz gerekiyor.
 </p>
 <p>
  Otomobil alırken öncelikle ‘0’ km ve ikinci el otomobil tercihinde değişik kriterleri göz önünde bulundurmak gerekiyor. Aracınıza şehir içinde mi, uzun yolda mı, çok sıkışık trafikte mi bineceksiniz? Kalabalık mı yoksa yalnız mı seyahat ediyorsunuz? Yük mü taşıyacaksınız, sportif sürüş mü yapacaksınız? Aracınızı kaç yıl kullanacaksınız? Hangi konfor ve güvenlik donanımlarına ihtiyacınız var?
 </p>
 <p>
  Peki, tercih yaparken marka mı model mi önemli? Günümüzde araç tercihi, markadan çok aracın sınıfına ve modele göre yapılmalı. Artık tüm otomobiller çok kaliteli ve çok sağlam. Tüketici, ihtiyacı olan aracın özelliklerini belirlemeli, o sınıfta bütçesinin yettiği en genç ve az kilometreli aracı almalı. Eski araçlar daha çok bakım, masraf ve zaman gerektirir. Bunlarla uğraşmak istemeyenler, alabileceği en yeni otomobili almalı.
  <br/>
  Otomobiller, istisnaları olmakla beraber, hatları çok net olarak belirlenmiş sınıflarda üretiliyor. Her marka, satış stratejisine göre, bu sınıfların birçoğunda bazen bir, bazen birkaç modelle yer alıyor. Peki, nedir bu sınıflar? Hep birlikte göz atalım.
 </p>
 <p>
  <img alt="" src="http://web.archive.org/web/20151020020152im_/http://medya.aksiyon.com.tr//aksiyon/2015/03/17/566377.jpg "/>
 </p>
 <p>
  <strong>
   A Sınıfı (Şehir otomobilleri):
  </strong>
  Şehir içinde kullanıma uygun, iki yetişkin, iki çocuk ve bir büyük-bir küçük valizle seyahat edebileceğiniz araçlardır. Ortalama 3,5 metre uzunlukta olup 1.0 litre hacimli motorlarla üretilirler. Otoban seyir hızlarına ulaşabilirler ancak kullanım amaçları bu değildir. Yeterli konforu sağlayamazlar. Genel olarak ABS, klima, iki veya dört hava yastığı ve otomatik kilit bulundururlar. Bu sınıfa örnek: Ford Ka, Fiat Panda, Renault Twingo, Peugeot 107, Citroen C1, Kia Picanto, Hyundai i10...
 </p>
 <p>
  <strong>
   B Sınıfı (Ekonomik araçlar):
  </strong>
  Bu sınıf, Avrupa’da ‘süpermini’, Amerika’da ise ‘minik otomobil’ olarak adlandırılır. Hatchback formları 3,9 metre, sedan ve station wagon formları 4,2 metre uzunluğundadır. 4 yetişkini seyahat ettirebilecek özelliklerde olup 1.0 litreden 1.6 litreye kadar dizel ve benzinli motorlarla donatılırlar. Şehir içinde kullanımı kolaydır. Uzun yolculuklarda da A sınıfı araçlara göre daha performanslı ve konforlu oldukları için, Avrupa ve ülkemizde en çok tercih edilen araçlardır. Ülkemizde en yaygın örnekleri Hyundai i20 ve Accent Blue, Renault Clio ve Symbol, Fiat Punto, Opel Corsa, Peogeot 208, Citroen C3, Kia Rio, VW Polo, Honda Jazz, Toyota Yaris, Skoda Fabia, Ford Fiesta, Dacia Logan ve Sandero, Seat İbiza, Nissan Micra, Mazda 2 ve Suzuki Swift’tir.
 </p>
 <p>
  <strong>
   C Sınıfı (Küçük aile aracı):
  </strong>
  Beş yetişkine yolculuk alanı sunabilecek genişlikte araçlardır. Gelişmiş ülkelerin birçoğunda en çok tercih edilen araçlardır. 1.4 litreden 2.0 litreye kadar motorlar tercih edilebilir. Şehir içi ve uzun yol kullanımı için uygun olup özellikle sedan formları dar sokaklı şehirlerde park ve manevra konusunda sizi biraz yorabilir. Ülkemizde en yaygın örnekleri: Renault Megane ve Fluence, Toyota Corolla ve Auris, Ford Focus, Opel Astra, Peugeot 308, Citroen C4, Fiat Linea, Hyundai i30, Kia Cee’d ve Cerato, Honda Civic, Chavrolet Cruze, VW Golf, Skoda Octavia, Seat Leon, Mitsubishi Lancer, BMW 1 serisi, Audi A3,  Mercedes A ve CLA, Volvo C40, Mazda 3.
 </p>
 <p>
  <strong>
   D Sınıfı (Aile araçları):
  </strong>
  5 yetişkine konforlu bir yolculuk ve geniş bir bagaj hacmi sunabilen, diğer sınıflara göre uzun yolculukların çok daha ferah ve konforlu yapılabileceği araçlardır. Sedan ve station formunda olurlar. 2.0 litre hacimli motorların en çok kullanıldığı sınıftır; ancak ülkemizdeki vergi ve yakıt pahalılığı sebebiyle düşük hacimli motorları daha yaygındır. Ortalama 4,7-4,8 metre arası uzunluklarda üretilirler. Ülkemizde en çok bilinenleri Ford Mondeo, Toyota Avensis, Citroen C5, Peugeot 508, Opel Insignia, VW Passat, Hyundai i40, Honda Accord, Mazda 6’dır. Bu sınıf ayrıca, lüks araçların başlangıç sınıfıdır. BMW 3 serisi, Mercedes C serisi ve Audi A4 ile A5, D sınıfının üst segmentini oluşturuyor.
 </p>
 <p>
  <img alt="" src="http://web.archive.org/web/20151020020152im_/http://medya.aksiyon.com.tr//aksiyon/2015/03/17/566378.jpg "/>
 </p>
 <p>
  <strong>
   E Sınıfı (Geniş aile aracı):
  </strong>
  Bu sınıf daha çok ABD, Avustralya ve Ortadoğu’da gelişmiştir. Avrupa’da bu sınıfı orta-lüks araçlar temsil eder. Makam arabası veya yönetici arabası olarak da bilinirler. Aile araçlarından daha geniş ve uzun olup güçlü motorlarla donatılmış sportif ve daha yüksek konfor standartlarına sahiptirler. Ülkemizde en yaygın örnekleri Mercedes E ve CLS serisi, BMW 5 serisi, Audi A6 ve A7, Maserati Ghibli, Volvo V70 ve XC 70, Jaguar XF, VW CC’dir.
 </p>
 <p>
  <strong>
   F Sınıfı (Makam Otomobili):
  </strong>
  Bu sınıf Avrupa otomobil pazarında yüzde 0,3 paya sahiptir. Bu nedenle model sayısı sınırlıdır. Alman otomobil markaları Mercedes S Serisi, BMW 7 Serisi, Audi A8 ve Porsche Panamera gibi modellerle ağır bir üstünlükleri vardır. Maserati ve Jaguar gibi üreticiler onlardan pay almaya çalışır. Bentley ve Rolls Royce gibi süper lüks markaların modelleri de bu sınıftadır.
 </p>
 <p>
  <strong>
   J Sınıfı (Çok amaçlı arazi araçları):
  </strong>
  Bu sınıf off-road araçlarını da içeren spor ve hobi amaçlı kullanılabilen çok amaçlı otomobillerden oluşur. En popüler örneği Nissan Qashqai’dir. Crossover’lar bu sınıfta değerlendirilir. Araçların genişlikleri, uzunlukları ve yüksekliklerine göre alt kategorilere ayrılır. Pickup araçlar bu sınıfta değil, hafif ticariler kategorisindedir. Mesela Jeep sadece bu sınıfta üretim yapar. Jeep’in Cherokee, Compass, Renegate, Wrangler ve Patriot modelleri bu sınıfın örneklerindendir.
 </p>
 <p>
  <img alt="" src="http://web.archive.org/web/20151020020152im_/http://medya.aksiyon.com.tr//aksiyon/2015/03/17/566379.jpg "/>
 </p>
 <p>
  <strong>
   M Sınıfı (Çok amaçlı otomobiller):
  </strong>
  Yük değil, yolcu taşıma amaçlıdırlar. 4,1 metre ile 4,7 metre arasında uzunluklarda olabilirler. Genellikle B ve C segmenti otomobillerden türetilmişlerdir. Yüksek tavanları sayesinde daha konforlu ve ferah yolculuklar yapmak mümkündür. Ülkemizde en yaygın örnekleri Nissan Note, Opel Meriva, Ford B-MAx, Citroen C3 Picasso, Hyundai ix20, Kia Venga, Citroen C4 Picasso, Ford C-Max, Renault Scenic, Peugeot 5008, Mercedes GLA’dır.
 </p>
 <p>
  <strong>
   S Sınıfı (Spor otomobiller):
  </strong>
  Birçok alt segmenti olmakla birlikte genel olarak güçlü motorlu ve sportif amaçlı kullanılan otomobillerden oluşur. Alman markaları Mercedes, BMW, Audi, Porsche gibi markalar sayıca yüksek satışlar yapsa da bu sınıfta en çok bilinen modeller Ferrari ve Lamborghini’dir. Aston Martin, Bentley ve Maserati’nin modelleri de bu sınıftadır.
 </p>
</div>


Kaynak: [www.aksiyon.com.tr](http://www.aksiyon.com.tr:80/diraksiyon/sinifi-belirlemeden-yola-cikma_550183), [web.archive.org (arşiv bağlantısı)](http://web.archive.org/web/20151020020152/http://www.aksiyon.com.tr:80/diraksiyon/sinifi-belirlemeden-yola-cikma_550183)
