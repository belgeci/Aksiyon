# En sağlıklı piliç, endüstriyel piliç

*Alpay Sevim 2014.04.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülkemizde kişi başına piliç eti tüketimi yılda 20 kg iken Avrupa ve ABD’de 40-45 kg arasında. Beyaz et tüketiminin bu denli az olmasının en önemli sebebi endüstriyel işletmeler hakkında oluşturulan yanlış bilgiler.
  </font>
 </div>
 <div id="newsText">
  <font class="detail-text">
   <p>
    Üniversitede gıda mühendisliği eğitimi aldım ve medyada çalışıyorum. Türkiye’de spekülasyona en açık, toplumun en hassas olduğu temel konu gıda, sonra da itibarı yerlerde sürünen medyadır. Medyada yapılan haberlerde gıda konusunda en çok haksızlık gören sektör ise endüstriyel tavukçuluk. Tıp doktorları; televizyonlara çıkıp doktorluk, ziraatçilik, gıda mühendisliği, besicilik ve işletmecilik gibi tüm alanlarda uzmanmış gibi yalan yanlış bilgiler veriyor. Anlattıkları hurafeler, tüketicileri tavuk eti gibi değerli bir besin kaynağından uzaklaştırmaktan başka işe yaramıyor. Piliç sektörünü ve hurafeleri Erpiliç Genel Müdür Yardımcısı Mustafa Ericek ile konuştuk.
   </p>
   <p>
    <strong>
     -Erpiliç ne zaman doğdu, şimdiki büyüklüğü nedir ve ne gibi yeniliklere imza attı?
    </strong>
   </p>
   <p>
    1997’de Erpiliç adıyla faaliyete başlasak da şirketimizin temelleri 1970’lere dayanıyor. 2013’te 180 bin ton piliç üretimi ile 820 milyon TL ciro elde ettik. 4 bin çalışan ve yüzde 11 pazar payı ile sektörde ilk üçte yer alıyoruz. Türkiye’de helal gıda sertifikasının öncüsüyüz ve endüstriyel kuru yolum yöntemini ilk Erpiliç uyguladı. Türkiye Müşteri Memnuniyeti Endeksi 2013 üçüncü çeyrek sonuçlarına göre sektöründe lider marka seçildik. Erpiliç olarak 2013’te ciromuz yüzde 8 arttı. 2014’te de aynı oranda büyüme bekliyoruz.
   </p>
   <p>
    <strong>
     -Köylerde büyümek bilmeyen piliçler sizde nasıl 45 günde büyüyor?
    </strong>
   </p>
   <p>
    Piliçlerin 45 günde büyümesi için hiç uyutulmadığı gibi bir bilgi kirliliği var. Bu üreticileri zan altında bırakıyor. Oysa Gıda Tarım ve Hayvancılık Bakanlığı’nın en iyi denetlediği sektör beyaz et sektörü. Tavukların hızlı büyümelerinin esas nedeni beslenmeleri ya da hormon değildir. Hızlı büyümenin yüzde 85’i genetik seleksiyonlar sayesinde gerçekleşiyor. Beslenme ve diğer bakım şartlarının etkisi sadece yüzde 15. Yıllardır devam eden çalışmalar sonucu en yüksek et verimine ve hızlı gelişme özelliğine sahip tavuk ırkları birbirleriyle melezlenip bu sonuca ulaşıldı. Piliçler, enerji ve besin ihtiyaçları tam olarak belirlenerek doğru bir şekilde besleniyor. Barınma şartlarının üst düzeyde olması ve hastalıklardan korunma da piliçlerin gelişimlerini hızlandırıyor. Bizim ve diğer tüm endüstriyel üretim yapan firmaların tesisleri her türlü denetime ve ziyaretçiye açık. Tüketiciler gelip misafirimiz olabilirler.
   </p>
   <p>
    <img alt="" height="556" src="http://web.archive.org/web/20140805040612im_/http://medya.aksiyon.com.tr/aksiyon/2014/04/14/is-dunyasi-(7).jpg"/>
   </p>
   <p>
    <strong>
     -Tavuk eti tüketiminde dünyaya göre neredeyiz ve beyaz et sektörünün 2013’teki gelişimi nasıldı?
    </strong>
   </p>
   <p>
    Ülkemizde kişi başı tüketim 2000’li yılların başında 9 kilogram civarındayken 2013’te 20 kilograma yaklaştı. AB ve ABD’de 45 kg civarında. Ülkemizde, Arap ülkelerinde ve Ortadoğu’da tüketim artışının devam edeceğini görüyoruz. Kırmızı et fiyatlarının yüksek olduğu bölgelerde beyaz et tüketimi de artacaktır.
   </p>
   <p>
    <strong>
     -Helal gıda sertifikası almanız sonrası iç pazarda ve ihracatınızda neler değişti?
    </strong>
   </p>
   <p>
    Biz kurulduğumuz 1997’den beri İslami helal gıda kriterlerinden taviz vermeden elle kesim yapıyorduk. Bütün piliçlerimizi, konusunda uzman kasaplar ‘Besmele’ ile ve tek tek elde kesiyor. Ancak helal olma kriterleri sadece bununla sınırlı değil. Piliçlere yedirilen yemlerde, hayvansal protein kaynaklı hammaddelerde (örneğin et unu, et-kemik unu, kanatlı unları) domuz eti ve artıkları bulunmaması gerekir. Helal piliç, yumurtadan sofraya kadarki süreçlerin bir bütün olarak kontrol edilmesiyle elde ediliyor. Son yıllarda tüketicilerimizde helal gıda bilinci artıyor. Hangi firmanın ürünü olduğu, üretimin hangi şartlarda yapıldığı sorgulanıyor. Etiket bilgileri derinlemesine inceleniyor. Firmaların tüketici hatları aranarak ürünlerle ilgili bilgiler alınıyor. Tüketicilerimiz bu hassasiyetimizden oldukça memnun. En yoğun ihracatın yapıldığı Ortadoğu ülkeleri beyaz etin neredeyse tamamını Kuzey ve Güney Amerika ülkelerinden, özellikle de Brezilya’dan karşılıyor. Son zamanlarda aldıkları ürünleri sorgulamaya başladılar. Fiyatlarımız Amerika kıtasına göre yüksek olsa bile helal gıda üretim şartlarına riayet ettiğimiz için bize olan ilgi artıyor. Amerika kıtası ülkelerinin sahip oldukları fiyat avantajının devletleri tarafından sağlanan teşvik ve desteklerle olduğunu burada özellikle belirtmek istiyorum.
   </p>
   <p>
    <strong>
     -Kuru yolumun sulu yolumdan farkı nedir ve ne gibi avantajı var?
    </strong>
   </p>
   <p>
    Kuru yolumda piliçler sıcak nemli hava tünelinden geçirilerek tüyleri yumuşatılır. Yumuşatılan tüyler el değmeden otomatik yolum makineleriyle temizlenir. Piliçler sıcak su kazanına daldırılmadığı için piliçler arasında çapraz kirlenme yaşanmaz, daha hijyenik ve daha sağlıklı bir ürün elde edilir. Bu sistem sayesinde yüzbinlerce pilicin yolumu geleneksel usullere uygun olarak çok kısa sürede tamamlanır. Piliç derisi daha az yıprandığından doğal rengini kaybetmez. Sıcak su kazanı kullanılmadığından su tüketimi yüzde 75 azalır. Bu durum yakın Müslüman komşu ülkelerin dikkatinden de kaçmıyor. İran, Ortadoğu ve Kuzey Afrika ülkelerinden de inanılmaz bir talep artışı yaşıyoruz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38341-en-saglikli-pilic-endustriyel-pilic.html), [web.archive.org (arşiv bağlantısı)](http://web.archive.org/web/20140805040612/http://www.aksiyon.com.tr:80/aksiyon/haber-38341-en-saglikli-pilic-endustriyel-pilic.html)
