# En çok satın aldığımız otomobiller

*Alpay Sevim 2013.09.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fuarlar, yenilikler, son modeller, sıra dışı teknolojiler derken otomobil dünyasında gündem her zaman yoğun. Markalar sürekli yeni modellerini pazara sunuyor ama ülkemizde aslında hangi otomobiller en çok tercih ediliyor?
  </font>
 </div>
 <div id="newsText">
  <font class="detail-text">
   <p>
    Ağustosun en çok satan otomobil modelleri ve yıllık satış adetleri Otomobil Distribütörleri Derneği tarafından yayımlandı. Rapordaki en ilgi çeken veri, düşük fiyatlı otomobil modellerinin satışlarının hızla artması. Bunun en önemli örneği Dacia. Eskiden bir modelin satışının hızlanması için birkaç yıl geçmesi gerekirken artık tüketiciler yeni çıkan modelleri çok daha hızlı kabul edip listelerin üst sıralarına yükseltebiliyorlar.
    <p>
     A segmentinde lider, 36 adetlik satışla Fiat 500. Chevrolet Spark, 25 adetlik satışla onu takip ediyor. B segmentinde Renault Symbol yıllar sonra tekrar lider. 2 bin 719 adet satan Symbol’ün ardından 2 bin 228 adetlik satışla VW Polo geliyor. Bayilerde birkaç ay sıra beklenen Polo’nun takipçisi ise Opel Corsa. C segmentine ise uzun zamandır değişmeyen lider 2 bin 772 adetlik satışla Fiat Linea. Yeni Toyota Corolla yüksek fiyatına rağmen ağustosta 1906 adetle ikincilik koltuğuna oturdu.
     <p>
      Lüks otomobil satmak biraz daha zor ve farklıdır. Bu segmentte Alman markalarının ağırlığını çok net görebiliyoruz. D segmentinde birinci her zamanki gibi VW Passat. 1396 adet satan Passat’ı, 702 adetlik satışla BMW3 serisi izliyor. Yenilendikten sonra iddialı özellikleri ve uygun fiyatıyla dikkat çeken Skoda SuperB, 450 adet satışla pazara çok hızlı bir giriş yaptı. E segmentinde 1.6 litre benzinli motorun avantajı, 485 adet satan Mercedes E serisini lider yaptı. İkinci ise yine 1.6 litre motorun avantajını kullanan BMW 5 serisi, 457 adetlik satışla Mercedes’i takip ediyor.
      <p>
       <strong>
        Ticaride yerliler önde
       </strong>
       <p>
        Ekonomik modellerin yarışı önde götürdüğü segmentlerin başında Crossover ve MPV segmentler geliyor. Ticari araçlarda yerli modeller liderlik koltuğunu yıllardır kimseye kaptırmıyor. Kompakt SUV segmentinde yeni lider kampanyaların desteğiyle Nissan Qashqai oldu. Ağustosta 919 adet satılan aracı 759 adetlik satışta kalan eski lider Dacia Duster takip ediyor. Kompakt MPV segmentinin birincisi yine Dacia Lodgy oldu. 689 adet satan Lodgy, tüketicilerin hesaplı ve yeni modelleri çok hızlı kabullenmesinin ve satın almasının en bariz örneği. Lodgy’yi 268 adetlik satışla Ford C-MAX izliyor.
       </p>
       <p>
        Pick-up segmentinin en tepesi, yüzü eski bile olsa hâlâ Mitsubishi L200’e ait. L200, ağustosta 285 adetlik satışa ulaştı. İkinci ise 230 adet satan, arazide konforun adresi VW Amarok’un oldu. Hafif ticari araç sınıfındaysa ağustos ayının birincisi yine Fiat Doblo. 1212 adet satan Doblo’yu, 1192 adet satılan Fiat Fiorino izliyor.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BA6BD4183839FE3EA094B15C88616419?newsId=36694), [web.archive.org (arşiv bağlantısı)](http://web.archive.org/web/20140424184838/http://www.aksiyon.com.tr:80/aksiyon/newsDetail_getNewsById.action;jsessionid=BA6BD4183839FE3EA094B15C88616419?newsId=36694)
