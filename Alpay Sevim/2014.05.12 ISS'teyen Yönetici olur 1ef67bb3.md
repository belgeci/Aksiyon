# ISS'teyen Yönetici olur

*Alpay Sevim 2014.05.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p dir="LTR">
    Evde olduğu gibi işyerlerinde de kaliteli ve sağlıklı yaşam için ofis temizliği çok önemli. Dünyanın lider entegre tesis yönetim şirketi ISS, verdiği kaliteli temizlik hizmetinin yanında ilköğretim mezunlarına bile yüksek kariyer imkânları sunuyor.
   </p>
  </font>
 </div>
 <div id="newsText">
  <font class="detail-text">
   <p dir="LTR">
    zmet sektörü denince akla önce yeme, içme, temizlik, güvenlik ve çağrı merkezleri geliyor. Bu alanların tümünde faaliyet gösteren dünyanın en büyük firması ISS, 500 binden fazla çalışanıyla 50’den fazla ülkeye hizmet veriyor. ISS, 10 yılı aşkın tecrübesi, bünyesindeki beş grup şirketi ve 29 binden fazla çalışanı ile tüm Türkiye’de ‘Mükemmel Hizmet’ felsefesiyle hizmet veriyor.
   </p>
   <p dir="LTR">
    ISS’in ülkemizdeki çalışmalarını ve istihdama katkılarını ISS tesis yönetimleri insan kaynaklarından sorumlu Genel Müdür Yardımcısı Emre Sezgin ile konuştuk.
   </p>
   <p dir="LTR">
    <strong>
     -ISS’in ülkemizde ve dünyadaki büyüklüğü nedir?
    </strong>
   </p>
   <p dir="LTR">
    ISS Türkiye’de 2006’dan beri 5 iş kolunda birden çalışmaya başladı. Haşere kontrol ve tesis yönetimi, catering, güvenlik ve çağrı merkezi ve temizlik hizmetleri veriyoruz. Benim çalıştığım haşere kontrol ve tesis yönetimi bölümünde 17 bin 200 personelimiz var ve bu sayı sürekli değişiyor. 2013 ciromuz 800 milyon TL ve bunun yarısını tesis yönetimi bölümünden elde ettik. 2014’te yüzde 20 büyüme hedefliyoruz.
   </p>
   <p dir="LTR">
    <strong>
     -Müşterileriniz kimler, hizmetlerinizin hepsini birden mi alıyorlar?
    </strong>
   </p>
   <p dir="LTR">
    Her alanda varız ama özel sektör ağırlıkta. AVM’ler, hastaneler, okullar, finans sektörü, zincir mağazalar ve fabrikalar ağırlıklı müşterilerimiz. Örneğin Banvit, Schneider Elektrik, Zorlu Center, Cevahir, İstinye Park, Fevziye Mektepleri, Doğa Kolejleri, Türkiye Hastanesi, Plazalar, Park Plaza gibi yüzlerce firmaya hizmet veriyoruz. Müşterilerimiz isterlerse sadece temizlik veya güvenlik hizmeti alabilirler. İsteyenlere de tüm hizmetleri bir bütün olarak sunabiliyoruz. Sadece büyük şehirlerde değil, Türkiye’nin her bölgesinde hizmet veriyoruz.
   </p>
   <p dir="LTR">
    <strong>
     -Personel sayınız neden değişiyor? Bu sektörde çalışmak cazip değil mi?
    </strong>
   </p>
   <p dir="LTR">
    Personel sirkülasyonumuz çok yüksek. Beyaz yakalı personel değişimi yıllık yüzde 4,5 iken mavi yakada bu oran yüzde 70’i buluyor. Bunun birçok sebebi var. Günün sonunda yaptığımız temizlik hizmeti ve asgari ücret seviyesinde bir ücret ödeyebiliyoruz. Müşteriler hizmeti her zaman daha ucuza almak ister ve asgari ücretin üzerinde teklif verirseniz büyük ihtimalle işi alamazsınız. Lise mezunu birini aradığınızda asgari ücret seviyesinde bulmanız mümkün değil. Mavi yakalı saha personeli 50 lira daha yüksek ücretli bir iş bulduğunda oraya geçmek ister. İş kolay bir iş değil, AVM 7/24 çalışır. En yoğun çalışma dönemi cumartesi pazardır. Tatilini hafta içi kullanmak zorunda kalır. O ücret seviyesinde çok iş seçeneği olduğu için personelin işe bağlılığı çok yüksek değildir. Yol ve yemek ücretlerini karşılıyoruz ama ulaşımda mesafe problem olabiliyor. Proje kapanabiliyor. Her ay çıkış mülakatları yapıp çıkış sebeplerini değerlendiriyoruz.
   </p>
   <p dir="LTR">
    <strong>
     -Mavi yaka personel temininde sıkıntılar neler?
    </strong>
   </p>
   <p dir="LTR">
    Tarımda fındık, çay ve pamuk dönemleri var. Günlük yevmiyeler 70-80 liraya kadar çıkabiliyor. Personelimizden bazıları o bölgelere mevsimlik işçi olarak gidip çalışmak istiyor. Mayıs ve haziran ayları bu açıdan biraz zor. Kendilerini geliştirmeleri için emek veriyoruz. Bizim mavi yakalı her bir personelimiz potansiyel yöneticidir.
   </p>
   <p dir="LTR">
    <strong>
     -Nasıl potansiyel yönetici?
    </strong>
   </p>
   <p dir="LTR">
    Örneğin bizim operasyon direktörlerimizin yarısı sahadan gelmiş kişilerdir. Bundan 16 yıl önce AVM’de paspas yapan arkadaşlarımız şu anda operasyon direktörlüğü yapıyor ve yılda 45-50 milyonluk bütçe yönetiyorlar. Projelerde yetiştirici personellerimiz var. Bunlar mavi yakalıdır ve iletişim ve eğitim verme açısından diğer arkadaşlara liderlik yaparlar. Yeni başlayan arkadaşların adapte olabilmeleri için yardımcı olurlar. Bu arkadaşlarımız için beyaz yakalı personel olmanın yolu sonuna kadar açık. Benim hedefim beyaz yakalı personel ihtiyacımızın yüzde 60’ını mavi yakalı çalışanlarımızdan sağlamak. Onları sahada ve merkezimizde eğitiyoruz. Şeflik sınavlarından geçmeleri ve İK uzmanlarımızla görüşmeleri gerekiyor. Kadro açıldıkça bu arkadaşlarımızı yönetici yapıyoruz. Geçen yıl 75 tane temizlik yapan arkadaşımız yönetici oldu. Bu yıl sayı daha da artacak. Mavi yakalı personelimizden yönetici olmayı hedefleyen biri yüzde yüz yönetici olur.
   </p>
   <p dir="LTR">
    <strong>
     -Beyaz yakaya geçişte hangi özellikleri arıyorsunuz?
    </strong>
   </p>
   <p dir="LTR">
    Lise mezunu olması şart değil. İlköğretim mezunu, iletişimi güçlü, işini seven, liderlik edebilecek ve ISS’in ilkeleri ile uyumlu arkadaşlarımız kolaylıkla yönetici olabiliyorlar. Yüksek bir eğitime sahip olmadan iş dünyasında en rahat kariyer yapılabilecek sektör bu. ISS olarak yüksek tahsil yapmaya imkân bulamamış yetenekli çalışanlarımıza kariyer imkânı sunabilmek bizim en büyük mutluluğumuz.
   </p>
   <p dir="LTR">
    <strong>
     -Günümüzde bütün işverenler işçi bulamamaktan şikâyet ediyorlar. Siz personel bulmak için hangi yöntemleri kullanıyorsunuz?
    </strong>
   </p>
   <p dir="LTR">
    Öncelikle mahalle muhtarları ile çalışıyoruz. Gazete ve el ilanları, belediyeler, İşkur, köy dayanışma dernekleri, halk eğitim merkezleri gibi akla gelebilecek tüm sivil toplum kuruluşları ile çalışıyoruz. Personelimizin çevresinde iş arayan arkadaşlarını teşvik etmesi için onlara prim ödüyoruz. 444’lü hattımız üzerinden başvuru alıyoruz ama özellikle hedeflediğimiz kişileri bulabileceğimiz mecralar kısıtlı. Dolayısıyla onlara ulaşabilmek için kahvehaneleri bile dolaşıyoruz.
   </p>
   <p dir="LTR">
    ___________________________
   </p>
   <p dir="LTR">
    <span>
     <strong>
      NextPower ile günde üç şarj
     </strong>
    </span>
   </p>
   <p dir="LTR">
    Günümüz teknoloji dünyasının en önemli ihtiyaçlarından biri taşınabilir şarj cihazları. Next&amp;NextStar gün içinde şarjı yetmeyenlerin imdadına yetişiyor. 6000 mAh kapasiteye sahip Rock III, tek dolumla Iphone, Samsung gibi son model akıllı telefonları 3 defaya kadar şarj edebiliyor. Next&amp;NextStar tarafından açılan www.nextpower.com.tr web sitesinden satışa sunulan NextPowerRock III taşınabilir şarj cihazları, 31 Mayıs tarihine kadar geçerli 89 TL’lik özel açılış fiyatıyla satılıyor.
   </p>
   <p dir="LTR">
    __________________________
   </p>
   <p dir="LTR">
    <span>
     <strong>
      Taşgın Makine’den Patentli salıncak
     </strong>
    </span>
   </p>
   <p dir="LTR">
    Bahçe mobilyaları üretimi yapan Taşgın Makine, çelikten farklı gövde tasarımı, ön ve arka kısmı ayrı ayrı hareket edebilen ve su geçirmeyen kumaştan salıncak tasarladı. Salıncaklar, istenildiğinde 120x190 ve 160x190 santim boyutlarında yatak konumuna getirilebiliyor. Bu ürün, sallanan kişinin başını yaslayabileceği hareketli bir başlık bölmesine de sahip. Ayrıca güneşin ve rüzgârın yönüne göre ayarlanabilen ön ve arkası birbirinden bağımsız hareket edebilen şemsiyesi ile de benzerlerinden ayrılıyor. Salıncak için Türk Patent Enstitüsü’nden patent de alındı.
   </p>
   <p dir="LTR">
    _______________________________
   </p>
   <p dir="LTR">
    <strong>
     Tüm tasarım markaları bir arada
    </strong>
   </p>
   <p dir="LTR">
   </p>
   <p dir="LTR">
    Tasarımcılar, tasarım ofisleri ve tasarım tutkunlarını bir araya getirmeye yönelik Türkiye’nin ilk sosyal ağ platformu TriptoD.com yayına başladı. Ülkemizin küresel ölçekteki ilk ve en geniş kapsamlı online tasarım veritabanı olarak yerel ve uluslararası tasarım markalarının binlerce ürününü tasarım meraklılarıyla buluşturuyor. Sitede mobilyadan aksesuara, banyo ürünlerinden aydınlatmalara, hatta motosiklet ve otomobil tasarımlarına kadar pek çok ürün var. Tasarım markaları pazarlama aktiviteleri ve promosyonları ile ilgili duyurular yapabiliyorlar. Meraklısı siteden ürünün fiyatı ve teknik özellikleriyle ilgili bilgi veya numune isteyebiliyorlar.
   </p>
   <p dir="LTR">
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38551-issteyen-yonetici-olur.html), [web.archive.org (arşiv bağlantısı)](http://web.archive.org/web/20140524130514/http://www.aksiyon.com.tr:80/aksiyon/haber-38551-issteyen-yonetici-olur.html)
