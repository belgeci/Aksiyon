# Ticaretin en kârlısı Dacia Dokker

*Alpay Sevim 2012.07.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1999’da Renault tarafından satın alındığında çok eleştiri de almıştı. O zaman verimsiz gibi görünse de bugün Dacia dünya çapında bir başarı hikâyesine dönüştü. Son sekiz yılda hem Avrupa’da hem de Euromed bölgesinde en hızlı büyümeyi yakalayan Dacia markası dünya çapında 1,9 milyon araç sattı. Romanya ve Fas’ta zirvede yer alan marka Türkiye’de sekizinci, Fransa’da ise beşinci binek otomobil markası.
  </font>
 </div>
 <div id="newsText">
  <font class="detail-text">
   <p>
    Bu başarının tek açıklaması rekabet edilemez fiyatlarla iş gören, dayanıklı ve yalın otomobiller. İkinci el fiyatına sıfır km araç almanın cazibesi Dacia’ya tahmin edilenden daha büyük başarılar getirdi.
    <p>
     2012 yılı başında aileler için tasarlanan MPV modelindeki Lodgy’den sonra Dacia yeni ticari araçları Dokker ve Dokker Van’ı basına Viyana’da gerçekleştirdiği test sürüşü ile tanıttı. Dacia markasının felsefesine uygun olarak iki yeni model 22 bin TL’den başlayan (rakipsiz denebilecek düşüklükte) fiyata ve pek çok pratik özelliğe sahip. Dacia Dokker ve Dokker Van Türkiye’de 2013 yılının ilk çeyreğinde satışa sunulacak.
     <p>
      Dacia Dokker, hem hacimli yükleri taşıyacak hem de ailelere konforlu seyahat imkânı tanıyacak karma bir otomobil. Araçta beş kişilik oturma kapasitesi ve pazarın en büyük bagaj hacmi birlikte sunuluyor. Arka koltuğun modülerliği sayesinde 3 metreküplük taşıma hacmine ulaşabilirsiniz.
      <p>
       Dacia Lodgy’nin iç mekânında olduğu gibi Dokker ve Dokker Van’ın iç mekânları da geniş, ferah, konforlu ve işlevsel. Araç 5 kişiyi rahatlıkla taşırken 800 litrelik ve 1,16 m’lik bagaj ile 750 kg taşıma kapasitesi sunabiliyor. (Uzunluk 4,36 m, genişlik 1,75 m ve yükseklik 1,81 m). Dacia Dokker ve Dokker Van, 1.6 MPI 85 hp benzinli motor, 1,5 dCi 75 hp (Dokker Van) ve 1,5 dCi 90 hp (Dokker) dizel motorlar ile satılacak. Renault ve Nissan modellerinden de tanıdığımız motorların her ikisi ortalama 4,5 litre/100 km yakıt tüketiyor. Biz de testte 4,8 litrelik bir değere ulaştık. Aracın motoru ve birçok parçası Türkiye’de en çok satan ticari araçlardan biri olan Renault’nun Kangoo modeliyle ortak. Dacia bu sayede kullanıcılarına 3 yıl 100 bin km garanti vermekten çekinmemiş. Araçta EBD ve ABS standart ESP ise opsiyonel. Viyana’nın bol virajlı dağ yollarında limitleri dâhilinde araç ESP’ye ihtiyaç duymadı.
       <p>
        Neden alınır: Docker ailenizle seyahat de edebileceğiniz bir ticari araç. Yük taşıma ve yolculuk ihtiyaçlarınızı standartların çok gerisinde kalmadan gerçekleştirebilirsiniz. Araçta bazı malzeme ve işçilik kusurları yok değil. Kapılar kapanırken tok ve gür bir ses vermiyor, ses sistemi dış gürültüyü bastırmakta zorlanıyor, motor sesi ise beklenenden fazla. Ama tüm bunlar 22 bin TL’den başlaması planlanan fiyatlar karşısında önemini yitiriyor. Düşük vergi, düşük işletme maliyetleri, ekonomi lideri motor ve Dacia’nın sadelik ve gösterişten uzak olmasının avantajı ile birlikte bu araç ticari kullanım için çok mantıklı. Ruha hitap etmiyor olabilir ama cebinize iyi geleceğinden şüphe duymuyoruz.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### emre atay, 25 July 2012, 22:02
> Bu araba çok qüzel. Ocak ayına kadar yetişse iyi olur.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=DA1296504019D0EF2169FB4AAEF96D81?newsId=33118), [web.archive.org (arşiv bağlantısı)](http://web.archive.org/web/20120925072801/http://www.aksiyon.com.tr:80/aksiyon/newsDetail_getNewsById.action;jsessionid=DA1296504019D0EF2169FB4AAEF96D81?newsId=33118)
