# Ekonomik yarışçı: Yeni Seat Leon FR

*Alpay Sevim 2013.08.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülkemizde gençlerin tercih ettiği Leonlar başarılı yol tutuşu, sıra dışı tasarımı ve performanslı motorlarıyla efsane haline geldi. Yeni Seat Leon; Audi A3,  Volkswagen Golf 7 ve Skoda Octavia ile aynı platformda üretilse de serinin en yaramazı olmaya devam ediyor.
  </font>
 </div>
 <div id="newsText">
  <font class="detail-text">
   <p>
    İlk Leon 1998’de yollara çıktı. İkinci nesil Leon ise 2005 yılında tasarlanmasına rağmen hâlâ modern görünüyor. Yeni Leon’da yuvarlak yerine köşeli hatlar tercih edilmiş. Boyutları Golf VII ve Audi A3 ile aynı olan aracın ön tasarımı kardeşlerine göre çok daha agresif ve dinamik. Arkada ise köşeli hatlar ve led stop grubuyla çok şık bir hava yakalanmış. İkinci nesilde en çok eleştirilen nokta aracın iç tasarımıydı. Yeni Leon’da malzeme ve tasarım problemleri tamamen çözülmüş. Rakipleri kadar modern ve kaliteli bir kokpit sizi bekliyor. Sürücü odaklı kabin çok şık ve sade, kullanımı kolay ve hiçbir ergonomi problemi yok.
   </p>
   <p>
    <img alt="" height="427" src="http://web.archive.org/web/20141011005106im_/http://medya.aksiyon.com.tr/aksiyon/2013/08/12/diraksiyon-3.jpg">
     <p>
      <p>
       <strong>
        Araçta spor otomobil performansı
       </strong>
       <p>
        Performans konusunda Seat Leon, VW’nin başarılı motorları ve yeni MQB platformunun kaliteli yol tutuşu sayesinde sınıfının başarılı modellerinden biri. Seat, test ettiğimiz Leon FR modelini yüksek performans isteyen müşterilerine sunuyor. FR standart Leon’a göre daha sert süspansiyon ayarlarına ve iyi bir yol tutuşa sahip. Otomobilde VW grubunun yıllardır ödüllere doymayan 1.4 TSI motorunun 140 beygir güç ve 250Nm tork üreten versiyonu kullanılmış. 0-100 km/s hıza 8.2 saniyede ulaşan otomobilin son hızı 215 km/s olarak verilmiş ancak 235 km/s hıza ulaşabiliyorsunuz.  Leon FR’ın direksiyonunun geri bildirimi çok iyi ve tepkileri net. Otomobilin gaz tepkileri, süspansiyon ve direksiyon ayarları Seat Sürücü Profili adındaki sistem sayesinde değiştirilebiliyor. Sistem; Sport, Normal ve Eco olmak üzere üç moda sahip. Sport modunda gaz tepkileri ve direksiyon daha sert ve tepkili iken, normal modda direksiyon ve gaz tepkileri yumuşuyor. Eco modu ise aracı ekonomik ve konforlu bir kullanım için iyice dizginliyor. Bu sistem başka otomobillerde de var ama Leon’un farkı kişileştirilebilmesi. Her moddan en sevdiğiniz özelliği seçerek kendinize özel bir sürüş stili belirleyebiliyorsunuz. Yeni Seat Leon’daki dinamik kontrollü diferansiyel kilidi ise standart diferansiyel kilitlerindeki gibi çekiş kontrolden çok viraj içlerindeki çekiş kaybını engellemeye yarayan bir sistem sunuyor.  BMW M3 benzeri safkan spor otomobillerde daha iyilerini bulabildiğiniz bu sistemleri C sınıfı bir aile aracında ilk defa görüyorum.
        <p>
         <strong>
          Sert ama konforlu
         </strong>
         <p>
          Leon FR sert ve sessiz bir süspansiyona sahip olmasına rağmen darbeleri kabine çok fazla yansıtmamak için çabalıyor. Oturuş pozisyonu ve koltukların yanal destekleri size safkan bir spor otomobil kullanıyormuş hissi verebiliyor. Otomobilin iç hacmi rakipleriyle benzer seviyede. Diz ve baş mesafeleri gayet yeterli. Eski nesilde yol sesi eleştirilirdi. Yeni Leon’da başarılı yalıtım ile yol ve rüzgâr sesinin kabine sızması engellenmiş. Üst devirlerde kabine sızan TSI motorun sesi büyük keyif veriyor. Aracın debriyajı sportif his vermesi için yorucu olmayan tatlı bir sertlikle ayarlanmış, kavrama hissi çok iyi ve vites geçişleri de biraz kemikli. Aracın içinde bolca saklama gözü var. Sürücü ve yolcu koltuğu altında bile eşyalarınızı koyabileceğiniz alanlar mevcut. Direksiyonun sertliği, iç mekân ergonomisi, yol bilgisayarının kolay kullanımı, klimanın işlevselliği, göstergelerin netliği ve şıklığı. Her şey olması gerektiği gibi olgun, sade ve kullanışlı. 380 litrelik bagaj hacmi asimetrik katlanan koltukları yatırdığınızda 1300 litreye ulaşıyor.
          <p>
           <p>
            <strong>
             En güvenli Leon
            </strong>
            <p>
             Donanımlar; Reference, Style ve FR olmak üzere üç paket olarak sunuluyor. Reference’da 5 inçlik dokunmatik ekran, USB ve SD kart girişleri, ısıtmalı ve katlanır aynalar standart. Test ettiğimiz FR’da ise SEAT Sürüş Profili sistemi, 8 hoparlörlü ses sistemi özel donanımlardan. Opsiyonel olarak sunulan tamamen LED sistemli ön farlar, arka stop grubu, sunroof ve karartılmış arka camlar 3.500 TL’ye satılıyor ve otomobile karakter katıyor. Yeni Leon’da kabarık bir güvenlik donanımı listesi standart olarak sunuluyor. Dinamik Direksiyon Önerisi en göze çarpanlardan. Bu sistem bir kayma durumunda aracı toparlamak için direksiyonu yanlış yöne kırmamanız için yanlış yöne direnç uyguluyor. Böylece direksiyonu kolay olan doğru yöne çevirmek zorunda kalıyorsunuz ve kontrolü tekrar ele alabiliyorsunuz. Leon’un fren hissi ve durma mesafesi de takdirimizi kazandı.
             <p>
              <strong>
               Kaliteyi ucuza alabilirsiniz
              </strong>
              <p>
               Aracın iç mekân kalitesi eski Leon’a göre çok daha iyi seviyede. FR’da sunulan ses sistemi ve dokunmatik ekranın görüntü ve dokunma hassasiyeti oldukça başarılı. Otomobilin kapılarında sert plastik kullanılan yerler olsa da kesinlikle rahatsız edecek seviyede değil. Otomobilin sürüşü pürüzsüz ve performanslı. Kullanıcısını sürekli gaza daha fazla basmak için teşvik ediyor. İkinci nesil Leon’un herhangi bir kronik sorunu yoktu. Bu nesilde de Seat’a olan güvenin en büyük kaynağı Volkswagen grubunda başarısını kanıtlamış motor, şanzıman ve teknolojilerin kullanılıyor olması. Aracın altyapısının tamamı ve parçalarının büyük bir bölümü sınıfının en iyisi kabul edilen VW Golf ile aynı. TSI motor yedi yıldır en iyi motor ödüllerini alıyor.   Leon’un fiyatı 1.2 TSI motorlu referance donanımlı paketi ile 42.400 TL’den başlıyor. FR paketinde ise fiyat 50.400 TL’ye yükselirken, dizel ve DSG şanzımanlı Style pakete ise 57.800 TL’ye sahip olabilirsiniz. Rakiplerinde benzer donanımlı dizel otomatik araçlar için 65.000-75.000 aralığında fiyatlar istendiğini görünce Yeni Leon’un tam bir fiyat performans aracı olduğunu da görebiliyorsunuz. İki yıl garanti ile satılan aracın bakım aralığı 15.000 km ve ücretleri de 400 TL gibi rakiplerine göre oldukça uygun değerlerde.
               <p>
                Yeni Seat Leon önceki neslinden çok daha geniş bir kitleyi hedeflemiş. Gençlerin olduğu kadar aile babalarının da ilgisini çekmeyi amaçlayan bu aracı kadınlar, üniversiteli gençler, 4 kapılı bir aile otomobilinden spor otomobil lezzeti almak isteyen herkes tercih edebilir. Yakıt ekonomisi isteyenlerden, fiyat/performans aracı isteyenlere kadar herkes için uygun seçenekler bulabilirsiniz. Önceki neslinde genç kullanıcıları ve imajı nedeniyle düşük seyreden ikinci el değerinin Yeni Leon’un değişen kullanıcı profili sayesinde çok daha iyi olacağını düşünüyorum.
                <p>
                 <p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36275-286-ekonomik-yarisci-yeni-seat-leon-fr.html), [web.archive.org (arşiv bağlantısı)](http://web.archive.org/web/20141011005106/http://www.aksiyon.com.tr:80/aksiyon/haber-36275-286-ekonomik-yarisci-yeni-seat-leon-fr.html)
