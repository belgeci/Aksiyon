# Yeni otoban faresi: Peugeot 208

*Alpay Sevim 2013.03.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Peugeot, 208 modeliyle 206’nın başarısını tekrar yakalamak için çok çalışmış ve hedefine Ford Fiesta ve VW Polo gibi B sınıfının pazar liderlerini koymuş.
  </font>
 </div>
 <div id="newsText">
  <font class="detail-text">
   <p>
    F  ransız markanın 1998–2006 yılları arasında 6,8 milyon adet ürettiği 206 modeli, tasarımcısının bir Türk (Murat Günak) olmasının da etkisiyle 2000’li yılların başında ülkemizde çok sevildi. 2006-2012 yıllarında bayrağı devralan 207 bu başarıyı devam ettiremedi. Peugeot, 208 modeliyle 206’nın başarısını tekrar yakalamak için çok çalışmış ama bu sınıfta lider olmak için yenilikçi tasarımın yeterli olduğu günler çok geride kaldı.
   </p>
   <p>
    <strong>
     Hırçın ama sevimli tasarım
    </strong>
   </p>
   <p>
    Test ettiğimiz 48 bin TL değerindeki Allure donanımlı 1,6 litrelik 156 hp benzinli motora sahip 3 kapılı modelin ön tasarımında Peugeot 508 ile benzerlikler var. Farların üst kısmında LED gündüz farları konumlandırılmış. Ön cam ile birleştiği noktada camın içerisine doğru uzayan tavan şık bir detay olmuş. Elektrikli katlanan yan ayna ve alüminyum alaşımlı jant aracı çok şık gösteriyor. 207’ye göre 7 cm kısa ama yaşam alanı 5,2 cm, bagajı ise 15 litre büyümüş.
   </p>
   <p>
    <strong>
     İç mekân donanımla değişiyor
    </strong>
   </p>
   <p>
    İç mekân çok etkileyici. Gösterge panelini saran mavi ışık bandını çok sevdik. Orta donanımda başlayan 7 inçlik bilgi ekranı üzerinden müzik sistemi, telefon ve araç bilgilerini görebilirsiniz. Dokunmatik ekran üzerinde USB sürücünüzdeki fotoğrafları da slayt şeklinde izleyebiliyorsunuz. Üst donanımlı test aracımızın iç mekânı sınıfının en iyilerindendi ancak malzeme kalitesinin donanıma göre değiştiğini hatırlatalım.
   </p>
   <p>
    <strong>
     Motor sizi kışkırtmasın
    </strong>
   </p>
   <p>
    1,6 litrelik motor Türkiye’de satılan 208’ler arasındaki en hızlı ve güçlü olanı. 4 silindirli turbo motorun kışkırtıcı sesi kimliğini açık ediyor. 6000 d/d’de 156 hp güç ve 260 Nm’lik maksimum tork 1750-4000 d/d aralıklarında kesintisiz üretiliyor. Aracın hızlanması oldukça iyi. 215 km/s maksimum hız ve 7,3 saniyelik 0–100 km değeri bunun açık ispatı. Hızlı otoyol sürüşlerinde yeteneklerini sergileyen motorun tüketimi ekonomik sayılabilir. 208, 100 km/s civarında 5 litreyle yetiniyor. Motorun ara hızlanmalardaki başarısı ve devirlenme isteği hafif bir kasa ile birleşince ortaya çok keyifli bir araç çıkmış. Bu araç ile gazı köklememek özel çaba gerektiriyor.
   </p>
   <p>
    <strong>
     Keyif veren sürüş
    </strong>
   </p>
   <p>
    Genel anlamda kullanışlı olan üç kapılı Peugeot 208’in iç mekânda sunduğu kalite arka koltukların dar diz mesafesini unutturuyor. Sert süspansiyonlu 208, yüksek yapısına rağmen salınım yapmıyor, yoldan gelen darbeleri 17 inç jant ve ince yanaklı lastiklerine rağmen başarıyla emiyor. Araç, yüksek süratlerde kabine ses alsa da çizgisini net bir şekilde koruyabiliyor. Birçok rakibinde standart olan ESP’yi 208 orta ve üst donanımda sunuyor. Sınıfının en küçük direksiyon simidine sahip otomobil ile düşük dönüş çapı sayesinde şehir içinde çok rahat manevralar yapabilirsiniz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35114-yeni-otoban-faresi-peugeot-208.html), [web.archive.org (arşiv bağlantısı)](http://web.archive.org/web/20130907102749/http://aksiyon.com.tr/aksiyon/haber-35114-yeni-otoban-faresi-peugeot-208.html)
