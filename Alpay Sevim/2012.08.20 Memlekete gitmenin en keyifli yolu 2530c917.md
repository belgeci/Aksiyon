# Memlekete gitmenin en keyifli yolu

*Alpay Sevim 2012.08.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülkemizdeki otomobillerin emisyona göre değil, motor hacmine göre vergilendirilmesi lüks otomobil müşterilerini bile düşük hacimli, otomatik modellere yöneltti. Pazardaki 1.6 litre motorlu, dizel, otomatik ve lüks sınıf araçları sizler için derledik.
  </font>
 </div>
 <div id="newsText">
  <font class="detail-text">
   <p>
    <strong>
     Citroen C5:
    </strong>
    112 bg gücü ve 270 Nm tork üreten 1.6 TDCI motor ve 6 ileri triptronik şanzıman bu araçta da kullanılıyor. Alman görünümlü Fransız olarak tanımlanan araç şık, konforlu ve performanslı. 190 km hıza ulaşabilen araç 100 km’de ortalama 4.6 litre yakıt tüketiyor. Ülkemiz yollarında bolca görebileceğiniz aracın fiyatı manuel vitesli 65 bin, MCP otomatik vitesli ise 69 bin TL.
   </p>
   <p>
    <strong>
     Ford Mondeo:
    </strong>
    Peugeot 508, Citroen C5 ve Volvo S60 ile ortak motoru kullanan araç sınıfının en iyi yol tutuşuna sahip olmasıyla ünlü. 188 cm ile rakipleri içerisinde en genişi de olan Mondeo tasarımı ve dinamizmi ile saygıyı hak eden bir otomobil. Avrupa’da bu sınıfın Passat ile birlikte lideri olsa da ülkemize 1.6 dizeli geç geldiği ve hâlâ otomatiği olmadığı için liderliğe bir hayli uzak. Fiyatı 65 bin TL.
   </p>
   <p>
    <strong>
     Peugeot 508:
    </strong>
    Bu iddialı araç Fransız markaların Alman kalitesini yakalamalarının ilk örneklerinden. 112 bg ve 270 nm tork üreten 1.6 TDCI motor ve 6 ileri triptronik şanzımanlı aracın yakıt tüketimi 4.2 litre.  Peugeot 508, 1400 kg ağırlığında, 4.8 metre boyunda ve 1.85 metre eninde. Otomatik şanzımanı alışkanlık gerektirse de bu aracın kalitesi gerçekten çok yüksek. Fiyatı ise manuel 66 bin, otomatik 71 bin TL.
   </p>
   <p>
    <strong>
     Renault Latitude:
    </strong>
    Renault’nun Samsung ile ortak olarak geliştirdiği global bir model. Tüm Renault ve Nissan araçlarında kullanılan 1.5 dCi motora sahip Latitude 110 bg gücünde ve 240 nm torku var. Maks. hızı 182 km/saat olan araç 100 km hıza ulaşmak için 12,5 saniyeye ihtiyaç duyuyor. Ortalama yakıt tüketimi 5 litre olan aracın boyu 4.9 m. ve dingil mesafesi 2,76 m. Donanımı çok zengin olan aracın başlangıç fiyatı 64.750 TL.
   </p>
   <p>
    <strong>
     Skoda SuperB:
    </strong>
    Platform ve motor kardeşi olan VW Passat’tan daha iri ve daha uygun fiyatlı olan araç için aşk değil ama mantık evliliği tanımı sıkça kullanılıyor. Her türlü VW konforu ve teknolojisinden yararlanan aracın tasarımı da gayet şık ve kullanışlı. Fiyatı 65 bin TL’den başlayan araç 100 km’de 5 litre yakıt tüketiyor. 1.6 litre motoru ile DSG şanzımanı birlikte sunamasa da gösterişli yapısıyla Anadolu zenginlerinin gözdesi.
   </p>
   <p>
    <strong>
     Volvo S60:
    </strong>
    Premium markanın, tüm rakiplerinden önce sunduğu 115 bg gücündeki 1.6 dizel motor ve Powershift çift kavramalı şanzıman Volvo’ya çok fazla yeni müşteri kazandırdı. 1500 kg ağırlığındaki bu lüks aracın 100 km’de 4.5 litre yakıt tüketmesi ve hiçbir performans eksikliği yaşatmaması Volvo prestiji ile birleşince manuel versiyonda 86 bin, Poweshift otomatikte ise 92 bin TL gibi bir etiketle sunuluyor.
   </p>
   <p>
    <strong>
     VW Passat:
    </strong>
    D sınıfının yıllardır lideri olan, ülkemizde Alman arabası denince akla ilk gelen model olan Passat 105 bg gücünde 250 Nm torka sahip 1.6 dizel motor ve ile satılıyor. 1500 kg ağırlığındaki araç 100 km’de 4.7 litre yakıt tüketiyor. Passat’ta kullanılan DSG otomatik şanzıman bu sınıfın en iyisi olduğu için fiyat farkı da biraz yüksek. Manuel 66.300 DSG’li versiyon ise 74.600 TL.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=DA1296504019D0EF2169FB4AAEF96D81?newsId=33382), [web.archive.org (arşiv bağlantısı)](http://web.archive.org/web/20120925074406/http://www.aksiyon.com.tr:80/aksiyon/newsDetail_getNewsById.action;jsessionid=DA1296504019D0EF2169FB4AAEF96D81?newsId=33382)
