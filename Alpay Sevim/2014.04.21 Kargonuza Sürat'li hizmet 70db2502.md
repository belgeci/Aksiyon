# Kargonuza Sürat’li hizmet

*Alpay Sevim 2014.04.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülkemizde çalışma şartları en zor işlerin başında kargoculuk geliyor. Kar kış, tatil rehavet demeden yüksek bir tempo ile zamana karşı yarışıyorlar. Yazın sıcak, kışın karla imtihan olan kargocuların en büyük motivasyonu müşterilerinin mutluluğu.
  </font>
 </div>
 <div id="newsText">
  <font class="detail-text">
   <p>
    Otobüs garlarında paket beklediğimiz, havaalanlarında Çin’e gidecek yolcu aradığımız günler artık geride kaldı. Günümüzde şehir içinde bir noktaya gönderimiz olduğunda dahi aklımıza ilk olarak kargo şirketleri geliyor. Kargolama hizmetleri o kadar hız ve kalite kazandı ki bir telefon etmeniz yeterli. Paketiniz sizden alınıp ertesi gün ülkenin belki diğer ucuna ve yüz binde bir hata oranı ile teslim ediliyor. Zaten olan hataları da internet üzerindeki şikâyet sitelerinde anında görebiliyorsunuz. sikayetvar.com sitesinin şikâyet endeksi değerlendirmesinde bu yılın en başarılı şirketi Sürat Kargo oldu. Biz de bu başarının hikâyesini ve kargo sektörünü, Sürat Kargo Genel Müdürü Halis Sağırlı ile konuştuk.
   </p>
   <p>
    <strong>
     -Sürat Kargo ne zaman kuruldu ve bugünkü büyüklüğü nedir?
    </strong>
   </p>
   <p>
    Sürat Kargo 2003’te kuruldu. Yurtiçinde 81 ilde ve büyük ilçelerde toplam 650 şubemiz, 19 bölge müdürlüğümüz, 24 aktarma merkezimiz ve 5 bini aşkın çalışanımız var. Lojistik, kurye ve sigorta sektöründe de hizmet veriyoruz. Uluslararası bir firma ile çözüm ortağı olarak dünyanın 228 ülkesine kargo hizmeti sunabiliyoruz.
   </p>
   <p>
    <strong>
     -Sektörün hacmini ve gelişimi nasıl ilerliyor?
    </strong>
   </p>
   <p>
    Türkiye’de kargo pazarı 3 milyar TL civarında. Kargo sektörü henüz istenilen seviyede olmasa da hızla büyüyor. Ülkemiz üretim merkezi olan Uzakdoğu ile tüketim merkezi olan Avrupa arasında bir köprü olduğu için sektörümüz hızla gelişiyor. Firmalar arasındaki rekabet, teknolojik yatırımlar ve personel eğitimine verilen önem sektörü hızla büyütüyor. Üreticiler ve KOBİ’ler artık tüm alışverişlerini kargo ile yürütüyorlar. Vatandaşlar eskiden otobüsler ile gönderdiklerini artık kargo ile gönderiyorlar. Sürat Kargo 2012’den 2013’e yüzde 37 büyüdü.
   </p>
   <p>
    <strong>
     -Büyümek istiyorsunuz. Peki, bunun için yatırımınız var mı?
    </strong>
   </p>
   <p>
    Şu anda 650 şubemiz var ve tümünü yeniden modernize etmek için bir çalışma başlattık. Logomuzu değiştirdik, tüm tabela ve araç giydirmelerini yeniliyoruz. Müşteri odaklı bir pazarlama altyapısı için CRM yatırımı yapıyoruz. Önümüzdeki dönem yurtdışına da açılarak şubeleşmeye başlayacağız.
   </p>
   <p>
    <strong>
     -Nereden çıktı bu logo değişimi?
    </strong>
   </p>
   <p>
    Geçmişte firmalar logolarının tüketici üzerinde güven veren bir etki bırakmasını isterlerdi. Güven verecek firmanın büyük olması, arkasında büyük yatırımların olması gerekirdi. O dönemde firmalar ve markalar yerinde durur, tüketici onlara giderdi. Bu yüzden logolarda büyük ve sert hatlara sahip harfler kullanılırdı. Sürat Kargo’nun eski logosunda da tasarım üslubu aynen böyleydi. Artan rekabet ortamında artık tüketiciler yerinde duruyor ve markalar tüketicilere gidiyor. Artık en eski ve köklü markalar bile logolarını bu algıya hitap edecek şekilde yeniliyorlar. Büyük ve sert harfler yerlerini küçük ve yumuşak hatlı harflere bırakıyor. Sürat Kargo olarak yeni logoda da bu yeni tasarım disiplini üzerinden yola çıktık. Sert ve büyük harfleri, küçük ve yumuşak harflerle değiştirerek daha sıcak ve samimi olmak istiyoruz.
   </p>
   <p>
    <strong>
     -Müşteri neden sizi tercih etsin? Sürat Kargo’nun farkı ne?
    </strong>
   </p>
   <p>
    Sürat Kargo olarak ülkemizde ilk defa uygulamaya başladığımız birçok yeni ürün geliştirdik. Örneğin internetten al kapıda öde sistemimiz satıcılara ve nihai tüketicilere gönül rahatlığıyla alışveriş imkânı sunuyor. Bu yıl internetten al, kredi kartı ile kapıda öde sistemine geçtik. Müşterilerin kapısında kredi kartı ile tahsilat yapabiliyoruz. Kargo firmaları arasında ilk bizim uyguladığımız bir başka hizmet Mobil Şube’dir. Genelde il ve ilçe merkezlerinde şube açılamayacak alanlara hizmet vermek üzere bir aracı bilgisayar, yazıcı, barkot okutucu vs. gibi ekipmanlarla hareketli şube hâline getiriyoruz. Online olarak kargo alımı ve dağıtımı yapan Mobil Şube araçlarında tüm işlemler araç hareket hâlindeyken yapılıyor. 2008’den bu yana yaklaşık 30 mobil şubemiz hizmet veriyor.
   </p>
   <p>
    <strong>
     -Teknolojiye yatırım yapıyor musunuz?
    </strong>
   </p>
   <p>
    Bizi rakip firmalardan ayıran en önemli özelliğimiz genç ve teknolojiyi en iyi kullanan firma olmamız. Kargo sektöründe kendi yazılımını kullanan tek firmayız. Tüm şubelerimiz online olarak genel müdürlüğümüze bağlı. 2006 yılında Türkiye’de bir ilk olarak kargo teslim bilgisini SMS ile gönderene ve alıcıya ulaştırdık. SMS ihbarlı teslimat seçeneğini sektöre kazandırdık. Bu uygulama ile 2007 yılında Tüketicileri Koruma Derneği’nden Tüketici Kalite Ödülü aldık. Kuryelerine cep telefonu vererek çalışanların kendi aralarında görüşmelerini sağladık ve kargoyu teslim ettiği anda telefonundan teslimat bilgisi giren ilk firma olduk. Giden-Gelen Kargo Takibi, Tahsilât Raporu gibi her an ihtiyaç duyulabilecek bilgilere her an ulaşabilmesi için özel şifre vererek müşterilerimize telefon trafiği ve zaman kaybı yaşatmıyoruz. Şimdi de sanal şube ile zaman kaybını ortadan kaldırıyoruz. Sürat Sanal Şube adını verdiğimiz bu hizmet ile, müşteriyi şubeye getirmeden internet başında işlem yaptırarak zamanından tasarruf imkânı sunuyoruz.
   </p>
   <p>
    <strong>
     -Doğayı korumak için projeniz var mı?
    </strong>
   </p>
   <p>
    Kargo firmaları arasında bir ilki gerçekleştirerek, kullandığımız tüm poşetleri doğada çözünen malzemeden ürettirerek kullanıyoruz. Bio bozunur malzemelerden üretilen kargo poşetleri, doğada 24-30 ay içerisinde tamamen toprağa karışıyor. Naylon poşet için bu süre yüzlerce yıl. Naylon poşetlerin yüzde 99’u doğaya atılıyor ve bozulmaya başladıklarında zararlı kimyasallar yayarak toprağı, suyu ve besin zincirini kirletiyor.
   </p>
   <p>
    Sektörü çevrecilik kavramı ile tanıştıran ilk firmayız. Uzun zamandır çevre kirliliği ve karbon salınımını azaltmak için çalışıyorduk. Hafif ticarilerde yüzde 100 elektrikle çalışan araçları kullanmaya başladık. Araçlar, bataryalar tamamen şarj edildiğinde 110 km menzile ve 100 km hıza kadar çıkabiliyor. İstanbul genelinde şubelerimize şarj istasyonları kurduk. Araçların aküsü tam şarj edildiğinde bir günlük dağıtıma yetebiliyor. Çevre duyarlılığını artırmak için bundan böyle de birçok proje geliştirmeyi ve sektörün öncüsü olmayı amaçlıyoruz. Çevreye zarar vermeden ticaret yapılabileceğine inanıyoruz.
   </p>
   <p>
    <strong>
     -Peki ya sosyal sorumluluk ve sponsorluklar?
    </strong>
   </p>
   <p>
    Millî Takım’ımızın sponsoruyuz ve bununla gurur duyuyoruz. Kazansın veya kaybetsin biz Millî Takım’ın son sürat arkasındayız. 2011 yılından bu yana Türkiye Futbol Federasyonu’nun resmî kargo sponsoruyuz. Yeni dönemde de devam edeceğiz. 2009–2010 sezonunda Türkiye Ligi şampiyonu olan Bursaspor’un resmî kargo sponsoruyuz ve 4 senedir devam ediyoruz. Yine aynı şekilde bir senedir Eskişehirspor’un kargo sponsoruyuz. Bu noktada sporu ve sporcuyu desteklemek ve başarılarında bir katkımızın olduğunu bilmek bizi çok mutlu ediyor.
   </p>
   <p>
    <strong>
     -Bu projeler ödül olarak size geri dönüyor mu?
    </strong>
   </p>
   <p>
    Bizim için en önemli ödül müşterilerimizin mutluluğu. Bize gönderilerini emanet ettikten sonra huzurla işlerine geri dönebilmeleri. Çalışmalarımızı takdir eden kuruluşlar da oluyor. 2 yıldır İhsander önderliğinde Fatih Üniversitesi ve Kosgeb’in destekleri ile yürüttüğümüz ‘inovasyon kültürünü geliştirme’ projesinde Sürat Kargo 20 proje arasından sıyrılarak ‘En İyi İnovasyon Ödülüne’ layık görüldü.  İnovasyon ekibimiz, e-ticaret firmalarının kargolama safhasındaki süreçlerinde kolaylık sağlamak, kargo takip ve raporlamalarını sağlıklı yapabilmeleri için teknolojik destek vermek amacıyla bu çalışmayı yaptı. SMS ile bilgilendirme hizmetiyle 2007 yılında Tüketicileri Koruma Derneğince Tüketici Kalite Ödülüne layık görüldük. 2010 yılında Tüm Tüketicileri Koruma Derneği tarafından yapılan Markaya İlgi Derecesi Araştırma ve Beğeni Ölçümü sonunda en beğenilen ve tercih edilen marka olduğumuz için Tüm Tüketicilere Tavsiye Ediyoruz sertifikası ile Yılın Altın Adamı Ödülüne layık görüldük. 2011 yılında ise yine Tüm Tüketicileri Koruma Derneği tarafından Altın Marka ödülü ile ödüllendirildik.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action;jsessionid=AA4FD07D6731CA8E0790D957B5051F97?newsId=38396), [web.archive.org (arşiv bağlantısı)](http://web.archive.org/web/20140926095655/http://aksiyon.com.tr/aksiyon/newsDetail_getNewsById.action;jsessionid=AA4FD07D6731CA8E0790D957B5051F97?newsId=38396)
