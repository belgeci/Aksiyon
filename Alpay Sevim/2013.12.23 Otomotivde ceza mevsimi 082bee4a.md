# Otomotivde ceza mevsimi

*Alpay Sevim 2013.12.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hafta başında TOFAŞ’ın açıkladığı 68 milyon liralık vergi cezasından sonra bugün de Rekabet Kurumu Hyundai bayilerine ceza yağdırdı. Kurul, Rekabet Kanunu’na aykırı davrandıkları gerekçesiyle 14 Hyundai bayisine toplam 1 milyon 684 bin 415 lira para cezasına hükmettiğini açıkladı.
  </font>
 </div>
 <div id="newsText">
  <font class="detail-text">
   <p>
    İstanbul’da faaliyet gösteren Hyundai bayileri tarafından oluşturulan Kalite İstikrar Programı çerçevesinde araç ve aksesuar satış fiyatlarının ve satış  koşullarının ortaklaşa belirlenmesi suretiyle Rekabet Kanunu’nun ihlal edilip edilmediğinin tespiti için yürütülen soruşturma tamamlandı. Soruşturma, yapılan anlaşma ile Hyundai marka araçların fiyatlarının sabitlendiği, bu fiyatlara uymayan bayilere cezai yaptırım uygulandığı iddiası üzerine yürütülen ön araştırma sonucunda açılmıştı.
    <p>
     Soruşturma sürecinde Kalite İstikrar Programı adı altındaki yapılanma ile bayiler arasında araç ve aksesuar  satışlarına yönelik fiyat birlikteliği sağlanıp sağlanmadığı ve anlaşmanın  uygulanması için oluşturulan denetim mekanizması incelendi. İnceleme sonucunda, 14 Hyundai bayisi tarafından araç ve aksesuar satış fiyatlarının ve satış koşullarının ortaklaşa belirlenmesi suretiyle Rekabet  Kanunu’nun ihlal edildiğine karar verildi. Bu nedenle, 2012 mali yılı sonunda oluşan ve Kurul tarafından belirlenen yıllık gayrisafi gelirlerinin takdiren binde 3’ü oranında olmak üzere  para cezası verildi.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37427-otomotivde-ceza-mevsimi.html), [web.archive.org (arşiv bağlantısı)](http://web.archive.org/web/20140107163726/http://www.aksiyon.com.tr:80/aksiyon/haber-37427-otomotivde-ceza-mevsimi.html)
