# Otomotiv 2013’te de satış rekoru kırdı

*Alpay Sevim 2014.01.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye otomobil satışında tarihinin ikinci en iyi yılını yaşadı. 2013’te toplam pazar 853 bin adet oldu.
  </font>
 </div>
 <div id="newsText">
  <font class="detail-text">
   <p>
    Türkiye otomotiv pazarının 2013 yılı rakamları resmileşti. 49 otomotiv markasını temsil eden örgüt Otomotiv Distribütörleri Derneği (ODD) tarafından 4. Gladyatör Ödül töreninde açıklanan rakamlara göre otomotiv pazarı satışta 853 bin adedi geçti. Bu sayı 2012’deki 777 bin 761 adet satışa göre yüzde 10’luk büyümeyi gösteriyor. Otomobil satışları yüzde 19,48 artarken hafif ticari araç pazarı yüzde 14,79 oranında azaldı. Aralık, 130 bin adet ile otomobillerin altıda birinin satıldığı ay oldu. 2013’te, 1600 cc altındaki otomobil satışlarında yüzde 21,5 ve 2000 cc üstü otomobillerde yüzde 10,8 artış vardı. Satılan araçların yüzde 86’sı, vergi oranları düşük olan A, B ve C segmentlerinde. En yüksek satış yüzde 51 ile C segmentinde ve bu otomobillerin yüzde 44,6’sı sedan tipi. 2013 yılında dizel otomobillerin satılma oranı yüzde 58,8’e, otomatik şanzıman tercihi ise yüzde 38,9’a yükseldi. En ilginç veri sadece 31 adet elektrikli otomobil satılması oldu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-37595-otomotiv-2013te-de-satis-rekoru-kirdi.html), [web.archive.org (arşiv bağlantısı)](http://web.archive.org/web/20140330051812/http://aksiyon.com.tr/aksiyon/haber-37595-otomotiv-2013te-de-satis-rekoru-kirdi.html)
