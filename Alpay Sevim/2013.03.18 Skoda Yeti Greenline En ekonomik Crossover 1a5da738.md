# Skoda Yeti Greenline: En ekonomik Crossover

*Alpay Sevim 2013.03.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Start&amp;Stop sistemi, düşük yuvarlanma dirençli lastikler ve azaltılan yüksekliği sayesinde yakıt tüketimi 4,2 litreye düşürülen Yeti, crossover araçların en az yakıt tüketeni olurken bu alanda C sınıfı otomobillerle yarışıyor.
  </font>
 </div>
 <div id="newsText">
  <font class="detail-text">
   <p>
    Skoda, son yılların en gözde araçlarının bulunduğu crossover sınıfında 2009 yılından beri ismini Yeti ile duyuruyor. 1,6 litrelik dizel motoru ile 53 bin TL’ye satılan Greenline logolu Yeti, düşük yakıt tüketimi ve başarılı sürüş dinamikleri ile rakiplerinden ayrılıyor.
    <p>
     <strong>
      İşlev odaklı tasarım
     </strong>
     <p>
      Yeti’nin ticari araçlara benzetilebilecek kübik tasarımı bence işlev odaklı ve oldukça başarılı. Önde dört adet farla neşeli ve yaramaz bakan Yeti’nin kübik arka tasarımı ve tavan rayları iri ve güçlü görünmesini sağlıyor. Diğer Yeti’lerden 2 cm daha alçak olan Greenline versiyon 16 cm’lik yüksekliği ile klasik otomobillerden sadece 2 cm daha yukarıda. Bu nedenle asfalttan ayrıldığınızda tedbiri elden bırakmamak gerekiyor.
      <p>
       <strong>
        Tanıdık iç mekân
       </strong>
       <p>
        Yeti’nin iç mekânında VW grubu parçalarının tok ve ergonomik havası hâkim. Aracın tüm malzemeleri kalite hissi verirken çıtırtı sesi de yapmıyorlar. Yeti, bolca eşya gözüne sahip. İç hacmi beş yetişkine yetecek kadar geniş. Yüksek tavanıyla ferah bir yaşam alanı sunarken, geniş camları ve geniş görüş açıları kullanımı kolaylaştırıyor. Bolero ses sisteminin USB bağlantısı ve navigasyon desteğinin de olmasını beklerdim.
        <p>
         <strong>
          Sınıfının en ekonomik motoru
         </strong>
         <p>
          Yeti Greenline’da VW’nin 1,6 litrelik TDI motoru kullanılıyor. 4400 d/d’de 105 hp güç üreten motor, 1500-2500 d/d aralığında elde ettiği 250 Nm torku sayesinde oldukça çevik. Dizel motor 1400 kg’lık Yeti’ye ortalama bir performans sağlıyor. Kullanım amacı ve cüssesi göz önüne alındığında 12,1 saniyelik 100 km/s hızlanma ve 178 km/s’lik maksimum hız değerleri gayet başarılı. Aracın beş kademeli manuel şanzımanı düşük tüketim için tasarlanmış. 900 km’lik test sonucu ortalama 5,8 lt/100 km yakıt tüketen Yeti, sakin kullanımda hatchback otomobiller kadar tasarruflu.
          <p>
           <strong>
            Yüksek konfor, sağlam sürüş
           </strong>
           <p>
            Skoda Yeti’nin sertliği iyi ayarlanmış süspansiyon sistemi aracın konforunu pekiştirmiş. Yoldaki bozuklukları rahatça emen süspansiyon sarsıntıları kabine yansıtmayarak takdiri hak ediyor. TDI motorun ilk çalıştırma ve yüksek devirlerdeki sesi dışında kabine yansıyan belirtisi yok. Yol ve rüzgâr sesi yalıtımı da gayet başarılı olan Yeti 150 km/s üstü hızlarda kabinde rüzgârı hissettiriyor. İç mekân plastiklerinden esneme ve genleşme sesleri gelmeyen araç bunu VW grubunun PQ35 platformuna ve malzemelerine borçlu. Yeti, bu platformu kullanan Golf VI ve Seat Leon gibi iyi bir yol tutuşa sahip. Ağırlık merkezinin yukarıda olması, virajları kardeşleri kadar hızlı dönmesini engellese de onlar kadar hisli direksiyonu aracın limitlerini size söylüyor.
            <p>
             <strong>
              Tasarım etkisi
             </strong>
             <p>
              Yeti; kaliteli ve kullanışlı iç mekânına, ekonomik ve çevik dizel motoruna, 1800 litreyi bulan bagaj hacmine, sorunsuz yol tutuşuna, hisli direksiyonuna, yüksek sürüş pozisyonu ve başarılı görüş açılarına ve uygun fiyatına rağmen çok yüksek adetlerde satılmıyor. Bence bu durumun en önemli sebebi dış görünüşünün ticari araçları andırması. Bakalım 2013 sonunda yenilendiğinde Yeti bu algıyı değiştirebilecek mi?
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35115-286-skoda-yeti-greenline-en-ekonomik-crossover.html), [web.archive.org (arşiv bağlantısı)](http://web.archive.org/web/20140415155409/http://www.aksiyon.com.tr:80/aksiyon/haber-35115-286-skoda-yeti-greenline-en-ekonomik-crossover.html)
