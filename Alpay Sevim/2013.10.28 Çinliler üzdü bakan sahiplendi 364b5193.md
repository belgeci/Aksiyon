# Çinliler üzdü, bakan sahiplendi

*Alpay Sevim 2013.10.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Honda, Kia ve Nissan’ın Çin’deki ortağı Dongfeng, geçen yılki krizle birlikte mali sıkıntılarını atlatamayan PSA’nın yüzde 30 hissesini alacaktı.
  </font>
 </div>
 <div id="newsText">
  <font class="detail-text">
   <p>
    Ancak Çinli üreticinin işleri ağırdan alması PSA’nın hayallerini suya düşürdü. Reuters’ın haberine göre, PSA/Peugeot-Citroen’in, Çinli Dongfeng’le sürdürdüğü 3 milyar avro değerindeki ortaklık görüşmeleri Fransızların beklentisinden daha yavaş seyrediyor. PSA/Peugeot-Citroen, Dongfeng ile ekim ayı içerisinde bağlayıcı anlaşma imzalamayı planlıyordu ancak planlarını bir ay ertelemek zorunda kaldı. Görüşmelerin beklenildiği gibi verimli geçmemesine sebep olarak Dongfeng’in PSA’ya bir yatırım yapma konusunda aceleci davranmaması ve fiyat konusunda çıtayı düşük tutması gösteriliyor. Tüm bunlar yaşanırken PSA/Peugeot-Citroen’e Fransa Sanayi Bakanı Arnaud Montebourg’den destek geldi. Montebourg verdiği röportajda, şu sıralar gözü kulağı işleri ağırdan alan Dongfeng’den gelecek iyi haberde olan PSA’nın Fransa’ya ait olduğunu, bir Fransız olarak Fransa’da kalacağını söyledi. Geçen ay Avrupa Otomobil Üreticileri Birliği tarafından yayımlanan rapora göre, Avrupa’daki satışları yüzde 17,9 düşen Fransız marka Peugeot, RTTNews’e göre, satışlarını artırmak için Çinli Dongfeng ile stratejik bir ortaklık yapacağını duyurmuştu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B8BB9B91277C3402D5363458BEDCDDB4?newsId=36945), [web.archive.org (arşiv bağlantısı)](http://web.archive.org/web/20140115021631/http://www.aksiyon.com.tr:80/aksiyon/newsDetail_getNewsById.action;jsessionid=B8BB9B91277C3402D5363458BEDCDDB4?newsId=36945)
