# Otobanın hızlı çocuğu: 208 GTi

*Alpay Sevim 2013.06.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Peugeot otomobil sporları tarihine hem modelleriyle hemde yarışlardaki başarılarıyla damgasını vurdu. Peugeot’nun sporcu ruhu modern 208 GTi’ı geliştirmek için gerekli olan tecrübeye sahipti. Hedef GTi efsanesinin çağdaş bir yorumu olacak eğlenceli ve şık bir 208 modeli tasarlamak.
  </font>
 </div>
 <div id="newsText">
  <font class="detail-text">
   <p>
    Peugeot 208, 2012 yılında yapılan lansmanından itibaren 300 bin adet üretilen, artık sportif B segmentine 208 GTi ile girip konfor, çok yönlü kullanım ve iç mekân genişliği gibi yenilikler getiriyor. Kompakt boyutları, tutumluluğu, donanımı ve tasarımıyla sınıfında referans modellerden olan Peugeot 208 GTi’ın direksiyonunda yepyeni ve modern bir sürüş zevki yaşadık.
    <p>
     Sert ve çekici tasarım
     <p>
      Bodrum’da düzenlenen lansman ile basına tanıtılan GTi’ın öncüsü Peugeot 208 tasarımıyla otomobil severlerin beğenisini kazanmıştı. GTi versiyon ile 208’in tasarımına çok daha fazla dinamizm katılmış. Ön bölümde ilk bakışta fark edilen damalı bayrak görüntülü ızgara oluyor. Izgaradaki bu detay aracın sporcu kimliğini ve yarışçı ruhunu dışa vuruyor. Gece ve gündüz ilgiyi araç üzerine toplayan 208’e özel bir detay olan halojen farlar ön bölümde şık bir hava oluşturmuş. Dikdörtgen bir yapıya sahip olan farlarda, sinyal lambalarında ve gündüz aydınlatma sisteminde günümüzün modern LED aydınlatma teknolojisi kullanılıyor. Bu sofistike far yapısı 208 GTi’nin bakışlarının keskin ve güçlü olmasını sağlamış. Aracın yanlarında akıcı tasarımı ve dinamikliğini vurgulayan keskin hatlar var. Bence yan profilde en dikkat çeken unsur C sütunu üzerindeki GTi amblemi olmuş. Bu detayla 208 GTi kendisinin öncüsü ve bir zamanların efsane modeli olan 205 GTi’a atıfta bulunuyor. Otomobilin renginden bağımsız olarak detaylarda kullanılan kırmızı renkler otomobilin karakterini açıkça vurguluyor. Fren kaliperleri, panjur alt çıtası, arka kanat ve panjurdaki Peugeot yazısı. Hepsi kırmızı. Ayrıca parlak siyah ızgaranın içinde kromajlı kaplamalarla birlikte dama şeklinde bir 3D motifi bulunuyor. Sportif hava arka bölüme de yansıtılmış.
      <p>
       Mücadeleci ruh iç mekânda
       <p>
        208 GTi bizi kırmızı ve siyah renkler ile kombine edilmiş bir kokpit ile karşılıyor. Malzeme kalitesi ve işçiliğini beğendiğimiz aracın iç mekânı ülkemizde satılan 3 kapılı THP modeli hatırlatsa da GTi efsanesinin ruhu detaylarda gizli. Piyano siyahı üzerine kırmızı detaylar ile derinlik kazanan iç mekân direksiyon üzerindeki kırmızı çizgi, alt bölümde yer alan GTi logosu ve krom kaplı vites ile süslenmiş. Alüminyum pedallar ve gösterge paneli kenarlarını süsleyen kırmızı LED ışık sportifliği artıran detaylar arasında. Koltukların yanında bulunan destekler 3 kapılı 208 THP modeline göre çok daha iyi. Böylece sert girilen virajlarda koltuklar sizi çok daha iyi kavrıyor. İç mekân sadece sportifliği ile değil ergonomisi ve rahatlığı ile de beğenimizi kazandı. Alışılmış direksiyonlardan daha küçük olan GTi direksiyonunu kavradığınızda AUX, USB, ipod ve Bluetooth bağlantıları sunan 7 inçlik dokunmatik ekrana kolayca kumanda edebiliyorsunuz. Kaliteli ses sistemi ve 6 hoparlör sayesinde istediğiniz müziği istediğiniz kaynaktan kolayca dinleyebiliyorsunuz.
        <p>
         Sınıfının en güçlü motoru
         <p>
          Dört silindirli, 1,6 litre hacimli, benzinli motor 200 hp gücü rolantinin hemen üzerinde bir devirde ve keyifli bir egzoz sesi ile birlikte emrinize sunuyor. Hızlanma esnasında egzozdan gelen seslere benim gibi kendinizi kaptırırsanız farkında olmadan 200 km hıza ulaşmış olabilirsiniz. Kontak açıldığı andan itibaren, bütün devirlerde, kulakları mest eden karakteristik tok ve yırtıcı bir ses etrafınızı sarıyor. Kısaltılmış 6 ileri vitesli manuel şanzıman ile sunulan motor bu şasinin tüm potansiyelini ortaya çıkarmanıza imkân veriyor. Motor 275 Nm torku ve 200hp gücü ile, çok başarılı kalkışlar ve ara hızlanmalar yapmanıza imkan veriyor. 0-100 km/s hızlanmasını 6,8 saniyede gerçekleştiren 208 GTi 0-1000 metreyi ise 26,9 saniyede katedebiliyor. 208 GTi 80 km/s’den 120 km/s hıza 5. viteste 7 saniyenin altında çıkabiliyor ki bu gerçekten başarılı bir seviye. Bu performansın bir sebebi motor gücü ama diğer sebep aracın ağırlığının 160 kg azaltılarak 1160 kg’a indirilmesi olmuş. Hafifleyen 208 GTi kilometrede sadece 139 g CO2 yayarak ve 90 km hızla yapılan otoyol sürüşlerinde 100 km’de 4,7 litre yakıt tüketerek performansına göre ekonomik ve çevreci göstergelere sahip.
         </p>
         <p>
          Türkiye’de Peugeot: Bu yılın ilk dört ayında toplam satışlarımız yüzde 26 arttı ve böylece toplam pazarın üzerinde bir büyüme yakaladık. Binek otomobil satışlarımız ilk dört ayda, geçen yıla oranla iki kat yükseldi, bu da 301 sedan sayesinde gerçekleşti. Türkiye, Peugeot 301’in ikinci büyük pazarı, 4 aylık 301 satışımız 3 bin 410 adet oldu. Yıllık 10 bin adetlik bir hedefimiz vardı. Ancak bunu revize edip, 12 bin 500’e çıkaracağız. Yıl sonuna kadar toplam 35 bin satış yapacağız. 301, satışlarımızın üçte birini oluşturacak.
          <p>
           Dünyada Peugeot: 10 binin üzerinde satış ve servis noktası ile 160 ülkede faaliyet gösteren Peugeot, 2012 yılında, dünyada 1 milyon 700 bin otomobil sattı ve Avrupa’da dördüncü büyük marka oldu. Peugeot, e-HDi diesel ve mikro-hibrit modellerini yaygınlaştırarak ve yepyeni üç farklı dizel full hibrit HYbrid4 modelini piyasaya sürerek çevreye çok daha duyarlı otomobiller üretmek için çalışıyor.
           <p>
            Peugeot Türkiye Genel Müdürü Marc Bergeretti
            <p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35821-otobanin-hizli-cocugu-208-gti.html), [web.archive.org (arşiv bağlantısı)](http://web.archive.org/web/20130810055023/http://aksiyon.com.tr/aksiyon/haber-35821-otobanin-hizli-cocugu-208-gti.html)
