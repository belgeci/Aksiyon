# Otomobil alacaklara önemli tavsiyeler

*Alpay Sevim 2013.10.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Araç alırken krediye ihtiyacınız varsa, şartları önce internetten araştırın ve size önerilenlerle karşılaştırın. Nakit ödeme miktarı, kâr payı oranı ve miktarı, aylık ödemeler ve kefil gibi diğer kredi geri ödeme şartları ile ilgili ayrıntıları inceleyin.
  </font>
 </div>
 <div id="newsText">
  <font class="detail-text">
   <p>
    Nakit ödeyeceğiniz kaparo veya depozito gibi tutarların, aracı almaktan vazgeçmeniz durumunda ne olacağını yazılı bir anlaşma hâline getirin. Sigorta, vergi, bakım, onarım ve kullanma masrafları da dâhil olmak üzere ayıracağınız parayı belirleyin. İnternet üzerinden gerçekleştireceğiniz ön araştırmada tercihlerinizi belirleyip fiyat karşılaştırması yapabilirsiniz.
    <p>
     <span>
      <strong>
       Kontrol şart
      </strong>
     </span>
     <p>
      Aracın hasar görüp görmediğini anlamak için boyasını inceleyin, kaportanın içi ve dışındaki boyaların aynı olup olmadığına bakın. Şasi ve motor numaralarını kontrol edin. Araç çalıntı veya klonlanmış olabilir. Sahte ruhsat çıkarılan aracı kontrol etmeden alırsanız bu durumdan ancak orijinal araç bir satış işlemine giderse haberdar olursunuz ki bu durumda araç elinizden alınır. Şasi ve motor numarasında oynama varsa o araç ve satıcıdan uzak durmalısınız.
      <p>
       Araçlarda periyodik olarak değişen triger setinin ne zaman değiştiğini emin olana kadar sorgulayın. Satıcı‘değişti’ diyebilir ama siz nerede, ne zaman ve ne kadara yaptırdığını öğrenin. Kaportada darbe izi ya da pas var mı? Lastiklerin aşınmasını ve yedek lastiği gözden geçirin.
       <p>
        Kapıların açılış ve kapanışlarını inceleyerek, sürtünme olup olmadığına bakın. Değişen çamurluk, araç için sorun olmaz ama kapı sacı yalıtım ve kapanma problemleri yapabilir. Camların markalarına dikkat edin. Farklı marka cam varsa o bölüm değişmiş olabilir. Aracın şasisi tamir gördüyse o araçtan uzak durun. Tamir edilen bir şasi muhtemel kaza durumlarında sağlam bir araç gibi dirençli olmaz. Aracın farlarını, sinyallerini, fren lambalarını, iç aydınlatmayı ve silecekleri deneyerek kontrol edin. Radyatörün içindeki sıvıya bakın, eksilme varsa radyatörde delik veya çatlak olabilir. Vites geçişlerinde zorlanma veya takılma var mı anlamaya çalışın. Debriyaj sert ve kavrama çok aşağıdaysa debriyaj balatası bitmek üzeredir.
        <p>
         Motorun altında sızıntı var mı bakın. Isıtma, havalandırma ve radyoyu inceleyin. Koltuk, vites topuzu ve direksiyondaki aşınmalar aracın km’si hakkında size fikir verir. Aracın yaptığı km’nin en önemli göstergesi motor testidir. Pistonlardaki aşınmayı ölçen testler Bosch servislerinde yapılıyor. Muayeneden geçemeyecek araçları alırsanız çok zaman ve para harcamanız gerekebilir. Aracın plakasını 5664’e mesaj atarak Tramer kayıtlarını sorgulayabilir ve sigorta kapsamındaki kazalarını öğrenebilirsiniz.
         <p>
          <span>
           <strong>
            Test sürüşüne dikkat
           </strong>
          </span>
          <p>
           Test sürüşü, aracı tanımanızı sağlar ve bu sürüşte araca ısınmanız çok önemlidir. Motorun kolay ve gürültüsüz çalıştığına, motor ısındıktan sonra da sesine dikkat edin. Bozuk yolda giderek farklı bir titreşim, ses veya koku var mı diye dikkat edin. Farklı hızlarda fren yaparak tekrar hızlanın. Aracın kolay hızlanması ve titreşimsiz sürüklenmeden, sağa sola çekmeden ve savrulmadan durması gerekir. Değişik hızlarla dönüş yapın. Aşırı yatma veya tutukluk, amortisörlerde veya ön takımlardaki bozukluktan olur. Dönüşlerde gelen küçük vurma sesleri aracın aks, rot başı, rotil ve askı kolları gibi parçalarındaki yıpranmayı gösterir. Ön ve arka lastik izlerinin aynı hizada olmalı. Eğer arka lastikler ön lastiklerin izinin dışına çıkıyorsa kasada, şaside, torsiyonlarda veya dingilde problemler olabilir.
           <p>
            <span>
             <strong>
              Temiz görünmesi yetmez
             </strong>
            </span>
            <p>
             Boya, aracın büyük bir kaza yaptığını göstermez. Araç çizikler ya da küçük sürtmeler nedeniyle de boyanabilir. Parça değişmesi daha önemlidir. Özensiz değişimler genelde ilk günkü performansı vermez. Asıl, aracın tabanı, tavanı ve şasisinde büyük kaza olmamasına dikkat edin. Aracın belgelerinde eksik olup olmadığına bakın. Ruhsat, garanti belgesi, vergi makbuzları ve bakım faturalarını dikkatli inceleyin.
             <p>
              <span>
               <strong>
                Son aşamalar neler?
               </strong>
              </span>
              <p>
               Otomobilinizi internetten veya galeriden beğendiniz. Sahibine ulaşıp ilandaji bilgileri teyit edin. İlanda plaka yoksa öğrenip kaza geçmişini kontrol ettirin. Araç temiz ise pazarlığa başlayın. Pazarlıkta fiyatın yetkili serviste bilinenin dışında bir kusuru çıkmaması kaydı ile geçerli olduğunu belirtip servise gidebilirsiniz. Servisler aracın kazasını, değişen ve yıpranmış parçalarını size yazılı olarak verir. Sonuç olumluysa alıcı ve satıcı, notere araç ruhsatı gidip satışı yapar. Ruhsatta ilgili bölüme satışı yapılmıştır yazılır ve mühürlenir. İki nüsha hazırlanan satış tutanağının biri alıcıya, diğeri satıcıya verilir. Ödemeyi burada yapmanız en uygunudur. Satıcı ile işiniz bitti. Ruhsatınız, MERNİS sistemindeki adresinize bir ay içinde gelecektir.
              </p>
              <hr/>
              <h3>
               <span>
                <img alt="" height="291" src="http://web.archive.org/web/20140423002935im_/http://medya.aksiyon.com.tr/aksiyon/2013/10/07/diraksiyon-(9).jpg"/>
               </span>
              </h3>
              <h3>
               <span>
                Satıcıya sorulması gerekenler
               </span>
              </h3>
              <p>
               <strong>
                ARACI NEDEN SATIYORSUNUZ?
               </strong>
               Bu soru karşısında satıcının tepkisi, sakladığı bir şeyler olup olmadığını anlamak için önemlidir. Satma sebebi ekonomik bir sorun mu, yenileme isteği mi, yoksa aracın rahatsızlık veren bir yönü mü var? Bunları anlamanızı sağlar.
               <p>
                BUGÜNE KADAR KAÇ KM YAPTINIZ? Yeni teknolojili otomobillerin bakımları düzenli yapıldığında yüz binlerce km sorunsuzca çalışabilir. Aracın km'si ne kadar kullanıldığının ve ne gibi bakımlara ihtiyaç duyacağının en önemli göstergesi ve bir pazarlık unsurudur. Kilometrenin orijinal olmaması ihtimaline karşı servise girdiği zamanlar kontrol edilmelidir. Eğer aracın km'sinden şüphe duyuyorsanız o aracı almayın.
                <p>
                 <strong>
                  İLANDA BELİRTİLENLER DIŞINDAKİ ÖZELLİKLER NELER?
                 </strong>
                 Genellikle ilanlarda araçların tüm özellikleri eksiksiz biçimde belirtilmez. İlanda belirtilenlerin dışında ilave edilmiş veya olmayan özellikleri bir de siz gözden geçirin.
                 <p>
                  <strong>
                   ARACIN KAÇINCI SAHİBİSİNİZ VE BAŞKA KİMLER KULLANIYOR?
                  </strong>
                  Bir aracı özenli birçok kişi kullansa bile özensiz bir kişi aracı çok yıpratabilir. Az kullanıcısı olan araçları ve özenli kullanıcıların araçlarını tercih etmeniz çok yararlıdır.
                  <p>
                   <strong>
                    ARAÇ HERHANGİ BİR KAZAYA KARIŞTI MI?
                   </strong>
                   Bu en önemli sorudur. Araçlar kaza yapar. Küçük kazalar özenle onarıldığında araç eskisinden farkı olmaz. Boya ile halledilebilen kazalar aracın değerini düşürmez. Büyük kazalar genelde değişim ve boya, bazen de şasi düzeltmeleri gerektirebilir. Büyük kazalı araçlar sorun çıkarmaya daha eğilimlidir. Satıcının büyük kazadan haberdar olmama ihtimali yoktur. Bunu size söylemeyip servis tespit ettiyse dürüst olmadığı için ve aracın sorun çıkarma potansiyeli daha yüksek olduğu için o kişiyle alışveriş yapmamalısınız.
                   <p>
                    <strong>
                     PAZARLIK PAYI VAR MI?
                    </strong>
                    Aracı görmeden pazarlık yapmanız hoş değildir ancak satıcının çok olduğu ve bütçenize yakın her aracı görmeye gidemeyeceğinize göre tatlı dille bir ağız yoklamanın zararı olmaz.
                    <p>
                     <strong>
                      ARACIN GENEL DURUMU NASIL?
                     </strong>
                     Bu soruyu sormak satıcının yaşadığı problemleri ve sizin yaşayabileceklerinizi öğrenmek için gereklidir. Satıcının yaşadığını söylediği problemlerin çözümünü servis kayıtlarından kontrol etmeyi deneyin. Eğer araç servis bakımlı değilse güvendiğiniz bir serviste doğrulatmaya çalışın. Düzenli servis kayıtları olan araçlar özen gösterilmiş araçlardır.
                     <p>
                      <strong>
                       SERVİS KAYITLARI DÜZENLİ TUTULDU MU?
                      </strong>
                      Günümüzde araçların bakım kayıtları servisler tarafından tutulduğu gibi kullanıcıları da faturalarını saklayarak veya not alarak kendi kayıtlarını tutuyor. Kaydını tutan kullanıcı, özenli bir kullanıcı demektir ve tercih edilebilir. 100 bin kilometreyi geçmiş ve garantisi bitmiş araçların servis bakımlı olmasını beklemek ülkemiz için fazla iyimserlik olur. 200 bin kilometrede ve 8 yaşında bir araç için ‘Servis bakımlı mı?’ diye sormak otomobilden hiç anlamadığınızın göstergesidir ve bunu satıcıya hissettirmeseniz iyi olur.
                     </p>
                     <hr/>
                     <h3>
                      <span>
                       Çalıntı araçlara dikkat!
                      </span>
                     </h3>
                     <p>
                      <img alt="" height="199" src="http://web.archive.org/web/20140423002935im_/http://medya.aksiyon.com.tr/aksiyon/2013/10/07/diraksiyon-(8).jpg"/>
                      Güvenilir kurumsal firmalar yerine açık oto pazarlarından ve şahıslardan araç almanın risklerinden biri de çalıntı olma ihtimali. Aracı alırken ruhsat üzerindeki motor-şasi numaralarını araç üzerinden kontrol etmek gerekir. Herhangi bir sorun karşısında kurumsal muhatap bulabilmek ve ikinci el araç için garanti kapsamından yararlanabilmek açısından da güvenilir firmaları tercih edebilirsiniz. Alacağınız aracın daha önceki sahip ve kullanıcısının kim olduğu da önem taşır. Aracı yıpratan yol değil, bakımsız, yanlış ve hor kullanımdır. “Araç kaçıncı sahibi tarafından, neden satılıyor? Daha önce hangi amaçla ve nasıl kullanılmış?” soruları önemli. Aracın servis kayıtları gözden geçirilmeli, ruhsatında haciz ya da rehin şerhleri bulunup bulunmadığı da kontrol edilmeli.
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36739-286-otomobil-alacaklara-onemli-tavsiyeler.html), [web.archive.org (arşiv bağlantısı)](http://web.archive.org/web/20140423002935/http://www.aksiyon.com.tr:80/aksiyon/haber-36739-286-otomobil-alacaklara-onemli-tavsiyeler.html)
