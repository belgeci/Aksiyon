# Bu şartlarda yeni yatırım ÇOK ZOR

*Alpay Sevim 2013.10.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yıllardır ihracattaki lokomotif sektör otomobil. Avrupa’nın ticari araç üssü olmakla övünürken otomobil yatırımına uygunluktan dem vuruyoruz. Peki, Türkiye yatırım için ne kadar avantajlı?
  </font>
 </div>
 <div id="newsText">
  <font class="detail-text">
   <p>
    Türkiye satışların arttığı bir pazar olarak Avrupalı otomobil üreticilerinin yüzünü güldürmeye devam ediyor. Rekor kıran otomobil satışlarında kazanan büyük oranda ithal markalar. Audi, Mercedes, Porsche, Volvo, Jeep gibi lüks markalar cephesinde de benzer bir durum var. Pazar payları sürekli artıyor. 4 yıl önce premium modellerin toplam otomobil pazarı içindeki payı yüzde 7,5 iken şimdi yüzde 10’lar söz konusu. Lüks markaların büyümeleri toplumdaki zenginleşme ile değil Türk vergi sistemine uyum sağlayan 1,6 litrelik motorları sayesinde oldu. Vergi avantajı olan düşük hacimli motorları üst modellerine hızla uyarlayan premium markalar satışlarını arttırmayı sürdürüyor. Vergisi ve kullanım giderleri yeni yasalarla arttırılan ve Türkiye’de milyonların yükünü taşıyan ticari araçlarda tablo hiç de böyle iç açıcı değil.
    <p>
     İlk 9 ayda otomobil satışları rekor kırarken, hafif ticari araç pazarı son 10 yılın en düşük seviyesine geriledi. Yerli üretimin ağırlıkta olduğu hafif ticaride 10 yıllık satış ortalaması 156 bin bin adet. Bu rakam 2013’te 134 bin adede geriledi. Otomotiv Sanayi Derneği (OSD) Başkanı Kudret Önen de 2000’lerde Türkiye’de üretimine başlanan hafif ticarilerin büyük kan kaybına uğradığını belirtiyor. Önen, geçen hafta düzenlediği basın toplantısında “Eylülde hafif ticari satışları yüzde 26 daraldı. Son 10 yıllık ortalamaya göre yüzde 14,5’lik düşüş var. Bu durum sanayiciyi düşündürüyor.” demişti.
     <p>
      Önen’in açıklamalarını Türki-ye’nin hafif ticari araç üretim merkezi olma avantajını kaybetmemesi için yapılan önemli tespitler olarak görmek gerekiyor. Türkiye’den yapılan 20 milyar dolarlık otomotiv ihracatının 10 milyar doları yan sanayi ürünleri olarak gerçekleşiyor. Anavatanı Türkiye olan hafif ticari araçların üretim ve satışının azalmasıyla yan sanayi ve yedek parçadan yapılan ihracatın azalması tüm otomotiv sanayinin gelişmesini durdurmasa da ağır bir darbe vurabilir. Tüketicileri hafif ticari araç alımından caydıracak uygulamalar değişmezse yıllar süren emek ve tecrübe ile elde edilen ülke avantajının zaten hazırda bekleyen rakip ülkelere geçme riski doğacak. Yerli otomobil üretmek isterken, otomobil üretimi yapan her firmaya Türkiye’de yatırım yapması için davet gönderip teşviklerden bahsederken başarılı ve lider olduğumuz ürünleri ihmal etmek yerine koruyup daha da geliştirmek gerekir. Bu şekilde küçülen bir pazara orta vadede yatırım yapmak eskisi gibi kârlı ve avantajlı olmazsa kısa vadede yeni projeler kaybedileceği gibi orta ve uzun vadeli yatırımları da kârsız hâle gelebilir.
      <p>
       Ticari dibe vurdu
       <p>
        Önen, Türk mühendislerce geliştirilen ve fikrî mülkiyet hakları Türk firmalarına ait olan araçların payının azaldığına da dikkat çekiyor: “Hafif ticari araçların üretimdeki payı 10 yıl önce yüzde 43’lere kadar yükseldi. Türkiye, 27 AB üyesi ülke arasında hafif ticari araçlar üretiminde ilk sıradaydı. Sonrasında iç talebi daraltan ve kullanıcıları olumsuz etkileyen uygulamalarla bugün hafif ticari araçların pazarı giderek daralıyor.”
        <p>
         Önen, yüzde  15’e çıkarılan ÖTV’nin yanı sıra 2 bin 200 liraya alınan K Belgesi, SRC Belgesi, sıkı trafik kontrolleri, her yıl mecburi tutulan muayene, köprü kısıtlamaları sebebiyle tüketicinin hafif ticari araç almaktan caydığını savunuyor. Tüketici, bu yüksek maliyetler ve külfetler yüzünden çoğu ithal düşük fiyat ve kalite özelliklerindeki B sınıfı sedan otomobillere yöneliyor. Dolayısıyla hafif ticarinin pazar payı yüzde 37’den 27’ye kadar geriledi. 2012’de yüzde 73 olan ithal otomobillerin payı ise 78’lere çıktı. Otomotiv sektöründe dış ticaret de yine açık vermeye başladı. Geçen yıl ilk 8 ay 319 milyon dolar olan açık bu yılın  aynı döneminde 2,5 kat artarak 1 milyar 116 milyon dolara yükseldi. Yıl sonunda dış ticaret açığının 2,5 milyar dolara yaklaşması bekleniyor. 2008’de otomotivde 2,9 milyar dolarlık fazla verilmişti.
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-36864-bu-sartlarda-yeni-yatirim-cok-zor.html), [web.archive.org (arşiv bağlantısı)](http://web.archive.org/web/20131107025811/http://aksiyon.com.tr:80/aksiyon/haber-36864-bu-sartlarda-yeni-yatirim-cok-zor.html)
