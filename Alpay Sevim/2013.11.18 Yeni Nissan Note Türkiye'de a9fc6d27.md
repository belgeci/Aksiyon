# Yeni Nissan Note Türkiye’de

*Alpay Sevim 2013.11.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nissan, tamamen yenilediği Note modelini Antalya’daki basın lansmanıyla satışa sundu. Dinamik tasarımı ve kullanışlılığıyla dikkat çeken yeni Note, sınıfında pek çok yeni teknolojiyi ilk olarak sunuyor.
  </font>
 </div>
 <div id="newsText">
  <font class="detail-text">
   <p>
    Nissan’ın düşük ağırlıktaki V platformu üzerine inşa edilen Yeni Nissan Note, sportif ve atik bir görünüm için uzun bir aks mesafesine sahip. Yeni Nissan Note pratikliğini ve çok yönlülüğünü korurken; bir MPV’den çok tamamen yeni ve yüksek bir hatchback olarak tasarlandı. Yeni Nissan Note, iç mekânda da kullanıcılarına ferah ve eğlenceli bir atmosfer sunuyor. Üstelik 85 derece açılabilen arka kapılarıyla araca iniş-binişlerde ve yük yüklemede kolaylık sağlıyor. Aracın motoru ve şanzımanı, hem verimliliği hem de sürüş konforunu artıran akıllı özellikler içeriyor. Yeni Note’un 1.2 benzinli motoru 80 HP gücünde ve 3 silindirli. 1.5 litrelik turbo dizel motor 90 HP gücünde. Dizel motor ekonomisinin yanında benzinli motora eşdeğer bir sürüş keyfi sunuyor. Eco Sürüş Modu iyi bir yakıt ekonomisi sağlıyor. Aracın 95 gr/km gibi düşük karbondioksit emisyonları sağlayan start/stop sistemi standart olarak sunuluyor.
    <p>
     <strong>
      Teknolojisi sınıfının önünde
     </strong>
     <p>
      Yeni Nissan Note, kendi segmentinde ilk olarak kullanılan teknolojilere sahip. Geri gidiş ve paralel park etme stresini Çevre Görüş Sistemi (AVM) ortadan kaldırıyor. Dört ayrı kamerayla gösterge panelindeki 5,8 inçlik ekrana aracın üstten görünümünü yansıtıp park manevralarını kolaylaştırıyor. Çevre Görüş Sistemi’ne ek olarak, üç adet güvenlik sistemi daha var. Kör Nokta Uyarısı aracın her iki yanındaki gizli kör noktalarda bulunan araçları tespit etmek üzere, geniş açılı arka AVM kamerasını kullanıyor. Kör noktalarda araç olması hâlinde yan aynalar üzerinde uyarı ışığı yanıyor. B segmentinde ilk kez yer alan Şeritten Ayrılma Uyarısı, arka AVM kamerasını kullanarak araç şeritten yavaşça çıkmaya başladığında sürücüye konumunu düzeltmesi için uyarı veriyor. Hareketli Nesne Algılama sistemi, geri giderken aracın arkasında hareket eden nesneler veya kişiler olması hâlinde sesli ve görsel uyarı veriyor. Bagaj kapağına monte edilmiş, dışbükey lense sahip geniş açılı arka AVM kamerası, aracın arkası için 180 dereceyi aşan benzersiz bir görüş alanı sunuyor. Kameradan elde edilen görüntülerse, 5,8 inçlik Nissan Connect ekranında görüntüleniyor.
      <p>
       Hem AVM hem de Güvenlik Kalkanı, Yeni Nissan Note’un 5,8 inçlik dokunmatik ekrana sahip olan, gelişmiş Nissan Connect Multimedya Sistemi, uydu navigasyonu, Bluetooth ve ses sistemi içerisine dâhil edildi. Yeni Nissan Note, 41 bin 900 TL’den başlayan fiyatlarla satışa sunuluyor.
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B8BB9B91277C3402D5363458BEDCDDB4?newsId=37134), [web.archive.org (arşiv bağlantısı)](http://web.archive.org/web/20140115020518/http://www.aksiyon.com.tr:80/aksiyon/newsDetail_getNewsById.action;jsessionid=B8BB9B91277C3402D5363458BEDCDDB4?newsId=37134)
