# Vitesi yükseltti, çok hızlı geliyor: Skoda Octavia

*Alpay Sevim 2013.01.21*

<div class="pNewsDetailMainContent" itemprop="articleBody">
 <p>
  Skoda markasının kalbi olarak nitelendirilen yeni Octavia, üçüncü nesliyle mart ayında ülkemizde satışa sunulacak. Bu otomobil geniş iç hacmi, büyük bagaj kapasitesi ve muhteşem sürüş kalitesiyle rakiplerinin önünde.
 </p>
 <p>
  Kompakt segmentte başka hiçbir otomobil, Portekiz’in Faro kentinde test ettiğimiz Octavia’nın üçüncü neslinden daha büyük bir iç uzunluğa (1,782 mm), diz açıklığına (73 mm), arkadaki kafa açıklığına (980 mm) sahip değil. 590 litrelik bagaj hacmiyle de sınıfında ilk sırada. Octavia hem en büyük hem de en hafif. Azaltılan ağırlığın sürüş kalitesini artırdığını ve yakıt tüketimini azalttığını kolayca hissedebiliyorsunuz. Rakipsiz yaşam alanı, tasarımı, fonksiyonelliği, yenilikçi güvenlik ve konfor sistemleri, düşük yakıt tüketimi sayesinde Skoda Octavia rakiplerinden üç adım önde. Otomobilin ön tarafı yeni yatay çizgileri ve Skoda logosunun yeni yeri sayesinde daha şık bir görünüme kavuşmuş. Octavia, uzatılmış dingil, kısaltılmış ön burun ve arkaya çekilmiş C sütunu sayesinde daha dinamik görünüyor.
  <p>
   <strong>
    Üst düzey güvenlik
   </strong>
   <p>
    Yeni Octavia tasarlanırken araç daha güvenli hâle getirilmiş. Araçta sürüş asistanı, acil fren sistemi, şerit takip asistanı, olası bir kaza anında yeni bir çarpışmaya engel olan ikincil çarpışma freni, otomatik fren fonksiyonu, kabin koruma asistanı, yorgunluk algılama sistemi, yaya koruması için aktif kaput sistemleri bulunuyor. Bu sistemler önce kazaları önlemeye, kaza olursa da etkilerini en aza indirmeye çalışıyor. Dengeli şasi, uzun dingil mesafesi, sert ve hafif kasa yapısı sayesinde aracın yol tutuşu bir üst segmentteki otomobiller kadar başarılı. Skoda mühendisleri Octavia’nın yakıt tüketimi konusunda ciddi ilerleme kaydetmişler. Bunun için araç ağırlığı, kullanılan mühendislik, ileri teknoloji bir gövde tasarımı,  yüksek ve ultra-dayanıklı çelik kullanımı ve özenle seçilmiş materyaller sayesinde 100 kg azaltılmış. Motorlar optimize edilmiş ve rüzgâr direnci yüzde 10 azaltılmış. Ayrıca Octavia’da start-stop sistemi standart.
    <p>
     <strong>
      Konfor ve eğlence bir arada
     </strong>
     <p>
      Octavia’nın sürücü modu seçimi, kullanıcıların kendi araç kullanma stillerini oluşturmalarına yardım ediyor. Panoramik tavan, ferah bir sürüş ve estetik bir görüntü sağlıyor. Yeni Octavia’da anahtarsız giriş ve çalıştırma sistemi, otomatik kapı ve kilit sistemleri de bulunuyor. Araçta sensörlü dokunmatik ekranlar ve kalitesi yüksek CANTON ses sistemi bulunuyor. Objelerin sabitlenmesini sağlayan bagajda eşya sabitleyici, çift taraflı bagaj döşemesi, benzin depo kapağında  buz kazıyıcı, sürücü koltuğunun altında acil durum yeleği, kapı panelinin içinde atık kutusu, Ipod, cep telefonu vs. için şarj etme fonksiyonu bulunan multimedya bölümü gibi özellikler bu sınıf için büyük yenilikler.
      <p>
       <strong>
        Ekonomi uzmanı motorlar
       </strong>
       <p>
        Yeni Skoda Octavia ülkemize iki adet benzinli TSI ve iki adet de TDI turbo dizel motor seçeneği ile ithal edilecek. Stop-start teknolojili 1.2 TSI Green tec motor, maksimum105 HP güç ve 175 Nm tork üretiyor. Ortalama tüketimi 4.9 lt/100 km. Yine stop-start teknolojili olan 1.4 TSI Green tec motor maksimum 140 HP güç ve 250 Nm tork üretiyor. Ortalama yakıt tüketim değeri 5.3 lt/100 km. Benzinli motorların ikisi de 6 ileri manuel veya 7 ileri oranlı DSG şanzımanla alınabilecek.
        <p>
         Dizelde ise 1.6 TDI motorun giriş seviyesi fabrika verilerine göre ortalama 4.1 lt/100 km yakıt tüketen 90 HP’lik 1.6 TDI. Bunun bir üstünde ise 105 HP güç ve 250 Nm tork üreten 1.6 TDI Green tec yer alıyor. Ortalama tüketimi 3.8 lt/100 km olan motorda manuel şanzımanın yanı sıra opsiyonel DSG şanzıman seçeneği olacak. 1.6 TDI Green Line ise Octavia’nın yakıt tüketimi konusunda en cimri versiyonu. 6 ileri manuel şanzımanla kombine edilecek bu 110 HP’lik 1.6 TDI motorun ortalama yakıt tüketimi 3.4 lt/100 km.
         <p>
          En başarılı sedan
          <p>
           C sınıfında kullandığım en başarılı sedan otomobildi. VW grubunun Fransız ve Kore markaları ile rekabet için konumlandırdığı Skoda, yeni Octavia ile hedefi Ford Focus, Opel Astra, VW Jetta, Honda Civic ve Toyota Corolla’nın bulunduğu C segmentinin lider sedan araçlarına doğru revize etmiş görünüyor. Volkswagen MK7 platformu sayesinde kardeşleri VW Golf, Seat Leon ve Audi A3’ün hafiflik, dayanıklılık, sağlamlık ve kaliteli yol tutuş gibi tüm pozitif özelliklerini geniş ve fonksiyonel bir kasa ile birlikte sunan Skoda Octavia’nın ülkemizde çok satabilmesi için ihtiyacı olan tek şey rekabetçi bir fiyat. Skoda yöneticileri otomobilin satış fiyatının uygun olması için pazarlıkların devam ettiğini ve kesin bir rakam veremeyeceklerini söyleseler de ben 1.2 TSI için 40 bin, 1.6 105 HP TDI için 46 bin TL gibi bir başlangıç fiyatının bu aracı VW Jetta’nın tahtına oturtacağına inanıyorum. Malzeme ve işçilik kalitesi, ekonomisi, yaşam alanı, sürüş dinamikleri ve yeni teknolojileri ile yeni Skoda Octavia’nın bu başarıyı hak ettiğini düşünüyorum.
          </p>
          <p>
           <img alt="" height="265" src="http://web.archive.org/web/20150512101250im_/http://medya.aksiyon.com.tr/aksiyon/2013/01/21/diraksiyon.png"/>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/diraksiyon/vitesi-yukseltti-cok-hizli-geliyor-skoda-octavia_534619), [web.archive.org (arşiv bağlantısı)](http://web.archive.org/web/20150512101250/http://www.aksiyon.com.tr:80/diraksiyon/vitesi-yukseltti-cok-hizli-geliyor-skoda-octavia_534619)
