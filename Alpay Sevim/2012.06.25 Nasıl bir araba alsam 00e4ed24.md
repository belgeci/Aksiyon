# Nasıl bir araba alsam?

*Alpay Sevim 2012.06.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Okullar kapandı, yaz geldi, tatil planları yapılıyor. “Çoluk çocukla arabasız da tatil yapılmaz ki!” diyenler bugünlerde galerileri, araba pazarlarını dolaşıyor. Peki, otomobil alırken nelere dikkat etmek gerekiyor?
  </font>
 </div>
 <div id="newsText">
  <font class="detail-text">
   <p>
    Öncelikle ‘0’ km ve ikinci el otomobil tercihinde değişik kriterleri göz önünde bulundurmak gerekiyor. Şu sorulara vereceğiniz cevaplar, tercihinizi etkileyecektir: Aracınıza şehir içinde mi, uzun yolda mı, çok sıkışık trafikte mi bineceksiniz? Kalabalık mı yoksa yalnız mı seyahat edeceksiniz? Yük mü taşıyacaksınız, sportif sürüş mü yapacaksınız? Aracınızı kaç yıl kullanacaksınız? Aracınızda hangi konfor, güvenlik ve estetik ekipmanlarının olmasını istiyorsunuz?
   </p>
   <p>
    Peki, otomobil markaları arasında nasıl tercih yapılmalı? Yani marka ne kadar önemli? Günümüzde araç tercihi, markadan çok aracın sınıfına göre yapılmalı. Artık tüm arabalar çok kaliteli ve çok sağlam. Tüketici, ihtiyacı olan aracın özelliklerini belirlemeli ve o sınıfta bütçesinin yettiği en genç arabayı almalı. Böyle bir tercih, uzun vadede en kârlı ve en makul tercih olur. Eski araçlar daha çok bakım, masraf ve zaman gerektirir. Bunlarla uğraşmak istemeyen alıcı, alabileceği en yeni arabayı almalı.
   </p>
   <p>
    <strong>
     Acaba bana hangi sınıf araç uyar?
    </strong>
   </p>
   <p>
    Otomobiller, istisnaları olmakla beraber, hatları çok net olarak belirlenmiş sınıflarda üretiliyor. Her marka, satış stratejisine göre, bu sınıfların birçoğunda bazen bir, bazen birkaç modelle yer alıyor.
   </p>
   <p>
    Peki, nedir bu sınıflar?
   </p>
   <p>
    <img alt="" height="299" src="http://web.archive.org/web/20121226152511im_/http://medya.aksiyon.com.tr/aksiyon/2012/06/25/diraksiyon-araba-1-hyundai-i10.jpg"/>
   </p>
   <h3>
    <span>
     A Sınıfı (Şehir arabaları):
    </span>
   </h3>
   <p>
    Şehir içinde kullanıma uygun, iki yetişkin, iki çocuk ve bir büyük-bir küçük valizle seyahat edebileceğiniz araçlardır. Ortalama 3,5 metre uzunlukta olup 1.0 litre motorlarla üretilirler. Otoban seyir hızlarına ulaşabilirler ancak kullanım amaçları bu değildir. Yeterli konforu sağlayamazlar. Genel olarak ABS, klima ve iki veya dört hava yastığı ve otomatik kilit bulundururlar. Bu sınıfa örnek olarak Ford Ka, Fiat Panda, Renault Twingo, Peugeot 107, Citroen C1, Kia Picanto, Hyundai İ10 verilebilir.
   </p>
   <hr/>
   <p>
    <img alt="" height="299" src="http://web.archive.org/web/20121226152511im_/http://medya.aksiyon.com.tr/aksiyon/2012/06/25/diraksiyon-araba-2-ford-fiesta.jpg"/>
   </p>
   <h3>
    <span>
     B Sınıfı (Ekonomik araçlar):
    </span>
   </h3>
   <p>
    Bu sınıf, Avrupa’da ‘süpermini’, Amerika’da ise ‘minik otomobil’ olarak adlandırılır. Hatchback formları 3,9 metre, sedan ve station wagon formları 4,2 metre uzunluğundadır. 4 yetişkini seyahat ettirebilecek özelliklerde olup 1.0 litreden 1.6 litreye kadar dizel ve benzinli motorlarla donatılırlar. Şehir içinde kullanımı kolay, uzun yolculuklarda da A sınıfı araçlara göre daha performanslı ve konforlu oldukları için, Avrupa’nın ve ülkemizin en çok tercih edilen araçlarıdır. Ülkemizde en bilinen örnekleri Hyundai Getz ve Accent Era, Renault Clio ve Symbol, Fiat Palio, Punto ve Albea, Opel Corsa, Peogeot 206 ve 207, Citroen C2 ve C3, Kia Rio, VW Polo, Honda Jazz ve City, Toyota Yaris, Skoda Fabia, Ford Fiesta, Dacia Logan, Chevrolet Aveo, Mitsubishi Colt, Seat İbiza, Nissan Micra, Mazda 2 örnek olarak verilebilir.
   </p>
   <hr/>
   <p>
    <img alt="" height="299" src="http://web.archive.org/web/20121226152511im_/http://medya.aksiyon.com.tr/aksiyon/2012/06/25/diraksiyon-araba-3-opel-astra.jpg"/>
   </p>
   <h3>
    <span>
     C Sınıfı (Küçük aile aracı):
    </span>
   </h3>
   <p>
    Beş yetişkine yolculuk alanı sunabilecek genişlikte araçlardır. Hatchback formları 4,25 metre, sedan ve station formları ise 4,5 metre uzunluktadır. Gelişmiş ülkelerin birçoğunda en çok tercih edilen araçlardır. 1.4 litreden 2.0 litreye kadar motorlar tercih edilebilir. Ülkemizde en çok tercih edilen iki sınıftan biridir. Şehir içi ve uzun yol kullanımı için uygun olup özellikle sedan formları dar sokaklı şehirlerde park ve manevra konusunda sizi biraz yorabilir. Ülkemizde en yaygın örnekleri Renault Megane ve Fluence, Toyota Corolla ve Auris, Ford Focus, Opel Astra, Peugeot 307 ve 308, Citroen C4, Fiat Linea ve Bravo, Hyundai i30, Kia Cee’d ve Cerato, Honda Civic, Chavrolet Cruze, VW Golf ve Jetta, Skoda Oktavia, Seat Leon, Mitsubishi Lancer, BMW 1 serisi, Audi A3, Volvo C40, Mazda 3 ve Dacia Sandero’dur.
   </p>
   <hr/>
   <p>
   </p>
   <p>
    <img alt="" height="299" src="http://web.archive.org/web/20121226152511im_/http://medya.aksiyon.com.tr/aksiyon/2012/06/25/diraksiyon-araba-4-vw-passat.jpg"/>
   </p>
   <h3>
    <span>
     D Sınıfı (Aile araçları):
    </span>
   </h3>
   <p>
    5 yetişkine konforlu bir yolculuk ve geniş bir bagaj hacmi sunabilen, diğer sınıflara göre uzun yolculukların çok daha ferah ve konforlu yapılabileceği araçlardır. Sedan ve station formunda olurlar. 6 silindirli motorların en çok kullanıldığı sınıftır; ancak ülkemizdeki vergi ve yakıt pahalılığı sebebiyle düşük hacimli motorları daha yaygındır. Ortalama 4,7-4,8 metre arası uzunluklarda üretilirler. Ülkemizde en çok bilinenleri Ford Mondeo, Renault Laguna, Toyota Avensis, Citroen C5, Peugeot 407, Opel Vectra ve İnsignia, VW Passat, Hyundai Sonata, Honda Accord, Mazda 6’dır. Bu sınıf ayrıca, lüks araçların başlangıç sınıfıdır. Bu sınıf boyutlarında olan ama lüks otomobil olarak adlandırılan BMW 3 serisi, Mercedes C serisi ve Audi A4, D sınıfının üst segmentini oluştururlar.
   </p>
   <hr/>
   <p>
    <img alt="" height="299" src="http://web.archive.org/web/20121226152511im_/http://medya.aksiyon.com.tr/aksiyon/2012/06/25/diraksiyon-araba-5-bmw-5.jpg"/>
   </p>
   <h3>
    <span>
     E Sınıfı (Geniş aile aracı):
    </span>
   </h3>
   <p>
    Bu sınıf daha çok ABD, Avustralya ve Ortadoğu’da gelişmiştir. Avrupa’da bu sınıfı orta-lüks araçlar temsil eder. Makam arabası veya yönetici arabası olarak da bilinirler. Aile araçlarından daha geniş ve uzun olup güçlü motorlarla donatılmış sportif ve daha yüksek konfor standartlarına sahiptirler. Ülkemizde en yaygın örnekleri Mercedes E serisi, BMW 5 serisi ve Audi A6’dır.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32943-nasil-bir-araba-alsam.html), [web.archive.org (arşiv bağlantısı)](http://web.archive.org/web/20121226152511/http://www.aksiyon.com.tr:80/aksiyon/haber-32943-nasil-bir-araba-alsam.html)
