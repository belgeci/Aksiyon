# Servise gitmeden önce...

*Alpay Sevim 2011.11.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Otomobil bayilerinin kârları arasında servisler önemli bir yer tutuyor. Gereksiz yere daha fazla para harcamak istemiyorsanız, haberimize bir göz atmanızı tavsiye ederiz.
  </font>
 </div>
 <div id="newsText">
  <font class="detail-text">
   <p>
   </p>
   <p>
   </p>
   <p class="MsoNormal">
    Ülkemizde otomobil bayilerinin kârları içerisinde servis hizmetlerinin payı satıştan kat kat daha fazla. Zaten düşük marjlarla çalışıldığı ve yıl sonu kârlılık oranları yüzde 3-5 seviyesinde olduğu için firmalar serviste size daha fazla para harcatmak isteyebilir. Birçoğu bunu kesinlikle düşünmese dahi, günün birinde size gereksiz para harcatmaya çalışanlara karşı bilgili olmanız için şunlara dikkat edebilirsiniz:
   </p>
   <p>
   </p>
   <p class="MsoNormal">
    Ne lazımsa değiştirdik, hepsi orijinal: Çok çok nadiren karşılaşılsa da bir serviste yapılmayan işlemler de size fatura edilebilir. Hava filtresi temizlenir ama size değiştirilmiş gibi fatura edilebilir. Aynı şekilde polen filtresi değiştirilmez veya yan sanayi ürünü çok ucuz bir filtre ile değiştirilip size orijinali olarak fatura edilebilir. Böyle bir durumdan şüpheleniyorsanız aracınızdan çıkan parçaları size göstermelerini isteyebilirsiniz. Başka araçtan çıkan parçaların size gösterilmesinden şüpheleniyorsanız kendi aracınızdan sökülmesi gerekenleri küçük işaretler koyup tanıyabilirsiniz.
   </p>
   <p>
   </p>
   <p class="MsoNormal">
    Çok bakalım, iyi bakalım: Araçların ne sıklıkta servise gideceği ve o bakımlarda nelerin değişip nelerin kontrol edileceği kullanım kitapçığında bellidir. Sizi tavsiye niteliğinde daha sık bakıma çağıran servisler olabilir. Bu garanti açısından da bir zorunluluk olmadığı gibi aracınızın sağlığı için de bir fayda sağlamaz. Bakımların düzenli olması, sık ama düzensiz olmasından hem daha ucuz hem de daha sağlıklıdır.
   </p>
   <p>
   </p>
   <p class="MsoNormal">
    Formula arabaları bu yağı kullanıyor: Servisler motorunuza en iyi olduğunu iddia ettikleri, en pahalı yağı koymak isteyebilir. Kullanım kitapçığının önerdiğinden daha yüksek özellikli yağlar kullanmak size artı bir fayda sağlamayacağı gibi daha fazla para ödemenize sebep olur. Hatta imkânınız varsa, istediğiniz markanın, aracınıza uygun türdeki yağını kendiniz alıp değiştirmelerini isteyebilirsiniz. Hem daha ucuz olur hem de aracınıza ne marka ve özellikte bir yağ konulduğunu bilirsiniz.
   </p>
   <p>
   </p>
   <p class="MsoNormal">
    Ne lazımsa yapalım: Aracınızı servise bıraktığınızda yapılacakların yazılı olduğu bir iş emri imzalarsınız. İş emrinde yapılacak işlemler net olarak belirtilmelidir. Bu işlemlerin dışında herhangi bir uygulama için sizden onay almaları gerekir. İş emrinde araç muayenesine hazırlık, kış kontrolü, yaz bakımı gibi ucu açık cümleler var ise bunlar size pahalıya patlayabilir. Yapılacak her işin net olarak yazılmış olmasına dikkat edin.
   </p>
   <p>
   </p>
   <p class="MsoNormal">
    Camlarınıza en temiz suyu biz sağladık: Eğer aracınızın cam suyunda biraz eksik olursa, servisler bunu doldurup size fatura eder. Aynı şekilde antifiriz ve radyatör suyunu da kendiniz kontrol edip gerekli ilaveleri çok ucuza yapabilirsiniz. Bu tür küçük kalemler pek göze batmasa da servisler için iyi bir kazanç yöntemidir.
   </p>
   <p>
   </p>
   <p class="MsoNormal">
    Bu akü bitti bitecek, kesinlikle yolda bırakır: Aracınızı servise bıraktığınızda size gelen bir telefonla “Akünüz bitmek üzere, değiştirmemiz gerekiyor.” denebilir. Biten aküler şarj edilebilir ve belki de hiç bitmemiştir. Aküyü başka bir yerden satın alıp 10 lira karşılığında değiştirtmeniz de mümkündür. Sizi arayıp ‘acilen yapmamız gerekiyor’ dedikleri akü değişimlerinde dikkatli olmanızı öneriyoruz.
   </p>
   <p>
   </p>
   <p class="MsoNormal">
    Fren balataları bitmiş,
   </p>
   <p>
   </p>
   <p class="MsoNormal">
    acilen değiştirmek lazım: Fren balatalarının aracın tipine ve kullanım biçimine göre farklı ömürleri olur. Servislerde ömrünü henüz tamamlamamış ve bir sonraki bakıma kadar da dayanabilecek balataları dahi değiştirmek isteyebilirler. Servise gitmeden önce kontrol etmenizde veya bir ustaya bakması için rica etmenizde fayda var. Aynı şekilde disklerin de sık sık değişmesi gerektiğini söyleyebilirler. Emin olmadan değiştirmeyin.
   </p>
   <p>
   </p>
   <p class="MsoNormal">
    Aracınıza iyi gelir, lastiklere azot gazı dolduralım: Lastiklerinize atmosfer havası yerine nitrojen gazı basmayı teklif edebilirler. Lastik üreticilerinin hiçbiri bu uygulamayı tavsiye etmiyor ve önemli bir farkının olduğunu da açıklamadılar. Zaten atmosferdeki havanın yüzde 78’i azot gazıdır.
   </p>
   <p>
   </p>
   <p class="MsoNormal">
    Lastikler bitmiş, hemen değişmesi lazım: Otomobil lastiklerinin ömürleri kullanım biçimine göre değişmekle beraber ortalama 45-50 bin km’dir. Balon, yırtık veya başka bir yaralanma yoksa lastikleri kullanmaya rahatlıkla devam edilebilir. Size ‘acilen değişmesi lazım’ dendiğinde gerekçelerini dinledikten sonra dışarıda bir lastikçiye de sorun. Lastiklerinizin birinde veya birkaçında önemsiz sayılabilecek sorunlar olsa bile hepsini değiştirmek isteyeceklerdir. Başka yerlerden de fiyat almayı ihmal etmeyin.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=39DF07E1D344BC685F368586BF8DEE79?newsId=31148), [web.archive.org (arşiv bağlantısı)](http://web.archive.org/web/20130915055022/http://www.aksiyon.com.tr:80/aksiyon/newsDetail_getNewsById.action;jsessionid=39DF07E1D344BC685F368586BF8DEE79?newsId=31148)
