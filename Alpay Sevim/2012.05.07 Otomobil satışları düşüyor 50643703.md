# Otomobil satışları düşüyor

*Alpay Sevim 2012.05.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Otomotiv sektörü 2010 ve 2011’de altın yıllarını yaşarken, 2012’ye daralma ile başladı. Otomobil ve ticari araç satışları, ilk üç ay yüzde 25 daralarak 182 bin adetten 135 bin adede geriledi.
  </font>
 </div>
 <div id="newsText">
  <font class="detail-text">
   <p>
    Mart ayında bir nebze toparlanma yaşansa da rakamlar geçen yılın çok gerisinde. Sektörün yıl sonu satış beklentisi 800 bin adet civarında. Üst segmentlerde yaşanan vergi artışlarıyla birlikte insanlar B, C ve D segmentlerine yöneldi. 1.6 litre hacme kadarki otomobillerin satış adetleri yüzde 17 azalırken bu oran 1.6-2.0 litre arası araçlarda yüzde 43 oldu. 2.0 litre üstündeki azalma ise yüzde 52.
   </p>
   <p>
    Otomotiv Distribütörleri Derneği’nin (ODD) açıkladığı rakamlara göre, Türkiye’de Mart 2012’de şehir içinde pratik ve ekonomik araç kullanmak isteyenlerin tercih ettiği A segmentinde Fiat Panda 47 adet satışla birinciyken, 17 adet satan Citroen C1 ikinci oldu. Ülkemizde en çok satılan iki segmentten biri olan, taksilerin ve ticari amaçla kullanılan araçların en çok tercih edildiği B sınıfındaysa Renault Symbol her zamanki gibi birinci. 2618 adet satan Symbol’ü, kampanya desteğiyle 1918 kişinin aldığı Opel Corsa izliyor. Ülkemizde ailelerin en çok tercih ettiği, hem şehir içinde hem de şehirler arası yolculuklarda tatminkâr bir konfor, ekonomi ve güvenlikle yolculuk yapmanızı sağlayan C segmentinin birincisi yine değişmedi. Şubatın lideri Fiat Linea, martta da 2857 adetle birinci. Renault Fluence ise 2183 adetle ikinciliği elde etti.
   </p>
   <p>
    Boyutları dolayısıyla şehir içinde çok pratik olmayan ancak şehirler arası yolculuklarda ve geniş yollarda otomobil kullanmanın konforunu ve keyfini sonuna kadar hissettiren D segmentini 15 yıldan uzun bir süredir domine eden VW Passat, 959 adetle yine birinciliği elde etti. İkinci ise büyük bir sürpriz yapan ve bu sınıfta taşları yerinden oynatan Renault Latitude oldu. Renault’nun Laguna ile yıllardır yakalayamadığı başarıyı sağlayan Latitude’un satış adedi 441. Üçüncü sırada 435 adet satan BMW 3 serisi geliyor. Premium segmentindeki BMW 3 serisi, D segmentinde görece yüksek fiyatına rağmen çok başarılı.
   </p>
   <p>
    Patron araçları olarak nitelendirebileceğimiz E sınıfının lideri ise mart ayını 255 adetlik satışla kapatan BMW 5 serisi oldu. En büyük rakibi Mercedes E serisi ise 234 adet satarak ikinci sırayı aldı. Bakan ve makam araçlarının bulunduğu F sınıfında lider 18 adet satılan Audi A8. Mercedes S serisi ise 9 adetlik satışla ikinci.
   </p>
   <p>
    Ülkemizin jeep hasreti ile yanan, gösterişi ve yüksekte olmayı seven tüketicilerine bu keyfi çok daha ucuza yaşatan Kompakt SUV segmentinde ise lider Nissan Qashqai. 745 adet satan Qashqai’yi, 694 adet satan Dacia Duster izliyor. Gerçekten jeep denebilecek lüks SUV sınıfının en yeni modeli Range Rover Evoque, 131 adetlik satışla açık ara lider durumda bulunuyor.
   </p>
   <p>
    Çocuklu ailelerin hayallerini süsleyen, geniş, ferah, yüksek ve kullanışlı araçların bulunduğu kompakt MPV segmentinin mart ayı lideri Ford C-MAX 276 ise tüketici tarafından tercih edildi. İkincilik, yenilenen yüzüyle satışa sunulan ve 124 adet satan Mercedes B serisinin.
   </p>
   <p>
    Eskiden ticari amaçla kullanılan, günümüzde hem ticari hem gösteriş hem de arazi kullanımı için uygun özelliklere sahip pick-up segmentinde beklenen oldu ve yeni liderimiz VW Amarok, martta 259 adet satarak bu sınıfın birincisi oldu. 246 adet satan Mitsubishi L200 ise ikinci.
   </p>
   <p>
    Hem kamyonet hem de otomobil olarak kullanımı ülkemizde çok yaygın olan hafif ticari araç segmentinde ise Fiat Doblo’nun birinciliği devam ediyor. 2430 adet satılan Doblo’yu, 1831 adet ile Ford Transit Connect takip ediyor.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1F134BD9835BED64CA32FA46C8EB6D11?newsId=32539), [web.archive.org (arşiv bağlantısı)](http://web.archive.org/web/20120923221227/http://www.aksiyon.com.tr:80/aksiyon/newsDetail_getNewsById.action;jsessionid=1F134BD9835BED64CA32FA46C8EB6D11?newsId=32539)
