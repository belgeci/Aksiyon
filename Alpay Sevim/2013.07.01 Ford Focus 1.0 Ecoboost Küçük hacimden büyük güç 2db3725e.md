# Ford Focus 1.0 Ecoboost: Küçük hacimden büyük güç

*Alpay Sevim 2013.07.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Küçük hacimli motorların en yenilerinden 1.0 Ecoboost ünite, 3 silindirli motorların alışıldık ses ve titreşim sorununu aşmış. Hacmi sebebiyle bu motora önyargılı yaklaşmak büyük hata. Ford 1.0 Ecoboost motoru yeni Mondeo’da bile kullanacak.
  </font>
 </div>
 <div id="newsText">
  <font class="detail-text">
   <p>
    Elektrikli otomobilleri Türkiye gibi akaryakıtın çok pahalı olduğu ülkelerde tüketiciler heyecanla bekliyor. Bu araçları kullanmak günün şartları ile akü kapasitelerinin uzun menzilli sürüşlere yeterli olmaması ve maliyetlerin (akü) yüksekliği yüzünden henüz ekonomik görünmese de teknolojilerin gelişmesi ve ucuzlaması ile avantajlı hâle gelebilir. Yakıt fiyatlarının artması, akü fiyatlarının düşmesi, şarj imkânları ve araç menzillerinin artması elektrikli araçları hızla cazip hâle getirebilir. Diğer yandan otomobil üreticileri benzinli ve dizel motorları geliştirmeye devam ediyor. Gelişim sürecinde son yıllarda ortaya çıkan en önemli yenilik downsizing yani motor hacimlerinin küçültülmesi. Bu sayede tüketim ve atık gaz salınımı kadar üretim maliyeti de azalıyor. Bütün avantajları elde etmenin yolu değişken supap zamanlama ve aşırı besleme sistemlerinin kullanımıyla tork üretim karakterinin baştan aşağıya değiştirilmesi. Tutumluluğu genlerinde taşıyan dizel motorlara nazaran benzinliler için hacim küçültme konusu daha büyük önem taşıyor. Özellikle VW Grubu bu durumu erken fark ederek, hem turbo hem de kompresörle beslenen TSI motorları geliştirdi. Sonrasında birçok marka bu tip motorları üretmeye başladı ama hiçbiri Ford’un Focus modeliyle pazara sunduğu Ecoboost kadar ünlü olmadı (üst üste iki yıl ‘Uluslararası Yılın Motoru’ ödülünü kazandı). Söz konusu motor, gelecek yıllarda Fiesta, B-Max, C-Max, Mondeo, Connect, Courier ve EcoSport modellerinde de kullanılacak.
    <p>
     Testini gerçekleştirdiğimiz 1.0 litrelik Ecoboost motorlu yeni jenerasyon Focus, zengin donanımıyla göz dolduruyor. 2012 yılında yaklaşık 1 milyon adetle dünyanın en çok satılan otomobili unvanı da Focus’a ait. Sınıf standartlarının üstünde konfor ve güvenlik ekipmanlarının yanında, yepyeni motoruyla da dikkat çekiyor. 1.6 litre atmosferik 125 hp, 1.6 turbo Ecoboost 180 hp ve 1.6 litre 95 ve 115 hp iki farklı güçte dizel motorlarla satışa sunulan modeli sedan, hatchback ve stationwagon versiyonla beraber satılan, vergi ve yakıt avantajı olan 1.0 Ecoboost motor ile kullanıyoruz.
     <p>
      <strong>
       Sıradan tasarım
      </strong>
      <p>
       Focus, önceki nesilleri gibi dinamik bir tasarıma sahip olsa da rakiplerinin arasında çok çekici ve farklı bir tasarım sunmuyor. Önde LED gündüz farları, arkada ise yayvan stop grubu dikkat çekiyor. Focus’un 1.0 litrelik motora sahip olduğunu bagaj kapağındaki Econetic Technology logosundan anlayabilirsiniz. 4358 mm uzunluğundaki Focus HB, en büyük rakibi VW Golf’den 15,9 cm, Peugeot 308’den 8,2 cm ve Renault Megane’dan 6,3 cm daha uzun. Bu boyutlara rağmen Focus’un 316 litrelik bagaj hacmi tam bir facia. Comfort donanımda hacim 277 litreye düşüyor ki bu B sınıfı otomobil standartlarının bile altında.
       <p>
        Öncelikle Ford Focus’un iç mekânının donanıma göre farklılıklar gösterdiğini söyleyelim. En üst donanımlı test aracımızın iç mekânında malzeme kalitesi sınıfının en iyilerindendi. Otomobilin şık iç mekânı geceleri de çok iyi görünüyor. Değiştirilebilir renklerdeki LED ambians aydınlatmaları ortama farklı bir hava katmış. Sony ses sisteminin USB veya Bluetooth üzerinden verdiği sesin kalitesi çok iyi. Aracın direksiyonundan yol bilgisayarını, hız sabitleyiciyi, telefonunuz ve müzik sisteminizi yönetebilirsiniz. İç mekânda yeterli eşya gözü ve iri yolcular için bile ferah bir alan var. Focus’un yeni özelliklerinden biri de otomatik park asistanı. Klimanın altındaki bir tuşla kontrol ediliyor. Sistem yolun sağ veya sol tarafında araca uygun park yeri arıyor ve bulduğunda renkli bilgi ekranından sizi yönlendiriyor. Siz sadece gaz ve frene basarken direksiyonu Focus yönlendiriyor. Sistemin performansı gayet iyi.
        <p>
         <strong>
          Ödüllü motor
         </strong>
         <p>
          Benim de en merak ettiğim kısım aracın motoruydu ki hayal kırıklığına uğramadım. Turbo beslemeli 1.0 litrelik 3 silindirli motor 2012 ve 2013 yıllarının en başarılı motoru seçildi. Hacmine göre ürettiği güç Ferrari ve Lomborghini motorlarından bile daha yüksek. İlk çalışmada 3 silindirli olduğunu sesini gizleyemeyen Ecoboost ünite, yola çıktığınızda sessizleşiyor. 6000 d/d’de 125 hp güç üreten motor, 1400 d/d’den itibaren elde ettiği 170 Nm torku ile yerini alacağı 1.6 litrelik atmosferik motor ile benzer performans verilerine sahip.  Focus HB’i 11,4 saniyede 100 km/s hıza ulaştıran küçük dev 195 km/s’lik maksimum hız verisine sahip. Tüketimi ise 1,6 atmosferik motordan çok daha ekonomik. Test süresince 7,1 lt/100 km ortalama yakıt tüketen araç 6 vitesli manuel şanzımanı sayesinde uzun yolda ve düşük süratlerde çok ekonomik olabiliyor.
          <p>
           Küçük hacimli motorların en yenilerinden 1.0 Ecoboost ünite 3 silindirli motorların alışıldık ses ve titreşim sorununu aşmış. Hacmi nedeniyle bu motora önyargılı yaklaşmak çok büyük bir hata. Ford 1.0 Ecoboost motoru yeni Mondeo’da bile kullanacak. Vergi ve yakıt avantajına sahip bu motor Fiesta, Mondeo ve Connect gibi modellerde kullanıldığında ülkemizdeki dizel araçlara güzel bir alternatif olacağını düşünüyorum.
           <p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Fatih Adıbelli, 05 July 2013, 14:27
> Bir otomobil hakkında ancak bu kadar güzel ve yerinde bilgiler verilebilir. Elinize sağlık

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=35940), [web.archive.org (arşiv bağlantısı)](http://web.archive.org/web/20130804031018/http://www.aksiyon.com.tr:80/aksiyon/newsDetail_getNewsById.action?newsId=35940)
