# Lastikte etiket yeterli mi ?

*Alpay Sevim 2012.07.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Lastikler Avrupa’da olduğu gibi ülkemizde de Kasım 2012’den itibaren zorunlu olarak etiket ile satılacak. Michelin, etiketleme için yaptığı çalışmaları ve  iki yeni modelini İsveç’in başkenti Stockholm’de basına tanıttı.
  </font>
 </div>
 <div id="newsText">
  <font class="detail-text">
   <p>
    Etiketler ürünün yuvarlanma direnci, ıslak zeminde fren mesafesi ve dış gürültü seviyesi ile ilgili üç ana bilgiyi veriyor.  Ancak kazaların yüzde 70’i kuru zeminde olmasına rağmen bu konuda yol tutuş ve fren mesafesinden bahsedilmiyor. Lastiğin yuvarlanma direnci ve dolayısıyla emisyona olan katkısına dair bilgi verilirken, uzun ömürlülüğü ve kötü kullanıma karşı dayanıklılığından söz edilmiyor. Kazaların yüzde 25’inin yaşandığı ve ölüm oranlarının en yüksek olduğu viraj kazalarını engelleyen ‘virajda yol tutuş’ hakkında herhangi bir bilgi verilmiyor.
    <p>
     AB ülkelerinde 2016 yılına kadar bu üç kriterle devam edecek etiketleme sistemine önemli eleştiriler var. Bunlardan ilki; etikette belirtilen ıslak zeminde fren, yuvarlanma direnci ve gürültü dışında çok önemli ve hayati kriterlere hiç değinilmemesi. Bazı üreticilerin bu kriterleri maksimum olarak sağlamak ve tüketicilerin tercihini etkilemek için lastik ömrü, kuru fren mesafesi, sağlamlık gibi hayati diğer unsurları ihmal etme ihtimali tüketicileri korkutuyor. Örneğin lastik diş derinliği az olursa yuvarlanma direnci düşük olur; böylece daha az yakıt tüketirsiniz ama lastik ömrü çok daha kısa olur.
     <p>
      Diğer bir eleştiri, yeni lastikte görülen yüksek puanlı etiketlerin lastiğin kullanım ömrü boyunca devam edip edemeyeceğenin bilinmemesi. Kalitesiz lastik etikette gösterilen değerleri yeni alındığında sağlayabilirken çok kısa süreli kullanım sonunda bile ilk performansından eser kalmıyor. Kaliteli lastik ise etiket değerlerini tüm kullanım ömrü boyunca devam ettirebilir.
      <p>
       Michelin, etiket üzerinde belirtilmemiş olsa bile, lastiklerinin hem ıslak hem kuru zeminde, hem düz hem virajlı yolda güvenli olduğunu ve rakiplerine göre uzun ömrüyle beraber katedilen kilometreler boyunca performans kaybı yaşanmayacağını taahhüt ediyor.
       <p>
        Lastik etiketi nasıl okunur?
        <p>
         Yakıt verimliliği: Etiket üzerinde benzin pompasıyla simgelenir. Yuvarlanma direnci A-G arasında harflerle gösterilir. Bu kriterde iyi not alan lastikler az yakıtla daha çok gidebilirler. Yakıt verimliliğinden A alan bir lastik G alan başka lastiğe göre yüzde 7,5 tasarruflu olabilir.
         <p>
          Islak zeminde yol tutuş: Yağmur damlalarıyla gösterilen bu kriter, lastiğin ıslak zemindeki yol tutuşuna göre belirlenir. Tüm şartlar eşit sayıldığında ıslak zeminde A alan bir lastik ile G alan bir lastik arasında fren mesafesinde 18 metrelik bir fark olabiliyor.
          <p>
           Dış gürültü: Hoparlör sembolüyle anlatılan bu kriter, lastiğin yol ile teması sonucu çıkardığı gürültünün şiddetini gösterir. Tek dalga ile ifade edilen düşük gürültülü lastikler, üç dalga ile ifade edilen lastiklere göre dört kat daha sessiz çalışır.
           <p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A0248DD0A3DC7B665F5253A0969D2A1B?newsId=33062), [web.archive.org (arşiv bağlantısı)](http://web.archive.org/web/20130118080801/http://www.aksiyon.com.tr:80/aksiyon/newsDetail_getNewsById.action;jsessionid=A0248DD0A3DC7B665F5253A0969D2A1B?newsId=33062)
