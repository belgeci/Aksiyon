# Kaliteli lastik etiketleme ile ayırt edilecek

*Alpay Sevim 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Lastiklerin, kalite ve özellikleri gösteren etiketle satılmasına az kaldı. Lastik firmaları, önümüzdeki kasımda AB ve ülkemizde zorunlu olacak bu etiketlerle ilgili çalışmalara başladı. Ülkemizde 1961’den beri faaliyet gösteren, iki fabrikası, 1300 çalışanı bulunan ve Goodyear, Dunlop, Fulda, Sava ve Debica markalarını bünyesinde barındıran Goodyear, etiket hazırlıklarını tamamlayıp basına tanıttı. Uygulama, tüketicilerin lastikleri güvenlik, yakıt verimliliği, çevrecilik ve sessizlik kriterlerinde kolayca karşılaştırabilmesini sağlayacak. Goodyear Türkiye Tüketici Lastikleri Direktörü Sibel Raif, etiket uygulaması ve lastik sektörü ile ilgili sorularımızı cevapladı.
  </font>
 </div>
 <div id="newsText">
  <font class="detail-text">
   <p>
    <strong>
     -Etiketleme zorunluluğu pazarda dengeleri değiştirir mi?
    </strong>
   </p>
   <p>
    Goodyear 100 yılı aşkın süredir öncelikle güvenlik ve çevreye odaklanmıştır. Bu iki öğeyi destekleyen lastik etiketlemeyi de büyük bir memnuniyetle karşılıyoruz. Lastik etiketleme tüketicilere, kaliteli lastiği ayırt etmekte artı bir destek sunuyor. Tüketiciler ortak bir standart çerçevesinde lastikleri belirlenmiş performans kriterleri ile karşılaştırabilecek. Goodyear lastik performansını 50 farklı kriterle belirlese de etiketlerde bunlardan sadece üç tanesi yer alıyor. Yasal zorunluluk Avrupa’da 1 Kasım 2012 tarihinde başlıyor. Ülkemizde henüz yasal zorunluluk olmasa da biz bu tarihe hazırlıklarımızı yapıyoruz.
   </p>
   <p>
    <strong>
     -Ülkemizde de kış lastiği kullanma zorunluluğu ile ilgili yasa tartışması var. Bu yasa çıktığı takdirde Goodyear’a ve genel pazara nasıl yansır?
    </strong>
   </p>
   <p>
    Yasa, bugüne kadar, çıktığı her ülkede farklı sonuçlar verdi. Ülkedeki mevcut kış lastiği kullanım oranları, en belirleyici etken. Ülkemizde kış lastiklerinin toplam yenileme pazarındaki payı, son 5 senede yüzde 12’den yüzde 17’ye çıkmasına rağmen, hâlâ çok düşük. Dolayısıyla, böyle bir kanunun çıkmasının ciddi bir büyüme potansiyeli getirmesini bekliyoruz. Zaten bilinçli sürücüler +7 derecenin altında yaz lastiklerinin fren mesafesinin uzadığını, yalnızca karda ve buzda değil, kuru zeminde de güvenilir bir kış lastiğinin önemini biliyorlar. Tüketiciler bu yasayı bir zorunluluk olarak değil, güvenlikleri için bir önlem olarak görmeliler.
   </p>
   <p>
    <strong>
     -Bu gelişmeler ‘dört mevsim’ lastiklerin kullanımını ortadan kaldıracak mı?
    </strong>
   </p>
   <p>
    “Dört mevsim” lastiklerinde bazen tüketiciler yanlış yönlendirilebiliyor. Bazen ıslak zemin performansı iyi olan bazı yaz lastikleri, tüketicilere “Dört mevsim” olarak sunulabiliyor. Hâlbuki “Dört mevsim” lastikleri bambaşka bir teknoloji gerektiriyor. Goodyear’ın “Dört mevsim” lastikleri kış şartlarında da beklenen performansı gösterebiliyor. Biz bunu lastik üzerindeki “kar tanesi” sembolü ile gösteriyoruz. Hem yaz hem kış mevsiminde tek set lastik kullanmak isteyenler “Dört mevsim” lastiklerini tercih edebilir. Yine de kış şartlarının çetin olduğu bölgelerde “kış lastiği” kullanımını tavsiye ediyoruz.
   </p>
   <p>
    <strong>
     -Tüketicilerin lastik alma kriterlerini neler belirliyor?
    </strong>
   </p>
   <p>
    Lastik alma niyetindeki tüketiciler, ön araştırmayla marka tercihlerini yapıyorlar. Güvendikleri birinin tavsiyesi veya internet bu süreçte önemli bir rol oynuyor. Bayi tercihinde de tanıdıklık önemli. Araştırmalar tüketicilerin yarısının mağazaya geldiklerinde akıllarında birkaç markanın netleştiğini, yarısının ise bayinin tavsiyelerine göre karar verdiğini gösteriyor. Tüketiciler artık daha bilinçli olsa da karşılarında uzman bir personel görmek istiyor. Türkiye’de lastik satışlarının büyük çoğunluğu bayilerde yapılıyor. Goodyear olarak yeni kanallardaki gelişmeyi de yakından takip edip tüketicilere erişimde katma değer sağladığını düşündüğümüz noktada işbirliğine yönelik çalışmalar yapıyoruz.
   </p>
   <h3>
    <span>
     Lastik etiketi nasıl okunur?
    </span>
   </h3>
   <p>
    <img alt="" height="440" src="http://web.archive.org/web/20120923075413im_/http://medya.aksiyon.com.tr/aksiyon/2012/06/11/diraksiyon-5.jpg">
     Kasım 2012’de ülkemizde uygulanmaya başlanacak olan lastik etiketlerinde verilen üç kriteri anlayabilmek için şunları bilmelisiniz:
    </img>
   </p>
   <p>
    Yakıt verimliliği: Etiket üzerinde benzin pompasıyla simgelenir. Yuvarlanma direnci A-G arasında harflerle gösterilir. Bu kriterde iyi not alan lastikler az yakıtla daha çok gidebilirler. Yakıt tüketimi araç, hava, yol ve sürücü gibi birçok şarta göre değişir. Tüm bunlar eşit sayıldığında yakıt verimliliğinden A alan bir lastik G alan başka lastiğe göre yüzde 7,5 tasarruflu olabilir. E sınıfı bir lastik yerine, B sınıfı almak tüketiciye lastik ömrü boyunca 500 TL tasarruf ettirebilir.
   </p>
   <p>
    Islak zeminde yol tutuş: Yağmur damlalarıyla gösterilen bu kriter, lastiğin ıslak zemindeki yol tutuşuna göre belirlenir. Islak zeminde tutunma azalır, fren mesafesi uzar, dolayısıyla kazalar artar. Tüm şartlar eşit sayıldığında ıslak zeminde A alan bir lastik ile G alan bir lastik arasında fren mesafesinde 18 metrelik bir fark olabiliyor. Dört araç boyu kadar erken durabilmek, acil bir frende bir yayaya çarpmak ile çarpmadan durabilmek arasındaki çizgiyi belirleyebilir.
   </p>
   <p>
    Dış gürültü: Hoparlör sembolüyle anlatılan bu kriter, lastiğin yol ile teması sonucu çıkardığı gürültünün şiddetini gösterir. Hoparlör sembolünün yanındaki tek ses dalgası, lastik sesinin yasal sınırın 3 desibel altında olduğunu gösterir. İki ses dalgası, lastiğin yasal sınır ile bu sınırın 3 desibel altı arasında olduğunu gösterir. Üç ses dalgası ile yasal sınırın üstünde olduğunu ifade eder. Tek dalga ile ifade edilen düşük gürültülü lastikler, üç dalga ile ifade edilen lastiklere göre dört kat daha sessiz çalışır.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Refik Oğuz ÇEVREK, 13 June 2012, 10:41
> Lastikler aşınır. Aşınan bu tozlar havaya karışır ve biz bunları teneffüs ederek kanser oluruz. Araçlar havayı ve yeri ısıtır. Bu da dünyanın ısınmasına neden olur. Bu da dünya için bir felakettir. Otomotiv sektörünün tamamen ortadan kaldırılması gerekir. Buna uçaklar  ve gemiler de dahildir. Anlaya...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32817), [web.archive.org (arşiv bağlantısı)](http://web.archive.org/web/20120923075413/http://www.aksiyon.com.tr:80/aksiyon/newsDetail_getNewsById.action?newsId=32817)
