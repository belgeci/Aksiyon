# 4+4’e hazır olun

*Alpay Sevim 2012.08.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkler sedan araçları seviyor. Asyalı genlerimizin ve geçmişten gelen alışkanlıkların da etkisiyle ülkemizde araç satışlarının yüzde 50’sinden fazlasını B ve C sınıfı sedanlar oluşturuyor. B ve C sınıflarının tam ortasında B+ diyebileceğimiz Fiat Linea, Hyundai Accent Blue, Honda City, Kia Rio vardı. Bu dört araca Avrupa’dan çok dişli dört rakip geliyor.
  </font>
 </div>
 <div id="newsText">
  <font class="detail-text">
   <p>
    <strong>
     Seat Toledo:
    </strong>
    Daha önce iki jenerasyonda 860 bin adet üretilen Seat Toledo yeni versiyonunda 4.48 m uzunluğa ve 2602 mm dingil mesafesine sahip. Anavatanı İspanya ve Portekiz’de kasım ortalarında, ülkemizde ise 2013 yılında yollara çıkacak. Sedan gibi görünen araç, açtığınızda arka koltuklara da ulaşma imkânı sunan büyük bagaj kapağı sayesinde aslında liftback karoser yapısında. Yeni Seat Toledo’da Volkswagen grubunun tüm markalarında kullanılan tanıdık motorlara yer verilecek. 1.2 TSI ve 1.4 TSI benzinli motor ailesini, 1.6 TDI ise dizel motor gamını oluşturacak. 7 ileri çift kavramalı DSG şanzımana da yer verilecek olan yeni Toledo’da benzinli motorlar 75-122 bg arasında, dizel motorlar ise 90-105 bg arasında güç sunacak.
   </p>
   <p>
    <strong>
     Citroen C-Elysee:
    </strong>
    2012 yılının son çeyreğinde dünyada ilk olarak Türkiye’de satışa sunulacak. Araç global bir ürün olduğu, dolayısıyla her türlü yol koşullarında kullanılacağı için tasarım süresince, farklı ülkelerdeki zorlu yol şartlarında uzun süreli ve yüksek kilometreli kullanımlarla test edilmiş. Peugeot 301 ile aynı platformda, aynı fabrikada ve aynı motorlarla üretilen Citroen C-Elysee 4.43 m uzunluğa, 1.71 m genişliğe ve 1.47 m yüksekliğe sahip. 2.65 m’lik bir dingil mesafesi ve 506 lt bagaj hacmi sunuyor.  Aracın 72 bg gücündeki yeni VTi motoru 5-ileri manuel veya otomatik şanzıman seçenekleriyle sunulurken tüketimi 100 km’de 5 lt olarak veriliyor. Citroen C-Elysee şu ana kadar altı milyon araçta kullanılan ve 4,1 lt/100 km’lik ortalama tüketim değerine imza atan 1.6 HDi (92 bg) motor seçeneği de sunuyor.
   </p>
   <p>
    <strong>
     Skoda Rapid:
    </strong>
    Bu otomobil zarif, sade, şık ve kullanışlı. B sedan sınıfındaki en geniş iç ve bagaj hacmini sunuyor. Fabia’dan büyük, Oktavia’dan küçük. Rakiplerine göre daha geniş iç hacmi, başarılı fiyat-performans oranı, kapsamlı güvenlik donanımları ve VW grubundan tanıdığımız verimli ve performanslı motorları ile segmentindeki ithal araçların lideri olmaya aday. Rapid, 4.48 metre uzunluk ve 1.7 metre genişliği ile sınıfının en iyilerinden biri. Cruise kontrol, karartılmış yan camlar, ısıtmalı ön koltuklar, arka park asistanı, elektronik kontrollü klima, geniş bilgi ekranı ve çok fonksiyonlu direksiyon, Rapid’in konfor donanımları. Rapid’de 1.2 litre hacmindeki TSI motor 86 ve 105 bg gücünde sunuluyor. Otomatik isteyenlere 7 ileri DSG şanzımana sahip 1.4 TSI 122 bg benzinli seçeneği de var. Dizel motor seçenekleri ise common rail enjeksiyon sistemine sahip 1.6 TDI 90 ve 105 bg. Dizel otomatik isteyenler ise 2013 yılının ikinci yarısını beklemek zorunda.
   </p>
   <p>
    <strong>
     Peugeot 301:
    </strong>
    Peugeot’nun en önemli modellerinden biri olacağını düşündüğümüz 301, sıcak ve soğuk iklim, kötü yol koşulları, arızalı sürücüler ve hor kullanım gibi en zorlu şartlara göre geliştirilmiş. 4.44 m uzunluğundaki aracın aks mesafesi 2.65 m. Aracın arka koltuklarında ferah bir diz mesafesi ve 506 litrelik bagajı var. Motor serisi, markanın yeni 3 silindirli 1.2 VTi motoru, yıllardır kendini kanıtlamış 92 bg gücünde 1.6 HDi turbo dizel ve 115 bg gücünde 1.6 VTi ünitelerden oluşacak. 301 Peugeot’nun global modellerinden olduğu için aynı anda Türkiye, Orta ve Doğu Avrupa, Rusya, Ukrayna, Yunanistan, Ortadoğu, Körfez ve Afrika ülkeleri ve bazı Güney Amerika pazarları gibi çok yerde satışa sunulacak.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-33381-44e-hazir-olun.html), [web.archive.org (arşiv bağlantısı)](http://web.archive.org/web/20130601093115/http://aksiyon.com.tr/aksiyon/haber-33381-44e-hazir-olun.html)
