# Devir değişti artık

*Alpay Sevim 2011.10.17*

<font class="agenda2NewsSpot">
 Birçok fuarda Çinli mühendislerin Avrupalı firmalarca üretilen ürünleri nasıl didik didik ettiklerine, en ince ayrıntısına kadar incelediklerine defalarca şahit oldum.
</font>
<font class="newsDetail">
 <p>
  Ellerindeki not defterleri, kalemler, kameralar, cetveller ve fotoğraf makineleri ile her türlü ayrıntıyı hem görüntülüyor hem de not alıyorlardı. Çinli firmaların inceledikleri ve ayrıntılarını öğrendikleri araçları hızlı bir biçimde kopyalayıp pazara sunduklarını da defalarca gördük. Otomobil sektörü ise bu durumun tüm tüketicilere yansıyan en bariz örneği. Öncesinde Korelilerin, daha da öncesinde Japonların aynı şekilde Avrupalı markalardan teknoloji ve tasarım bilgisi alma çabaları da bilinen gerçekler. Ancak son dönemde Uzakdoğulu markalar büyük bir ivme ile Avrupalı rakiplerine yetişti, yetişiyor. Video paylaşım sitelerine düşen bir videoda bu durum çok açık bir biçimde görülüyor. 64. Frankfurt Otomobil Fuarı’nda çekilen görüntünün başrolünde otomobil konusundaki üstünlükleri ile bilinen Almanların en büyük araç üreticisi VW Grup’un CEO’su Martin Winterkorn var. Winterkorn, videoda Hyundai i30’un her yerini dikkatle inceliyor. Kalemi ile i30’un bagaj tutamağının derinliğini ölçüyor. Aracın içine de binen Winterkorn direksiyon derinlik ayarı mekanizmasının sessizliğini denedikten sonra “Tıkırdamıyor” yorumunu yapıyor. Bu, aslında bir açıklama değil. Winterkorn, VW’nin efsaneleşmiş modeli Golf’ün rakibi olan Hyunda i30’un sessiz mekanizmasını gördükten sonra grubun otomobil tasarım sorumlusu Klaus Bischoff’u çağırıyor ve “BMW yapamadı, biz yapamadık ama bu tıkırdamıyor.” diyor. Bischoff, bunu yapabildiklerini ama yüksek maliyeti nedeniyle kullanmadıklarını söylüyor. Winterkorn, aracın iç ölçülerinden bazılarını da kurmayları ile birlikte ölçmeyi ihmal etmiyor. Hyundai’nin, bu görüntüleri bir reklam filminde kullanması fikrinin kimseyi şaşırtmayacağı konuşuluyor.
 </p>
 <p class="MsoNormal">
  Hyundai, Almanya’da her zaman ucuz ve düşük kaliteli araç üreticisi olarak görülüyordu. Bu video bize artık beğenilmeye de başladığını gösteriyor. Gelecek yıllarda Uzakdoğu fuarlarında ellerinde kamera ve cetvellerle Avrupalı mühendisler ve tasarımcılar görür müyüz bilinmez.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=DD171ECFBC1365498C8AE11513CD5AC5?sectionId=286&newsId=30754), [web.archive.org (arşiv bağlantısı)](http://web.archive.org/web/20111120041621/http://www.aksiyon.com.tr:80/aksiyon/newsDetail_getNewsById.action;jsessionid=DD171ECFBC1365498C8AE11513CD5AC5?sectionId=286&newsId=30754)
