# Türkiye bu ikizleri çok sevecek

*Alpay Sevim 2013.02.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Peugeot-Citroen grubunun ikizleri büyük bagajları, geniş iç hacimleri ve ekonomik motorlarıyla tam Türk insanının aradığı otomobiller. Rusya, Ukrayna, Yunanistan, Ortadoğu, Afrika ve bazı Güney Amerika ülkelerinde de satışa sunulacak modellerin Türkiye’deki başlangıç fiyatı 30 bin lira.
  </font>
 </div>
 <div id="newsText">
  <font class="detail-text">
   <p>
    <img alt="" height="188" src="http://web.archive.org/web/20130425183840im_/http://medya.aksiyon.com.tr/aksiyon/2013/02/04/diraksiyon-(4).jpg">
     Peugeot-Citroen (PSA) grubu; Chevrolet Aveo, Fiat Linea ve Hyundai Accent Blue gibi otomobillerin yarıştığı kompakt (orta sınıf) sedan pazarına iki yeni araçla girdi. Fransız grup, bu segmentte Peugeot 301 ve Citroen C-Elysee modelleri ile pazardan pay almaya çalışıyor. İki model birbirine o kadar benziyor ki onlar için ‘ikizler’ demek mümkün.
     <p>
      İspanya Vigo’da, PSA grubunun Fransa dışındaki en büyük tesislerinde üretilen araçlar bazı tasarım değişiklikleri ile birbirinden ayrılıyor. Önde krom tasarım ve logo ile 301’e göre daha ihtişamlı gözüken C-Elysee arka far grubunda da 301’den biraz daha farklı. Teknik olarak B sınıfında yer alan ikizler, boyutları ile C sınıfı araçlarla yarışabilecek kapasitede. 4,43 metre uzunluk,  1,71 metre genişlik, 1,47 metre yükseklik ve 2,65 metrelik dingil mesafesi ile sınıfındaki en ferah iç hacme sahipler. Arka koltuklardaki 120 mm diz mesafesi bu ferahlığın ve uzun yolculuklara verilen önemin göstergesi. İkizlerin 506 litrelik bagaj hacmi geniş bir aileye yetecek seviyede.
      <p>
       VERİMLİ MOTORLAR
      </p>
      <p>
       Araçta 1,2 litre hacminde 72 beygir güç (hp) ve 1,6 litrelik 115 hp benzinli motorlarla birlikte, 1,6 litre 92 hp dizel motor seçeneği de sunuluyor. Dizel modeller sadece 5 ileri manuel vitesle alınabilirken 1,6 benzinli modelde otomatik vites seçme imkânı var. Her iki modelde de ülkemizde daha çok talep göreceğini düşündüğüm dizel motoru kullandım. 1,6 litrelik HDi ünite 92 hp gücünde ve 230 Nm tork değerine sahip. İkizlere gayet başarılı bir performans sunan motor, yakıt tüketimi açısından da çok başarılı. 1,6 HDI versiyon 4,9 lt/100 km ortalama yakıt tüketim verisine sahip. 1500 km’ye yaklaşan kullanımımda bu değerlere ulaşmakta zorlanmadım.
      </p>
      <p>
       SERT PLASTİK, BOL DONANIM
      </p>
      <p>
       İç mekânda sert plastiklerin hâkimiyeti var. Bu hissiyatın en büyük sorumlusu vites kolunun yanına konumlandırılan cam açma kapama düğmeleri. Dacia ve benzeri ucuz otomobil kategorisindeki modellerden alışık olduğumuz bu durum maliyet düşürme çabalarının bir sonucu. Orta konsolu rakiplerine kıyasla daha iyi görünen ikizlerin USB, AUX ve Bluetooth üzerinden müzik çalabilen multimedya sistemini çok beğeneceksiniz. Havalandırma kapaklarının etrafındaki parlak siyah kaplamalar ve torpido gözünün üzerindeki alüminyum çıta ile görünüm biraz daha zenginleştirilmiş. Altı düzleştirilmiş direksiyon simidi ele iyi oturuyor ve kullanımı konforlu. Direksiyonun arkasındaki kontrol elemanları ile hız sabitleyici ve müzik sistemi kullanılabiliyor; ama direksiyonun derinlik ayarı yok.
       <p>
        PSA grubunun ikizlerinde donanım zengin. Elektrik destekli direksiyon, ABS, ESP, ön ve yan hava yastıkları, 16 inç alüminyum jantlar, yarı otomatik klima, hız sabitleyici, USB girişi gibi ihtiyaç duyulan temel donanımlar var. Gösterge paneli kırmızı ışıklı siyah zeminli ve klasik analog, ortada ise dijital bilgi kutucuğu var. Aracı ilk kez kullanıyorsanız elektrikli dikiz aynalarının ayar butonunun direksiyonun sol alt yanında, diz kapağına yakın bir yerde olması sizi şaşırtabilir.
        <p>
         SÜRÜŞ KALİTASİ YETERLİ
        </p>
        <p>
         İkizlerin yalıtımı başarılı olsa da düşük hızlarda dizel motorun sesi, 100 km üzerindeki hızlarda ise rüzgâr sesi kabin içine yansıyor. Dizel araçların hızlanmaları çok başarılı, yol tutuşları ise yeterli seviyede. Virajlı yollarda biraz yana yatmasına rağmen ikizlerin her donanım seviyesinde standart olarak sunulan ESP, güvenliği artırıyor. Test araçlarımızın vites geçişleri sarsıntısız ve rahattı. 0-100 km/s hızlanması 11,2 saniye süren otomobillerin son hızları 180 km/s. İkizlerin klimaları sıcaklığı, fan seviyesini ve üfleme yönünü dijital olarak gösterse de ayarlamaları manuel olarak yapılıyor. Fransız kardeşler, hedef pazarların kötü yol şartları dikkate alınarak çok uzun yol testlerine tabi tutulmuş. Bunun sonucunda oluşturulan süspansiyon ayarları Tekirdağ gibi yolları delik deşik olan şehirde bile konforunuzun fazla bozulmasını engelleyebilecek kadar başarılı. PSA grubu, testler esnasında araçların dayanıklılık ve mekanik sağlamlık olarak da geliştirildiğini ifade ediyor.
         <p>
          OTOMOBİL KEYİF VERMELİ
         </p>
         <p>
          Peugeot 301 ve Citroen C-Elysee, C segmentinde sedan otomobil almak isteyen ancak bu segmentin yükselen fiyatları yüzünden daha düşük fiyatlı araç arayanlara hitap ediyor. Türkiye’nin gelir dağılımına ve satılan otomobillere baktığımızda en kalabalık müşteriler bu grupta. Fransız ikizler ekonomik motorları, geniş hacimleri, modern tasarımları ile bu sınıfın lideri Fiat Linea’dan müşteri kapmaya çalışıyorlar. Ticari kullanım, kiralama veya filo için araç arayanlara Fransızların sunduğu seçenekler çok cazip. Ben 35-40 bin TL civarı bir bütçeyle kişisel kullanım için geniş bir sedan araç arıyor olsaydım ne yapardım? C sınıfına erişemeyen müşterilere düşük fiyatlı bir seçenek olması için üretilmiş bu sınıf yerine birkaç yaşında ama daha keyifli ve oturaklı bir kullanım sunan ikinci el C sınıfı bir aracı tercih ederdim. Bence otomobil biraz da keyif vermeli.
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-34774-turkiye-bu-ikizleri-cok-sevecek.html), [web.archive.org (arşiv bağlantısı)](http://web.archive.org/web/20130425183840/http://aksiyon.com.tr/aksiyon/haber-34774-turkiye-bu-ikizleri-cok-sevecek.html)
