# Bir km otomobil keyfi, bir ekmeğe bedel

*Alpay Sevim 2012.08.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2000’li yıllardan sonra üst üste satış rekoru kıran otomobil dünyasında her bütçeye göre araç bulabilmek mümkün. 20 yıl önce aile babalarının alabildiği araçlara artık üniversiteden yeni mezun olmuş geçler dahi kolayca sahip olabiliyor. Ancak unutulan bir şey var. Otomobilin bütçemize maliyeti sadece aracı alıp yakıtı koymakla sınırlı değil. Yeni başlayanlar için bir otomobilin 5 yıllık bütçesini sizler için derledik. Rakamlar bizi de çok şaşırttı.
  </font>
 </div>
 <div id="newsText">
  <font class="detail-text">
   <p>
    Genelde otomobil kullanıcıları en önemli giderin araç alım bedeli ve akaryakıt gideri olduğunu düşünür. Araçlarının ne kadar az yaktığından övgüyle bahseder, aracı 100 lira ucuza almak için komşu illerdeki bayileri bile araştırır, daha da az yakıt tüketsin diye türlü türlü yollar dener. Bu hesaplamalar genellikle otomobilin fiyatı ve ne kadar yakıt tükettiğinden ibarettir. Diğer masraf kalemleri çok önemliymiş gibi görülmez. Biz otomobil için yapılan harcamaları net olarak görebilmek için 4 farklı araç tipini örnek olarak seçtik ve maliyetlerini hesapladık.
    <p>
     İlki; B sınıfı Ford Fiesta, Renault Clio, Opel Corsa, Hyundai i20 muadili 1.4 litre, atmosferik benzinli motorlu bir sedan veya hatchback türü otomobil. İkincisi; C sınıfı Kia Cee’d, VW Golf, Ford Focus, Hyundai i30 muadili, 1.6 litre turbo dizel motorlu, düz vites araç. Üçüncüsü; Nissan Qashqai, Hyundai iX35, Kia Sportage muadili, 1.6 litre atmosferik benzinli motorlu, manuel vitesli bir crossover. Sonuncu aracımız ise 2.0-2.5 litre aralığında turbo dizel motorlu Toyota Hilux, Mitsubishi L200, Isuzu D-Max veya SSangyong Korando Sports’a denk olabilecek 4x2 bir pickup.
     <p>
      Bu araçları birbirleriyle karşılaştırmak, elma-armut karşılaştırmasına benziyor. Boyutları, motor hacimleri, güçleri ve kullanım amaçları birbirinden çok farklı. Bizim amacımız araçları karşılaştırmak değil, tüketicilerin büyük bir çoğunluğuna hitap edebilecek en geniş alanda seçenekler sunmak. B sınıfı ile gençleri, şehir içinde araç kullananları, bütçesi daha kısıtlı olanları ve küçük aileleri hedefliyoruz. C sınıfı ise uzun yola da çıkan, konforuna daha düşkün, daha geniş iç hacim ve daha çok güvenlik isteyenler için güzel ve şık bir seçenek. Crossover bir araç seçmemizin nedeni, bu sınıfın klasik otomobillere alternatif olarak hızla büyümesi. C sınıfı otomobil özelliklerine ek olarak daha yüksek, işlevsel ve gösterişli olan bu sınıfın fiyatları biraz yüksek olduğu için alıcısından çok daha fazla meraklısının olduğunu tahmin ediyoruz. Son olarak arazi araçları ile ticari araçların tam ortası diyebileceğimiz bir pickup seçtik. Ülkemizdeki yüksek vergilerden en az etkilenen (ÖTV yüzde 1) sınıf olan pickup araçlar, bazı dezavantajları olsa da, verdiğiniz paranın karşılığını en fazla aldığınız otomobiller.
     </p>
     <p>
      <img alt="" height="348" src="http://web.archive.org/web/20120925074210im_/http://medya.aksiyon.com.tr/aksiyon/2012/08/06/diraksiyon.png">
       <p>
        <span>
         <strong>
          Yeni araç keyifli ve maliyetli
         </strong>
        </span>
        <p>
         Şimdi gelelim hesaba. Otomobilin ücretini krediyle veya nakit olarak ödediniz. Kredi maliyetini, kredi tutarı ve vade çok değişken olabileceğinden hesabımıza dahil etmedik. Benzer sınıfta bulunan, aynı hacimde motorlar kullanan otomobillerin fiyatları, boyutları, ağırlıkları ve yakıt tüketimleri birbirine yakındır. Biz karşılaştırmamız için firmaların kataloglarında vermiş olduğu şehir içi tüketim verisini yüzde 5 yukarı yuvarladık. Kasko değerlerini, 30 yaşında kaza sicili temiz bir kullanıcıya göre belirledik. Bakım fiyatlarını servislere sorup ortalamasını aldık. Trafik sigortası ücretleri de İstanbul’da yaşayan, sicili temiz kullanıcımız için alınan ortalama fiyatlar. Otomobilleri 5 yılda iki defa, pickup aracı ise ticari araç sınıfında olduğu için her yıl muayene ettirdiğimizi ve araçların hiç arıza yapmadığını varsaydık. Araçları 5 yıl boyunca hiç yıkatmadık ve hiç otopark parası da ödemedik. Trafik kurallarına da harfiyen uyduğumuz için hiç trafik cezası yemediğimizi varsaydık. Küçük kazalar yapmadık, ayna veya tampon değiştirmedik, lastiğimiz de hiç patlamadı. Enflasyonu ve akaryakıt fiyatlarındaki değişimleri de öngöremediğimiz için hesaba katmadık. İdeal koşullarda, hiçbir sorun yaşamadan, ortalama kullanıcı ve ortalama maliyetlerle bu araçların her biri ile yılda 20 bin, 5 yılda da toplam 100 bin km yol yapıp araçları sattığımızı varsaydık. Yapmış olduğumuz pazar araştırmalarında 5 yaşındaki ve 100 bin km yol yapmış bir aracın, 0 km olandan yüzde 50 daha ucuza satılabildiğini gördük.
         <p>
          Araçları 5 yıl 100 bin km kullanıp yaptığımız harcamaları hesapladık. Elimizdeki eski aracı satıp toplam maliyetten düştüğümüzde B sınıfı aracın 5 yıl 100 bin km kullanım sonucunda toplam maliyeti 66 bin 750 TL, aylık maliyeti ise 1113 TL oldu. C sınıfı otomobil dizel olduğu için yakıt tasarrufunun etkisiyle biraz daha hesaplıydı. Toplam harcamamız 62 bin 530 TL oldu. Aylık olarak 1042 TL harcadığımızda ortalama C sınıfı dizel bir otomobille 5 yıl yolculuk yapabiliyormuşuz. Crossover araç daha ağır olduğu için yakıt tüketimi de fazlaydı. Aracın fiyatı daha fazla ve sigorta bedelleri de bu fiyatla orantılı olduğu için daha yüksek çıktılar. Aracı satarken de kaybımız arttı ve toplam maliyetimiz 91 bin 390 TL, aylık olarak ise 1523 TL odu. Pickup araç içlerinde en ağır, en güçlü, torku en yüksek ve en çok amaçlı araç olmasına rağmen ilk satın alma maliyetinin düşük olması sayesinde toplamda 77 bin 735 TL harcama ile aylık olarak 1296 TL karşılığında beş yıl boyunca hizmet verebiliyor.
          <p>
           <span>
            <strong>
             Hesabınızı iyi yapın
            </strong>
           </span>
           <p>
            Değerlendirmenin en ilginç yanı, bu otomobillerden biri ile 1 km yol yapmanın maliyetinin ortalama bir ekmeğe eşdeğer olduğunu görmemizdi. B sınıfı otomobille yapmış olduğumuz 1 km yol 0,67 TL’ye mal olurken, arazi aracı kıvamında yolculuğun km maliyeti 0,9 TL’yi buldu.
            <p>
             Yeni bir otomobil almak isteyen herkesin yapacağı her bir km için bir ekmek parası harcamış olacağı bilgisini aklımızda tutarak bu maliyetleri nasıl düşürebileceğimizi düşündük. İkinci el araç alabiliriz, aracı az kullanıp az yakıt ve az lastik tüketebiliriz. Risk alıp kasko yaptırmayıp aracı trafik sigortası ile kullanabiliriz. Bakımları servis yerine tanıdık ustalara yaptırır, otomobilimizi temiz kullanır, arıza çıkmaması için dua edebiliriz. Otomobili satarken de aracımızın marka ve modeline göre hangi ilde daha fazla rağbet gördüğünü öğrenir, orada satıp zararımızı azaltmaya çalışabiliriz.
             <p>
              Kişi başına düşen ortalama gelirin 14 bin dolar olduğu ülkemizde bir otomobil, ortalama bir kişinin kazancının tamamını tüketebiliyor. Otomobilin ihtiyaç olduğu ve bizlere çok keyif verdiği gerçeğini bir yana, maliyetlerini ve hâlâ gelişmeye çalışan bir ülke olduğumuz gerçeğini diğer yana koyduğumuzda size bir tavsiyemiz var. Yeni başlayanlara ve kredi ile araç alacaklara, arzularının esiri olanlara işin satın alma ile bitmediğini, toplamda yapmış olacakları harcamaları da göz önünde bulundurarak bütçe yapmalarını tavsiye ediyoruz.
              <p>
              </p>
             </p>
            </p>
           </p>
          </p>
         </p>
        </p>
       </p>
      </img>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=DA1296504019D0EF2169FB4AAEF96D81?newsId=33279), [web.archive.org (arşiv bağlantısı)](http://web.archive.org/web/20120925074210/http://www.aksiyon.com.tr:80/aksiyon/newsDetail_getNewsById.action;jsessionid=DA1296504019D0EF2169FB4AAEF96D81?newsId=33279)
