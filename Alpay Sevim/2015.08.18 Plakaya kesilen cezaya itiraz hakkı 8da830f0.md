# Plakaya kesilen cezaya itiraz hakkı

*Alpay Sevim 2015.08.18*

<div class="pNewsDetailMainContent ctx_content" itemprop="articleBody">
 <p>
  Hatay’da bir vatandaş plakasına kesilen ve adresine gönderilen 1.407 TL’lik trafik cezasına itiraz etti. Cezanın kesildiği gün ve saatte aracını kullanmadığını, bu sebeple de plakasına kesilen cezayı kabul etmediğini belirtti. Anayasa Mahkemesi’ne kadar uzanan davada, araç sahibi haklı bulundu, hak ihlali tespit edildi.
 </p>
 <p>
  Emsal oluşturabilecek karar sayesinde araç sahiplerinin sorumlu tutulduğu trafik cezalarına itiraz hakkı doğuyor.  Karar, taksi şoförleri ve plaka sahiplerini yakından ilgilendiriyor. Ticari taksilerin neredeyse hiçbiri plaka sahibi tarafından kullanılmıyor. Plakaya kesilen cezalarda aracın şoför tarafından kullanıldığı belgelenirse, plaka sahibi cezadan sorumlu tutulamayacak. Ceza, o zaman diliminde çalışan şoföre rücu edilecek.
 </p>
</div>


Kaynak: [www.aksiyon.com.tr](http://www.aksiyon.com.tr:80/7-vites/plakaya-kesilen-cezaya-itiraz-hakki_552018), [web.archive.org (arşiv bağlantısı)](http://web.archive.org/web/20151020020046/http://www.aksiyon.com.tr:80/7-vites/plakaya-kesilen-cezaya-itiraz-hakki_552018)
