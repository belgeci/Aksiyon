# Durmayan otomobil pazarı!

*Alpay Sevim 2013.07.08*

<div class="pNewsDetailMainContent ctx_content" itemprop="articleBody">
 <p>
  Otomobil satışları, ülkemizdeki ekonomik gelişmelere paralel olarak yıllık 1 milyon adede doğru ilerliyor. Peki, her gün 2 binden fazla aracın trafiğe çıktığı Türkiye’de hangi otomobiller ne tür gerekçelerle alınıyor?
 </p>
 <p>
  Tüketiciler, birçok kriter ve tecrübenin harmanlanması sonucunda otomobil almaya karar veriyor. Otomobil şirketleri bile bunların neler olduğunu tam olarak bilemiyor. Bu kriterlerin psikolojik olarak daha önceki tecrübeler, ailevi ihtiyaçlar, çevresel duyumlar ve ekonomik durumla ilintili olduğunu söyleyebiliriz. Uzmanlar, otomobil alırken, psikolojik ihtiyaçlar ile pratik ve kullanıma dayalı ihtiyaçların dengelenmesi gerektiğini söylüyor. Belirli bir marka veya modeli almak için insanlar kendilerini duygusal olarak motive ediyor.
  <p>
   Tutku ve ihtiyaçların bileşimi sonucu 2012 yılında ülkemizde toplam 750 bin otomobil satılmıştı. Firmalar, yılın başında 2013 için yine benzer satış rakamları beklediklerini açıkladı. Yılın ilk aylarında hızlanan satışlar sonucu pazar, beklentilerini önce 780 bine ardından 800 bine, son olarak da 850 bine revize etti. ODD (Otomotiv Distribütörleri Derneği) tarafından yılın ilk altı aylık sonuçları açıklandığında pazarda ilginç değişimlerin olduğunu gözledik. Öncelikle otomobil ve hafif ticari araç pazarı, 2013 yılı ilk altı ayında yüzde 12 arttı. Otomobil pazarı yüzde 19 artarken, hafif ticari araç pazarı yüzde 7 azaldı ki, bu tüketicilerin ticari araçları otomobil olarak kullanmaktan yavaş yavaş vazgeçtiğini gösteriyor. Türkiye otomobil ve hafif ticari araç toplam pazarı 2013 yılı Ocak-Haziran döneminde önceki yıla göre yüzde 12 artarak 381 bin 743 adet oldu. 2012’de toplam satış 340 bin 632 adetti. Otomobil satışları ise önceki yıla göre yüzde 19 artarak 292 bin 106 adet oldu. 2012 yılında rakam 244 bin 490’dı. Hafif ticari araç pazarı 2013’ün  ilk altı ayında geçen yıla göre yüzde 6,7 azalarak 89 bin 637’ye indi. Geçen yıl 96 bin 142 adetlik satışa ulaşılmıştı.
   <p>
    <strong>
     Küçük dizel motora hâlâ âşığız!
    </strong>
    <p>
     2013 yılı Ocak-Haziran dönemi otomobil pazarında motor hacmine göre en yüksek pay yüzde 93,7 oran ve 273 bin 776 adet ile yine 1600cc altındaki otomobillerde. Ardından yüzde 5,4 ile 1600-2000cc aralığındaki otomobiller ve yüzde 0,8 pay ile 2000cc üstü araçlar geliyor. 2012 yılı aynı dönemine göre 1600cc altındaki otomobillerde yüzde 21,5 ve 2000cc üstünde yüzde 5,4 artış görülürken, 1600-2000cc aralığında yüzde 5,9 azalma var. 2013 Ocak-Haziran döneminde dizel otomobil satışlarının payı yüzde 59,3’e, otomatik şanzımanlı otomobillerin payı ise yüzde 37,2’ye ulaştı. Satılan otomobillerin yüzde 86’sı vergi oranları düşük olan A, B ve C segmentlerindeki araçlardı.  En çok satış yüzde 51,4 ile C segmentiydi (150 bin 89 adet). 10 yıl öncesinde pazarın yüzde 80’ine sahip olan sedan araçların payı yüzde 43,8’e düştü. Sedan otomobilleri yüzde 38,8 pay ve 113 bin 410 satış ile HB ve yüzde 11,3 pay ve 32 bin 870 adet satış ile SUV araçlar takip etti. 2013 Ocak-Haziran döneminde dizel otomobil satışları geçen yılın aynı dönemine göre yüzde 20,5 oranında arttı. Segmentlere göre değerlendirildiğinde, en çok satışa yüzde 51,4 pay alan C segmenti ve ardından yine yüzde 34,3 pay ile B (100 bin 149 adet) segmenti ulaştı. Kasa tiplerine göre en çok tercih edilen gövde tipi yine Sedan otomobillerdi (yüzde 43,8 pay, 127 bin 921 adet). Ülkemizde aynı dönemde 85 kW altı 26 adet elektrikli otomobil satışı gerçekleşti. Bu rakam geçen yıl 51’di.
     <p>
      <strong>
       Pazar nasıl büyüdü?
      </strong>
      <p>
       Türkiye’de ilk beş ayda büyüyen pazarın en önemli dinamikleri kredi kuruluşlarının not artırımları ve Merkez Bankası’nın borçlanmayı kolaylaştırmasıydı. Böylece tüketici güven endekslerindeki toparlanma haziran ayına kadar alımları tetikledi. Kolay borçlanma imkanı otomobil satışlarını destekleyen ikinci unsurdu ama ekonomimizin düşük büyüme oranı ticari araç satışlarını olumsuz etkiledi. Haziran ayına geldiğimizde Gezi Parkı olayları, Amerikan Merkez Bankası FED’in 2014 yılı içerisinde tahvil alımlarını durdurma ihtimali, dolar kurundaki yüzde 10 yükselme ve altın fiyatlarındaki yüzde 20’ye varan düşüş tüketicilerin güvenini sarstı ve satın almayı geciktirenlerin sayısı arttı.
       <p>
        <strong>
         Avrupa’da durum
        </strong>
        <p>
         27 AB ülkesinde 2013 yılı Ocak-Mayıs döneminde pazar yüzde 6,8 daraldı ve satışlar 5 milyon 973 bin oldu. En sert düşüş yüzde 28,9 ile Hollanda’da, ardından yüzde 19,9 ile Finlandiya’da ve yüzde 19,1 ile Romanya’da görüldü. Daralma yaşayan diğer ülkeler arasında, İrlanda, İtalya, Çek Cumhuriyeti, Fransa, İsveç, Avusturya, Almanya, Slovakya gibi ülkeler yer aldı. Aynı dönemde satışlarını en çok artıran ilk üç pazar sırasıyla; Estonya yüzde 20,6, İngiltere yüzde 9,1 ve Danimarka yüzde 4,8 oranıyla yer aldı. Türkiye, Avrupa otomotiv satışları sıralamasında 2013 Mayıs ayında 5. ve 2013 Ocak-Mayıs döneminde 6. sırada yer aldı.
         <p>
         </p>
        </p>
       </p>
      </p>
     </p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/diraksiyon/durmayan-otomobil-pazari_535926), [web.archive.org (arşiv bağlantısı)](http://web.archive.org/web/20151020020107/http://www.aksiyon.com.tr:80/diraksiyon/durmayan-otomobil-pazari_535926)
