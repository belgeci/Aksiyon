# Yerli taksi, yerli otomobili solladı

*Alpay Sevim 2011.10.17*

<font class="agenda2NewsSpot">
 Karsan tarafından New York taksi ihalesi için geliştirilen “V1”, ihalede kaybetmesine rağmen yoluna devam ediyor.
</font>
<font class="newsDetail">
 <p>
  Üretime yakın ilk prototipi, gerekli testler için gözlerden uzak bir şekilde yollara çıkarken; aracın Mart 2012’deki Cenevre Otomobil Fuarı’nda sergilenerek tüm dünyaya tanıtılması bekleniyor.
 </p>
 <p class="MsoNormal">
  New York taksi ihalesinde finale kalan üç araçtan biri olmasına rağmen son anda elenen Karsan’ın Türk malı taksisi, hayat buluyor. Tek bir ihalenin olumsuzluğu ile vazgeçmeyen Karsan yönetimi “yola devam” kararı aldı. Aracın ilk yürüyen prototipi üretildi ve yol testlerine başladı. V1’in testleri sessiz sedasız yürütülürken, aracın kamuflajlı olarak çekilmiş fotoğrafı da basına sızdı. Üretim aşamasına yaklaştığı fotolarından görülen V1’in testleri Hexagon mühendisleri tarafından yürütülürken; çarpışma ve diğer testler için de daha fazla prototipin üretileceği bildiriliyor. Araç, Başbakan Erdoğan’ın yapması beklenen test sürüşüne de hazır.
 </p>
 <p class="MsoNormal">
  Karsan Murahhas Azası Jan Nahum, Türkiye’de geliştirilen V1’in ülkemizin yerli otomotiv markasını oluşturma projesinin önemli bir unsuru olduğunu söylüyor. “Sayın Erdoğan, ‘Nihai ürünü ortaya çıkarın, istediğiniz desteği vereceğiz’ sözleriyle bizim daha fazla motive olmamızı sağlamıştı. O yüzden prototipin yollara çıkış tarihini öne çektik.” diyen Nahum, Türk otomotiv sanayiinin 2023 vizyonunu yerine getirebilmesi için marka sahibi olmanın gerekli olduğunu belirtiyor: “Türkiye bu konuda iddialı, niyetli. Biz bu konuda iddialı ve niyetliyiz. Markalaşma yolculuğumuzda hiçbir sekteye uğramadık ve devam ediyoruz.” Karsan, V1’i önümüzdeki martta Cenevre Otomobil Fuarı’nda dünyaya tanıtmayı da planlıyor. New York taksi ihalesini kazanamasa da yoluna devam eden Karsan V1, ihaleyi kazanan Nissan NV 200 ile aynı tarihlerde, 2013’ün üçüncü çeyreğinde yollarda olacak. Geliştirme çalışmaları çerçevesinde bir başka prototip, 2012 başlarında çarpışma testlerine girecek. Geliştirme ve test çalışmaları biten nihai prototipler, 2012 ortalarında hazır olacak.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=DD171ECFBC1365498C8AE11513CD5AC5?sectionId=286&newsId=30758), [web.archive.org (arşiv bağlantısı)](http://web.archive.org/web/20111120040947/http://www.aksiyon.com.tr:80/aksiyon/newsDetail_getNewsById.action;jsessionid=DD171ECFBC1365498C8AE11513CD5AC5?sectionId=286&newsId=30758)
