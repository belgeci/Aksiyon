# Peugeot'dan yeni sedan

*Alpay Sevim 2014.04.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Peugeot’nun uzun zamandır beklenen premium kompakt sedan modeli Pekin Otomobil Fuarı’ndan önce ortaya çıktı.
  </font>
 </div>
 <div id="newsText">
  <font class="detail-text">
   <p>
    Fransız otomobil üreticisinin 408 adını verdiği araç, markanın 406 ve 407 modellerini anımsatıyor. Peugeot şimdilik bu modeli yalnızca Çin’de satışa sunacak ancak yeni 408 modelin Avrupa lansmanının Paris Otomobil Fuarı’nda da yapılabileceği konuşuluyor. Böyle bir lansman 408’in Avrupa pazarında özellikle Türkiye gibi sedan araçların pazar lideri olduğu ülkelere çok daha hızlı girebileceği anlamına geliyor. 408, 308 modelinden daha uzun bir dingil mesafesine sahip. Bundan dolayı yeni model, ülkemizde çok sevilen 301 modelinin daha yüksek standartlı versiyonu olacak. EMP2 platformu ile birlikte daha hafif ve sağlam olacak yeni Peugeot 408, bu sayede yakıt ekonomisini de artıracak. Aracın motor seçenekleri ise 167 beygir güç üretecek 1.6 litrelik turbo motor ve 4 silindirli 1.8 litrelik motor ile kısıtlı olacak. 408 modelinin satışa sunulmasının ardından 308’de yer alan yeni 1.2 litrelik THP, 1.6 litrelik e-HDI dizel ve 1.6 litrelik THP turbo motor seçenekleri de eklenecek. Peugeot 308’deki LED teknolojisine sahip ön farların kullanılacağı yeni 408’in ızgarasında aydınlatma özelliği olan ‘Peugeot’ logosu, arka farlarda aslan pençesi deseni bulunacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8A147920DC10B84E8F7105333C95B266?newsId=38440), [web.archive.org (arşiv bağlantısı)](http://web.archive.org/web/20141115020042/http://www.aksiyon.com.tr:80/aksiyon/newsDetail_getNewsById.action;jsessionid=8A147920DC10B84E8F7105333C95B266?newsId=38440)
