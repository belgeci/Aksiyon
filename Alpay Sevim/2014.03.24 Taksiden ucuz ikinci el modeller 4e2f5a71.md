# Taksiden ucuz ikinci el modeller

*Alpay Sevim 2014.03.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   0 km bir otomobili yılda 20 bin km kullandığımızda aylık 2 bin 250 TL harcarız. Peki, bu yolculuğu C sınıfında, 4-5 yaşlarında, 100 bin km’de sağlam, güvenli ve ekonomik bir modelle yapsak durum ne olur?
  </font>
 </div>
 <div id="newsText">
  <font class="detail-text">
   <p>
    Bir otomobili sağlıklı ve ekonomik olarak işletmek bilgiden çok para gerektirir. Karşılaştığınız her zorlukta istenilen ücreti kolayca öderseniz her işiniz kolaylıkla görülür. İşinizi az para ile görmek için bilgi sahibi olmanız gerekiyor. İkinci el otomobil ararken karşınıza Fiat ve Renault gibi yerli modeller ile ülkemizde çok tutulan Opel, Volkswagen, Ford ve Toyota’nın araçları çıkar. Aynı sınıf araçların kaliteleri arasında çok fark olmasa da fiyatları çok değişkendir. Farkı belirleyen temel unsur ‘marka’dır. Kısıtlı bütçenizle tutulan markalardan alabileceğiniz araç çok daha eski, bir alt sınıfta ve fazla km yapmış olacaktır. İkinci el otomobil uzmanlarının tavsiyesi mevcut bütçe ile alınabilecek en üst sınıftaki, en yeni ve az km yapmış aracı almaktır. Peki, ödediğiniz para karşılığında yeni ve size en çok özelliği sunan modeller hangileri? İkinci el piyasasının gözdesi olmayan ama hesabını bilenlerin çok sevdiği modeller hiç de az değil.
    <p>
     Chevrolet Aveo: Sedan ve hatchback seçenekleri olan Aveo, B sınıfının en donanımlı aracı. Fiat ve Opel modellerinde kullanılan 1.3 Multijet motoruyla tasarruflu performanslı ve en önemlisi uzun ömürlü. Bir sonraki nesil Opel Corsa’nın da kullanacağı Gamma 2 platformunu kullanıyor. Sınıfının güvenlik standartları en yüksek aracıdır ancak marka imajı rakiplerinin gerisinde olduğu için uygun fiyatla alınabilir. Avrupa ve Amerika’da birçok ödül almıştır. 2012’de çıkan son kasası ve dizel motoru en çok rağbet edilen modelidir.
     <p>
      Kia Cee’d-Hyundai i30: Koreli ikizler, Hatchback ve Station Wagon karoserleri ile C sınıfının en geniş iç hacme sahip modelleridir. Araçlar Alman tasarımı olup Avrupa’da üretiliyor. Yol tutuş, ekonomi, sağlamlık ve güvenlik özellikleri açısından Avrupalı rakiplerinden hiçbir eksikleri yoktur. İri yapılı kişilerin içinde rahat edebildiği çok az C sınıfı araçlardandır. Dizel motorları sorunsuz performanslı ve ekonomiktir. İkizlerin Avrupa’da birçok ödülü var ve çok büyük satış başarılarına imza attılar. En büyük avantajları sorun yaşandığında hakkını veren 5 yıl 150.000 km boyunca içinizi rahatlatacak geniş kapsamlı garantileri. 2010 sonrası makyajlı kasa, dizel motor, manuel şanzıman en avantajlı seçimdir.
      <p>
       Citroen C4: Piyasada çok tutulan rakiplerinden ucuz ve her türlü donanımın düşük maliyetle sunulduğu bir model. Peugeot, Ford, Citroen, Volvo ve Mazda’da kullanılan 1.6 litrelik dizel motoru tutumluluk ve performans uzmanıdır. İkinci elde bulduğunuz temiz bir C4’ü uzun yıllar sorunsuz olarak kullanabilirsiniz. ABS ve iki hava yastıklı B sınıfı bir otomobil fiyatına uzay mekiği gibi bir C4’ü tercih edenler genelde mühendisler oluyor.
       <p>
        Hyundai i20: Ülkemizde üretilen i30, B sınıfının ekonomik araçlarından biri. İç hacmi rakiplerine göre oldukça ferah ve dizel motoru ile oldukça tutumlu. Düşük bir bütçe ile oldukça yeni ve sorunsuz bir i20 sahibi olabilir ve yıllarca sorun yaşamadan kullanabilirsiniz. Avrupalı birçok rakibinden daha başarılı olduğu testleri yabancı web sitelerinde okudukça bu araca olan sevginiz daha da artacaktır.
        <p>
         Kia Venga-Hyundai iX20: Uygun fiyatlı, geniş, ferah ve performanslı bir MPV arıyorsanız ilk bakmanız gereken modellerdir. İkinci elde çok uygun fiyatlarla her şeyiyle dolu dolu ve kaliteli seçenekler olarak karşımıza çıkıyor. 128 hp dizel motor, otomatik vites, cam tavan ve birçok güvenlik ve konfor donanımının bulunduğu bu aracı düşük bütçelerle yıllarca sorunsuz kullanabilirsiniz.
         <p>
          Seat Leon: Avrupalı otomobil markaları içerisinde en mütevazısı İspanyol Seat. Markanın Leon modeli sunduğu donanım ve diğer özellikler karşılığında en mütevazı bütçeye ihtiyaç duyanı. Diğer modellerin otomatik şanzımanlarından çok daha başarılı olan DSG ise en büyük avantajı. İkinci elde modifiye edilmemiş, orta yaşlı birinden temiz bir leon bulursanız yıllar boyunca sorunsuz olarak kullanabilirsiniz. Spor görünümü nedeniyle modifiyeci gençlerin de çok sevdiği bir araç olduğundan kaza durumuna dikkat etmenizi tavsiye ediyoruz. TDI veya TSI motorları daha verimlidir.
          <p>
           Peugeot 308: Citroen C4 ile aynı platformda üretilen 308, Peugeot’nun 100 yılı aşkın otomobil tecrübesinin ürünü. Geniş ve ferah kabini, oldukça keskin hatlara sahip dış tasarımı ve piyasada birçok otomobilin yıllardır sorunsuzca kullandığı dizel motoru ile her yönden başarılı bir otomobildir. 308, rakipleri içerisinde en iyi donanımları uygun fiyatlara sunarken keyif alabileceğiniz şık bir otomobile de sahip olabilirsiniz. 307 modelinin arıza anlamındaki kötü ününün etkisi ile 308 modelleri pazarda hak ettiklerinden daha düşük fiyatlarla satılırlar. Temiz bir 308 ile ruhu ve karakteri olan bir araca binmenin keyfini uygun fiyatlarla yaşayabilirsiniz. Tavsiyemiz dizel motor.
          </p>
          <hr/>
          <p>
           <span>
            <strong>
             ULAŞIM HARCAMANIZ NE KADAR?
            </strong>
           </span>
           <p>
            İkinci el, 35.000 TL fiyatlı C sınıfı 100 bin km’deki dizel bir otomobilin aylık maliyeti: Otopark: 50, Kasko: 75, Trafik sigortası: 25, Motorlu Taşıtlar Vergisi: 50, Bakım: 50, Yıkama: 15, Değer kaybı: 150, Lastik, balata, silecek, muayene: 30, Köprü, otoyol, çiçekçi: 30, Akaryakıt: 400, Finansman veya fırsat maliyeti: 250. Aylık 1125 TL, günlük 37,5 TL. Bir km maliyeti: 0,65 TL .
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38187-taksiden-ucuz--ikinci-el--modeller.html), [web.archive.org (arşiv bağlantısı)](http://web.archive.org/web/20140926112938/http://aksiyon.com.tr/aksiyon/haber-38187-taksiden-ucuz--ikinci-el--modeller.html)
