# Aile otomobillerine Formula 1 yakıtları

*Alpay Sevim 2013.09.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İlk markalı yakıtı ‘Shell Spirit’i 1907’de üreten Shell, yakıt geliştirme konusunda yüz yıllık deneyime sahip. Ferrari ile ortak olarak geliştirilen yeni Shell V-Power Nitro+ Diesel ve V-Power  Nitro+ Kurşunsuz 97 yakıtları aile otomobillerine Formula 1 araçlarının yakıt teknolojini sunuyor.
  </font>
 </div>
 <div id="newsText">
  <font class="detail-text">
   <p>
    Dünyanın en büyük akaryakıt üreticilerinden biri olan Shell, V-Power Nitro+ yakıtlarını Almanya’nın Hamburg kentinde bulunan teknoloji merkezinde Türk basınına tanıttı. Merkezde; otomotiv, sanayi ve yerel yakıtlar, madeni yağlar, motor, şanzıman ve araç teknolojisi ile denizcilik alanında araştırma, geliştirme ve teknik destek çalışmaları yapılıyor. 1956’dan beri Hamburg Teknoloji Merkezi’ndeki mühendis ve araştırmacılar motorlu araçlar için daha ekonomik, performanslı ve çevreci yakıtlar geliştirmek için çalışıyor. Çalışmalar, Ferrari, Audi, Volkswagen, Mercedes-Benz, Ducati, Porsche, General Motors, ZF ve Bosch gibi üreticiler ile birlikte yürütülüyor. 60 bin metrekareye yayılan merkezde şu anda 250’den fazla kişi çalışıyor. Ayrıca firma 2012’de 1,3 milyar dolarla, dünyada Ar-Ge’ye en çok yatırım yapan petrol ve gaz şirketi oldu.
    <p>
     Son model iki yakıt
     <p>
      Üç büyük kıtada bulunan teknoloji merkezlerindeki hassas çalışmalar sonucunda Shell iki yeni yakıt geliştirmiş. Shell V-Power Nitro+ markanın en iyi farklılaştırılmış performans dizel yakıtına verilen isim. Dizel yakıtların enjeksiyon sistemlerinin daha hızlı ve verimli temizlenebilmesi için yeni nesil dizel motorlarda bile etkili olan yakıt, güçlü bir temizleme teknolojisi içeriyor. Yeni formül, kritik yakıt sistemi bileşenlerinin korozyondan korunmasını sağlayacak şekilde tasarlanmış.
      <p>
       Yeni Shell V-Power Nitro+ Kurşunsuz 97, motorun performansını etkileyebilecek tortuları önlemek ve temizlemek için geliştirilmiş deterjanlar içeriyor. Yeni formül ayrıca, bir önceki Shell V-Power Kurşunsuz 97 ile karşılaştırıldığında yüzde 25 daha fazla Sürtünme Modifikasyon Teknolojisine sahip. Bu teknoloji Ferrari ile test edilmiş ve kritik motor bölümlerinde sürtünmeyi anında azaltmak üzere tasarlanmış. Bu sayede motorun tekerleklere daha fazla güç vermesi sağlanıyor. V-Power Nitro+ Kurşunsuz 97, Ferrari ile birlikte geliştirilen ve daha iyi performans için Ferrari ekibinin yarışlarda tercih ettiği ürün.
       <p>
        Yarışlarda Shell
        <p>
         Shell’in Enzo Ferrari ile iş ilişkileri 1930’lu yıllarda başladı ve Scuderia Ferrari’nin ilk teknik ortaklarından biri oldu. 1950 yılındaki ilk Formula 1 Dünya Şampiyonası’nda Ferrari’nin teknik iş ortağıydı. 1951 yılında Silverstone’da yapılan yarışta Ferrari 375 ile kazandığı ilk Formula 1 zaferinin de mimarlarından biri oldu. Shell sadece Ferrari Formula One™ ekibi için yakıt ve madeni yağ sağlamakla kalmıyor. Ferrari aracı, pitstop noktasına her geri döndüğünde, Formula 1 padokunda yer alan Pist Laboratuarında incelemek üzere araçtan numune alıyor. Shell bilim adamları, ürünlerin performansını denetlemek için yarışın gerçekleştiği hafta sonu boyunca yarışta kullanılan yakıt ve yağlarla ilgili 70’ten fazla test yapıyor. Ve en az üç teknik uzmanı tüm yarışlarda hazır bulunuyor.
         <p>
          Pistten yollara
          <p>
           Shell V-Power Nitro+ yakıtı, 2013 FIA Formula 1 Dünya Şampiyonası’nda Scuderia Ferrari’nin kullandığı Shell V-Power yarış yakıtı ile yüzde 99 oranında benzer. Yeni yakıt aslında motor sporları alanında Ferrari ile sürdürülen 60 yıllık yenilikçilik geleneği ve ortak performans tutkusunun ürünü. Shell, Ferrari’nin Formula 1’de rakiplerine karşı avantaj elde etmesi için yılda 21 bin saat Ar-Ge çalışması yapıyor. Ekip aynı zamanda yakıtların normal yollar için olan versiyonları üzerinde de çalışıyor ve böylece Ferrari için geliştirilen teknolojik avantajın doğrudan normal sürücülere de aktarılmasını sağlıyor. Bunun en belirgin örnekleri Formula 1 programına bağlı olarak geliştirilen Shell V-Power yakıtı ve Shell Helix Ultra motor yağları. Shell’in MotoGP takımı Ducati Corse ile olan teknik ortaklığı, teknik destek ve danışmanlık ile özel tasarlanmış Shell Advance yarış madeni yağları ve Shell V-Power yarış yakıtlarının tedarik edilmesini kapsıyor.
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36505-aile-otomobillerine-formula-1-yakitlari.html), [web.archive.org (arşiv bağlantısı)](http://web.archive.org/web/20131007171902/http://www.aksiyon.com.tr:80/aksiyon/haber-36505-aile-otomobillerine-formula-1-yakitlari.html)
