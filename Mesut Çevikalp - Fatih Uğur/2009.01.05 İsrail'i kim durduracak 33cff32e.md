# İsrail'i kim durduracak?

*Mesut Çevikalp - Fatih Uğur 2009.01.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hizbullah’ı hedefe koyup Lübnan’ı ve oradaki Filistin mülteci kamplarını vuran İsrail, şimdi de Hamas’ı ‘yok etmek’ için Gazze’ye saldırdı. Onlarca kez savaşa girişen, sivilleri vurmaktan kaçınmayan, şiddeti devlet politikası hâline getiren İsrail’e kim dur diyecek?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090416122525im_/http://www.aksiyon.com.tr/resim/735/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090416122525/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090416122525/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090416122525oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090416122525oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   27 Aralık Cumartesi günü Gazze’deki polis merkezinde yaşananlar tüm çıplaklığıyla sergilendi dünya televizyonlarında. Metrekaresine 5 Filistinli düşen Gazze’de saat 11.00 sularında başlayan mezuniyet törenini hedef alan İsrail füzeleri, saniyeler içinde onlarca polis adayını tanınmaz hâle getirmişti. Son dakikalarını şahadet getirerek tamamlamak isteyen Filistinli gencin görüntüsü günlerce döndü ekranlarda. Bu tablo, iki yıl önce yine bir İsrail saldırısı sonrasında Lübnan’da annesinin kollarında can veren mavi emzikli Vaad’ı hatırlattı. 10 günlük Vaad’ın görüntüsü Müslüman dünyayı hüzne boğmuştu.
   <br>
    <br>
     İsrail geçen hafta Hamas bahanesiyle vurdu 360 kilometrekareye sıkıştırdığı  Filistinlileri. İlk hedefi Gazze’deki kamu ve hükûmet binalarıydı, bir haftanın sonunda vurulmadık okul, cami, parti bürosu, resmî kuruluş kalmadı. Sadece mekânlar değil çocuklar, kadınlar, doktorlar ve ambulanslar da hedefteydi. Hatta, aylarca süren ambargoda Filistinlileri açlıktan ölmekten kurtaran tüneller de vuruldu. İsrail’in niyeti Filistinlilerin tüm hayat damarlarını kesmekti. Ekranlara yansıyan yaralı bir Filistinli babanın feryadı, katliamın boyutlarını ortaya koyuyordu: “Biz siviliz. Hiçbir örgüte bağlı değilim, sadece Filistinliyim. Hepimizi cezalandırıyorlar. Sivillerin suçu ne? Ölenler İsrailli olsaydı tüm dünya ayaklanırdı. Biz insan değil miyiz? Kendi toprağımızda yaşıyoruz, İsrail’den çalmadık.” İsrail, 2006’da Lübnan’a yönelik saldırısını tekrarlıyordu âdeta. Ancak bu sefer daha planlı, daha sinsi ve daha acımasız... Misket bombalarının yerini adı konmamış, beyin travmasıyla ölüme yol açan silahlar aldı. Camiler bile ‘Hamas militanlarının toplanma yeri’ veya ‘silah deposu’ olduğu gerekçesiyle vurulurken, bilanço gün geçtikçe kabardı; 50’si çocuk 450 Filistinli hayatını kaybetti, 2 bine yakını da yaralandı (2 Ocak itibarıyla). İsrail Genelkurmay Başkanlığı’na göre, operasyonun ilk haftasında yaklaşık 500 hedef yok edildi. İsrail, tüm dünyadan gelen ateşkes çağrılarına kulak tıkadı.
     <br>
      <br/>
      SADECE HAMAS’I DEĞİL, GAZZE’DEKİ FİLSİTİNLİLERİ TASFİYE PLANI
      <br/>
      <br/>
      Peki İsrail ne yapmaya çalışıyor? Gazze Şeridi’ndeki birçok stratejik hedefe yönelik eş zamanlı ve şiddetli saldırılar aslında büyük bir planın yansıması. İsrail’in sadece Hamas’ı hedef almadığı, Gazze’deki tüm Filistinlileri yerinden edecek bir savaşa hazırlandığı hissediliyor. Çok net ve planlı olarak Gazze’nin muhtemel bir kara harekâtına karşı direniş noktası olabilecek tüm altyapısını yıkıyor. Ortadoğulu yorumcuların ifadesiyle, tankların yolunu açıyor. Hâlbuki İsrail ordusu daha önceki Gazze saldırılarında sadece Kassam füzelerinin yapıldığı atölyeler ile fırlatma noktalarını tespit edip havaya uçuruyordu. Şimdi ise yer altı ve yer üstü kaynakları ile sivil halk “Hamas’ı hedef alıyorum” bahanesiyle yok ediliyor. Bir İsrailli komutanın, “Hamas ile uzaktan yakından alakası olan herkes ve her şey yok edilecek.” demesi operasyonun çok kapsamlı olduğunu ve devam edeceğini de ortaya koyuyor. Diğer taraftan İsrail, daha yapacak çok şeyi olduğunu gösterircesine başta Birleşmiş Milletler (BM) ve Türkiye olmak üzere tüm dünyadan gelen ateşkes baskısını göz ardı ediyor. Ateşkesi kabul etmeyi “Hamas’ı meşrulaştırmak” olarak yorumluyor. Hamas’ın yolladığı ‘Kassam’ füzelerini de kendi haklılığını göstermek için kullanıyor. Seçimle gelmiş ve Gazze bölgesini yöneten Hamas’ı ‘terör örgütü’ olarak gördüğünü tekrar ederek, “Siz de olsanız aynı tepkiyi gösterirsiniz.” savunmasını yapıyor. İsrail, Hamas’ın füzelerden dolayı bugüne kadar beş vatandaşının hayatını kaybettiğini ileri sürüyor. Ancak, bununla ilgili net kanıtlar ortaya koymaktan kaçınıyor.
      <br/>
      <br/>
      İsrail’in korkulu rüyası(!) Kassamlar sahneye 2000 yılında çıkmıştı. İngiliz manda yönetimine karşı 1930’larda başlatılan ilk Filistin direniş hareketinin önderlerinden İzzettin Kassam’dan adını alan bu roketler, Gazze’de metal atölyelerinde üretilen; 10 kilogramlık savaş başlığı taşıyabilen basit ve ilkel silahlar. İsrail’i korkutan ise son altı ayda Kassamların menzilinin 6 kilometreden 40 kilometreye çıkmış olması. Balistik ve teknolojik açıdan düşünüldüğünde bu bir devrim. Gazze’den İsrail’in güneyine yönelik füze saldırılarının hedefleri arasına Aşdod, Aşkelon, Kiryat Malaç, Ber-Şiba gibi bugüne kadar güvenli görülen yerler de girdi artık. İsrail, 300 bin nüfuslu bir bölgesinin tehdit altında olduğunu savunuyor.
      <br/>
      <br/>
      Amerikan menşeli 2,5 tonluk lazer güdümlü bombalarla hava ve denizden devam eden bombardımanın yanı sıra Gazze Şeridi’nin sınırları boyunca tanklarını konuşlandırması İsrail’in operasyonu daha da genişleteceğinin göstergesi. Kaynaklar, İsrail özel güçlerinin küçük gruplar hâlinde birkaç kez Gazze’ye girdiğini ve vur kaç operasyonlarına başladığını öne sürüyor. Ayrıca bu özel güçlerin yeni hedefleri işaretlediği, kente girecek tank ve zırhlı araçların güzergâhını temizlediği belirtiliyor.
      <br/>
      <br/>
      Diğer taraftan şu ana kadarki bombalama taktiği, ABD’nin Bağdat bombardımanına benziyor. Yani bir kara harekâtına engel olabilecek bütün insan kaynaklarını, polis akademisini, güvenlik güçlerinin merkezlerini, korunaklı binaları ortadan kaldırıyor. Dolayısıyla bu bombardıman kara harekâtını haber veriyor. Todays Zaman Ankara Temsilcisi Kerim Balcı’nın tabiriyle İsrail Eğer Hamas’ı belli bir pozisyona zorlasaydı, kara harekâtını düşünmezdi. Ama açıkça Hamas’tan bir pozisyon beklemiyor, onu yok etmeye geldiğini söylüyor: “Teslim olması, silah bırakması gibi hiçbir çağrıya tenezzül dahi etmiyor. ‘Yok etmeye geldim’ diyor. Ateşkes çağrılarına kulak asmamasının sebebi de bu aslında.”
      <br/>
      <br/>
      YENİ PLAN: KARA HAREKÂTI MI? HAMAS LİDERLERİNE SUİKAST MI?
      <br/>
      <br/>
      İsrail’in kara harekâtıyla özel kuvvetlerini Gazze’ye sokup Hamas’a yönelik suikastlara girişebileceği de öngörülüyor. Daha önce bu birlikler adını, Şeyh Ahmet Yasin’e düzenlenen suikastta duyurmuştu. İsrail’in elinde bu tür suikastlar için yeterli istihbaratın bulunduğu da biliniyor. İsrail istihbarat birimleri, bu suikastlarla Hamas’ın lider kadrosunu ortadan kaldırmak da isteyebilir. Hatta operasyon sırasında öldürülen Hamas’ın önde gelen siyasi liderlerinden Nizar Rayan ve beraberindeki 10 kişilik grubun yerini Gazze’ye sızan bu özel birliklerin tespit ettiği belirtiliyor. Güvenlik uzmanlarına göre ise, ağır bombardımanla Gazze sokaklarını yerle bir ederek bir harekâta girişeceği görüntüsü verse de İsrail’in asıl amacı Hamas liderlerini vurmak. Geçmişte Şeyh Ahmet Yasin, Fethi Şikaki, Yahya Yaş, Abdülaziz Rantisi gibi Hamas’ın üst düzey yöneticilerine suikastlar düzenlemişti İsrail gizli servisi MOSSAD’ın özel birlikleri.
      <br/>
      <br/>
      Öte yandan Hamas’ın İsrail’i kara saldırısı için tahrik ettiğini ifade edenler var. Bu tezin haklılık payı da olabilir. Çünkü Hamas’ın 6 ay süren ateşkes dönemini boş geçirmediği  menzili uzayan Kassam füzelerinden belli. Buna ek olarak Hamas’ın Gazze’nin her tarafına kara mayınları ve bubi tuzakları döşediği konuşuluyor. Hamas’ın özellikle Cenin ve Lübnan’da İsrail tanklarına kan kusturan mekanizmalar hazırladığı, Gazze’ye girmesi hâlinde İsrail ordusuna hezimet yaşatacağı dile getiriliyor. Gazze’nin dar sokaklarında İsrail tanklarının hızlı hareket edemeyeceği, yaklaşık 150-200 bin eğitimli ve silahlı savaşçısı bulunan Hamas’ın İsrail askerlerine ağır kayıplar verdirebileceği de ortada. Muhtemel bir kara operasyonunda İsrail, karşısında taş atanları değil, donanımlı bir askerî güç bulacak.
      <br/>
      <br/>
      ‘ŞAHİNLER’ İÇ SİYASETE Mİ OYNUYOR?
      <br/>
      <br/>
      İsrail’de genel seçime haftalar kala düzenlenen Gazze operasyonunun iç siyasete bakan yönleri de var elbette. Operasyondan sonra yapılan bir anket, İsraillilerin yüzde 81’inin  operasyona destek verdiğini ortaya koydu. Bu rakam harekât başlamadan önce yüzde 60 düzeyindeydi.
      <br/>
      <br/>
      Operasyonla birlikte yolsuzluk suçlamalarından dolayı hükûmetten düşen ve erken seçime giden Başbakan Ehud Olmert’in partisi Kadima’nın oy oranını yükselttiği görüldü. Oysa Başbakan Olmert, 7 Aralık’taki olağan bakanlar kurulu toplantısında Yahudi yerleşimcilerin Filistinlilere yönelik saldırılarını ‘soykırım’ olarak nitelemişti. 20 günün ardından bu sefer bizzat kendisinin daha büyük bir katliama imza atması, Gazze operasyonunun arkasında iç politik hesapların olduğu tezini güçlendiriyor. Seçim anketlerinin Likud lideri Benyamin Netanyahu’nun tek başına iktidar olacağını göstermesi hem Savunma Bakanı Ehud Barak’ın İşçi Partisi’ni hem de Kadima’nın yeni lideri Dışişleri Bakanı Tzipi Livni’yi rahatsız ediyordu. Operasyon İsrail’deki iç siyasi dengeleri değiştirirken, İsrail basını da  ‘Operasyon seçim için mi yapıldı?’ tartışmalarını başlattı.
      <br/>
      <br/>
      Peki, İsrail neden durdurulamıyor? Bu sorunun cevabını belki de yarım asır öncesinde aramak gerekiyor. Birleşmiş Milletler Cemiyeti’nin 1920’de Filistin üzerinden İngiliz mandasını tanıması; 1947’de ise Filistin’in biri Yahudi öteki Arap iki devlet olarak paylaşılmasına karar vermesi çatışmanın temellerini oluşturuyor. İlk hata o dönemde yapıldı. Bir yıl sonra İsrail devleti kurulmasının üstünden 24 saat geçmeden, Mısır, Ürdün, Suriye, Lübnan ve Irak orduları İsrail topraklarına girmişti. İsrail-Arap savaşı olarak dünya tarihine geçen bu olaydan başlayarak Filistin meselesi hep bir alt başlığa indirgendi. 1940’larda Arap-İsrail çatışması olarak görülen mesele, 1980’lere gelindiğinde Filistin-İsrail, son birkaç yıldır da Hamas-İsrail çatışmasına indirgenmiş durumda. Kuşkusuz, Ortadoğu’daki komşu Arap devletlerinin izlediği ‘çözümsüzlüğe destek olan’ politikalarla İsrail’in sınır tanımazlığı işin bu noktaya gelmesinde etkili oldu. Bugün Filistin’in El Fetih ve Hamas diye iki ayrı halk hareketine bölünmesinin temelleri de hemen Yaser Arafat’ın ölümünden önce atılmıştı.
      <br/>
      <br/>
      Balcı da, dünyanın İsrail’in gösterdiği ve herkesin kabullendiği hâliyle Filistin meselesini ‘Hamas-İsrail çatışması’ndan ibaret görmenin çözümsüzlüğün en temel sebeplerinden biri olduğunu söylüyor.
      <br/>
      <br/>
      İsrail, ‘Trans Jordan’ adını verdiği bu coğrafyada Büyük İsrail’in kuruluşunun İngilizlerin diplomatik oyunlarıyla engellendiğini düşünüyor. Filistin devletinin olmaması, İsrail’in devlet meşruiyeti arkasına gizlenerek istediğini yapması sonucunu doğurdu bugüne kadar. Bu saldırgan politikanın koruyucusu kuşkusuz ABD oldu. Bush yönetiminde İsrail tehditleri Suriye ve Lübnan’dan İran’a, Irak’a kadar uzandı. Ancak Barack Obama’nın seçilmesinden sonra dünya diplomasi ağında oluşturulan mitler ve aşırı iyimser beklentiler son saldırıların neden bu kadar insafsız olduğunun göstergesi.
      <br/>
      <br/>
      Bununla birlikte İsrail’i dizginleyebilecek tek ülke konumundaki ABD’nin sessiz kalması, BM Güvenlik Konseyi’nde İsrail’e karşı muhtemel bir karara karşı veto gücünü kullanacağını hissettirmesi, İsrail’in durdurulmasının önündeki en büyük engel. İsrail, Hizbullah’a yönelik saldırısında Bush yönetiminden aldığı desteğin bir benzerini bugün Gazze konusunda görüyor. Ayrıca saldırının Bush’un başkanlıktan ayrılma, Obama’nın Beyaz Saray’a çıkma dönemine denk getirilmesi de Washington yönetiminin daha rahat davranmasına yol açıyor. Her ne kadar Obama’nın önce Afganistan sorunuyla yüzleşeceği tahminleri yapılsa da ilk büyük dış politika sınavı müttefik ülke İsrail kaynaklı oldu. Fakat Obama’nın sessizliği İsrail’e destek verdiği anlamına gelecek ve ileride İsrail-Filistin sorununa yeni bir yaklaşım getirme vaadini de olumsuz etkileyecek. İsrail’in saldırısını yeni yıl ve Noel kutlamalarına denk getirmesi ve dünyanın küresel krizle uğraşması yüzünden tepkiler zayıf kaldı.
      <br/>
      <br/>
      Arap dünyasının Filistin konusundaki ayrışması da İsrail’in frenlenememesinin sebeplerinden biri. Çoğu Arap devleti Hamas’a destek vermiyor. Mesela Suriye ve İran Hamas’a etkin ve fiili destek verirken, Ürdün, Mısır ve Suudi Arabistan El Fetih’ten yana tavır koyuyor. Hatta bazı Arap ülkeleri Hamas’ın ileride Batı Şeria’ya da hâkim olabileceğini düşündüğünden İsrail’in Gazze operasyonunu kasıtlı olarak görmezden geliyor. Bu ayrışmada Sünni- Şii cepheleşmesinin yanında nükleer bombaları bulunan ve fevri hareket edip uçak menziline giren noktaları vurabilen İsrail’den çekinmenin de etkisi var
      <br/>
      <br/>
      Durumun her geçen gün daha kötüye gitmesi, hem ABD’nin hem de Birleşmiş Milletler’in Gazze’deki sivilleri korumak için önlem alabilme gücünü zayıflatıyor. Arap dünyasının Arap Birliği ve İslam Konferansı Teşkilatı (İKT) üzerinden İsrail için alacağı kararların Tel Aviv nezdinde bir anlam ifade etmeyeceği görülüyor. ABD’nin 2003’teki Irak işgalinin ardından bölgesel Arap rolünün zayıfladığı da bir gerçek. Buna ek olarak uzmanlar, uluslararası hukukun ve BM, NATO gibi kurumların ABD vetosundan dolayı yaptırım gücünün bulunmadığına işaret ediyor. Ancak muhtemel bir müdahalenin BM ve AB’nin de baskısıyla ABD üzerinden gelebileceği, İsrail’in ancak Washington üzerinden durdurabileceği vurgulanıyor. Barışın oraya bir barış misyonu göndererek değil, bizzat İsrail’i operasyondan vazgeçirmekle mümkün olduğu ifade ediliyor. Hamas’ın tek taraflı ilan edeceği ateşkesin bu sürece olumlu bir katkı sağlayacağı kesin. Ancak BM’nin, Güvenlik Konseyi’nde zorla da olsa çıkarılacak bir karar doğrultusunda bölgeye bir barış gücü göndermesi zor görülüyor. Zira İsrail, Lübnan’da bu tür görevler üstlenen BM askerlerini hedef almış, onlara zayiat verdirmişti.
      <br/>
      <br/>
      İran’dan yükselen ses de özü itibarıyla Filistinlilere destekten çok onları ‘tahrik’ niteliği taşıyor. Gazze’deki direnişi kutsallaştıran Tahran, İsrail’i uyarmak yerine Filistinlileri savaşa itiyor. İran’ın savaş tamtamları Lübnan’daki Hizbullah’ı da harekete geçirebilme riskini içinde barındırıyor. Hizbullah’ın Gazze saldırısını protesto etmek amacıyla İsrail’e göndereceği tek bir füze, ateşin tüm Ortadoğu’ya yayılmasına yol açabilir.
      <br/>
      <br/>
      <br/>
      TÜRKİYE MEKİK DİPLOMASİSİYLE NE YAPMAK İSTİYOR?
      <br/>
      <br/>
      Gazze saldırısının Annapolis sürecinde ortaya çıkan iki devletle yola devam mutabakatını da tamamen ortadan kaldırdığını söylemek yanlış olmaz. BM Güvenlik Konseyi’nin yeni üyesi olan Türkiye, hem Ortadoğu hem dünya genelinde sürdürdüğü diplomasisini öncelikli iki konu üzerine inşa ediyor. İlki çatışmaların derhal durması, ikincisi Filistin’deki grupların (El Fetih-Hamas) çatışmasını ve ayrılıklarını önlemek. Suriye ve Ürdün’ün ardından Mısır’ı ziyaret eden Başbakan Erdoğan burada da ateşkes ve ambargonun kaldırılması çağrısı yaptı. Ancak Hamas ile politik-diplomatik hesabını bitirmek istemeyen Mısır, ambargonun bir parçası olmasına rağmen ‘sessizliği’ seçti. Mısır’ın sessizliği Türkiye ziyaretinin ardından bozuldu. Dışişleri Bakanı Ahmet Ebul Geyt, ‘Hamas saldırıları kesilmediği müddetçe operasyonların bitme imkânı olmadığını’ söyleyerek İsrail’in yanında olduğunu gösterdi.
      <br/>
      <br/>
      Türkiye Arap Birliği ile İKT (İKÖ) arasındaki dengeyi de gözeterek; Ortadoğu’daki aktörlere ‘barışçıl çözümü isteyin’ baskısı yapıyor. Ancak bu baskının tarafları Mısır, Suriye, İsrail, Filistin’deki grupların zaten belli olan safları ve katı tutumları; kalıcı çözümlerin önünü hep tıkıyor. Obama yönetiminin tarafsız bir Ortadoğu politikası belirlemesi Türkiye’nin en büyük umudu. Fakat şimdilik böyle bir belirti yok. Türkiye’den başka hiçbir devlet sorunun çözümü konusunda net mesaj vermiyor. Türkiye’nin İKT Genel Sekreterliği ve  BM kanalıyla yürüttüğü çoklu diplomasinin tek gayesi dünyanın bu meseleyle ilgilenmesini sağlamak, sivillerin daha fazla zarar görmesini önlemek. Türkiye, ‘sıfır problem, maksimum diplomasi’ stratejisi ile tarafları masaya davet ediyor. İsrail-Türkiye arasındaki ilişkilerin siyasi boyutu bir yana, ‘askerî, ticari kısmı da masaya yatırılırsa etkili olur’ sesleri işte bu yüzden yükseliyor. Özellikle Türkiye-İsrail arasındaki askerî ilişkilere yönelik eleştirilerin önümüzdeki günlerde daha da artacağı tahmin ediliyor.
      <br/>
      <br/>
      <br/>
      <br/>
      <br/>
      HAMAS ATEŞKESİ NEDEN BOZDU?
      <br/>
      <br/>
      Bombalamalar ve kara ordusu ile Gazze’yi işgal tehdidinin temel bahane ve gerekçesi Hamas’ın İsrail’e saldırarak ateşkesi bozmuş olması. Ancak Hamas saldırılarına, ateşkesin yenilenmesi görüşmelerinin başarısızlıkla sonuçlanması üzerine başladı. İsrail, ateşkes sırasında temel maddelerin bölgeye girmesini önlemek için etkin abluka yöntemleri uyguladığı gerçeğini göz ardı ediyor. Kuşatma temel gıda, akaryakıt, ilaç, elektrik ve diğer ihtiyaç ürünlerinin teminini kısıtlayarak Gazze’de yaşayan 1,5 milyon Filistinli için bir insani felaketin zeminini hazırladı. Demokratik yollarla seçilmiş Hamas hükûmetinin abluka altına alınmasında -ki bu kuşatmanın başlıca kurbanları Gazzeli siviller- ABD ve Avrupa da işbirlikçi konumunda. Hamas militanları da öfke ve kızgınlıklarını roketleri ateşleyerek gösterdi. İsrail basını da bir süredir İsrail ordusunun bir saldırı başlatabilmek için bir provokasyon veya bahanenin peşinde koştuğunu belirtmekteydi. Füzelerden dolayı İsrail’in kayıp verdiği iddiası muallaklığını korumasına rağmen, İsrail kendisini çarpışmaya itilmiş gibi gösteriyor.
      <br/>
      <br/>
      <br/>
      <br/>
      Dr. Mesut Özcan: İSRAİL; MISIR VE ÜRDÜN İLE ANLAŞIP ARAP DÜNYASINI BÖLÜYOR
      <br/>
      <br/>
      Arap dünyasında Filistin’le ilgili net bir ayrışma var. Mısır üzerinden bakarsak, Hamas’ın güçlenmesini hem ideolojik farklılıktan hem de sınır komşusu olmasından dolayı istemiyor. Hüsnü Mübarek yönetimi bu bağlamda ABD yönetimiyle işbirliği yapıyor. Bundan dolayı aralarında bir düşmanlık var. Aslında İsrail’in saldırı öncesinde Kahire ziyaretinde de görüldü bu. O zamandan ses çıkarmayacağı belliydi Mısır’ın. Bir anlamda bu saldırıyı Hamas’ı zayıflatmanın bir aracı olarak görüyor Mısır. Çünkü Filistin’de yakında seçimler olacak ve Mısır El Fetih’i destekliyor. Ürdün de Hamas’a sıcak bakmıyor. Suudi Arabistan, parasal yardımda kalıyor. Bundan dolayı Suriye ile İran’ın dışında Arap dünyası sessiz kalıyor Gazze’deki drama. İsrail bu ayrışmayı kullanıyor. Mısır’la ilişkilerini geliştirerek Arapları bölüyor. Ürdün’le de böyle, İsrail 1948’den beri görüşüyor. Filistin üzerinde anlaşıyor. Bu şekilde Filistin konusunda Arapların kendisine karşı tek vücut olmasını engelliyor. * İstanbul Ticaret Üniversitesi Öğretim Üyesi
      <br/>
      <br/>
      <br/>
      <br/>
      <br/>
      <br/>
      İlter Türkmen*: ABD DUR DEMEDİKÇE İSRAİL’İ DURDURMAK ZOR GÖRÜNÜYOR
      <br/>
      <br/>
      -İsrail’i durdurmak mümkün mü?
      <br/>
      <br/>
      İsrail’i durdurmak kolay olmuyor. Ortada daha önceki tecrübeler de var. Arkasında büyük bir desteği var, en başında da ABD’nin desteği var. ABD’nin bizzat kendisi İsrail’e dur demedikçe, İsrail’in operasyonu durdurması biraz zor gözüküyor. Daha önceki tecrübeler de bunu göstermiştir. Tabii bu durum yapılacak hiçbir şey yok anlamına da gelmez. Bütün mesele ateşkesi yeniden oluşturmaktır. Bunun için Hamas’ın da füze atışlarını durdurması gerekir.
      <br/>
      <br/>
      -Hamas’ın da hatası var mı bu saldırıda?
      <br/>
      <br/>
      Tabii Hamas’ın da hiçbir kabahati yok denemez. İsrail çok güçlü ve Gazze’yi perişan etme gücü var, uçakları var, tankları var; istese Gazze’yi hemen işgal edebilir. İkincisi, Arap devletlerinin Hamas’a fazla desteği yok. Mısır’ın tutumu da ortada. Demek ki Hamas’ın da ölçülü hareket etmesi kendisi bakımından daha faydalı olur.
      <br/>
      <br/>
      -İsrail nasıl durdurulabilir peki? Uluslararası hukuk ve BM cephesinden…
      <br/>
      <br/>
      Uluslararası hukuk kimseyi durduramıyor. Uluslararası hukuk iyi bir şey de tabii gerçekte pek fazla etkili olduğu söylenemez. Amerika’nın Irak’a müdahalesinin gösterdiği gibi. BM Güvenlik Konseyi’nde de İsrail’e karşı bir kararın çıkarılmasının imkânı yok. ABD’nin vetosu var. Bu bağlamda da Güvenlik Konseyi’nden İsrail’i takbih eden, ona “sen bu işi durdur” diyecek bir karar çıkartmak son derece zor.
      <br/>
      <br/>
      -Gazze saldırısının arkasında bir iç politika hamlesi var mı?
      <br/>
      <br/>
      İç politika meselesi var tabii. Seçimler yaklaşıyor. İsrail’de seçimlerde şahin görünmek gerekir. Çünkü Likud Partisi lideri Benyamin Netanyahu son derece şahin duruyor. Hükûmetin de şahinlerle rekabet edebilmesi için şahin gözükmesi lazımdı. Olayın bir boyutu buna işaret ediyor.
      <br/>
      <br/>
      -Türkiye’nin giriştiği süreci nasıl değerlendiriyorsunuz?
      <br/>
      <br/>
      Bu tür bir inisiyatif daha önce Rus-Gürcistan savaşında alınmış, bir pakt önerisi olmuştu ama hayata geçirilemedi. Diplomaside aktif olmak ve inisiyatif almak olumludur ama bu duygusal aktivizimin ne kadar faydalı olacağını bilemiyorum. Son derece riskleri var.
      <br/>
      <br/>
      -Nedir bu riskler?
      <br/>
      <br/>
      Bir kere bizim İsrail ile gayet sıkı işbirliğimiz var. Özellikle savunma alanında ve askerî alanda. Daha yeni 160 milyon dolarlık bir anlaşma imzaladık. Daha önce de tank modernizasyonu vardı. Duygusal bir tepkiydi Başbakan Recep Tayyip Erdoğan’ınki. İslam Konferansı Teşkilatı’nı (İKT) toplantıya çağıralım dedi mesela. Ancak İslam Konferansı Teşkilatı’nın böyle bir toplantısı Hamas’ın da işine gelmiyor.  Suriye zaten Hamas’ı destekliyor. Suriye ile iyi ilişkiler kurulması iyi ama Şam’ı Hamas’a karşı harekete nasıl çağırırsınız? Onun tavrı nasıl olur? Çünkü İran ile birlikte Hamas’ı destekleyen Suriye. Saldırı sonrasında Türkiye’nin Arap ülkelerinden daha fazla adım atmasının bir anlamı var mı? Burada en sorunlu devlet Mısır’dır. Mısır’ın Gazze ile sınırı var çünkü. Ama onlar bu sınırı bile açmıyor, düşünebiliyor musunuz.
      <br/>
      <br/>
      -Neden sınırını açmıyor Mısır?
      <br/>
      <br/>
      Hamas’ı istemiyor. Hamas’ın hâkimiyeti onu pek ilgilendirmiyor. Bundan dolayı insani yardımlar için bile sınırı açmamakla tehdit ediyor. Mısır aslında çok aktif rol oynayabilir ama o bu role soyunmaktan geri duruyor. Mısır dururken bizim yaptıklarımızın ehemmiyeti azalıyor. Arap devletleriyle ortak zemin bulmaya çalışıyoruz. Ancak duygusal aktivizm, ihtiyatlı diplomasiyle bağdaşmıyor.
      <br/>
      <br/>
      -İsrail kara operasyonuna girişebilir mi?
      <br/>
      <br/>
      İsrail’in gözü kara bu konuda. Daha önceki örnekler de var. Tankları ve birliklerini Gazze sınırı boyunca yığmış durumda. Görünen o ki hazır olduğunu gösteriyor. Ama bunu korkutmak için yapıyor da olabilir. Ama Hamas’ın korktuğu da yok. Korkmadığını gösteriyor. Sanki Hamas’ın da işine geliyor gibi gözüküyor bu durum. İnanılır gibi değil ama darbe yedikçe güçleniyor Hamas. Gazzeliler aç; çocuklar, insanlar ölümle burun buruna ama Hamas’a karşı bir tepki de göstermiyorlar. Bir miting düzenlenmiyor Hamas’a karşı.
      <br/>
      <br/>
      -Kısır bir döngü mü var Gazze’de?
      <br/>
      <br/>
      Filistinlilerin durumu hiç iç açıcı değil. FKÖ ile Hamas’ın arası açık, birbirini tanımıyorlar ve birbirine karşı politikalar yürütüyorlar. Tabii bu İsrail’in işine geliyor. Bundan faydalanıyor.
      <br/>
      <br/>
      * Eski Dışişleri Bakanı, emekli Büyükelçi
      <br/>
      <br/>
      <br/>
      <br/>
      Dr. Onur Öymen*: SALDIRILARIN AMACI FİLİSTİN DEVLETİNİ KURDURMAMAK
      <br/>
      <br/>
      Çok büyük insan kayıpları var ve bu kadar çok sivilin öldürülmesini mazur görmek mümkün değil. Bu tür saldırılar İsrail-Filistin meselesinin özüne inilmediği için yaşanıyor. Annapolis gibi daha önceki barış görüşmelerinde de meselenin özü tartışılmadı. Meselenin özü, İsrail ile Filistin’in iki ayrı devlet olarak yaşamasıdır. Devletler bölgede bir çözüm istiyorsa o zaman bağımsız Filistin devletinin kurulması için adımlar atmalı. Filistin devletinin kurulabilmesi için de hem Gazze ile Batı Şeria bağlantısının sağlanması hem de Filistin’in hava, deniz ve karadan dünyaya bağlanması lazım. Bu İsrail’e olan siyasi ve ekonomik bağımlılığı azaltacaktır. Filistin devleti bu şekilde kurulursa bölgedeki gidişat da değişecektir, çatışmalar yaşanmayacaktır. Türkiye de bu yönde adımlar atmalı. Türkiye’nin temas ettiği Suriye, Ürdün ve Suudi Arabistan, İsrail’i durdurmakta etkili olmaz. Temaslara girecekse bu İsrail’i etkileyecek ülkelerle olmalı.
      <br/>
      <br/>
      * Emekli Büyükelçi, CHP Milletvekili
      <br/>
      <br/>
      <br/>
      Nursuna Memecan: İSRAİL-FİLİSTİN SORUNU, LİDERLER ARASINDA
      <br/>
      <br/>
      İsrail’in saldırıları, akıl alacak gibi değil. Siyasi çıkarlar için mi, değil mi bu bile belli değil. İsrail daha yapıcı olmak zorunda, çünkü bölge barışını zora sokmak hiçbir zaman işine yaramaz. İsrail kendi insanlarını da düşünmüyor, onları da huzursuz ediyor. İsrail sözünde durmadığı için Annopolis süreci de başarısızlığa mahkûm oldu. Kimse de dönüp İsrail’e ‘Sözlerinizi niye tutmadınız?’ demedi. Aslında İsrail-Filistin sorunu halklar arasında da değil, liderler arasında. İsrail halkı da saldırgan bir hükûmetten memnun değil. Türkiye giriştiği Ortadoğu turu ile Pakistan-Afganistan, Azerbaycan-Ermenistan, Rusya-Gürcistan süreçlerinde olduğu gibi diplomasiyi işletip bölgede çıkabilecek daha büyük yangınları önlemeye çalışıyor. Bunu da ancak Türkiye yapabilir.
      <br/>
      <br/>
      * TBMM Türkiye-İsrail Parlamentolararası Dostluk Grubu Başkanı, AK Parti Milletvekili
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32049), [web.archive.org (arşiv bağlantısı)](http://web.archive.org/web/20090416122525/http://www.aksiyon.com.tr:80/detay.php?id=32049)
