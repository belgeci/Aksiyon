# Tekstil azapta çözüm değişimde!

*Harun Çümen 1998.08.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başımıza gelen olumsuz olayları iki şekilde değerlendirmek mümkün. Birincisi, isyan bayrağını çeker kendimizi ve etrafımızı suçlamaya başlarız ki bu kötümser bakış açısıdır.
  </font>
 </div>
 <div id="newsText">
  <font class="detail-text">
   İkincisi, sözkonusu hadisenin güzel gelişmelere vesile olabileceğini kabul eder, ondan ders alır, geleceğe daha kontrollü ve ümitli adım atarız.
   <br/>
   <br/>
   Bir yıldan beri ayyuka çıkan 'Tekstil sektörü battı batıyor' feryatları böyle bir iyimserlikkötümserlik savaşına döndü.  Kötümserler artık Türkiye'nin tekstil ve hazır giyimde doyum noktasına geldiğini, üretim alanlarının Türkiye'nin dışında ucuz işçilere sahip ülkelere kayacağını, devletin yanlış uygulamalarının sektörün sonunu getirdiğini söylerken, iyimserler kriz havasının zaruretlerden ve değişim isteğinden kaynaklandığını, hatta herhangi bir kriz halinin dahi olmadığını iddia ediyorlar. İyimserler ayrıca, sektörün uluslararası marka üreterek, kalite standardını yükseltip mahiyet değiştirmesinin gerekliliği üzerinde duruyorlar.
   <br/>
   <br/>
   'Kriz' söylentisi nasıl başladı
   <br/>
   <br/>
   Herşey 1997 sonbaharında Tiffany and Tomato'nun sahibi Sedat Onur'un piyasaya 7 trilyon borç bırakarak  yurt dışına kaçışı ile başladı. Aynı durumda birçok şirket olduğu söylentisi sektöre bomba gibi düştü ve kredi veren bankalar paniğe kapıldı. Bankalar, kredilerini vaktinden önce istemeye, sakıncalı firmaların listesini çıkarmaya başladılar. Ardından banka ve sektör temsilcileri gerçekleştirdikleri ortak toplantılar ile durum değerlendirmesi yaptılar ve krizden çıkış yolu aradılar.
   <br/>
   <br/>
   Sektördeki tıkanıklığın nedenlerini sıralayan raporlar hazırlandı: Laleli Pazarı'ndaki durgunluk, Uzak Doğu Asya krizi, Alman ekonomisindeki durgunluk bu mazeretlerin en başta gelenleri. Ancak son altı ay içerisinde 130 bin tekstil atölyesinden 40 bin tanesinin kapanmasının gerekçeleri daha derinlerde saklı. Son yıllarda tekstilde büyük arz artışı yaşandı. Artık profesyonellerin bu işe girmesi gerektiği bir dönemde bilen bilmeyen herkesin bu işe soyunması sektöre darbe vurdu. Yanlış yatırımlar firmaları mali darboğaza soktu. Sıkıntılar, büyük firmaları olduğu kadar fason atölyeleri de olumsuz etkiledi. Bugün birçok şirket sıkıntı yaşıyor. Atölyeler çalıştıkları firmadan alacaklarının yüzde 50'sini tahsil edemiyor. Yaşanan sıkıntı direkt olarak atölyelere yansıyor ve kapanmalarına neden oluyor. Bugün büyük bir hazır giyim firması kapanırsa, birlikte çalıştığı atölyelerin hemen hepsi kapılarına kilit vuruyor. Kayıt sildiren atölyelerin yüzde 40'a yakın bölümü daha bir yıl önce kurulmuştu.
   <br/>
   <br/>
   Keşçi: Kriz sun'i
   <br/>
   <br/>
   Merterli Sanayici ve İşadamları Derneği (MESİAD) Başkanı Güngör Keşçi, sektörde ihracata yönelik bir kriz olmadığını savunuyor. Keşçi, sektörün aktif pazarlama sorunu olduğunu ve firmaların ihracatta pazar çeşitliliğine gitmesi gerektiğini söylüyor. Sektörde darboğaza giren firmalar için genel bir kurtarma projesinin hazırlanması gerektiğini savunan Keşçi, "İhracatçı firmalar için vergi affı ya da ertelenmesi ve sigorta primlerinin düşürülmesi gibi tedbirler alınabilir. Ayrıca, Eximbank'ın bu tip firmalar için bir fon ayırması lazım" şeklinde görüşlerini dile getiriyor.
   <br/>
   <br/>
   Keşçi kapanan 40 bin atölyeye rağmen açılan atölyelerin sayısının düşük olmadığını ileri sürerek, 'Kapananların büyük kısmı İstanbul'un artan maliyetlerine dayanamayarak Anadolu'ya kaçan firmalar oluşturuyor. Diğerleri de kayıt altına alınmamak için sürekli kaçan firmalar' diyor.
   <br/>
   <br/>
   Rakamlar iyi, içerik kötü
   <br/>
   <br/>
   Gerçekten sektördeki ihracat rakamları sürekli bir büyüme olduğunu gösterirken 'kriz'in nasıl anlaşılması gerektiği daha bir önem kazanıyor. İTKİB rakamlarına göre, ihracat rakamlarında sürekli bir artış var. Hazır giyim ve konfeksiyonda 1998 yılının ilk altı ayında 3 milyar 643 milyon dolarlık bir ihracat rakamı gerçekleştirilirken, 1997 yılına oranla yüzde 5.7'lik bir artış yaşandı. Tekstil ve hammaddeleri ihracatında ise 1998 yılının ilk altı ayında 1 milyar 551 milyon dolarlık bir ihracat rakamı ile yüzde 13.1'lik bir artış sağlandı.
   <br/>
   <br/>
   TOBB Başkanı Fuat Miras ise karamsar bir tablo çizmeyi tercih edenlerden. Tekstil sektörünün batma noktasına geldiğini ileri süren Fuat Miras, tekstil sektörüne verilen kredilerin vadelerinin ise bir yıldan iki yıla çıkarılmasını, tekstilcilerin döviz taahhütlerine af getirilmesini istiyor.
   <br/>
   <br/>
   Keşçi Miras'a sert çıktı.
   <br/>
   <br/>
   MESİAD Başkanı Güngör Keşçi ise Fuat Miras'ın bu yaklaşımına sert tepki gösteriyor. Keşçi'ye göre; Sektörün batma noktasına geldiğini söylemek için yüzde 40'ını kaybetmiş olmak gerekir. Halbuki istatistiklerin ihracatta sürekli bir artış gösteriyor. Bu durumda krizden ya da batmaktan bahsetmek doğru olmaz. Miras'ın hükümettten isteklerini ve şikayetlerini kamuoyu önünde yapmasının 'suni kriz' söylentilerine destek verdiğini söyleyen Keşçi, Miras'ın stratejik bir hata yaptığını, gelişmeleri sektör temsilcilerinin endişe ile izlediğini anlatıyor.
   <br/>
   <br/>
   Miras da kayıt dışı girişlerin sektörü zor duruma soktuğuna işaret ederek şunları söylüyor: "Asya krizi nedeniyle bu ülkelerden çok düşük fiyatlarla çok kalitesiz, piyasaya faturasız satılan bir sürü mal giriyor. Bunu ilgili bir bakanlığın takip etmesi gerekiyor. Dediler ki; 'Bu konuda dosya tanzim edin, antidamping olarak bu dosyaları bize verin, biz de hukuki işlemlerimizi yapalım.' Ben TOBB Başkanı olarak söylüyorum, bizim söylediğimiz dosyadan çok daha önemli, bizim söylediğimiz bir ihbar, bu ihbarı da yapan TOBB Başkanı. Hükümetin bunun üzerine kararlılıkla gitmesi lazım."
   <br/>
   <br/>
    Sihir bozuldu, yükeliş durdu
   <br/>
   <br/>
   Türkiye Giyim Sanayicileri Derneği Başkanı İsmet Özcan (TGSD), sektörün 1997 yılında çektiği sıkıntıların, 1995 yılında yapılan 5.5 milyon dolarlık plansızprogramsız yatırımdan kaynaklandığını savunuyor.  Özcan'a göre, o dönem tekstilcileri kısa vadeli borçlanma yoluna gitti. Yurtdışı piyasalarındaki durgunluk ve Avrupa'nın fiyatlara baskı uygulaması yoğun atölye kapanmasında etkili oldu.
   <br/>
   <br/>
   TGSD olarak 1997 yılında sıkıntıya düşen sektörün yaralarını sarmaya çalıştıklarını belirten Özcan, 'Sihirli bir değnek değmişçesine bir anda gelişen tekstil sektörü ilk sarsıntıyı 1989 yılında geçirdi. O dönem sıcak parayla karşılaşan üreticilerin vergi istisnası da bitti. Teşvikler azalmaya başladı. O anda sektör yüzde 25 fire verdi. İkinci sıcak para dalgası 1991 yılında geldi. Yüzde 25 daha fire verildi. Üçüncü sarsıntıyı da 1993 yılında geçiren sektör, 5 Nisan kararlarıyla kurların zıplaması üzerine kendine geldi. 1995 yılında kısa vadeli borçlarla yatırım yapıldı. Bunun ceremesi de 1997 yılında çekildi. Haksız rekabet oluştu, pazar daraldı' diyor.
   <br/>
   <br/>
   Tekstilcilerin  sıkıntılarına rağmen  muhatap olacakları bir yetkili bulamadıklarını ileri üren Özcan, sektörün dünyadaki en önemli kuruluşu olan Eurotex'e üye olan TGSD'nin yıllık 60 bin dolarlık aidatının devlet tarafından ödenmesini istiyor.
   <br/>
   <br/>
   Parası olan tekstilci olunca..
   <br/>
   <br/>
   Bütün sıkıntı eline para geçiren ama sektör hakkında bilgi ve deneyimi olmayan insanların yatırımlarından kaynaklanıyor. Sektörü altın yumurtlayan tavuk görenler şimdi bunun acısını çekiyor. Belki bir dönemde bilmesen de başarılı olabiliyordun ancak sektör artık amatörlüğü kaldırmıyor, şu anda da yatırım teşvikleri ile yapılan yanlış yatırımların bedelini ödüyor. Bu süreçteki önemli hatalardan birisi de firmaların bankalardan aldıkları kredilerle pazarı olmadan, işin inceliklerini bilmeden ve yanlış makine satın alarak birbiri ardına sektöre girmeleri oldu. Bir diğer nokta ise kontrolsüz bir şekilde hızlı büyüme sürecine giren firmaların şirket içi organizasyonlarını gerçekleştirememesiydi. Yönetici vasıflarına sahip olmayan firma sahipleri, kararlı ve sağlıklı bir yönetim tarzı uygulayamadılar.
   <br/>
   <br/>
   Sarıgülle: Ululararası marka olmalıyız
   <br/>
   <br/>
   UKİ Yönetim Kurulu Başkanı Turan Sarıgülle, Türkiye'nin uluslararası düzeyde marka üretmesinin zorunluluk haline geldiğine dikkat çekiyor. UKİ markasını Avrupa ve Amerika'da 2000 yılına kadar belli bir seviyeye getirmeyi planladıklarını kaydeden Sarıgülle devletin ihracatçıya sahip çıkmamasından yakınıyor. Sarıgülle, 'İşveren SSK'ya yüksek prim ödüyor. İşçi ise aldığı paraya bakıyor. Bunun dışında zorunlu tasarruf var. Bu da işçinin maliyetini artırıyor. Türkiye'de istihdam konusunda büyük sıkıntı çekiliyor. Sanayici, yatırım maliyetlerini azaltmak amacıyla kayıtdışı işçi çalıştırmak zorunda kalıyor. Tekstilde çalışan mevcut işçinin yüzde 50'si sigortasız çalışıyor. Bugün sadece Doğu'da değil, Türkiye'nin genelinde işsizlik sorunu var. Eğer devlet olarak o bölgede teşvik uygulayacaksanız, biz destekleriz. Ama sadece Doğu'da değil, ülke genelindeki istihdam sorununa çözüm bulmanız gerekiyor. Çözüm bulunursa kayıtlı eleman sayısı ile birlikte devletin geliri de artacak. Çözüm bulunmazsa ciddi bir sosyal patlama yaşanabilir' diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4003-tekstil-azapta-cozum-degisimde.html), [web.archive.org (arşiv bağlantısı)](http://web.archive.org/web/20120719224707/http://www.aksiyon.com.tr:80/aksiyon/haber-4003-tekstil-azapta-cozum-degisimde.html)
