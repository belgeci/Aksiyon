# Bu İŞ karışık

*Mustafa Ünal - Nuh Gönültaş 1995.02.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hindli Müslümanlar'ın Türk Kurtuluş Savaşı'nı desteklemek maksadıyla,Atatürk adına gönderdiği paralarla kurulan Iş Bankası ve CHp'nin bu bankadakı ortaklık payı,CHP-SHP birleşmesinin bamteli. Eğer 18 Şubat'ta sosyal demokratlar, SHP çatısı altında birleşirlerse, CHP kapanacak ve İş Bankası'ndaki bütün haklarını kaybedecek.
  </font>
 </div>
 <div id="newsText">
  <font class="detail-text">
   Ancak bu birleşme tahmin edildiği gibi CHP çatısı altında olursa ve İş Bankası)ndaki Atatürk)e ait hisseler de 1!asiyeti gereği	CHP'ye verilirse bu parti yeniden Türkiye)nin en zengin partisi olacak
   <br/>
   Türkiye'de Tek Parti dönemi CHP'sinin icraatlarının araştırması ne kadar tabu ise Türkiye IşBankası'nın kuruluşu ve yapısının araştırılması da o kadar tabudur. Türkiye İş Bankası gibi kuruluşu ve kuruluş sermayesinin kaynağının tartışıldığı bir başka banka daha yok.
   <br/>
   Eğer 18 Şubat'ta SHP ve CHP, SHP çatısı altında birleşirlerse, Türkiye'nin yakın tarihine "Tek Parti" damgasını vuran CHP kapanacak ve İş Bankası'ndaki Atatürk'ün ortaklık payından doğan miras hakkını kaybedecek. Ancak sosyal demokratlar, tahmin edildiği gibi CHP çatısı altında birleşirlerse ve İş Bankası'ndaki Atatürk'e ait hisseler de vasiyeti gereği CHP'ye verilirse CHP yeniden Türkiye'nin en zengin partisi olacak.
   <br/>
   Türkiye İş Bankası'na ortak olmak, sadece trilyonlara varan para şeklinde değerlendirilmemeli. Bu bankanın, dolayısıyla da bütün yan kuruluşlarının yönetim kurulunda bulunmak bu paradan belki de çok daha önemli. Buralarda kadrolaşmayı ve verilecek kredilerde söz sahibi olmayı düşünürseniz bu yağlı kapıyı bırakmanın ne kadar zor olduğunu hemen anlarsınız.
   <br/>
   Tek Parti CHP'sinin icraatları iyi biliniyor da Türkiye İş Bankası hakkında fazla malumat yok. Bugün Türkiye'nin en büyük, dünyanın da sayılı banka larından olan İş Bankası nasıl kuruldu, sermayesinin kaynağı nedir? Banka yetkililerinin konuşmaktan kaçındığı bu konuda yaptığımız araştırmada çarpıcı sonuçlara ulaştık.
   <br/>
   İşte İş Bankası'nın gazetelere geçmiş yıllarda verdiği bir ilanın metni: "İş Bankası'nı kuran Atatürk'tür. İş Bankası'nın kurulması emrini o vermiş ve, 1 milyon lira sermayenin 250 bin liralık bölümünü de yine o ödemiştir. Bu 250 bin lira Hindistan'daki Müslümanlar'ın aralarında toplayıp, KUrtuluş Savaşı'nda kullanılması için Atatürk'e gönderdikleri paranın artan bölümüydü... İşte o 250 bin lira, milli sanayimizin kurulmasını, ülke ekonomisinin bugünkü boyutlarına yükselmesini sağlayan temel oldu..."
   <br/>
   Sadece bankanın kendi reklamlarında değil, çok değişik kaynaklarda bankanın Hindistan Müslümanları'nın Kurtuluş Savaşı'nda yardım olsun diye gönderdikleri para ile kurulduğu yazıyor. Mazhar Leventoğlu tarafından kaleme alınan "Atatürk'ün vasiyeti" adlı kitapta 26 Ağustos 1924 tarihinde kurulan Türkiye İş Bankası'nın 1 milyon lira sermaye ile işe başladığı anlatılırken, bankanın ödenmiş sermayesi olan 250 bin liradan, "Hindistan Müslümanları'ndan Mustafa Kemal'e yollanan paranın artanı" diye sözediliyor:
   <br/>
   "Paranın artanı Osmanlı Bankası 'na yatırılmıştı. Atatürk bu para ile Osmanlı Bankası'na ortak olmak dileğini açıkla yınca adı geçen banka sözü çevirici bir tutum takındı. Falih Rıjkı Atay, olayı şöyle anlatmaktadır: Ecnebi bankalardan biri: Acaba sizdeki yüz bin liramızla bankanıza ortak olamaz mıyız? sualine, Türkler'in bu işlerle uğraşması yersiz olduğu gibi bir cevap verince, Mustafa KemallOO bin lirayı hemen bankadan çeker, çitval içinde Kasaboğlu çarşısında bir dükkana koyar ve önüne bir de nöbetçi diker. Şimdi sermayeleri yüzmilyonları bulan resmi ve hususi bankaların temeli budur."
   <br/>
   Atatürk'ün bakanlarından Dr. Rıza Nur'un hatıralarının 903. sayfasında Atatürk'e Hindistan Müslümanları'ndan para gönderildiği şöyle anlatılıyor:
   <br/>
   "Para yok, orduyu besleyemiyoruz. Ne yapacağız... Politika orduya da girmiş, O da iki parti. Bir taraftan da askerin hakkı var. Boş duruyor. Askerler 'İşsizlik orduları iğlal ettirir' derler. Doğru, görüyorum. Sonra aç ve elbisesiz. Düşündük, 'Mustafa Kemal'den Hindlilerin gönderdiği parayı alalım' dedik. İstedik vermedi. Zorladık, olmadı. MaliYe Vekili Hasan Fehmi doğrusu bu işe çalıştı. Ve bundandır ki Mustafa Kemal'e turfa olmuştu. Bu iş ikinci grubun ağzına düştü. Meclise koymağa teşebbüs ettiler. Mustafa Kemal heyeti vekilede 'Bu para benimdir, Hindliler bana gönderdiler' dedi. Evet Hindliler onun namına göndermişlerdir. Fakat Türk Milleti'nin bu buhranlı anında en mühim olduğuna hükmedilen mahalle sarfediniz demişler öyle göndermişlerdi... Bu paradan başka O'na Cava 'dan, yine Hind'den, Amerika Müslümanları 'ndan, İstanbul 'dan ve emsali yerlerden daha böyle bir çok paralar gelmişti. Hepsi bir milyon altına yakındı."
   <br/>
   <br/>
   ATATÜRK'ÜN HİNDLİLERE TEŞEKKÜRÜ
   <br/>
   <br/>
   Bu paranın Hindli Müslümanlar'dan geldiği o kadar açık ki, Atatürk bir nezaket örneği sergileyerek Hindli Müslümanlar'a kendi el yazısı ile bir de teşekkür mektubu yolluyor. Türkiye Büyük Millet Meclisi Reisi ve Başkumandan sıfatıyla Hindistan Müslümanları'ndan gelen yardım için parayı gönderen Hindistan Merkez-i Hilafet Reisi Seyyid Çotani'ye 9.11.1338 (1922) tarihli teşekkür mektubunda bu paranın milletin işleri için kullanılacağı dile getirilerek şöyle deniliyor:
   <br/>
   "Ankara, 9.11.1338, Hindistan Merkez-i Hilafet Komitesi Reisi Seyyid Çotani Hazretleri; Tarafımızdan icra olunan zaferden Hindistan için de mühim bir hisseyi müşerref vardır. Bilhassa himmeti alileri ile temin buyrulan muavenet-i maddiye ve iane paraları Türkiye davasının tahakkuku .yolunda pek ziYade işe yaramıştır. Ondan sonra dahi devam edecektir. Muzahereti mahbubunuz suret-i nihaiYede aktı muharrer olan sulhumuzun tesriina ve amali milliyetimizin tamamen istimaline nihayet edecektir. TürkiYe halkı adına daima yüksek bir alaka ile hareket eden ve her fırsatta samimi teveccühatını izhar eyleyen bütün Hintli kardaşlara hem minnetkar selamlarımızı niyetlerimizi ve murahhasen tavassutu aliyelerini rica eder ve zatı alilerine ihtiramatı kalbiyemi arz ederim efendim. 1BMM Reisi, B~kumandan Gazi."
   <br/>
   1976 yılında İş Bankası Genel Müdürü olan Hüseyin Cahit Kocaömer ile Güneri Civaoğlu banka hakkında bir röportaj yaptı. Bu röportajda İş Bankası'na 1947'de şube müdürü olarak göreve başlayan Hüseyin Cahit Kocaömer Tercüman Gazetesi'nde (10 Şubat 1977) "Kuruluşu biz bilmiyoruz." diyor ve şöyle konuşuyor: "Ama Celal Bayar'a bu konuda müracaat ettiğimizde bize şöyle bilgi verdi: Atatürk 250 bin lira ile o tarihte Osmanlı Bankası'na yatırdığı parasını değerlendirmek istemiş. Bizi çağırdı ve banka kuracağız dedi.' İşte bu 250 \0ı lira Hindli Müslümanlar'ın gönderdiği 250 bin liradan başkası değildir.
   <br/>
   <br/>
   ZORLA HISSE SENEDI SATIŞI
   <br/>
   <br/>
   Celal Bayar'ın Genel Müdürlüğü'nde Atatürk'ün şahsi bankası olarak kurulan İş Bankası'nın kuruluş tarihi 26 Ağustos 1924.26 Ağustos Büyük Taarruz'un başlangıç tarihi. Yine Hüseyin Cahil Kocaömer'in verdiği bilgiye göre banka bu tarihte kurulmuş ki aynı zamanda ekonomik taarruzun da başlatıldığını belirten bir mana ifade edilmiş olsun!
   <br/>
   İş Bankası 1 milyon lira sermaye ile işe başladı. Bu ana paranın dörtte biri yani 250 bin lirası ödenmişti. Ödenmiş sermayeyi Atatürk söz konusu paradan koydu. Sermaye'nin geri kalan 750 bin lirası taahhüt edildi. Bankanın bir milyon lira sermayesi her biri on lira değerinde yüz bin hisseye ayrılmıştı.
   <br/>
   "Böyle bir kuruluşa herkesin kuşkuyla baktığı bir dönemde Atatürk'ün zoruyla bazılarına hisse senetleri veriliyor. O tarihte Hazine'nin direkt bir kuruluşta payı yok. 250 bin lirasını koyuyor. 750 bin liralık sermaye bölümü yurdun çeşitli bölgelerinde halka satışa sunuluyor. Hatta rivayet ediliyor ki biraz zorlama ile satılıyor. Yine rivayet edilir ki kayıt listesinin bir bölümünü de buna hamlederler. Alanların bir kısmı bunu vergi zannetmiş. Ve nasılolsa ödedik diye yırtıp atmış. İş Bankası 'nın kayıp liste senetleri vardır. "(İş Bankası Genel Müdürü Hüseyin Cahit Kocaömer, 10.2.1977, Tercüman)
   <br/>
   İş Bankası'nın kuruluşunda bir kısım zorlamalar olduğu gibi, bazılarına da o zamana göre çok büyük ölçüde borçlar hem de garantisiz olarak verilir:
   <br/>
   "İstanbul'da İş Bankası'na çiş bankası diyorlar. Hali Müzebzeb imiş. Tabii İsmet'in (İnönü) dalkavuk ve zorbalarına, mebuslarına ikrazlar yapılıyormuş. Mesela Yakup Kadri'ye 20 bin lira ikraz etmiş. ...Bunu nereden verecek. Ciddi bir banka böyle garantisiz borç verir mi?..İlk tesisi gününden beri bu bankanın ne olacağını tahmin etmiştim. Devir bir dönsün bu bankanın ne rezaletleri çıkacaktır, görülecek. "(Nur, Rıza, Hayat ve Hatıratım, S. 1692)
   <br/>
   <br/>
   ZOR GÜNLERDE KARlı BANKACılıK!
   <br/>
   <br/>
   Banka kuruluşundan 2 yıl sonra sermayesini yüzde yüz artırır. 1 Temmuz 1927 tarihinde İtibari Milli Bankası, İş Bankası'na katılır ve bankanın sermayesi dört milyona yükselir. Bankanın kuruluş yılı olan 1924'de safi karı 17 bin liraydı. 1925'de 402 bin liraya, 1926'da 831 bin liraya yükseldi. Bankanın 1927, 1928 ve 1929 yıllarındaki karları bir milyon liranın üstüne çıktı. İşBankası 1937 yılında yuvarlak rakamlarla 751 bin lira kar etti. (Leventoğlu, Mazhar, Atatürk'ün vasiyeti, S.79)
   <br/>
   Atatürk'ün emri ile şahsi bankası olarak kurulan İş Bankası'nda Atatürk'ün hissesi yüzde 28'dir. Yüzde 27 civarındaki hisse de bir kısmı halka zorla satılan hisse senetlerinden oluşuyor ki, bunların bir kısmı 4 bin vatandaşın elindedir. Atatürk vefat ederken İş Bankası'ndaki hisselerinin temsilini yine kurucusu olduğu Cumhuriyet Halk Partisi'ne vasiyet eder: "Malik olduğum bütün nukut ve hisse senetleriyle Çankaya'daki menkul ve gayrimenkul emvalimi Cumhuriyet Halk Partisi'ne atideki şartlarla terk ve vasiyet ediyorum. Nukut ve hisse senetleri, şimdiki gibi İş Bankası tarafından nemalandırılacaktır."
   <br/>
   1938'de Atatürk vefat edince vasiyeti gereği İş Bankası hisselerinin temsili CHP'ye verilir. CHP bankanın yönetim kurulunda hissesi oranında 3 kişi ile temsil edilir. CHP'nin iktidar olduğu dönemlerde Hazine'nin temsilcileri de CHP iktidarı tarafından atandığı için
   <br/>
   <br/>
   hazinenin üç temsilcisi ile birlikte CHP uzun yıllar bankanın yönetiminde çoğunluğu elinde tutmuştur. Ta ki Demokrat Parti iktidarına kadar...
   <br/>
   <br/>
   1960 DARBESI'NIN ÖNEMLI SEBEBi
   <br/>
   <br/>
   Demokrat Parti iktidarı 6195 sayılı kanunu çıkardı. Bu kanun 'CHP'nin Haksız İktisaplarının İadesi Kanunu' idi. Bu kanun 1960 askeri darbesinin en önemli gerekçelerinden biridir. Bu kanunla Türkiye İş Bankası'ndaki Atatürk'ten CHP'ye intikal eden hisse de Hazine'ye devredilmiş oluyordu. Kanun Atatürk'ün vasiyetini de iptal ederken, gerçekte CHP'nin olmayan, aslında halkın olan bir serveti de Hazine'ye intikal ettirmişti.
   <br/>
   6195 sayılı kanunun TBMM Genel Kurulu'ndaki görüşmeleri çok çetin geçer. CHP Genel Başkanı İsmet İnönü ne kadar direnirse dirensin, DP grubu kararlıdır. Başbakan Adnan Menderes İnönü'nün 'Atatürk'ün vasiyetini iptal ediyorsunuz' suçlamalarına "Bu memlekette dünkü iktidar denilen ceberrut, tesirlerini milletin tahteşşuuruna o kadar muhkem olarak yerleştirmiş ki, bunun tesirinden hala istifade etmek istemektedirler. Vuracağınız bir yumrukla "işte bu korkuyu tuzla buz edeceksiniz Ne İsmet Paşa, ne dünün iktidar partisi, ne de şu z.ümre... Hiç bir vehme ihtiyaç yoktur. Milletin iradesini temsil eden sizler vuracağınız kahhar yumrukla bütün vehimleri toptan dağıtacak ve bir devri tasfiye edeceksiniz" diye karşılık verir.
   <br/>
   "Biz Halk Partisi'nin mallarını almıyoruz. Halk Partisi'nin mallarını bir parası dahi mevzubahis değildir. Halk Partisi'nin bütün malları kendisinin olsun ve fakat Halk Partisi'nin malı olanlar kendisinin olsun, yüzde 96'sı gasba dayanıyor... Atatürk çiftliklerini devlete verdi. Geriye kalan mamelekinin bir kısmını, dikkat buyurunuz, bir kısmını da korumayı arzu ettiği zeavata tahsis etti, bir kısmını ise dikkat buyurunuz, Halk Partisi' vermedi. Türk Tarih Kurumu'na verdi;Türk Dil Kurumu'na verdi. Ondan sonra eğer Halk Partisi'ni mameleki ile, mamelekinin iktisabı ile mübeşşer etmek isteseydi, Türk Tarih Kurumu'ndan, Türk Dil Kurumu'ndan daha önce olmak üzere Halk Partisi'ne verirdi. Ve Halk Partisi'nin o mamelekle gelişmesi ve ebetdevam olması sayesinde kendi prensiplerinin hükümran olmasını temin eder ve bu sayede Dil Kurumu ve Tarih Kurumu her türlü ihtiyaç ve zarurete düşmek ihtimalinden vareste, devam edebilirdi. Atatürk öyle düşünmemiştir arkadaşlar." (TBMM tutanak dergisi, 26.cilt, 14 Aralık 1953)
   <br/>
   <br/>
   10 Yıl SONRA INTIKAM
   <br/>
   <br/>
   Sert tartışmalardan sonra kanun kabul edilir ve Cumhuriyet Halk Partisi'nin haksız iktisapları Hazine'ye devrediIii. Tabii, Türkiye İş Bankası'nın CHP tarafından temsil edilen hisseleri de...
   <br/>
   <br/>
   27 Mayıs 1960 darbesinin ana sebeplerinden birisi olan bu kanun ancak darbeden sonra kurulan Anayasa Mahkemesi'nden tam on yıl sonra geri döner. 27 Mayıs'tan hemen sonra Maliye Bakanı Ekrem Alican Türkiye İş BankasıYönetim Kurulu üyelerini çağırarak, kendilerine Hazine'nin güveni olmadığını bildirdi. İsmet Paşa başkanlığındaki CHP 6195 sayılı kanunun iptali için Anayasa Mahkemesi'ne dava açar, ve 11.1 0.1 963 gün ve 963/124 sayılı Anayasa Mahkemesi kararıyla 6195' sayılı kanun iptal edilir. CHP Türkiye Iş Bankası'ndaki hisselerine ve bütün mal varlığına yeniden kavuşur. Özellikle 1970'den sonra değişik aralıklarla iktidara gelen CHP bankada üçü parti temsilcisi, üçü de Hazine temsil reisi olmak üzere 6 kişi ile temsil edildi. Ta ki 1980 darbesine kadar.
   <br/>
   <br/>
   12 EYLÜL'ÜN ILK IŞi
   <br/>
   <br/>
   1980 askeri darbesi bütün partileri kapatınca CHP'nin İş Bankası'ndaki hisselerinin temsili de CumhurbaşkanlığıGenel Sekreterliği'ne verildi. Bir müddet Kemal Yamak da bankanın yönetim kurulunda görevaldı. Bu arada Türk Dil ve Tarih Kurumları da lağvedilince İş Bankası'ndan bu kurumlara verilen kâr payları Hazine'ye verilmeye başlandı. Bu du
   <br/>
   rum SHP-DYP koalisyonuna kadar sürdü. Koalisyon hükümeti 12 Eylül'ün kapattığı siyasi partilerin yeniden açılıp mal varlıklarının iadesine karar verince CHP'nin İş Bankası hisselerine yeniden kavuşma ihtimali belirdi. Ancak 12 Eylül 1980'den partilerin açılmasını getiren kanunun kabul edildiği 1992 tarihine kadar İş Bankası sermaye artırımında bulundu, dolayısı ile bankadaki CHP hisseleri sermaye artırımına katkıda bulunulamadığından dolayı yüzde i 'lere düşdü. Şimdi CHP, İş Bankası ve Hazine arasında bir hukuk savaşı sürmekte. Birleşme aşamasındaki Sosyal Demokrat Partiler, CHP ve SHP bu yüzden CHP çatısı altında birleşmeyi planlıyorlar, ana sebep de CHP'nin İş Bankası'ndaki hisselerine yeniden kavuşacağı ümidinden kaynaklanıyor.
   <br/>
   <br/>
   MECLIS ARAŞTIRMASI GEREK
   <br/>
   <br/>
   CHP'nin mal varlığı ve İş Bankası' ndaki hisseler konusunda TBMM'ye bir Meclis araştırması önergesi verildi. Önerge'nin öncüsü Hasan Mezarcı olduğundan olacak, Hürriyet gazetesi yazarı Emin Çölaşan "Mezarcı,Atatürk'e hırsız diyor, bu önerge nasıl kabul edilir" şeklinde bir yazı yazınca, önerge TBMM Başkanı Hüsamettin Cindoruk'dan geri döndü. Benzer bir önerge bu defa Musa Demirei, Zeki Ergezen, Hüsamettin Korkutata, Fethullah Erbaş, Kazım Ataol, AbdulilIah Fırat, Şadi Pehlivanoğlu, Gaffar Yakın, Muhsin Yazıcıoğlu, İsmet Gür ve Ahmet Özdemir tarafından yeniden TBMM başkanlığı'na verildi. Bu önerge Meclis gündeminde görüşülme sırasını bekliyor. Ancak görüşülmesine pek ihtimal verilmiyor!
   <br/>
   Hindistan Müslümanları'nın gönderdikleri para ile kurulan İş Bankası'nın tarihi seyri böyle. Her yıl toplanan İş Bankası Genel Kurulu'nda bir konuşma. yapan, bankanın hissedarlarından CHP eski Genel Sekreteri Kasım Gülek, İş Bankası'nın kuruluşsermayesi olan parayı gönderen Hindistan Müslümanları'nın (Bugün Pakistan topraklarında yaşıyorlar) çocuklarından 20-30 kadarının İş Bankası'nın sağlayacağı burs ile Türkiye'de okutulmasını önerdi. Ancak bu bankaca kabul görmedi. Atatürk vefa örneği sergileyerek Hindli Müslümanlar'a teşekkür mektubu yazarken busün en büyük bankalardan birisi olan Iş Bankası böyle bir görevden kaçtı.
   <br/>
   SHP ile CHP hangi çatı altında altında birleşirse birleşsin İş Bankası'nın kaynakları, bu kaynakların kullanımı ve Tek Parti dönemi icraatları daha çok tartışılacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=39BF429690343D0F5EACA6E674CA75D4?newsId=565), [web.archive.org (arşiv bağlantısı)](http://web.archive.org/web/20131028064720/http://www.aksiyon.com.tr:80/aksiyon/newsDetail_getNewsById.action;jsessionid=39BF429690343D0F5EACA6E674CA75D4?newsId=565)
