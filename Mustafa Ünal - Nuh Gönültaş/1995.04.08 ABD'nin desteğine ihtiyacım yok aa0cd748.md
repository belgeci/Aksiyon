# ABD'nin desteğine ihtiyacım yok

*Mustafa Ünal - Nuh Gönültaş 1995.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de iktidarı halk belirler. ABD' nin desteğine ihtiyacım yok.Yalnız dünya konjonktüründeki değişikliği gözden kaçırmamak lazım.
Türkiye'nin menfaati ABD ile ilişkilerinin iyi olmasını gerektiriyor. Kendimiz için değil ama Turkiye için ABD ile diyaloğun en iyi şekilde kurulması zarureti vardır.
  </font>
 </div>
 <div id="newsText">
  <font class="detail-text">
   Genel Başkanı Mesut Yılmaz'ın aylardır gündeminde olan ABD gezisi, mart ayının sonunda gerçekleşti. Yılmaz, bir haftayı bulan, çok önem verdiği ABD gezisini bütün ayrıntılarıyla Aksiyon'a anlattı. Siyasi gelişmeler ve Kuzey Irak konusundaki görüşlerini de açıklayan Yılmaz, 'İktidarın yolu ABD'den geçer' görüşüne katılmıyor. Ancak Türkiye'nin geleceğini dünyanın tek süpergücü olan ABD ile diyalogda görüyor ve bu gezisinin 'iktidara hazırlık' olarak yorumlanmasınıistiyor. İktidar alternatifinin, RP değil ANAP olduğu mesajını Amerikalılar'a ileten Yılmaz, evinde yaptığımız görüşmede sorularımızı cevaplandırdı:
   <br/>
   - ABD gezisi bir süredir gündeminizdeydi, daha önce bir kaç kez teşebbüs etmenize rağmen yeni gerçekleşti. ABD gezisini sizin için önemli kılan sebepler nelerdir? Bu geziyle neyi hedeflediniz?
   <br/>
   Bilindiği gibi geçen sene sonunda ABD'de Kongre seçimleri yenilendi ve uzun bir aradan sonra Cumhuriyetçi Parti, Temsilciler Meclisi ve Senato'da çoğunluğu ele geçirdi. Dolayısıyla Cumhuriyetçi Parti fiilen iktidar oldu. Ben ABD gezisini Cumhuriyetçi Parti'nin daveti üzerine gerçekleştirdim. Asİında ben bu geziyi ocak ayının ikinci yarısında planlamıştım. Mümkün olmadı, iki aylık gecikmeyle gerçekleşti. Bu gezi, benim ABD'ye daha önce yaptığım seyahatlerin en verimlisi oldu. Çünkü çok çe şitli kesimlerle görüşmeler yaptım. Hem yönetimden Dışışleri ve Savunma bakanlarına vekalet edenlerle hem de çok sayıda Senatör ve Temsilciler Meclisi üyesi ile görüştüm. Aralarında Dünya Bankası'nın da bulunduğu uluslararası finans kuruluşlarının başkanlarıyla bir araya geldim. Önde gelen televizyon ve gazetelere mülakatlar verdim. ABD'de dış politikanın mutfağı sayılan strateji kuru. luşlarından üçüyle toplantılara katıldım. Bu kuruluşlar şunlar: Tarafsız olarak bilinen Stratejik ve Uluslararası Araştırmalar Merkezi. Cumhuriyetçi Parti'ye yakınlığı ile bilinen Amerikan Teşebbüs Enstitüsü ve Demokrat Parti'ye yakın olan başında eski Ankara Büyükelçisi Morton Abramovitz'in bulunduğu Carnei Vakfı. Bu toplantılarda Türkiye uzmanlarının katıldığı tartışmalar yaptık. Bir anlamda ABD yönetiminin Türkiye'ye ilişkin müstakbel politikasının bazı ipuçlarını öğrenme imkanı buldum.
   <br/>
   - ABD'de yönetimde görevalanlarla görüşürken sizi önümüzdeki yıllann başbakanı olarak mı dinlediler?
   <br/>
   Nasıl gördüklerini bilemiyorum; ama Türkiye ile ilgili bazı konularda benim değerlendirmelerimi almaya çalıştılar. Mesela, Kuzey Irak'taki muhtemel gelişmeler konusunda çeşitli senaryolarıbenimle tartıştılar. Güneydoğu sorunun bundan sonra nasıl gelişme göstereceği konusunda benim görüşlerimi aldılar. Kafkaslar'la, Balkanlar'la ilgili düşüncelerimi aldılar. Sanıyorum benim şahsımda Türkiye'nin bazı konulardaki tepkilerini ölçmeye çalıştılar.
   <br/>
   - Basına yansıdığı kadarıyla ABD'de yaptığınız görüşmelerde özellikle Güneydoğu konusunda Türkiye'de farklı, Amerika'da farklı konuştuğunuz ileri sürüldü. Neden böyle bir değerlendirme yapıldı?
   <br/>
   Onu yazanlar ABD' de gazetecilik yaptıkları için Güneydoğu raporumuzu okumamışlar. Ben ilk defa 1993 Kasım'ında Güneydoğu raporunu açıkladığım zaman da, benzer şeyleri söylemiştim. Biz bu meselede Türkiye'nin bölünmez bütünlüğünü esas alan ama Türkiye Cumhuriyeti'nde yaşayan vatandaşlarımızın her türlü bireysel haklarının tam olarak karşılanmasını amaçlıyoruz. ANAP döneminde sağlanan önemli iyileştirmeler vardı. Ama son 3,5 yıldır Güneydoğu olayı sadece terör olayı olarak değerlendirildi. Bana en çok sorulan sorulardan birisi Güneydoğu ile ilgilidir. ANAP'ın iktidara gelmesi durumunda Kürt politikasında değişiklik olup olmayacağı merak ediliyor.
   <br/>
   - Görüşmelerinizde Türk iç politikasının da gündeme geldiği, özellikle RP'nin iktidara geleyemeyeceğini söylediğiniz basına yansıdı. Amerikalılar'ın Türk siyaseti konusundaki düşünceleri neler?
   <br/>
   Tansu Hanım Amerikalılar'ı çok korkutmuş, 'Ben gidersem Refah gelir' diye. Ben de bunun sözkonusu olmadığını söyledim. Çiller hükümetine eskisi kadar güven duymuyorlar. Zannediyorum kendilerine yapılan bazı vaadlerin gerçekleşmemesi bunda etkili olmuş. Tansu Hanım'ın bir daha seçim kazanmasının mümkün olmayacağını, Türk halkının aslında dinine bağlı fakat mutedil olduğunu, aşınlıklardan hoşlanmadığını, böyle bir toplum yapısında aşın görüşleri savunan partilerin şanslarının olamayacağını, onun için Refah olayının biraz abartıldığını belirttim. Şu an kamuoyu araştırmalarında RP'nin oyunun yüksek olduğunu ancak bizimyaptığımız değerlendirmelere göre, önemli bir bölümünün mevcut ekonomik ve sosyal sıkıntılardan kaynaklandığını, protesto oylar olduğunu, şu anda Türkiye'de oyların çok dağınık bir tablo ortaya koyduğunu, bunun giderilmesi için ANAP' ın seçim kanununda değişiklik önerdiğini anlattım. İki turlu sisteme geçilirse siyasi istikrarsızlığın aşılacağını, RP'nin de hiç bir şekilde tek başına iktidar olmasının mümkün olmayacağını kaydettim. Sanıyorum söylediklenm onları önemli ölçüde ikna etti.
   <br/>
   - RP'nin gelişmesinden endişe mi ediyorlar?
   <br/>
   ABD'deki esas endişe fundamentalizm. Bunun Türkiye'deki tek temsilcisi olarak da RP'yi görüyorlar. Ben kendilerine daha geniş tablo çizmeye çalıştım. Dedim ki: Birinci Dünya Savaşı'ndan önce dünyada iki tane bağımsız İslam devleti vardı. Birisi Türkiye diğeri İran. Aradan 80 sene geçti. Bugün dünyaya bakarsak 52 tane Müslüman ülke var. Bunların içinde gelecekte model olabileCek iki tane devlet var, İran ve Türkiye. Yani 80 yılda değişen bir şeyolmamış. İslam Ülkelerinin gelecekte örnek alacakları, onlara modelolabilecek ülke ya Türkiye, ya da İran'dır. Türkiye, demokratik sisteme İslam dünyası içinde en yakın olan devlettir. ABD' nin bu açıdan Türkiye'ye yardımcı olması gerektiğini kaydettim. Bizi zor durumda bırakmaları halinde İran modelinin gelişmesine sebep olacaklarını belirttim. Bu ikisi arasında seçimi siz yapın, dedim. Bu onlara ilginç geldi.
   <br/>
   - Türk siyasetinde 'İktidann yolu Amerika'dan geçer' diye yaygın bir karıaat var. Amerika gezisini bu çerçevede düşünebilir miyiz?
   <br/>
   <br/>
   Hayır, hayır o kanaatte değilim. Türkiye'de iktidarı halk belirler. Bundan kimsenin kuşkusu olmasın. Gezimi de bu düşünceyle gerçekleştirmiş değilim. ABD'nin desteği ne de ihtiyacım yok. Yalnız dünya konjonktüründeki değişikliği gözden kaçırmamak lazım. Bugün ABD dünyada tek süpergüç. Türkiye'nin menfaati de ABD ile ilişkilerinin iyi olmasını gerektiriyor. Türkiye'nin menfaatlerini en iyi şekilde koruyabilmek ABD ile ilişkilere bağlıdır. Kendimiz için değil; ama Türkiye için ABD ile diyaloğun en iyi şekilde kurulması zarureti vardır. Benim Amerika gezimi iktidar hazırlığı olarak değerlendirmek mümkün.
   <br/>
   - Amerikalılar'a ne tür mesajlar verdiniz? .
   <br/>
   Eğer Türkiye'de bir yönetim değişikliği olursa Türk ekonomisi 80'li yıllarda olduğu gibi toparlanma imkanına sahiptir. Bunun için ANAP'ın nasıl bir hazırlık içinde olduğunu, '2000'e 5 kala' programımızı anlattım. İlk mesajım ekonomi ile ilgili, diğeri ise şu: Çiller hü
   <br/>
   kümeti gerekli halk desteğine sahip bir iktidar değildir ve seçimlerde de gidecektir. Bu iktidar karşısında Türkiye alternatifsiz değildir. Parti olarak bizim hedefimiz, kararsız seçmen kitlesine hitap ederek tek başımıza iktidar olmaktır. Bu mümkün olmasa bile Türkiye seçimlerden sonra çok daha güçlü ve uyumlu koalisyon hükümetine kavuşacaktır.
   <br/>
   - Amerikalılar özellikle de yönetim Türk siyasetinin geleceği konusunda size hangi mesajlan verdiler?
   <br/>
   Türkiye ABD için stratejik öneme sahip, fevkalade önemli bir ülkedir. Bu da geniş ölçüde Orta Asya ve Kafkas petrollerinin dünya pazarlarına taşınması ile ilgili. Eskiden güvenlik nedeniyle önemli ülke olan Türkiye, şimdi petrol yolları üzerindeki konumu sebebiyle önemi artan devlet haline geldi. Bu açıdan da Türkiye'ye özel önem veriyorlar. Hatta ben Amerikalılar'ı 8 ay önce yaptığım geziden çok daha ilgili gördüm Türkiye'ye karşı. .
   <br/>
   İkincisi, Çekiç Güç'ün uzatılmasına gerek Kongre gerekse yönetim aşırı önem veriyor. Bu önem bölgeye verdikleri değerden kaynaklanıyor. Petrol ve İsrail'in güvenliği dikkate alınarak bölgede özel bir: statü oluşturmak istiyorlar. Bir arayış içindeler. Bu arayış sonuçlanmadan Çekiç Güç'ün bölgede kalmasını istiyorlar. Yani Kuzey Irak'ın Saddam'ın egemenlik alanının dışında tutulmasına çok önem veriyorlar. Tabii ABD için önemli olan İsrail'in tehlikeden uzak olması ve petrol. Yoksa Kuzey Irak'taki insanların güvenliği değiL
   <br/>
   - Çekiç Güç oylamasında red oyu veren ANAP'ın tutumu konuşuldu mu?
   <br/>
   ANAP olarak Çekiç Güç'e red oyu verdiğimiz için bizi eleştirdiler. Ben de onlara bunun sebeplerini anlattım. Çekiç Güç'ün bölgede kalmasından dolayı Kuzey Irak'ta Türkiye'yi rahatsız eden oluşumlar yaşanıyor, adeta bir devletin orada iskeleti oluşmaya başladı. Çekiç Güç'ün adeta Kuzey Irak'ta bağımsız bir Kürt devleti kurulması için şemsiye görevi yaptığını söyledim. Bu endişemizin giderilmesi halinde Çekiç Güç'e evet oyu vereceğimizi, aksi halde bundan sonra da hayır oyu vereceğimizi kaydettim
   <br/>
   - Kuzey Irak operasyonu siz ABD 'de iken başladı? Amerikalılar'ın harekata karşı ük tepkilerini nasıl buldunuz? ABD yönetiminin harekattan haberi olup olmadığı konusunda edindiğiniz intiha nedir?
   <br/>
   Amerikalılar benim tahminime göre harekattan haberdardı, onlar için sürpriz olmadı. Diplomatik yollardan bilgi verilmemiş olsa bile bölgedeki Çekiç Güç her tankın hareketini bile izleyebilecek kapasiteye sahip. Zannediyorum, bu harekatı da bundan öncekiler gibi kısa süreli sınırlı bir operasyon olarak düşünüyorlardı. Harekatın kapsamı onları endişeye sevketti. Onun için Avrupalılar'a göre çok daha olumlu ama öncekilere göre ihtiyatlı bir tutum sergiliyorlar.
   <br/>
   - Operasyona karşı Almanya'nın tumumu çok sert. Türkiye'ye karşı olumsu, tavır alan Almanya'nın planlan konusunda ne düşünüyorsunuz?
   <br/>
   Ben Almanya'nın olumsuz politikasının iç kamuoyu baskısının etkisiyle olduğunu düşünüyorum. Hakikaten Alman medyası Türkiye'de olan olayları sürekli çarpıtarak ve abartarak.veriyor. Medyadan etkilenen kamuyou ve' insan hakları kuruluşları hükümet üzerinde ciddi baskı uyguluyorlar. Dışişleri Bakanı Kinkel, bunu kişisel meselesi olarak ele alıyor. Ama bunun Almanya'nın politikası haline gelmediğini söylemek de mümkün değiL. Türkiye'ye karşı en sert tepkiyi Almanya koydu. Türkiye bunları aşar. Bunların fazla kıymeti harbiyesi yok. Ama ABD ile ilişkilerimizde çok dikkatli olmamız lazım. Amerika'nın şu ana kadar gösterdiği anlayışın bundan sonra da devam etmesi bana göre çok önemli. Kuzey Irak'tan çı. ğımız zaman aynı durumun yeniden oluşmaması için gerekli tedbirlerin alınmasını istiyorum. Aslında bu tedbirlerin de harekattan önce tesbit edilmesi gerekiyordu. Anlaşılan bu yapılmamış. Askeri harekatın siyasi stratejisi yok.
   <br/>
   - Erken seçim beklentisi içinde misiniz? Evet kesinlikle 1995 Ekim'inde bir erken seçim bekliyoruz. Büyük bir ihtimalle ara seçimle genel seçim birleştirilerek erkene alınacak ve sonbaharda yapılacak.
   <br/>
   - Bir partinin tek başına iktidar olması zor görünüyor. RP'nin birinci olması durumunda koalisyon teklifine ne cevap verirsiniz?
   <br/>
   Biz seçimden birinci parti olarak ANAP'ın çıkacağını düşünüyoruz. DYP, barajı bile zor geçecek. Koalisyona gelince ANAP olarak kesinlikle RP ile ortak hükümet kurmayız. Buna RP'nin ilkeleri ve Erbakan'ın önceki koalisyonlardaki tutumu engel. Ecevit'in DSP'sİ ile pekala hükümet kurabiliriz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-700-abdnin-destegine-ihtiyacim-yok.html), [web.archive.org (arşiv bağlantısı)](http://web.archive.org/web/20130727000027/http://www.aksiyon.com.tr:80/aksiyon/haber-700-abdnin-destegine-ihtiyacim-yok.html)
