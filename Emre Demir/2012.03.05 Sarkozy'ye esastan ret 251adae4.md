# Sarkozy’ye esastan ret

*Emre Demir 2012.03.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Anayasa Mahkemesi, Fransızların 223 yıl önce kabul ettiği temel İnsan Hakları Beyannamesi’ni hatırlattı. Sarkozy’nin cansiparane mücadelesiyle vücut bulan inkâr yasasını iptal etti.
  </font>
 </div>
 <div id="newsText">
  <font class="detail-text">
   <p>
    Fransız Anayasa Mahkemesi, Ermeni soykırımı iddialarının inkârını suç sayan yasa tasarısını 1789 tarihli İnsan Hakları Beyannamesi’ne dayanarak iptal etti. Bu hüküm, Ermeni diasporasını hayal kırıklığına uğratırken inkâr yasası teklifinin mimarı Cumhurbaşkanı Nicolas Sarkozy için de siyasi bir mağlubiyet olarak yorumlandı. En mühim nokta, inkâr yasasının 1789 Fransız ihtilaliyle kabul edilen ve kurucu metin niteliğindeki Evrensel İnsan Hakları Beyannamesi’ne aykırı bulunarak iptal edilmesi. Anayasa Mahkemesi, tasarının 1789 tarihli Evrensel İnsan Hakları Beyannamesi’nin 11. maddesiyle korunan düşünce, ifade ve iletişim özgürlüğü ilkesine aykırı olduğuna hükmetti. Ayrıca, bir görüşün bağlayıcı bir yasayla cezai işleme tabi tutulmasına karşı çıkan Anayasa Mahkemesi, İnsan Hakları Beyannamesi’nin 6. maddesinin ihlal edildiğine karar verdi. Ancak, Ermeni soykırımı iddialarının inkârını suç sayan yasa teklifi reddedilirken 2001 tarihli Ermeni soykırımını tanıma yasası beklentilerin aksine iptal edilmedi. Mahkeme’nin 2001 tarihli soykırım yasasını da iptal etmesi hâlinde benzeri Yahudi soykırımı yasasının da aynı akıbete maruz kalacağı iddia ediliyordu. Böyle bir ihtimal potansiyel olarak bulunsa da Fransa’da buna girişecek kişi bulmak neredeyse imkânsız.
    <p>
     Hem Sarkozy hem de Sosyalist Parti cumhurbaşkanı adayı François Hollande seçimleri kazanmaları hâlinde yeni bir soykırım yasa tasarısı hazırlayacağını açıkladı. Fakat Anayasa Mahkemesi’nin kararına rağmen ikinci bir yasa tasarısının nasıl hazırlanacağı belirsizliğini koruyor. Sarkozy’nin Halk Hareketi Birliği (UMP) ve Sosyalistlerden yapılan açıklamalar, reddedilen yasa tasarısındaki ifadeler üzerinde şeklen değişiklik yaparak mahkeme engelini aşma düşüncesini ortaya koyuyor. Anayasa hukukçuları ise bu kararla birlikte tarihî konularda hazırlanan yasaların tamamen tarihe karışacağı görüşünde hemfikir. Sorbonne Üniversitesi’nden anayasa hukukçusu Prof. Paul Cassia’ya göre, mahkeme yasayı sadece şeklen inceleyerek reddetmedi. İnkâr tasarısını esastan inceleyerek Fransız anayasasının kurucu metni olan Evrensel İnsan Hakları Beyannamesi’nin ifade özgürlüğü ilkesini ihlal ettiği gerekçesiyle iptal etti.  Fransa’nın en saygın anayasa hukukçularından eski Adalet Bakanı Robert Badinter’e göre de mahkeme bundan sonra sadece Ermeni soykırımı iddialarıyla ilgili yeni yasa tekliflerine değil, yasa yoluyla tarih yazma girişimlerinin tümüne kapıyı kapadı.
     <p>
      Vicdanlı siyasetçilerin zaferi
      <p>
       Fransa Anayasa Mahkemesi kararının kuşkusuz Türkiye için çok büyük önemi haiz. Ancak, karar kadar önemli bir diğer gelişme iptal başvurusunun 142 parlamenter tarafından yapılmış olmasıydı. Fransa’nın 5. Cumhuriyet tarihinde ilk kez bir yasa teklifi tüm siyasi grup üyelerinin katıldığı ortak bir imza kampanyasıyla Anayasa Mahkemesi’ne götürüldü. Bu tablo, inkâr yasasına gösterilen tepkinin siyaset üstü ilkesel bir tepki olduğunun en büyük ispatı. Örneğin, Meclis ve Senato’daki oylamada tasarıya destek veren senatörlerin ezici çoğunluğu Ermeni toplumunun yoğun yaşadığı Bouches-de-Rhone, Rhone ve Alpes-Maritimes bölgelerinden geliyor. Fakat, tasarının iptali için başvuruda bulunan senatörlerin ve milletvekillerinin yüzde 80’inin bölgesinde ne Türk ne de Ermeni toplumu yaşıyor. İmzacı vekil ve senatörlerin büyük çoğunluğu hayatları boyunca Türkiye’ye dahi gitmemiş. İmza kampanyasına öncülük eden Türkiye-Fransa Dostluk Grubu Başkanı Jean-Michel Diefenbacher, Ermeni dernekleri tarafından ‘Türkiye’nin lobiciliğini yapmakla itham edildi. Beş yıl boyunca dostluk grubunun başkanlığını yürüten Diefenbacher, başkan sıfatıyla Türkiye’yi sadece bir kere ziyaret etmiş bir isim. Diefenbacher, “Benim bölgemde ne Ermeni ne de Türk seçmen var. Sanırım, tarafsız bir isim olmam nedeniyle dostluk grubu başkanlığına seçildim.” sözleriyle tasarıya karşı çıkmasında Türkiye’nin bir rolü olmadığının altını çiziyor.
       <p>
        Parti yönetimlerinden gelen ağır baskıya rağmen iptal başvurusuna imza atan 142 ismin büyük çoğunluğu tasarıya Türkiye’nin telkinleri nedeniyle değil, ahlaki ve hukuki gerekçelerle karşı çıkmıştı. Seçimlere kısa bir süre kalmasına rağmen kendi siyasi istikballeri açısından büyük bir risk alarak parti kararına karşı hareket etme cesaretini gösteren bu isimler, tarihin parlamentolar tarafından yazılmasına karşı olduğu için imza atmıştı. Nisan ayındaki cumhurbaşkanlığı seçimlerinden sonra haziranda da meclis seçimleri yapılacağı düşünüldüğünde, özellikle UMP’li milletvekillerinin kendilerine kızgın parti yönetimlerince yeniden aday gösterilmeme riski bulunuyor.
        <p>
         <p>
          Ermeni lobisine en ağır darbe
          <p>
           İnkâr tasarısının Anayasa Mahkemesi tarafından reddedilmesi Ermeni lobisine ağır bir darbe vururken Türk dış politikasına yeni bir fırsat sunuyor. Ret kararı, 50 yıldır Türk dış politikasının ana gündemlerinden biri olan Ermeni sorunuyla ilgili nihai bir çözüm imkânı doğurabilir. Zira tüm hesaplarını 1915 olaylarının 100. yıldönümü olan 2015’e göre yapan Ermeni lobisinin tüm Avrupa’ya yaymaya çalıştıkları benzer yasa tasarılarının meşruiyeti ağır bir darbe almış durumda. Emsal niteliği taşıyan bu kararın diğer Avrupa ülkeleri tarafından göz ardı edilmesi zor. Türkiye’nin Paris Büyükelçisi Tahsin Burcuoğlu, “Bu kararla, benzer yasa tekliflerinin diğer ülkelerin meclislerine sıçrama tehlikesi azaldı.” sözleriyle bu hususa dikkat çekiyor. Ermeni soykırımı iddialarının tüm dünyada tanınması için bugüne kadar uluslararası hukuk seçeneğini reddeden, Türkiye’nin ortak tarih komisyonu önerisini kabul etmeyen Ermeni diasporası siyasi baskı yoluyla tanınma stratejisini gözden geçirmek zorunda kalacak. Tüm stratejisini bilhassa Fransa ve ABD olmak üzere millî meclislerde soykırım yasası çıkarma üzerine kuran Ermeni diasporasının, kararın ardından nasıl bir strateji izleyeceği ise meçhul.
          </p>
          <p>
          </p>
          <p>
           Elysee Sarayı’nda hesap karıştı!
           <p>
            Yüksek mahkemenin kararı, yasanın çıkması için açıkça yasama sürecine müdahale eden Nicolas Sarkozy için siyasi bir yenilgi anlamını taşıyor. Mahkemenin kararını açıklandığı salı günü, iktidar partisi UMP içinde yaşanan karmaşa Sarkozy’nin de durumu yenilgi olarak kabul ettiğini gösterdi. Sarkozy, daha önce karşı olduğunu açıkladığı yasa tasarısını, seçimlere birkaç ay kala kendisi gündeme getirmiş, ancak tasarının iptali için imza veren 52 UMP milletvekili Sarkozy’nin kararının aksine hareket etmişti. Bu rakam, 22 Aralık’ta Meclis’te oylamaya katılıp tasarının kabul edilmesi için parmak kaldıran UMP’li milletvekili sayısından bile yüksekti. Ermeni Dernekleri Koordinasyon Komitesi Başkan Yardımcısı Ara Toranian’ın, “Bazı isimlerin siyasi irade eksikliği gösterdiğini gözlemliyoruz. Cumhurbaşkanı Sarkozy kişisel olarak bu konuda tavır aldı. Ama kendi partisinden 52 milletvekili yasanın iptali için imza verdi. Seçim döneminin ortasında iktidar partisinin kendi milletvekillerini kontrol edememesini nasıl izah edebiliriz?” sözleriyle Sarkozy’i suçlaması dikkat çekti. Sarkozy’nin kararın hemen ardından sergilediği çelişkili tavır da hesapların tutmadığına işaret ediyor. Sarkozy, karardan yarım saat sonra ikinci bir yasa tasarısı hazırlanması için talimat verdi. Ancak seçimlerden dolayı Meclis ve Senato’nun tatile girmesi nedeniyle Sarkozy’nin talimatının gerçekleştirilmesinin imkânsız olduğu anlaşıldı. Nitekim, ertesi gün hükümet kanadından yapılan “Yeni bir yasa için seçim sonrasını bekleyeceğiz” açıklamasıyla 24 saat geçmeden geri adım atılmış oldu. Kararın açıklandığı akşam Elysee Sarayı’ndan gelen açıklamaları değerlendiren UMP’li bir vekil şu sözleriyle, mensubu olduğu partiyi açıkça eleştiriyordu: “Hem Ermeni toplumuna ‘Elimizden geleni yaptık ama mahkeme engelledi.’ diyerek gönlünü alma fırsatını yakalamış hem de Türkiye’yle ilişkileri yeniden düzeltme imkânı bulmuşken neden ikinci bir tasarı söylemiyle çıkış yaptığımızı anlayamıyorum.”
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Çetin Özbey, 06 March 2012, 23:23
> Mösyö Sarkozy istemeden de olsa,Türkiye'ye çok büyük bir iyilik yapmış oldu. Ermeni diasporası artık, kendi davasını hukuki yaptırımlarla sürdüremeyecek. Fransız Anayasa Mahkemesi’nin kararı diğer ülkeler için de emsal teşkil edecektir. Ermeni diasporası Türk düşmanlığını ranta dönüştürüyor ve Ermen...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F99F386A5012E965303402ACD1D25EEB?newsId=31996), [web.archive.org (arşiv bağlantısı)](http://web.archive.org/web/20120319085200/http://www.aksiyon.com.tr:80/aksiyon/newsDetail_getNewsById.action;jsessionid=F99F386A5012E965303402ACD1D25EEB?newsId=31996)
