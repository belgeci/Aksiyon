# Eroticaret

*Yasın Arasmurat Uçar 1998.02.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kumkapı hadisesinden sonra 'Ölen öldü, kalan sağlar bizimdir' düsturuyla hareket eden bir kısım medya, ölen kişinin hanımı Gülten Kızılkaya'ya bakmadı bile.
  </font>
 </div>
 <div id="newsText">
  <font class="detail-text">
   Zira, çolukçocuğu, başörtüsüyle ve fazla didiklemeye müsait olmayan mağdur görüntüsüyle onlar için pek de içaçıcı durmuyordu. Feminist çevrelerin de bindirme güçleri arkaya alınarak öteki tarafa, yani katil zanlısı Zeynep Uludağ'a yönelindi. Önce ağır tahrik altında cinayet işlemek zorunda kalan güzel, alımlı ve geleceği parlak kız Zeynep'e dizi film çevirttirildi. Zeynep şöhret oldu, para kazandı. Daha ilerisi için yapması gereken tek şey kalmıştı: Soyunmak. Akıl hocaları ona soyunmadan star olunamayacağını söylüyordu ısrarla. O da öyle yaptı. Durum 10 olduktan sonra bu maçın rövanşı gerekiyordu. Mağdureye de bir şans verilmeliydi. Haftalık bir derginin stüdyosu rövanş için uygun hale getirildi, spot ışıkları hazırlandı, Gülten Kızılkaya durumu 11 yapmak için ikna edildi. Kızılkaya'nın vereceği erotik pozlar müthiş tiraj getirecekti. Kızılkaya düşündü, taşındı. İki tane çocuğunu başka türlü doyuramazdı. Erotik pozlar verdi, flaşlar patladı, kapaklar yayınlandı. Medya, basın yayın ilkelerini yerine getirmiş, her ikisine de söz ve savunma hakkı vermişti. Soyunan soyundu, bundan kim ne kazanması gerekiyorsa kendi kulvarında kazandı ve böylece cinselliğin rantı da belli oldu.
   <br/>
   <br/>
   Cinsel rant
   <br/>
   <br/>
   Ahlaki dejenerasyon ve cinsel rant birbirine çok yakın iki kardeş. Çünkü ahlaki açıdan bir toplumu dejenere edemedikten sonra cinsel yönden bireylerini istismar edip, rant sağlamak mümkün gözükmüyor. Toplum olarak en hassas olduğumuz konulardan olan cinselliğin etrafı tabularla, kimine göre de ahlaki birtakım kaygılarla çepeçevre sarılmış idi. "İdi" diyoruz çünkü, konunun etrafındaki ahlaki kaygılar görünen geçmiş zamanda kaldı. Her alanda yaşanan değişimle beraber, ahlakın ve ahlaklı olmanın tarifi de yeniden yapıldı. Müslüman mahallesindeki salyangoz satışından iyi paralar kazanıldığı görülünce de sınırlar genişledi. Gündelik yaşamımıza bir kırmızı nokta olarak düşen cinselliğin ecişbücüş edilişi hem tepki görmeye, hem de ilgi çekmeye, iyi pirim yapmaya başladı.
   <br/>
   <br/>
   1950'lerden sonra cinsellik sözcüğü mahremiyetinden sıyrılıp 'cinsel özgürlük' ismiyle günlük terimlerin içine giriverdi. Şimdi maçın ikinci yarısı oynanıyor ve insanlar ilk yarıda yaptıkları hatalarla karşı karşıyalar. Ama ilk yarıdaki 'cinsel özgürlük' amacından saptırıldı, şimdilerde cinsel rant var. Yanıbaşımızda duran Avrupalının, hani o hep ölçü olarak gördüğümüz insanların, sanayileşme sonrası düştükleri cinsel serbesti hastalığının elzem sonuçlarını nasıl ödedikleri ortadayken, Batı toplumlarının ahlaki açıdan yaşadığı tecrübeleri bizler yaşamak zorunda mıyız acaba?
   <br/>
   <br/>
   Paris Sorbonne Sosyal Bilimler Üniversitesi öğretim üyesi ve Aile Sosyolojisi Araştırmaları Merkezi Müdürü Prof. François de Singly, Fransa'da yayınlanan haftalık Le Nouvel Observateur dergisinde son olarak Belçika'da patlak veren olayda çocuklara yönelik sapıkça hareketlerle ilgili soruları cevaplarken şunları söylüyor: "Değerlerin, ölçülerin ve dinlerin tahrip edilişi, Batı'da bu tür sapıklıkların ortaya çıkmasında etkili olmuştur. Günümüzde ahlaki değerler değişken bir hal almış, sadece ferdin kişisel gelişimi önemli görülmüştür.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4C8C6026296C598FCC795A525069C46A?newsId=3500), [web.archive.org (arşiv bağlantısı)](http://web.archive.org/web/20120901145019/http://www.aksiyon.com.tr:80/aksiyon/newsDetail_getNewsById.action;jsessionid=4C8C6026296C598FCC795A525069C46A?newsId=3500)
