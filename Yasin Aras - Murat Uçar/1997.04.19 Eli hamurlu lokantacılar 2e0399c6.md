# Eli hamurlu lokantacılar

*Yasin Aras - Murat Uçar 1997.04.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fatih'in meşhur Malta çarşısında, bir o kadar meşhur şirin bir mekan; "Hanımlar Lokantası".
  </font>
 </div>
 <div id="newsText">
  <font class="detail-text">
   Malta'da rastgele birine sorduk yerini, tarifini aldıktan sonra genç arkadaş; "Gidin gidin, çok iyi bir yer orası" diye kanaat belirtti.
   <br/>
   <br/>
   Tabelasında Osmanlı Lokantası yazıyor ama bu şirin yer "Hanımlar Lokantası" olarak biliniyor; müdavimlerinin kadın olmasından değil, hanımlar tarafından işletiliyor olmasından. Devamlı müşterileri, çevre yurtlardan gelen öğrenciler. Kadın, erkek herkesin rağbet ettiği bir mekan.
   <br/>
   <br/>
   Dışarıdan bakıldığında çok sade olarak görünen "Kadınlar Lokantası'nın" içine girdiğiniz vakitten sonra gördüğünüz hizmetteki sıcaklığı, yemeklerdeki lezzeti diğer lüks yemek salonlarında bulmanız mümkün değil. En önemli özellikleri ise miktar olarak az yemek istediğinizde tam geliyor ve öderken az olarak ödüyorsunuz. Nezaket Abla'nın, yeri geldiğinde para almadığı da oluyor. Onun için en önemlisi, çoğu öğrenci olan evlatlarının karınlarının doyması. Para ikinci planda.
   <br/>
   <br/>
   Yemeklerdeki lezzet yaklaşık 200 öğrenci ve çevre esnaf tarafından onaylanmış. Okulu bitirip çoluk çocuğa karışanlar bile daha sonra gelip ziyaret ediyorlar Nezaket Abla'larını. Ögrencilik yıllarında yemek yedikleri zamanları yad ediyorlar. Bu, Hanımlar Lokantası'na gelen herkesin mekanın mistik havasından mutlaka etkilendiğinin bir göstergesi.
   <br/>
   <br/>
   Hanımlar Lokantası'nda yemek yiyenler kendilerini evlerinde yemek yiyormuş gibi hissediyorlar. Hatta canınızın çektiği bir yemeğin siparişini verip ertesi gün yiyebiliyorsunuz. Özellikle öğrenciler tarafından en çok istek alan yemek yaprak dolması. Onun için hemen hergün mevcut mönüde. Orman kebabından, kurufasulyeye kadar her tür damak tadına hitab eden yemek bulabiliyorsunuz. Sütlacı ise tam ağzıma layık diyebileceğiniz türden.
   <br/>
   <br/>
   Turşuculuktan aşçılığa
   <br/>
   <br/>
   40 yaşındaki Nezaket Abla, 1986 yılında komşusunun yoğurtçu dükkanı açması ile başlatmış lokanta serüvenini. O da cesaretlenip, önce turşucu dükkanı açmış. Daha sonra çevre esnafın da desteğiyle, dükkanı lokantaya çevirmiş.
   <br/>
   <br/>
   Eşinden herhangi bir destek almamış. Lakin köstek de olmamış. 65'e merdiven dayamış iki tane yardımcısı var; Fatma ve İsmet teyzeler. Hanımlar Lokantası'na gittiğimizde Fatma Teyze patates soyarken gözümüze ilişti, biz de hemencicik yanında bitiverdik. "Teyzeciğim bıkmadın mı bu işlerden, bu yaşa gelmişsin?" diye sorduğumuzda "Ne yapalım oğul, biz hanımların işi de bu. Hem işleyen demir pas tutmaz" cevabını aldık. Fatma Teyze patates soyma işini bitirince hemen bulaşığın başına geçti. Yeni gelin gibi oradan oraya koşuşturuyor, hiç boş durmuyordu. Boşuna dememişler; "Ne varsa eski topraklarda var" diye.
   <br/>
   <br/>
   Hanımlar Lokantası, insani ilişkilerin, yardımlaşmanın toplumsal dayanışmanın yaşanması açısından güzel bir örnek teşkil ediyor. Fatma ve İsmet teyzeler, örnek yardımlaşmalarıyla yeni gelen nesle pek çok şey anlatıyorlar. Armut piş ağzıma düş felsefesi artık iyiden iyiye tarihe gömüldü. Kadın eli değmiş yemek yemek istiyorsanız, Osmanlı Lokantası'na bir uğramanız yeterli.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2491-eli-hamurlu-lokantacilar.html), [web.archive.org (arşiv bağlantısı)](http://web.archive.org/web/20120415114018/http://www.aksiyon.com.tr:80/aksiyon/haber-2491-eli-hamurlu-lokantacilar.html)
