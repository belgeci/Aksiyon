# Solun iki yüzü

*Yasın Arasmurat Uçar 1997.02.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   DSP Genel Başkanı Bülent Ecevit, 'yeni CHP' ile birleşmeme nedenlerini  "Onlar, dindarların nasırına basan politika izliyor"  diye açıklıyor.
  </font>
 </div>
 <div id="newsText">
  <font class="detail-text">
   Bu sözleri ispatlayan gelişmeler geçen hafta sonu Ankara'da aynı meydanda yapılan iki mitingde  belirgin olarak ortaya çıktı. Kitle örgütlerinin düzenlediği 'Şeriata Karşı Kadın Yürüyüşü', CHP bayrakları altında yapıldı. Mitinge 'yeşil montu' ile katılan CHP genel başkanı, kadınlar arasında turlar attı. Yürüyüşün ardından ilk Meclis grup toplantısında laikliğin tanımının yeniden yapılmasını istedikten sonra  'Kişi laik olmaz, devlet laik olur. Laiklik konusunda konsensus sağlanmalı' diyen Baykal, cumartesi günkü Baykal değildi. Gruptaki konuşması geniş toplum kesimlerini ne kadar mutlu ettiyse, 'kahrolsun şeriat!' sloganları atılan yürüyüşe desteği bir o kadar garip karşılandı. CHP tabanında din  ve dindarlara karşı yaklaşımın Genel Sekreter Adnan Keskin'in davranışlarıyla özdeşleşmesinin rahatsızlığı yaşanıyor. Doğu kökenli milletvekillerinin  bu rahatsızlığa parmak basmalarına rağmen, yönetimde değişiklik gözlenmiyor.
   <br/>
   <br/>
   Bosna'da kadınlara başörtüsü dağıtan, grup toplantısında 'İnsanlar laik olmaz' diyen Baykal'ın bu tavrının bütün demeçlerine yansıması arzulanırken, Genel Merkez yöneticilerinin tavırlarının da bu açıdan Baykal'a yaklaşması önemli bir gelişme olacaktı.  Yürüyüşe katılanlar için bir başka talihsizlik ise, kelime anlamını  dahi bilmedikleri, 'şeriat'ın  lanetlenmesiydi. Yürüyüşün ardından  CHP'den istifa ederek RP'ye geçen Trabzon'un Yomra Belediye Başkanı Ömer Yıldırım da parti tabanı ile yönetimi arasında, büyük farklılıklar bulunduğunu söylüyordu: "Karadeniz'de  insanlar hem dini inaçlarını yaşar hem de sol partilere oy verebilir. Ancak son zamanlarda CHP tabanı ile üst yönetim arasında müthiş bir kopukluk var. Laiklik ve hizipten başka uğraşacak konuları kalmadı. Fakirlikten, alınterinden haberleri yok.  Şeriat'a karşı yapılan laiklik yürüyüşü bardağı taşıran son damla oldu. Ya bunlar şeriatın anlamını bilmiyor veya kasten yapıyorlar. İnsan hakları konusunda ahkam kesen CHP'liler türban konusunda çifte standart  içine düşüyorlar."
   <br/>
   <br/>
   Başkan, bu çifte standardı, parti  yöneticileri ile bir ziyaretleri sırasında  cuma namazına gitmek istediğinde karşılaştığı tepkiyle  örneklendiriyor. Dine yaklaşımında değişiklik olmadığı takdirde, 24 Aralık'ta hüsrana uğrayan CHP'nin  tamamen yok olacağı uyarısında bulunuyor. CHP Kahramanmaraş Milletvekili Ali Şahin ise, partisinin bazı kavramları gözden geçirmesi gerektiğinin altını çizmesine rağmen mitingi partisinin düzenlemediğini, sadece destek verdiğini iddia ediyor. Mitingde "Kahrolsun Şeriat" diye bağıranların kastının  İran, S. Arabistan ve Libya olduğunu söylüyor. Ancak partisinin dindarlara yaklaşımının bazı kesimler tarafından kasti olarak din düşmanlığı çerçevesine sokulduğunu da iddia ediyor.
   <br/>
   <br/>
   İnançlara saygılı Ecevit...
   <br/>
   <br/>
   CHP'nin  'Şeriata karşı kadın yürüyüşü'nün bir gün ardından DSP'nin mitingi vardı aynı meydanda.  Ancak Ecevit, 'inançlara saygılı laiklik' diyordu. 'Şeriat'a karşı kadın yürüyüşüne', sol kökenli tüm sivil toplum örgütleri katılmasına rağmen 6 bin kişi toplanabilmişti.  Oysa  Ecevit, meydana  2530 bin kişiyi toplamayı başarmıştı.
   <br/>
   <br/>
   Ecevit, konuşmasında,  CHP ile birleşme  baskıları yapanlara iki parti arasındaki farkı anlattı: "Dinci olmayana, dindarlara yaklaşımımız sebebiyle bizim gönlümüz onlara, onların gönlü bize açık. CHP ile birleşirsek onlar artık bize oy vermez. Kadınlarının başları kapalı  ama zihinleri her yeniliğe açık. Ekonomik anlayışlarının sağcılıkla alakası yok. Onlar' da sosyal demokrasi ve emeğe saygı istiyorlar. Oylarımızın çoğunu onlardan alıyoruz. CHP ile birleştiğimiz takdirde bu oyları  sömürülmek üzere tekrar sağ partilerin kucağına itmiş oluruz. Öyleyse CHP kendi yoluna, biz kendi yolumuza gidelim."
   <br/>
   <br/>
   Bu sözler, meydanı dolduranlarca takdirle karşılanmış olacaktı ki,  miting başladığından beri yükselen "Başbakan Ecevit" sloganları en yüksek frekansına ulaştı.  Mitinge katılanların çeşitliliği de  Ecevit'in son yıllarda inançlara karşı gösterdiği saygıyı ortaya koyuyordu.  Sol parti mitinglerinde çok nadir rastlanan türbanlılar mitingin ön sıralarında yerini almıştı. Gazeteciler, türbanlı Ecevit hayranlarını görüntülemeye çalıştılar.
   <br/>
   <br/>
   Kadın yürüşüne 'kalabalık' olarak destek veren ve 'şeriat' kelimesini duyunca ardından 'kahrolsun'u yapıştıranların,  isteseler de Bülent Ecevit ile bir araya  gelemeyecekleri son mitingde ortaya çıkmış oldu. Çünkü, iki gün üst üste yapılan mitingde iki parti arasındaki  bütün farklılıklar ortaya çıkmış oldu.
   <br/>
   <br/>
   Baykal'ın 'umut verici' sözleri yine de 'sosyal demokratlar' ile 'demokratik solcuları'  bir araya getirebilir. Ecevit'in sözleri gibi ve Baykal'ın 'Laikliğin özünde dine saygı duyulmasını önleyen birşey yok' sözleri de hayata geçirilirse belki  iki sol parti bir çatı altında  izdivaç' yapabilirler.
   <br/>
   <br/>
   Ecevit'in güç depoladığı mitingin ardından Baykal, Ecevit'in 'inanca saygılı laiklik' kavramına şu cevabı veriyor: "Ne demek  inanca saygılı laiklik? İnsanın aklına bunun tersi de olduğu şüphesi geliyor."  Deniz Baykal'ın  bu sözleri salt  'taban kaymasın' kaygısını içermiyorsa olumlu bir adım olarak değerlendirilebilir.   Baykal: "Herkes şunu çok iyi bilsin; laiklikte dine saygısızlık yoktur. Kendisini bilen hiçbir laik anlayışın  sahibi, dine saygısızlık yapmaz" diyor. Ancak Baykal aynı noktadan hareketle, Ecevit'i suçlamaktan da kaçınmıyor: "Kimse laikliğe karşı olanlara sempatik gözükeceğim diye laikliğin özüne zarar vermeye kalkmasın... Sempati mesajı vermek istedikleri kesime doğrudan yönelsinler, sempatilerini versinler, ama laikliği kurban etmeden bunu versinler."
   <br/>
   <br/>
   Ağzından 'yobaz, gerici, irtica' gibi lafları düşürmeyen SHP'nin  son genel başkanı Murat Karayalçın ile Baykal'ın sözleri karşılaştırıldığında göreceli olarak, dine ve dindarlara bakışta olumlu bir gelişme var. En azından CHP lideri ilgili ilgisiz bütün olayların ardından  laikliği savunmuyor.
   <br/>
   <br/>
   Hatıralarda kalan bir nokta da, liderlerin taşrada gösterdikleri hoşgörüyü Ankara'da, Meclis kürsüsünde ve parti organlarında göstermemeleri. SHP ile birleşme öncesi Ankara'ya çok yakın bir kasaba olan Çeltikçi ve Çamlıdere'de 'ezan' okunurken susan Baykal'ın bu davranışı, dine saygısı sebebiyle son seçimde solun birinci partisi olmayı başaran Ecevit'in yaptığı sentezden pay koparmaya yönelik bir davranış olarak yorumlanıyor.
   <br/>
   <br/>
   RP'nin icraatlarını dindarlara malederek, dine topyekûn hayır diyen tavrı ile CHP, bazı kavramları yeniden sorgulaması gerektiğini ortaya koyuyor. İstanbul Milletvekili Mehmet Sevigen, partisinin kimi kavramlar karşısında net bir tavrı olmadığı eleştirisinde bulunuyor: "CHP özelleştirmeye karşı mıdır, değil midir, belli değil. Daha nice böyle kavramlar var. Dine yaklaşımı en demokratik olması gereken CHP, neden kendini anlatmakta zorlanıyor? Ben bu konuda yanlış  anlaşıldığımıza inanıyorum."
   <br/>
   <br/>
   CHP, kendi içinde kimi kavramları sorgulayadursun, son iki mitingde net bir şekilde ortaya konan bir gerçek var ki o da şu: DSP 24 Aralık'taki zaferini, olası bir seçimde daha da perçinleyecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2288-33-solun-iki-yuzu.html), [web.archive.org (arşiv bağlantısı)](http://web.archive.org/web/20121028200821/http://www.aksiyon.com.tr:80/aksiyon/haber-2288-33-solun-iki-yuzu.html)
