# Türkmenler'in yıldızı yükseliyor

*Ogün Duru 2000.12.09*

<font class="agenda2NewsSpot">
 Gazetecilerin, üç yıldır çıkış yapabilmek için fırsat kolladıkları Habur Sınır Kapısı için izin, II. Türkmen Cephesi Kurultayı vesilesi ile çıkıyor.
</font>
<font class="newsDetail">
 KDP denetimindeki Irak topraklarına giriş yaparken dikkat çeken ilk şey, daha önce "Welcome to Kurdistan" ifadesinin yeraldığı tabelada artık "Welcome to Kurdistan of Iraq" ifadesinin bulunması.
 <br/>
 <br/>
 Erbil'deki program gereği ilk günler Türkmen kuruluşlarını ziyaret ettikten sonra şehri gezmeye çıkıyoruz. Şehir beklediğimizden çok daha güvenli bir durumda. Bir ara gözlerimiz Kürdistan bayraklarını arıyor ama tek tük rastlıyoruz. Otelin resepsiyon görevlisi de bayrakların ortadan kaybolmasını garipsiyor.
 <br/>
 <br/>
 KDP bölgesinin elektriği ve suyu KYB bölgesinden geliyor. Ancak yeterli değil. NGO'lar içme ve sulama suyu ile kanalizasyon projelerine yardım ediyor. Başarılı olurlarsa özellikle Selahattin çevresindeki verimli topraklar, bölgenin gıda ambarı olacak. En yoğun faaliyet sahası ise inşaat. Sayıları 20'yi aşan tuğla, demir ve çimento tesisleri ile çok sayıda Scaina marka kamyon görüyoruz.
 <br/>
 <br/>
 Çarşıya canlılık hakim. Ancak dükkanların yüzde 80'i ; kumaş, kuruyemiş, kilimhalıyorgan, hırdavat, küçük lokantalar ve yine küçük giyim dükkanlarından oluşuyor. Ciddi bir üretim yok. Halk iletişim araçlarına çok rağbet ediyor. Vestel, Arçelik ve Beko'nun burada birer temsilcilikleri var. Bilgisayar satışı yapan yerler parmakla gösteriliyor. Internet, yalnızca ikiüç yerde bulunabiliyor.
 <br/>
 <br/>
 Devlet kurabilirler mi ?
 <br/>
 <br/>
 Kuzey Irak'taki KDP bölgesini yakından gözlemleme fırsatı bulan konukların arasında Avrasya Stratejik Araştırmalar Merkezi (ASAM) Terör ve Çatışma Araştırmaları Masası Başkanı Dr. Ali Nihat Özcan, ASAM Yönetim Kurulu üyesi Prof. Dr. Hasan Köni ve ASAM Başkan Yardımcısı Nejdet Pamir vardı. Bu isimlerin üzerinde mutabık oldukları husus, bölgedeki Kürt yönetiminin mevcut kaynaklarla kendi ayakları üzerinde durmayı başaramayacağıydı.
 <br/>
 <br/>
 KDP'nin parlamentosu, bakanlar kurulu, ulusal marşı, bayrağı, askeri akademisi, bankaları, vergi toplayan kurumları, emniyet teşkilatı, mahkemeleri ve üniversiteleri gibi devlet görüntüsü veren pekçok kurumu var. Ancak halkı asıl ayakta tutan, Türkiye ile olan sınırdan sağlanan gelir. Yıllık 350 milyon doları bulduğu söylenen bu gelir de, büyük ölçüde 120 bin memurun aylıklarına gidiyor. Saddam tarafından ovalara inmeleri için zorlanan Kürtler, ticarette veya tarımda gerekli rolleri halen üstlenebilmiş değiller. Tüm bunlara ilaveten Kürt yönetiminin gerçek bir sınır güvenliği yok. Özetle KDP'nin kurduğu ve "de facto devlet olarak" görülen yapı aslında, Irak Kürtleri'nin uzun yıllardır özlemini duydukları bazı şeylerin hayata geçirilme çabası olarak görünüyor. KDP'nin Ankara Temsilcisi Sefin Dizayi ise sohbet sırasında Türkiye'deki yaygın bir kanaatten yakınarak, "Kürtler, buraya 1990'dan sonra gelmedi. Mücadeleleri daha 1885'te başlamıştı" diyor.
 <br/>
 <br/>
 Türkiye'nin Irak ile ikinci sınır kapısını açmaya niyetlenmesi, KDP'yi endişeye sevkediyor. KDP, Türkiye ve Irak arasında kendi denetiminde olan bölgede, Türkiye tarafından bypass edilmekten korkuyor. Sözkonusu 12 km.lik koridoru Türk askerlerinin açması ihtimaline karşılık, KDP'nin üçüncü ismi Sami Abdurrahman, "Buna razı olamayız. Uluslararası hukuka aykırı olur" diyor.
 <br/>
 <br/>
 İkinci sınır kapısı ile ilgili görünmeyen bir ayrıntı da, temas sağlanacak toprakların merkezi yönetimin kontrolündeki Türkmen kuşağının başlangıcına denk gelmesi.
 <br/>
 <br/>
 Tekrar kazanılan özgüven ve Türkiye faktörü
 <br/>
 <br/>
 Türkmenler, Irak'ın kuruluşundan itibaren 3 siyasi dönemde de sistemden dışlandılar. Yetişen lider kadroları dönem dönem ortadan kaldırıldı. Düz ovalarda yaşayan ve şehirli bir nüfus olan Türkmenler'in ekonomik rolleri ellerinden alınmaya çalışıldı. Petrol bölgelerinde yoğunlaşmaları, baskıların en büyük gerekçesiydi. Güvenli bölgeye yalnızca beşte birleri alındı.
 <br/>
 <br/>
 II. Türkmen Kurultayı'na katılmak için gittiğimiz Erbil'de, Türkmenler'e ait 21 okul olduğunu öğreniyoruz. Öğrenci sayısı 3 bini aşıyor. Öğretmen sayısı 200. En önemli sorunlarının KDP'nin bitmeyen baskı ve tacizleri olduğunu söylüyorlar. Buna göre, okulların açılarak sayısının çoğalmasına karşı çıkan KDP yetkilileri, şimdi de Türkmen ilkokullarında birinci sınıftan itibaren Kürtçe okutulmasını istiyor. Sundukları gerekçe: "Yaşadıkları devletin dilini bilmeliler".
 <br/>
 <br/>
 Türkmenler'in şimdi ihtiyacı olan, kendi dillerinde eğitim yapabilecekleri yüksekokullar.
 <br/>
 <br/>
 Türkmenler, hatırı sayılır bir basınyayın gücüne sahip. Çok sayıda haftalık, aylık ve üç aylık yayın organları var. Türkmeneli isimli bir radyo ve televizyonları var. Bu kanallarla Türkmenler'in olaylar hakkında doğru bilgilenmesi sağlanıyor.
 <br/>
 <br/>
 Türkmenler'in özgüvenlerine yeniden kavuşmaya başlamalarında, "Akıncı" ismini verdikleri silahlı gruplarını kurmaları etkili olmuş. Silahlı direniş geleneğine sahip olmayan Türkmenler'in 100 kişi kurdukları Akıncılar'ın sayısı bugün 800'e ulaşmış. Öncelikli görevleri 17 Türkmen kurum ve kuruluşlarını korumak. KDP'nin 20 bin, İslami grupların 5 bin ve hatta komünistlerin 2 bini aşan peşmergelerinin yanında bu rakam oldukça masum. Ancak KDP, yine de grubun lağvedilmesi için baskı yapıyor. Türkiye'nin tepkileri bu baskıları hafifletiyor.
 <br/>
 <br/>
 Güvenlik Dairesi'ni ziyaret ettiğimizde Mehteran ve Türkmeneli marşları eşliğinde eğitim yapan akıncıları görüyoruz. Daire Başkanı Fikri Serttürkmen'in, Türkiye'den gelen konukları karşılarken gözlerinin içi gülüyor. Binanın duvarlarında Saddam'ın güçleri ve KDP tarafından şehit edilmiş birçok Türkmen'in resmi bulunuyor. 1112 Temmuz ise bir dönüm noktası olmuş. Yüzlerce KDP peşmergesinin saldırdığı Türkmen Cephesi'nde iki akıncı şehit olurken, 6 peşmerge vurulmuş. Ancak bu sefer Türkiye olaya anında müdahale etmiş. Erbil'deki bir Türk subayı, saldırı sürerken KDP yetkililerinin yanına gitmiş ve o güne kadar ilk kez duydukları kadar ağır ifadeleri kullanarak saldırıyı kesmelerini istemiş. Kulak asmamaları üzerine, Barzani Ailesi'nin yaşadığı Serereş kasabası civarı, Türk uçakları tarafından "küçük bir hata sonucu" bombalanmış.
 <br/>
 <br/>
 Erbil'deki esnafların büyük bölümü Türkmen. Pekçok Türkmen'in soyadının esnaf kollarının adlarından oluştuğu dikkat çekiyor. Bir milyonluk şehirde göçler sonucu altı yüzbine yakın Kürt nüfus oluştuğu tahmin ediliyor. Erbil'de açıkça Türkmen olduğunu ifade edebilen 150 bin kadar Türkmen var. Bir o kadarının da baskılar sonucu kendisini Kürt veya Arap olarak tanıttığı belirtiliyor. Ancak, Türkmence konuşan insan sayısında hızlı bir artıştan bahsediliyor. .
 <br/>
 <br/>
 Türkiye ağırlığını hissettirdi
 <br/>
 <br/>
 II. Türkmen Kurultayı, oldukça coşkulu geçti. "KDP'nin Erbil Valisi" Ekrem Mantık, "Burası (Erbil) Kürdistan'ın başkentidir ve biz demokratik Irak'ta Kürt Federasyonu'nda yaşamak istiyoruz" diyor.
 <br/>
 <br/>
 Kurultayın asıl önemli bölümü Türkiye'den gelen mesajlar. İlk mesaj Başbakan Bülent Ecevit'ten. Mesaj kısa ve öz. "Türkmen Kurultayı'nın Irak'ın toprak bütünlüğü içinde hayırlara vesile olmasını dilerim." Bir Türkiye Cumhuriyeti Başbakanının" halen Irak sınırları içinde bulunan soydaşlarına resmi bir mesaj göndermesi aslında başlı başına bir olay. Ancak buna rağmen Ecevit, "Irak'ın toprak bütünlüğü" sözcükleri ile "Sakin olun" mesajını vermekten de geri kalmıyordu. Ardından Dışişleri Bakanı İsmail Cem'in mesajı okundu. Cem mesajında Irak'ın toprak bütünlüğünü 5 kez üzerine basarak ifade etti.
 <br/>
 <br/>
 Ancak Devlet Bakanı Abdulhaluk Çay'dan gelen mesaj bir anda atmosferi hareketlendirdi. Çay'ın "Atatürk TBMM'deki konuşmasında, 'Musul Vilayeti , hududu milliyemiz dahilindedir. Buraları anavatandan koparıp şuna buna hediye etmek hakkı kimseye ait olamaz' demiştir. Bunun altına imza atmayacak, atamayacak Türk yoktur. Bölgede Türkiye garantör görevi üstlenmektedir" diyordu. Mesaj, Türkiye'nin resmi politikası olarak algılanmadı ancak tam anlamıyla sansasyonel bir nitelikteydi.
 <br/>
 <br/>
 Bu gelişmeler yaşanırken, Türkmen Cephesi'nin dışında kalan dört siyasi parti bir toplantı yapıyordu. KDP ile tam uyum içinde hareket eden bu partiler, Cephe'deki Türkmenler tarafından "KDP'nin tabela Türkmen partileri" olarak isimlendirilmiş. KDP, Türkmenler'i temsilen kabinesinde Cevdet Neccar isimli birisine de bakanlık vermiş. Ortak noktaları ise, Türkiye'nin rolünden yakınmalarıydı. Buna rağmen, Neccar, ikili bir görüşme yapmak için otelimize geldiğinde Türkiye'ye "Bizi de kucaklasınlar" mesajını götürmemizi istiyordu.
 <br/>
 <br/>
 Türkmen delegelerin geldiği ilk gün bir kahvehanede bomba patlıyor. 5 Türkmen ölüyor. Basın mensuplarının geldiği günün ertesinde de bir Türkmen binasında bomba patlıyor. Türkmenler bir ağızdan, "Gözdağı verilmek isteniyor" diyor.
 <br/>
 <br/>
 Türkmenler sisteme
 <br/>
 <br/>
 kazandırılacak
 <br/>
 <br/>
 Türkmenler'in Irak'ta yaşadıkları coğrafya, kuzeyde Musul'un Talafar ilçesinden başlayıp Kürt bölgesine bitişik biçimde Bağdat'ın yakınlarına dek uzanıyor. Bu kaşağın Türkiye ile coğrafi teması yok. Arada dar bir Kürt bölgesi var. Türkmen bölgelerinin büyük bölümü Saddam'ın kontrolünde. Kürtler'in nüfusu 3,5 milyon, Türkmenler'inki yaklaşık 2,5 milyon olarak tahmin ediliyor.
 <br/>
 <br/>
 Türkmenler'in belli başlı siyasi partileri; Irak Milli Türkmen Partisi (1988), Türkmeneli Partisi (1993), Türkmen Bağımsızlar Hareketi (1995) ve Türkmen Kardeşlik Ocağı, 1995'de Irak Türkmen Cephesi adı altında biraraya geldi. Türkmen Kardeşlik Ocağı ise kısa bir süre önce ITC'den ayrıldı. Ancak Partinin Genel Başkanı Vedat Arslan, ITC'nin prensiplerine karşı çıkmadıklarını kaydetti. Arslan, ayrıca ITC başkanlığını yürütüyordu. Son kurultayda, IMTP Genel Başkanı M. Kemal Yayçılı'nın da başkanlığa oynadığı ITC'de, TKO kökenli Senan Kasap'ın başkanlığa getirilmesi, TKO geleneğinin inceliğini öne çıkarıyor. Yani Türkiye, bölgedeki Türkmenler'in milliyetçi reflekslerle hareket etmesini değil, bölgenin her an değişebilecek şartlarına uyum gösterebilecek bir konseptle hareket etmelerini tercih ediyor. Nitekim KDP'nin üçüncü ismi Sami Abdurrahman da yeni başkan Senan Kasap ile ilgili yorumda bulunurken "Kendisini ılımlı birisi olarak biliyoruz. Bölgenin gerçeklerini yakından biliyor" diye konuşuyor. Aynı paralelde, Türkmen Kurultayı'ndan çıkan sonuç bildirgesinde Kürt yönetimi eleştirilmeyerek, diyalog ortamının tesis edilebileceği "yeni bir sayfa" açıldığından sözedildi.
 <br/>
 <br/>
 Türkiye'nin Türkmenler'i, Kürtler ile nispeten daha uyumlu bir yapıya sokma isteği, ihtilafı çözmek için bahar aylarında Kürtler ile Türkmenler'e sunduğu 8 maddelik pakette de ortaya çıktı. Maddelerden biri "Türkmenler yerel yönetimi tanır" şeklindeydi. Böylece Türkmenler'in olabildiğince Kürtler ile çatışmaksızın bir etkinlik kazanması niyeti ortaya koyuldu.
 <br/>
 <br/>
 Erbil'deki, Türkmen varlığının güçlenmesine yardımcı olunmasının kısa vadede iki sonucundan sözediliyor. Birincisi Kürt yapılanmasının, içlerine sokulan Türkmenler ile sulandırılması. İkincisi Erbil'deki varlığın, Türkmenler'in diğer bölgelerdeki şuurlanmasına ön ayak olması ve üniter bir Irak'ın geleceğinde söz sahibi olacak pozisyon kazanmaları. Türkmen Kurultayı'ndaki salonda Irak bayrağının asılması ve Türkmenler'in son yıllarda Irak muhalefeti gruplarının toplantılarına aktif biçimde katılmaları da, sisteme dahil olmaları açısından anlamlı görünüyor.
 <br/>
 <br/>
 KDP ile bahar havası bitiyor
 <br/>
 <br/>
 Türkiye'nin son bir yıl içinde KDP ile ilişkilerini daha mesafeli bir çerçeveye çektiği gözlemleniyor. KDP bölgesi için 8 ay önce sonuçlandırılan GSM ihalesinde Turkcell, halen projeye başlayabilmiş değil. Aynı şekilde ihalesi Türkiye tarafından yapılan havaalanı projeleri de ağırdan alınıyor. Mazot tankerlerinin geçişi konusunda kota uygulanıyor. Türkmenler'e baskı uygulandığında sınır kapısı geçici olarak kapanabiliyor.
 <br/>
 <br/>
 Erbil'deki programlar sırasında dikkat ettiğimiz bir nokta da, KDP yetkililerinin, Türkiye'nin baskısı nedeniyle son iki yıldır telaffuz etmedikleri "federasyon" sözcüğünü rahat biçimde kullanmaları. KDP'nin Başbakanvekili ve üçüncü ismi olan Sami Abdurrahman basın mensuplarının soruları karşısında, "Kürdistan Parlamentosu 1992'de Federasyon kararı aldı. Biz bir karar alırken çabuk almayız. Alınca da çabuk unutamayız" diyor.
 <br/>
 <br/>
 KDP lideri Mesut Barzani'nin iki aya yaklaşan Avrupa ve Ortadoğu turu, yeni arayışların bir göstergesi olarak ele alınabilir. Son gelişmeler Kuzey Irak'taki dengelerin halen yerine oturmadığına ve bölgenin önümüzdeki günlerde sıcak gelişmelere gebe olduğuna işaret ediyor.
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-7042-11-turkmenlerin-yildizi-yukseliyor.html), [web.archive.org (arşiv bağlantısı)](http://web.archive.org/web/20101117025127/http://www.aksiyon.com.tr:80/aksiyon/haber-7042-11-turkmenlerin-yildizi-yukseliyor.html)
