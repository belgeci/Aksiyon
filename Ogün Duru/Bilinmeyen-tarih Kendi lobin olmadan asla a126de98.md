# Kendi lobin olmadan asla

*Ogün Duru Bilinmeyen-tarih*

<div>
 <font>
  <img border="0" height="1" src="/web/20050302181618im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181618im_/http://www.aksiyon.com.tr/resim/304/52.jpg" vspace="5"/>
  </p>
 </font>
 <font class="content">
  Sözde Ermeni soykırımı karar tasarısının gelişim seyri, Türkiye—Ermenistan ilişkilerinde son bir buçuk yılın yumuşama havasını tamamen ortadan kaldırırken, nisan ayından itibaren değişim seyrine giren Türkiye—İsrail ilişkilerinde de dönüm noktası oluyor.
 </font>
 <br/>
 <p>
  <font class="content">
   Musevi lobisindeki isimler şu ana kadar tasarı lehinde hareket ettiler. Türkiye, bir taraftan da Cumhuriyetçiler’in işbaşına gelmesi halinde sözde soykırım konusunda seçim vaadlerini gerçekleştirmesinden endişe ediyor. Musevi lobisinin üzerindeki nüfuzunu artırdığı Demokratlar’ın işbaşına gelmesi ise, İsrail’de Türkiye ile ilişkilerde daha sıkı bir pazarlık arayışını beraberinde getirecek.
   <br>
    <br>
     1984’te tek çatı altında toplanmalarından bu yana Amerikan siyasetinde küçük başarılara imza atan Ermeni lobileri, 80’lerin sonunda 750 bini geçmeyen ama konsantre biçimde dağılan nüfuslarını başta California olmak üzere New York, Massachussets, New Jersey, Pensilvanya, Illinois, Michigan, Ohio ve Florida’da oldukça etkin biçimde kullanmaya başladılar.
     <br>
      <br>
       1990, Ermeni lobilerinin, emeklerinin semeresini aldıkları altın bir yıl oldu. Ermeni lobilerinin 1990’daki başarısında, bir yıl önce Amerikan Senatosu’na sözde soykırım tasarısını kabul ettirememelerinin verdiği hırs önemli bir etkendi. 1990’da, ABD’nin; Alaska, Arizona, New Hampshire, New Jersey, California, Colarado, Connecticut, Oklahoma, Oregon, Florida, Ilinois, Pensilvanya, Massachussets, Michigan, Virginia ve Wisconsin eyaletlerinin hepsinde, ya eyalet valisinin imzasını taşıyan anma günü kararı çıkardılar ya da çeşitli meclis kararları alınmasını sağladılar. 1990’ların başında iç yapısında çatlaklar ortaya çıkan Ermeni lobileri, Demokratlar’ın 1993’te işbaşına gelmesinin de etkisi ile 7 yıl süren bir fetret devrine girdi. 1994’te başlayan Türkiye—İsrail yakınlaşmasının yansıması olarak Musevi lobisinin Ermeni lobisini zaman zaman bloke ettiği görüldü.
       <br/>
       <br/>
       Son üç senenin işaret ettikleri
       <br/>
       <br/>
       1997 ile birlikte ABD’de başta California olmak üzere 9 farklı yerel idari biriminde sözde soykırıma ilişkin kararlar alındı. Ertesi sene gelişmeler Kıta Avrupası’na yansıdı. Başta Fransız Ulusal Meclisi, Belçika Senatosu ve Avrupa Parlamentosu olmak üzere çeşitli Avrupa ülkelerinden ardı ardına farklı niteliklerde kararlar çıktı. İngiltere’de de sözde soykırım tasarısına yönelik kuvvetli bir zemin oluşturuldu. Yerel yönetimler bazında da İtalya’da 29, Fransa’da 11 belediyede çeşitli bildirilerle sözde Ermeni soykırımını anma günleri belirlendi. Şu an ABD Temsilciler Meclisi’nin gündemine doğru yol alan son sözde soykırım karar tasarısının son habercileri ise; California, Ilinois, Pensilvanya, Wisconsin, New York ve Nevada’daki belediye ve il meclisi kararları oldu.
       <br/>
       <br/>
       Ermeni lobisi başarılı olursa
       <br/>
       <br/>
       Daha önce de ABD Kongresi’nde sözde Ermeni Soykırımı tasarıları konusunda bazı tehlikeler ile karşı karşıya kalan Türkiye’nin durumu bu sefer, biraz daha farklı. Nitekim kararın tasarılaşmasının ortaya çıkaracağı durumdan çok, açacağı kapılar daha çok endişeye sebep oluyor. Çünkü karar tasarısı Temsilciler Meclisi’nde kabul edilse de, Amerikan Başkanı Türkiye ile ikili ilişkilere verdiği değer ölçüsünde bu çağrıya uymama inisiyatifine sahip. Kabul edilmesi için uğraşı verilen tasarı; ABD Dışişleri Bakanlığı mensupları ve diğer kamu personelinin, Ermeni ‘soykırımı’ konusunda eğitimini ve her yıl 24 Nisan’da ABD Başkanı’nın yayımladığı resmi açıklamalarda, daha önce kullanılagelen ‘katliam’ ifadesinin yerini ‘soykırım’ın almasını öngörüyor. ABD başkanlarından bugüne kadar yalnızca Reagan, 1981’de “soykırım” ifadesini kullandı. Başkan Bush ise “katliam” ifadesini kullandı. Clinton da her yıl yaptığı açıklamalarında aynı ifadeyi benimsemiş durumda. Clinton’ın ifadelerinde göze çarpan bir nokta ise; sözde katledilen kimselerin sayısı hakkında önce rakam vermemeyi, ardından “binlerce kişi” demeyi, son olarak da bir buçuk milyon rakamına yer vermeyi tercih etmesi.
       <br/>
       <br/>
       Musevi lobisinden
       <br/>
       <br/>
       farklı sinyaller
       <br/>
       <br/>
       1989’da Türkiye’nin BM’de İsrail lehine tutum değiştirmesi karşılığında Amerikan Senatosu’na gelen sözde Ermeni Soykırım Tasarısı’nın reddedilmesini sağlayan ve bu tarihten itibaren sözde Ermeni soykırımı konusunda Türkiye’ye yardımcı olan ABD’deki Musevi lobisinin son gelişmelere ilişkin tutumu bazı soru işaretleri oluşturuyor. Sözde Soykırımı anmak amacıyla Temsilciler Meclisi’nde 12 Nisan 2000’de 40 kişinin katılımıyla yapılan oturumda 10 Musevi (B’nai Birth Web Site) Temsilciler Meclisi üyesi (Bob Filner, Howard Berman, Nita Lowey, Gary Ackerman, Benjamin Gilman, Steve Rothman, Sander Levin, Henry Waxman, Brad Sherman, Dianne Feinstein) söz alarak sözde soykırımın tanınması için tam destek vaadettiler. Bu isimlerden Sherman, tasarının kabul edildiği alt komitede kabul oyu verdi.
       <br/>
       <br/>
       Musevi lobisinin tavrı konusundaki bir diğer gösterge ise, üst komite olarak isimlendirilen Uluslararası İlişkiler Komitesi’ndeki oylamanın sonucu. Çünkü bu komitenin başkanı Benjamin A. Gilman ve komitenin en kıdemli ismi Sam Gejdenson Musevi lobisinin kuvvetli isimlerinden. Lobinin komitedeki diğer isimleri Howard Berman, Brad Sherman, Gary Ackerman, Robert Wexler ve Steven Rothman. Komitenin kararı üzerinde Gilman’ın tavrı oldukça etkili. Oldukça karizmatik bir kişiliğe sahip olan Gilman, resmi biyografisine göre Theodor Herzl, Defender of Israel, Amerika Hellen Eğitim Araştırmaları Derneği’nin Percles ödülü ile New York Büyük Mason Locası’nın en büyük ödülü olan Distinguished Service Medal’ın sahibi. Ayrıca Hoffman Locası’nda 33. Derece Mason. Gilman’ın aynı zamanda, Mesut Yılmaz’a Patrikhane ve Leyla Zana konularında mektupları da bulunuyor.
       <br/>
       <br/>
       Uluslararası İlişkiler Komitesi’nin yapısına ilişkin bir başka nokta da 47 üyenin 9’unun Ermeniler’in merkez üssü California’dan olması. Bunların dışında komitedeki Christopher Smith, William Delahunt, Cynthia Mc Kinney, Matt Salmon ve Robert Menendez gibi isimler de Türkiye’nin kara listesinde bulunuyor.
       <br/>
       <br/>
       Ermenistan politikası yumuşamaya başlamıştı
       <br/>
       <br/>
       Ermeni lobilerinin ABD’deki son hamleleri, Türkiye—ABD ilişkilerinden çok Türkiye— Ermenistan ilişkilerini etkileyecek. Ermenistan’daki Koçaryan ile 1998 ortalarında Türkiye ile diplomatik ilişki için sözde soykırım şartının tanınması önkoşulunun kaldırıldığının açıklanması ile yumuşama sürecine giren Türkiye—Ermenistan ilişkileri son bir buçuk yıldır alttan alta gelişme kaydediyordu. ODTÜ ile Erivan Üniversitesi arasındaki işbirliği, işadamlarının karşılıklı ziyaretleri, Koçaryan’ın ABD’deki “Türkiye ile diplomatik ilişki istiyoruz” (Nisan 99, Carnegie Endowment) açıklaması ve bunlarla paralel Türkiye Ermeni Cemaati’nin durumunda gerçekleştirilen iyileştirmeler ve Ermeni delegelerin sınırdışı edilmesi yüzünden fiyaskoyla sonuçlansa da Kars Kent Kurultayı gibi programlar hep bu çerçevenin içindeydi. Hatta Türk Dışişleri, Gürcistan’da Ermeniler’in yoğunlukla yaşadığı bir bölgeden sınır kapısı açılması şeklinde ara formül hazırlığı yapıyordu.
       <br/>
       <br/>
       Ancak son gelişmeler Türkiye’nin Ermenistan’a yönelik sıkı bir abluka tehdidine neden oldu. Somut olarak 150 milyon doları aşan dolaylı ticaretin güçleştirilmesi ve Ermenistan’a yönelik insani yardım hava koridorunun kapatılması gündemde.
       <br/>
       <br/>
       Türkiye ikilemlerin arasında sıkıştı
       <br/>
       <br/>
       Türkiye, 1993’te Demokratlar henüz işbaşına gelmeden önce dahi Kongre’yi kontrolünde tutabilen Musevi lobisinin desteği ile on yıla yakın bir süre Ermeni lobilerinin önemli bir çıkış yapmalarını engelledi. Ancak bu yılki sözde soykırımın yıldönümüne Musevi Temsilciler Meclisi üyelerinin gösterdiği ilgiyi İsrailli Eğitim Bakanı ile Adalet Bakanları’nın sözde soykırımın İsrail eğitim sistemine alınması talepleri izleyince Musevi lobisinin tutumu endişe konusu oldu. Türkiye’nin Mayıs ayından itibaren İsrail’e karşı geliştirdiği ve etkisini en çok savunma ihalelerinde hissettirdi. Dolayısıyla, Türkiye’nin Amerikan yönetimine savunma ihalelerinde tavır alması Rusya—İsrail veya İsrail seçeneğini ortaya getiriyor.
       <br/>
       <br/>
       Dışişleri Bakanı İsmail Cem’in “Türkiye’nin ABD ile ilişkilerindeki en parlak dönemi” yaşadığını sık sık ifade etmesinden Türk Dışişleri’nin bir anlamda, Demokratları, iki dönem önceki Cumhuriyetçiler’e göre daha uyumlu bulduğu sonucu da çıkıyor. Ancak Clinton yönetiminin Temsilciler Meclisi’ndeki işleyişe yalnızca Pentagon ve Dışişleri Bakanlığı’nın hatırlatmaları ile müdahalede bulunmaları, parti olarak müdahale edilmesini isteyen Türkiye’yi tatmin etmiyor. Diğer taraftan Demokratlar’ın üçüncü kez işbaşına gelmesi halinde ise Musevi lobisinin Türkiye’yi İsrail ile daha sıkı bir pazarlığa sevketme olasılığı sözkonusu.
       <br/>
       <br/>
       Türkiye’nin Cumhuriyetçiler’e bakışı, Başkan adayı Bush’un Daşnaksütyun yetkililerine verdiği “Eğer seçilirsem, ulusumuzun Ermeni halkının trajik acısını tam anlamıyla tanıyacağına sizi temin ederim” şeklindeki yazılı teminatı nedeniyle negatif biçimde şekillendi. Zaten Türkiye’nin Irak politikasında farklı adımlar atabileceği tehdidi, Demokratlar’dan ziyade dış politikada daha duyarlı oldukları bilinen Cumhuriyetçiler’in dikkatini çekecek nitelikte. Çünkü, gerek Körfez Savaşı sırasında gerekse akabinde Irak’ın geleceği konusunda ABD politikalarını şekillendiren Cumhuriyetçiler, seçimler sırasında sık sık “Başladığımız işi bitireceğiz” sloganını kullandılar.
       <br/>
       <br/>
       2005 hedefi
       <br/>
       <br/>
       Ermeni lobileri sözde soykırımın 90. yıldömünü olan 2005’e nihai bir sonuç alarak girmek istiyorlar. Ünlü “4 T Stratejisi”nin (Tekrar canlanmak—Tanınma—Tazminat—Toprak Talebi) tazminat ve toprak talepleri bölümü konusunda Amerikan yönetiminin uzun vadede de olsa Türkiye’ye baskı yapacağına ihtimal verilmiyor. Ermeni lobilerinin başarılı olmaları halinde yaptırım gücü olan kararlar için Senato’yu zorlayacaklarına kesin gözüyle bakılıyor. Fakat bundan önce, mahkeme kararı uyarınca Amerikan sigorta şirketlerinin 85 sene önce vermesi gereken 5 milyar dolarlık tazminatların vicdan muhasebesinin yapılması gerekiyor.
       <br/>
       <br/>
       (Katkıda bulunan: Sezai Kalaycı)
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13893), [web.archive.org (arşiv bağlantısı)](http://web.archive.org/web/20050302181618/http://www.aksiyon.com.tr:80/detay.php?id=13893)
