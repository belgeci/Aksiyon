# Kerkük’ü paylaşalım

*Ogün Duru Bilinmeyen-tarih*

<div>
 <font>
  <img border="0" height="1" src="/web/20050302174039im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174039im_/http://www.aksiyon.com.tr/resim/301/58.jpg" vspace="5"/>
  </p>
 </font>
 <font class="content">
  PKK’nın Kuzey Irak’tan tasfiye süreci hem Türkiye’yi hem de Kürdistan Yurtseverler Birliği’ni arayışlara sevkediyor.
 </font>
 <br/>
 <p>
  <font class="content">
   Türkiye, daha önce PKK’nın boşluktan faydalanmaması için istikrar istediği Kuzey Irak’ta artık, istikrarın yalnızca Kürt yapılanmasının lehine olduğu gerçeğini gözönünde bulunduracak. PKK kartını kaybeden Talabani ise Türkiye ile ilişkilerde yeni bir sayfa açmak için Kerkük’ün paylaşımını öneriyor. Ankara’da askeri ve sivil çevrelerin konuya yaklaşımı daha önceki yıllara göre daha ılımlı.
   <br>
    <br>
     Körfez Savaşı’yla geride bırakılan 10 yılda, Batılı müttefikler Irak’ta kalıcı bir çözüm tesis edemedi. Kendi aralarında Irak’ın geleceğine ilişkin görüş ayrılıkları yaşandı. Ancak Körfez Savaşı; Ortadoğu politikalarının, aslında uluslararası ilişkilerin ne denli anarşik olduğunu bir kez daha ortaya koydu. Öyle ki, İran ile savaşa tutuşan Irak lideri Saddam Hüseyin’e 30 milyar dolar destek sağlayan Suudi Arabistan bu kez aynı kişinin elinden kurtulmak için Batılı ülkelere 50 milyar dolarlık kaynak sağladı.
     <br>
      <br>
       Ezeli menfaatlerin ezeli düşmanlıklara üstün geldiği Ortadoğu’da, geride bıraktığımız yüzyılda Kuzey Iraklı Kürtler de kurdukları ittifaklarda yalnızca bu gerçekliği gözönünde bulundurdular. Şüphesiz Kürtler ile ilişkilerde aynı durum Batılı ülkeler için de geçerliydi. SSCB ile yakın ilişkilerinden ötürü Molla Mustafa Barzani’ye “Kızıl Molla” lakabını takan ABD, 1970’lerde aynı Barzani ile oldukça yakın bir ilişkiye girebiliyordu. Ancak Barzani buna rağmen ittifak halkalarını sürekli değiştirebilen Celal Talabani’yi “herkesin ajanı” olmakla suçluyordu.
       <br/>
       <br/>
       Kuzey Irak’taki Kürt hareketini 1950’lerden itibaren daha yakından izlemeye başlayan Ankara, Talabani’nin önüne ilk kez onun ABD’de 1988’de gerçekleştirdiği temaslar esnasında dikildi. Bazı Kongre üyeleri ile görüşen ve Dışişleri Bakanlığı’nda bir konuşma yapan Talabani, son konuşmasını Pentagon’da yapmaya hazırlanırken ABD’li yetkililerden kötü haberi aldı. Konuşma iptal edilmişti. Nedeni ise, dönemin Cumhurbaşkanı Kenan Evren’in bizzat devreye girerek ABD’li yetkililere baskı yapmasıydı.
       <br/>
       <br/>
       Cumhurbaşkanı Turgut Özal’ın, Türkiye’nin Kuzey Iraklı Kürtler’in muhatap alınmamasını öngören geleneksel politikayı değiştirmesi Kürdistan Yurseverler Birliği (KYB) lideri Talabani’de büyük bir heyecan oluşturmuştu. Hatta Talabani kendini tutamayıp Özal’a, Kürtler’in Türkler ve Araplar ile aynı haklara sahip olacağı bir Ortadoğu Federasyonu’nu öneriyordu.
       <br/>
       <br/>
       Ancak Özal’ın vefatı, PKK’nın Kuzey Irak’ta ikinci baharını yaşamaya başlaması, bunların üstüne Talabani’nin büyük bir stratejik hata yaparak PKK’yı kart olarak ele almak istemesi KYB—Türkiye ilişkilerinin uzun süre gerginliğini koruyacağı bir döneme girmesine neden oldu. Talabani’nin Türkiye’ye verdiği sözleri üzerinden vakit dahi geçmeden unutması, işi KYB mevzilerinin Türk savaş uçakları tarafından bombalanmasına kadar götürdü.
       <br/>
       <br/>
       İran-Suriye ekseni tatmin etmiyor
       <br/>
       <br/>
       2000 yılına Tahran—Şam ekseninin ortasına oturarak giren KYB’de, bu ittifak zincirinin gerçekçi ve uzun vadeli olmadığına kanaat getirilmiş gibi görünüyor. Nitekim, Şam ve Tahran’ın bölgede Amerikan—İngiliz yanlısı bir Kürt yapılanmasını bir noktada boğmak isteyeceklerine kuşku yok. Tabii bu durum Talabani’nin partisini bundan 25 sene önce başkentinde kurduğu Suriye ile kara gün dostu İran’ı terketmeyi düşündüğü anlamına gelmiyor. Zaten Talabani açıkça “Önemli adımları onlara sormadan atamam” diyebiliyor. 1996’da KDP—KYB arasında yaşanan çatışmada Türk birlikleri ile burun buruna gelen İran, KYB bölgesini maddi yönden tatmin edemiyor. KDP’nin Türkiye’ye yaptığı gibi kendisinin de İran’a akaryakıt pazarlaması mümkün olmayan KYB, bölgesinin gümrük gelirlerini İran’a yakınlığıyla bilinen Sosyalist Demokrat Parti ve İslami Hareket Partisi ile paylaşmak zorunda kalıyor.
       <br/>
       <br/>
       Kısacası Türkiye ile yapılacak ticaretin yerini hiçbir ülke tutamıyor.
       <br/>
       <br/>
       KDP’nin Habur kapısından elde edilen gelirleri kendisiyle paylaşmasından umudu kesen KYB, Türkiye ile arasındaki bölgenin KDP bölgesi olmasına rağmen Türkiye’den resmen sınır kapısı talebinde bulunuyor. Türk yetkililerin “Aradaki bölge KDP bölgesi, kapı açmanın mantığı nedir?” şeklindeki haklı sorusuna verdikleri cevap ise çılgınca: “Siz kapıyı açın, biz de koridoru açarız.” Bu cevap KYB’nin neleri göze aldığını tek cümlede özetliyor.
       <br/>
       <br/>
       Türkiye’nin yeni kozu
       <br/>
       <br/>
       Türkiye’nin sınırötesi operasyonlarına ABD ve İngiltere’den itiraz gelmemesi, bu iki ülkenin PKK’yı KDP ve KYB’nin arasını açan bir faktör olarak görmelerinden kaynaklanıyordu. Bölgedeki Kürt yapılanmasında zaaf oluşturan PKK’nın yeni dönemde etkinliğini yitiriyor olması, ABD ve İngiltere’nin Türkiye’nin sınırötesi operasyonlarına bakışını değiştirebilir. Bu ülkeler, Türkiye’nin bir zamanlar PKK’nın varlığı gerekçe göstererek yaptığı ancak bazen tankların Erbil’de görüldüğü sınırötesi operasyonlarının gerekçesinin zayıfladığına işaret edebilirler.
       <br/>
       <br/>
       Nitekim, Ekim 1998’de Washington’da biraraya getirilen Barzani ve Talabani, ABD’li bir yetkilinin de imzası olan metinde “Taraflar sınırların teröristler veya diğerleri tarafından ihlal edilmesini engellemekte anlaşmışlardır” ifadesini kullanıyordu. Metinde PKK ile bu grupların uğraşacağı dolayısıyla “diğerleri”nin çabasına gerek kalmayacağı ima ediliyordu. “Diğerleri ifadesinin muhatapları ise şüphesiz Türkiye ve İran idi. Bu arada sınırötesi operasyonlara başından beri sürekli itiraz eden Batı Avrupa’nın, Türkiye’nin AB ile kritik müzakereler yürüteceği süreçte Türkiye’deki karar alma mekanizmaları üzerinde daha etkili olacağına kesin gözüyle bakılıyor.
       <br/>
       <br/>
       Kuzey Irak’ta PKK faktörünün de artık önemini yitirmeye başlamasıyla Türkiye, “bölgede istikrarın temin edilmesi” argümanını yeniden gözden geçirmeye başladı. Daha önce istikrardan zarar görecek PKK, fayda sağlayacak bir Kürt yapılanması vardı. Bu Türkiye’yi zor durumda bırakan bir ikilemdi. Ancak şimdi PKK tehdit olmaktan uzaklaşırken Kürt yapılanması tek başına istikrardan yarar sağlamaya devam ediyor. İşte bu noktada bölgede bir anda tozu dumana katabilecek bir “Sınır Kapısı Savaşı”, Türkiye’nin elinde büyük bir koz olarak beliriyor.
       <br/>
       <br/>
       Diğer taraftan KYB’nin de PKK konusunda Türkiye’nin hoşuna gidecek adımlar atmaya devam etmesi Türkiye’nin bu gruba olan yaklaşımını yumuşatmasını sağlıyor. KYB’nin aynı seyri sürdürmesinin, Türkiye’nin KDP karşısında kendisini denge unsuru olarak kullanmasına neden olabileceği ifade ediliyor. Zira Türkiye, KDP’ye destek vermesine rağmen bu grubun son yıllarda elde ettiği etkinlikten “örtülü bir rahatsızlık” duyuyor. Türkiye’nin şu ana kadar KDP üzerinde tam bir kontrol kuramaması, KYB kartını PKK ile olan ilişkisinden dolayı gerektiği gibi oynayamamaktan kaynaklanıyordu. KYB’nin yanısıra Süleymaniye bölgesinde bulunan Muhafazakâr Parti ve Zahmetkeş Partisi ile Sosyalist Demokrat Parti ve İslami Hareket Partisi gibi gruplar da Türkiye’ye karşı tavır alarak PKK ile yakın işbirliğine giriyorlardı. Ancak bu gruplar son birkaç yılda Türkiye’nin ağırlığını derinden derine hissetmiş durumdalar. Kendi ifadeleri ile “aç kalmalarının” sebebini Türkiye’nin yalnızca KDP ile ticaret yapmasına bağlayan bu gruplar son aylarda bölgeden Ankara’ya kim gelirse gelsin Türkiye ile işbirliği yapmak istedikleri haberini gönderiyorlar.
       <br/>
       <br/>
       Kerkük önerisi
       <br/>
       <br/>
       İşte tüm bunları gözönüne alan KYB lideri Celal Talabani, Türkiye ile ilişkilerinde beyaz sayfa açmak için kısa süre önce geldiği Ankara’da, Dışişleri yetkililerinin önüne beklenmedik bir öneri koydu; “Kerkük’ü birlikte alalım.” Türk yetkililerinin yalnızca dinlemekle yetindikleri Talabani, bölgedeki nüfusun büyük ölçüde Türkmenler’den oluşmasını da gözönüne alarak Türkmenler’in Kerkük’teki yoğunluklarına da işaret etti. Talabani’nin Türkmenler konusunda Barzani’den çok çok daha ılımlı olmasında 1963—73 deneyimlerinin büyük payı var. Bu yıllarda Kerkük’ün denetimini ele geçirmeye çalışan Soran Kürtleri’ne karşı Irak merkezi yönetimi ile işbirliği yapan Türkmenler’in Kürtler’i oldukça zor duruma soktuklarına şahit olan Talabani, Erbil konusunda dahi Türkmenler üzerinden Türkiye’ye sıcak mesajlar veriyor.
       <br/>
       <br/>
       Bu arada Musul konusunun gündeme herhangi biçimde gelmemesi ise bölgenin asıl sahibi Türkmen unsurlardan arındırılmış olmasından kaynaklanıyor. Saddam’ın Araplaştırma politikası burada uzun süre önce meyvelerini vermiş durumda.
       <br/>
       <br/>
       Dünyanın en uzun ömürlü petrol rezervlerine sahip olan ülkesi Irak’ın bir zamanlar petrol üretiminin yüzde yüzüne yakınını gerçekleştiren Kerkük, üzerinden geçen yıllara rağmen halen Ortadoğu’nun en uzun ömürlü rezervlerine sahip bölgesi. Dolayısıyla Kerkük’ün statüsünün belirlenmesinde başta ABD, İngiltere ve Fransa olmak üzere birçok ülkenin müdahalesi sözkonusu olacak. Gerçi Irak’ın güneyinde Körfez Savaşı’ndan hemen önce keşfedilen tahmin edilmeyen büyüklükteki yeni yataklar Kerkük üzerindeki uluslararası yoğunlaşmayı azaltsa da Saddam’ın bu bölgenin işletmesini savaştan hemen önce Fransızlar’a vermeye çalışması ABD ve İngiltere’nin baskılarını sürdürmesine neden oluyor.
       <br/>
       <br/>
       Kerkük için “uluslararası icazete” ihtiyaç olduğunu Talabani “ABD yeşil ışık yaksın Kerkük’e ıslık çalarak gireriz” sözleriyle anlatıyor. Musul ve Kerkük’ün Saddam’ın denetiminden çıkarılması konusu geçtiğimiz senenin başında ABD yönetimi ile Türkiye arasında gerçekleşen görüşmelerde de gündeme gelmişti. Ancak, Türkiye’nin, Kuzey Irak Kürtleri’nin güvenliğinin üstlenilmesi durumunda Musul—Kerkük’ün Saddam’ın denetiminden çıkarılıp çıkarılamayacağı sorusuna ABD’liler olumlu yanıt vermemişlerdi.
       <br/>
       <br/>
       Türkiye’nin Talabani’nin Kerkük önerisine ne kadar itibar edeceği bilinmez ama bundan 10 sene önce Özal’ın benzer projelerine sert tepki veren askeri ve sivil çevrelerin bugün aynı konularda nispeten daha esnek oldukları görülebiliyor. En azından çeşitli yerlerden gelen proje, plan veya teklifleri tartışabiliyorlar.
       <br/>
       <br/>
       Atatürk’ün Ecevit’e mirası
       <br/>
       <br/>
       Başbakan Bülent Ecevit’in muhalefette olduğu dönemden bu yana Irak’a özel ilgisinin olduğu biliniyor. Ecevit, bundan 5 sene önce muhalefet lideri olarak Kuzey Irak’taki gelişmelere ilişkin bir açıklamasında; ABD’nin önce bir Kürdistan Devleti kurulması, ardından Türkiye ile federasyon ilişkisi içine sokulması, nihai olarak da Türkiye’den de toprak talebinde bulunulmasını öngören üç aşamalı bir planı olduğunu dile getirmişti. (7 Eylü 1995, Zaman) Başbakanlık makamını devralmasının akabinde de Ecevit benzer bir ifade kullanarak “Kuzey Irak’ta çağdaş denilebilecek bir Kürt yapılanması ortaya çıkıyor” dedi. (12 Ağustos, Kanal 6, “Bahar Tunalı ve Kalemler”)
       <br/>
       <br/>
       Ecevit de şüphesiz Türkiye’de Musul ve Kerkük konusunda aklında soru işaretleri bulunan pekçok kimseden birisi. Soru işaretinin kaynağı ise eşi Rahşan Ecevit’e dahi aktarmadığını söylediği bir vasiyet. Ecevit bu vasiyetini, 1996 yazında Irak Kürtleri’ni içine alacak bir “Türkiye Federasyonu” önerisini ortaya atan ve bir gün içinde Hanry Berkley ve Graham Fuller ikilisini destek için Ankara’ya getirten öneri sahibine şöyle açıklıyordu: “İnönü bana Atatürk’ün kendisine vasiyet ettiği şeyi vasiyet ederek ‘Musul—Kerkük bir gün mutlaka alınmalıdır’ dedi.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13969), [web.archive.org (arşiv bağlantısı)](http://web.archive.org/web/20050302174039/http://www.aksiyon.com.tr:80/detay.php?id=13969)
