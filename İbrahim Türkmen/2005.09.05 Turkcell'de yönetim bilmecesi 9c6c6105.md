# Turkcell’de yönetim bilmecesi

*İbrahim Türkmen 2005.09.05*

<div bgcolor="#FFFEF6">
 <font>
  <img border="0" height="1" src="/web/20060106091904im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106091904im_/http://www.aksiyon.com.tr/resim/561/58.jpg" vspace="5"/>
  </p>
 </font>
 <font class="content">
  Türkiye’nin en değerli şirketi Turkcell’in yönetimini elinde tutmak isteyen Çukurova Grubuna okyanus ötesinden kötü haber geldi. Karamehmet’in planlarını alt üst eden haber neydi?
 </font>
 <p>
  <font class="content">
   Türkiye’nin en büyük cep telefonu operatörü Turkcell’de yönetim bilmecesi sürüyor. Yönetimdeki ağırlığını kaybetmemek için son anda masadan kalkan Karamehmet’in başı şimdilerde New York Menkul Kıymetler Borsası ile dertte. Çukurova Holding'in sahibi Mehmet Emin Karamehmet, Turkcell’in yönetiminin yabancıların eline geçeceğini gerekçe göstererek, ortağı Telia-Sonera’ya hisse devrinden vazgeçti. Böylece yedi kişilik yönetim kurulundaki beş koltuğunu muhafaza etmeyi başaran Çukurova Grubu, İsveçli ortağı Telia-Sonera ile mahkemelik oldu. Sıkıntılı günler geçiren grubun yeni süreçte imdadına bir başka kuzeyli şirket, Rus Alfa Telekom yetişti. Sonera'nın verdiği tekliften daha iyi bir teklif ile Karamehmet’in kapısını çalan Ruslar, 3,3 milyar dolarlık bir finansman paketi ile geldi. Ruslara, buna mukabil Turkcell yönetiminden 2 koltuk verildi. Böylece üç Türk, iki Rus ve iki İsveçliden oluşan çokuluslu bir yönetim yapısı ortaya çıktı. Bu sayede şirketin yönetimindeki ağırlığını muhafaza eden Karamehmet’e okyanusun diğer yakasından kötü haber geldi. 2000 yılından bu yana New York borsasında işlem gören Turkcell’in durumunu yakından izleyen borsa yönetimi, Turkcell’den yönetim kurulu üyelerinden ikisini bağımsız üyelerle değiştirmesini istedi. Bu durumda 3 kişilik üye kontenjanının ikisini bağımsız üyelerle değiştirmesi gereken Karamehmet’in eli zayıfladı. Alfa ile Sonera'nın ikişer üye ile yönetimde temsil edilmesi ve iki bağımsız üyenin atanması hâlinde şirketin kontrolü önemli ölçüde yabancıların eline geçecek. Bağımsız üyeleri Turkcell'in kendisine yakın isimlerden gösterme ihtimali de Alfa'dan borsaya gönderilen açıklama ile zora girdi. Alfa açıklamasında yönetim kurulu üyelerinin genel kurul tarafından seçilmeye devam edileceği belirtilirken, bağımsız üyelerden birisinin Alfa ve Çukurova'nın ortak kararıyla tayin edileceği vurgulanıyordu.
   <br>
    <br>
     Olan yine küçük yatırımcıya olacak
     <br/>
     <br/>
     Borsa Yatırımcılar Derneği (BORYAD) Başkanı Ali Bahçuvan, Turkcell'in yeni yönetim yapısının birçok sorunu da beraberinde getireceği uyarısında bulunuyor. “Her yönetim kurulu kararı mahkemeyle sonuçlanabilir. Bu durum şirket yönetiminde bir zafiyet doğurabilir; bu da şirketin rekabet gücünü olumsuz etkileyecektir.” diyen Bahçuvan sorunun Rus Alfa Grubu'nun Turkcell için ödediği fiyat üzerinden küçük yatırımcılara da çağrıda bulunulmasıyla çözüleceğini ifade ediyor.
     <br/>
     <br/>
     Alfa Telekom’un sadece şirketin hisselerini değil, aynı zamanda yönetimini de dolaylı olarak devraldığını anlatan Bahçuvan sözlerini şöyle sürdürdü: “Alfa Telekom tarafından Çukurova Grubu’na sağlanan 1,7 milyar dolar tutarındaki kredinin teminatının ne olduğu bilinmiyor. Karşılık olarak Turkcell hisselerinin gösterilmesi durumunda Çukurova Grubu sıkıntı yaşadığı zaman Alfa Telekom tek başına şirketi kontrol eder duruma gelecektir. TMSF veya BDDK, Çukurova Grubu’nun borcunu bir an önce tahsil etmek uğruna bu şirketin kötü bir duruma düşmesine yol açmamalıdır.”
     <br/>
     <br/>
     TURKCELL
     <br/>
     Piyasa değeri: 10 milyar 373 milyon USD
     <br/>
     Net Satışlar: 3 milyar 720 milyon USD
     <br/>
     Net kâr: 461 milyon USD
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22443&yorum_id=1), [web.archive.org (arşiv bağlantısı)](http://web.archive.org/web/20060106091904/http://www.aksiyon.com.tr:80/detay.php?id=22443&yorum_id=1)
