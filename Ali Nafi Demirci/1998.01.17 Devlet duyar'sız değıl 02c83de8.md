# Devlet duyar'sız değıl

*Ali Nafi Demirci 1998.01.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özdemir'in kâtilleri yakalansa bile cezaevlerinden kaçarlar. Ankara'dan esen rüzgâr havayı bozuyor."
  </font>
 </div>
 <div id="newsText">
  <font class="detail-text">
   Dahası var: "Parası olmayanların içi yanmasın diye yurtdışından dedektifler, timler getirip kâtilleri buldurmadım. Türk polisine güvendim, onlar da bir şey yapamadı."
   <br/>
   <br/>
   Sabancı Holding Yönetim Kurulu üyesi ve Otomotiv Grubu Başkanı Özdemir Sabancı, Toyotosa Genel Müdürü Haluk Görgün ve Başkanlık Sekreteri Nilgün Hasefe'nin öldürülmelerinin üzerinden tam iki yıl geçti. Olayın failleri olarak kamuoyuna tanıtılanların, nerede oldukları tam bir bilmeceye ya da komediye dönüştü. Zaten, yasadışı bir terör örgütünün tetikçisi olarak lanse edilen sözkonusu kişilerin kendileri de bir problem. Ya içine kapanık ya da uyuşturucu bağımlısı. Evet, bu kişilerin kişilikleri oldukça tartışmalı ve kuşku götürür. Biraz sonra daha iyi göreceğiz.
   <br/>
   <br/>
   Sabancıların Özal'ı
   <br/>
   <br/>
   Özdemir Sabancı, 1941 Adana doğumlu idi. Tarsus Amerikan Koleji'nden mezun oldu. İngiltereManchester'de Kimya Mühendisliği tahsil etti. SASA'yı kurdu. Temsa'da otomobil üretimine geçti. Toyotosa'yı kurdu. 1994'ten sonra Türk otomotiv sanayiinde Japon ortaklığı ile büyük bir atağa geçti. Sevda Girişken'le evlendi. İki çocuğu vardı: Demir ve Serra. Otomotiv ve petrokimya alanında Japonya şirketleriyle büyük proje çalışmaları vardı. Silah ve savunma sanayiine de girmek istiyordu. Oğlu Demir'i de bütün bu işlere hazırlıyordu.
   <br/>
   <br/>
   Haluk Görgün, 1952'de Adana'da doğdu. 1971 yılında Tarsus Amerikan Koleji'ni bitirdi. Boğaziçi Üniversitesi İdari Bilimler Fakültesi İşletme Bölümü'nden mezun oldu. Evli ve iki çocuk babasıydı.  1984'te SASA'da Nakliye Müdürü, 198489 arası TEMSA'da Genel Müdür, 1993'te PİLSA'da Genel Müdür Yardımcısı, 1994'te de Toyota'ya Genel Müdür Yardımcısı olan Görgün, 1995'te de Toyotasa Genel Müdürlüğüne geldi.
   <br/>
   <br/>
   Nilgün Hasefe ise 1950Bursa doğumlu. Nişantaşı Kız Lisesi'nden mezun oldu. Londra'da sekreterlik eğitimi gördü. 18 yıldır Sabancı Holding'de çalışıyordu. ANAP eski Milletvekili Melike Hasefe, Nilgün Hasefe'nin kayınbiraderi Muzaffer Hasefe'nin üç çocuğundan biriydi..
   <br/>
   <br/>
   Sabancı Center'ın Fehriye Erdal'dan önceki 25. kat görevlisi F.A. isimli kız da bir radyoya devrimci örgüt adına faks çekerken yakalanmış, hemen işine son verilmişti... Suikast üzerinden altı gün geçmişti ki, Cumhuriyet gazetesinde çıkan bir habere göre, MİT devreye girmişti. Bu konuda CIA ve MOSSAD'la işbirliği yapılıyordu.
   <br/>
   <br/>
   Uyuşturucu bağımlısı Duyar
   <br/>
   <br/>
   1970Hatay Yoncakaya Köyü doğumlu. MustafaBehiye oğlu. Babası iki aylıkken trafik kazasında öldü. İkinci kez evlenen annesi Behiye, Mustafa 13 yaşındayken ikinci eşi tarafından kendisini aldattığı gerekçesiyle öldürüldü. Mustafa Duyar, bir müddet emekli astsubay amcası Selami Duyar'ın İstanbulKumkapı'daki otelinde çalıştı.
   <br/>
   <br/>
   Askerliğini Kocaeli'de yaparken sık sık firar etti, 13. 5. 1992'de Gölcük Deniz Hastanesi'nden çürük raporu alarak erken terhis oldu. Ancak, iddia edildiğine göre, birtakım askeri suçlardan daha sonra yargılanmak üzere arandı. Yasadışı terör örgütü DHKPC tetikçisi olmakla suçlandı. Uyuşturucu bağımlısı olduğu söyleniyordu. Bundan dolayı vücudunda jilet izleri vardı.
   <br/>
   <br/>
   Duyar, KahramanmaraşAndırın'da 14.10.1993'te TİKB üyesi Nilgün Gök'ün cenaze töreninde gösteri yaparken yakalanmış, sonra serbest bırakılmıştı.
   <br/>
   <br/>
   Duyar, suikastten  bir yıl sonra, 17 Aralık 1996'da önce SuriyeLazkiye Konsolosluğumuza, sonra Şam Büyükelçiliğimize getirilerek teslim oldu. Şam Büyükelçimiz Uğur Ziyal, "Bu adam geleli 15 gün oldu. Kendi geldi buraya..." dedi. Emniyet ise, Duyar'ın teslim olmadığını, Suriyeİstihbarat Servisi ElMuhaberat'la işbirliği sonucu Lazkiye'de yakalandığını açıkladı. Olaydan Dışişleri'nin haberi olmadığı öne sürüldü.
   <br/>
   <br/>
   Duyar, 15 gün sonra Türkiye'ye getirildi. Neden 15 gün sonra?.. Zamanın İçişleri Bakanı Meral Akşener, "Teslim olmaya mecbur kaldı" dedi. Duyar, İstanbul İl Jandarma Komutanı Baki Onurlubaş'ın huzurunda bir basın toplantısı yaptı ve "Ankara'ya haber verilince iki MİT'çi geldi ve beni sorguladı. 2 Ocak'ta MİT bana Hatay'da yaşayan bir öğrencinin pasaportunu verdi" açıklamasını yaptı.
   <br/>
   <br/>
   Duyar, İstanbul polisine bugüne kadar gerçekleştirdiği bütün eylemleri anlattı.  Sabancı ve Görgün'ü Duyar, Hasefe'yi Akkol vurmuştu. "Beni öldürecekler" diye ağlayan Duyar'ın Kırklareli'nde tek kişilik odada kalması kararlaştırıldı. Ancak bir müddet sonra, Eskişehir'e taşındığı iddia edildi. Şimdi ise, Duyar'ın nerede olduğu konusunda kimse kesin açıklama yapmıyor, yapmak istemiyor.
   <br/>
   <br/>
   Duyar'ın amcası Emin Duyar, basına yansıdığı kadarıyla, "Sabancılar'ın babasını tanırdım. Yeğenim zaten kandırılmıştı. Onu parayla satın almışlar" diyor.
   <br/>
   <br/>
   Aslında Duyar için çok şey söylendi, yazıldı, çizildi. Bir İtalyan ailenin yardımıyla Marmaris üzerinden Rodos'a, oradan Yunanistan ve Almanya'ya geçtiği, orada yasadışı DevSol lideri Dursun Karataş ile görüştüğü, sonra Şam'a geçtiği, orada da DHKPC eylemcilerinden Tayfun Özkök'le görüştüğü yönünde çok bilgi ve istihbaratlar dolaştı ortalıkta.
   <br/>
   <br/>
   Sol, bu işin neresindeydi? Devletin sol eli miydi, tetikçi rolünde miydi? MİT ve Emniyetİstihbarat dışında sol örgütleri tâkip eden veya onları himâye eden, yönlendiren bir başka istihbarat grubu mu vardı? Bunlar aydınlamayı bekleyen soru ve karanlık noktalar...
   <br/>
   <br/>
   Hatırlatmak yerinde olacak. Emekli istihbaratçı Mahir Kaynak'ın Duyar'ın âkıbeti ile ilgili geçen yıl yaptığı ilginç bir değerlendirme vardı, bugün dahi güncelliğini koruyor: "Muhtemelen şöyle gerçekleşecektir: Süresi anlam ifade etmeyen bir mahkumiyet, eğer dilini tutacağı anlaşılırsa, 2000 yılından önce çıkması muhtemel bir afla tahliye."
   <br/>
   <br/>
   Sakıp Sabancı, "Biz affetmiyoruz. Kapı numaralarına kadar belli olan öteki sanıklar niçin yakalanamıyor?" diyor.
   <br/>
   <br/>
   .. Ve firardakiler
   <br/>
   <br/>
   İsmail Akkol, 1972 Malatya Arguvan, Koyunlu Köyü doğumlu. Ahıbaba ve Hatun oğlu. İlkokul mezunu. Suikastten bir buçuk ay önce ağabeyi Hasan Akkol'un Kuledibi'ndeki tornacı dükkânında çalışıyor, Gültepe'de Kısmet Sokak'ta oturuyordu. Aslında fakir bir aile çocuğu idi. 2 yıl önce Malatya'dan gelmişti. Sabıka kaydı yoktu. Ancak şimdi yasadışı  DHKPC örgütü tetikçisi olmakla suçlanıyordu. Fazla arkadaşı yoktu. Saf ve içine kapanık tabiatlı biriydi.
   <br/>
   <br/>
   Karacaahmet Bektaşi Dergâhı yöneticilerinden olduğu söylenen ağabeyi Hasan Akkol, "Ailece perişan olduk. İsmail'in hiçbir örgütle ilişkisi yoktu" diyor. Hasan Akkol, kamera görüntülerinden kardeşini teşhis edememiş. Hasan Akkol, "Kameralarda İsmail takım elbiseli görünüyor. Oysa o gün sabah evden spor kıyafetle çıktı" diyor.
   <br/>
   <br/>
   İsmail Akkol'un annesi Hatun Akkol da, kamera görüntülerine bakarak şaşkınlığını dile getiriyor: "Bu İsmail değil, baksanıza bu sivri burunlu biri. İsmail'in burnu böyle miydi?" Babası Ahıbaba Akkol'un sözü daha ilginçti: "Oğlumun daha önceden alıkonmuş veya öldürülmüş olabileceğini düşünüyorum."
   <br/>
   <br/>
   Fehriye Erdal, 1977 doğumlu. HüseyinElif kızı. SivasKangalMecit Köyü'nden. Sivas'tan Adana'ya taşınmışlar. Sonra babası Hüseyin Erdal, eşi ölünce 1995'te İstanbulKağıthane'ye yerleşmiş. Burada ikinci evliliğini yapmış. Oto alımsatım işleriyle uğraşıyor.
   <br/>
   <br/>
   Fehriye, orta ve liseyi Adana'da okumuş. Başarılı. Meselâ, Türkçe ve Din Kültürü dersi 10 üzerinden 10. İstanbul Üniversitesi İletişim Fakültesi Halkla İlişkiler 2. sınıf öğrencisi idi. Okula devam etmiyordu. Annesini kaybedince üzüntüsünden sarılık olmuştu. İçine kapanıktı. İstanbul'a zor alıştı. Kitap okumayı severdi.
   <br/>
   <br/>
   Fehriye, gazete ilânı ile kendine iş arıyordu. Derken, buldu... Ulusal Temizlik Şirketi'nde veya Sabancı Center'da 6 ay önce işe başlamıştı, orada çalışıyordu. Lütfü isimli şirket çalışanı Sabancı Center'da çalışabileceğini söylemişti. 3 aydır Sakıp Sabancı'nın çaycısı idi. Referansında iki akraba ve bir köylüsünün olduğu veya Mustafa Metin, Cebrail, Şahin, Veyis Karabulut isimlerinin olduğu söylendi.
   <br/>
   <br/>
   Hüseyin Erdal kızının hayatta olduğundan kuşku duyuyor, sağ ise teslim olmasını istiyor. "Kızım böyle bir şey yaptıysa yüzde 99 kullanılmıştır. Ölü olmasa ya da herhangi bir kısıtlama veya baskı altında olmasa mutlaka beni arardı" diyor.
   <br/>
   <br/>
   Terör örgütünden ilginç yorum
   <br/>
   <br/>
   Yasadışı Devrimci Halk Kurtuluş Cephesi(DHKC), 18 Ocak 1996 tarihinde çok ilginç bir basın açıklaması yaptı. "Emperyalistlerin ve yerli tekellerin kendi aralarındaki kavga bizi hiç ilgilendirmemektedir" deniyor, kamuoyuna sözkonusu cinâyet fâilleri olarak ilân edilen Erdal, Akkol ve Duyar'ın hiçbir delile dayanmadan eylem fâili gösterildiği belirtiliyordu. Örgüte göre, bu olayla asker ve MİT zor duruma düşmüştü.
   <br/>
   <br/>
   Suikastle ilgili olarak MİT'e dayandırılan bir açıklamada, MİT'in suikaste karşı Sabancılar'ı ve İstanbul Emniyeti'ni 12 gün önce uyardığı ifade ediliyor, zamanın İstanbul Emniyet Müdürü Orhan Taşanlar da, "Bize gönderilmiş bir uyarı yok" diyordu. Bir de soruşturma yetkisinin kendilerinde olmadığı öne sürülmüştü.
   <br/>
   <br/>
   Söylendiğine göre, MİTEmniyet tartışması 29 Ocak 1996'da saat 11.00'de İstanbulMİT'te yapılan ortak bir toplantı ile tatlıya bağlanıyor, daha doğrusu takınılacak ortak tavır konusunda mutabakat temin ediliyordu. Suikast nasıl çözülecekti? Suikaste nasıl bakmak gerekiyordu? İç ve dış dengeler nasıldı ve bu suikast o dengeleri bozacak mıydı?..
   <br/>
   <br/>
   Hedef Japonya mıydı?
   <br/>
   <br/>
   Emekli büyükelçi İsmail Berduk Olgaçay, ekonomik casusluk konusuna değindiği bir yazısında farklı bir bakış açısı ortaya koymuştu:
   <br/>
   <br/>
   "...Tahminime göre, Japonya'nın, hem Avrupa'da, hem Türk cumhuriyetlerinde ve hem de İslâm dünyasında birliklerini ilerletebilmek için ülkemizi seçmiş görünmesi, müessese olarak Sabancı Holding'in dünya ölçüsünde önem taşıyan projeleri Japonya ile birlikte ele almış olmaları Amerika ve Avrupa karargâhlarını telaşlandırmış ve Mattei sabotajına taş çıkartır bir uzmanlıkla suikast işlenmiştir."
   <br/>
   <br/>
   Olgaçay'ın değerlendirmesi bir bakıma doğruydu. Özdemir Sabancı, yıllardır otomobil fabrikası hayâli kuruyordu. Japon sanayi sistemini en iyi anlayan bir Türk işadamı idi. Çalışma prensipleri ve iş disiplini de Japonlar'a çok benziyordu. "Benim hayâllerim var. Ömür yeter mi, yetmez mi bilemem" diyordu.
   <br/>
   <br/>
   Sorular var soru içinde...
   <br/>
   <br/>
   Aslında suikast olayında çok sayıda soru işaretleri vardı.
   <br/>
   <br/>
   Bazı devlet yetkililerine göre, cinâyeti işleyenler kontrolsüz D kapısından girmişlerdi. Ancak basına akseden fotoğraflarda D kapısının kontrolsüz olmadığı görülüyordu. Saldırganların binaya girişleri görüntülenmişse çıkışları neden görüntülenmemişti? Saldırganlar, kimse görmeden binadan nasıl dışarı çıktılar? Video kameralarındaki görüntü tarihi; 9 Ocak 199610.02 yerine 9 Ocak 199510.02 idi.
   <br/>
   <br/>
   İstanbul Emniyet Müdürü Orhan Taşanlar'a göre, silahlar D kapısından girmişti. 25 Aralık 1995'te sözleşmesi feshedilen Etkin Gözetim Şirketi sahibi Oryal Ünver ise şöyle diyordu: "Ben D kapısı diye bir kapı bilmiyorum. Sabancı Center'ın bir ana giriş kapısı vardır, bir de garaj kapısı."
   <br/>
   <br/>
   Güvenlik, Teknik, Temizlik(GTT) Şirketi'nin binanın güvenlik birimlerine sunduğu eğitim raporu dikkate alındı mı, alınmadı mı? Sakıp Sabancı anlatıyor: "Amerika'dan Rokefeller Center'ın güvenlik müdürünü transfer ettik. Aynı sistemi o kurdu. Sistemin güvenliğini de emekli bir paşaya teslim etti."
   <br/>
   <br/>
   Sabancı Grubu'nun 9 Ocak'ta Anayol hükümeti üzerine büyük bir toplantı yapacağı, ancak bu toplantının 8 Ocak'a alındığı söylendi. Doğru mu idi? Olay meydana gelmeseydi, Cumhurbaşkanı Demirel, hükümeti kurma görevini Erbakan'a vermeyecek miydi?.. Gelelim, en can alıcı ve son sorumuza... Özdemir Sabancı neden öldürüldü? Tabii, iddialar muhtelif ve hâlâ tartışılmaya devam ediyor. Özetlersek: Otomotiv sektöründe hızlı bir giriş ve tırmanış yaptığı ve bazı içdış dengeleri bozduğu için, petrol, petrokimya ve yan ürünleri pazarına girmek istediği için, silah ve savunma sanayiine girmek istediği için, G. Doğu meselesinde barışçı çözüm önerdiği ve holding olarak bu yönde rapor hazırlattığı için vs. vs.
   <br/>
   <br/>
   GazeteciYazar Necati Doğru'ya göre Sabancı, "Doğu'da terörün barışçı, eşitlikçi ve özgürlükçü çözümü" üzerine çalışıyordu: "Ona büyük yüklendiler. Sen lastikçisin, lastik yap. Devlet işine karışma demeye getirdiler. Sabancı burada mı hata yaptı.."
   <br/>
   <br/>
   GazeteciYazar Arslan Bulut'a göre; "Özdemir Sabancı ve Haluk Görgün, Genelkurmay'ın planları doğrultusunda Japon Hidaka firması ile anlaşmıştı. Adapazarı yakınlarında AkyazıKuzuluk üzerinde satın alınan arazide sadece silah fabrikaları değil, bu fabrikalara bağlı yan sanayi tesisleri de kurulacaktı. Özdemir Sabancı ve Haluk Görgün'ün çalışmaları, artık gizlenemez duruma gelmişti. Tam bu sırada, Sabancı Center'ın 25. katında suikast gerçekleşti."
   <br/>
   <br/>
   İfade ediliyordu ki, Özdemir Sabancı, sözkonusu amaçla 5 yılda 44 kere Japonya'ya gitmişti.
   <br/>
   <br/>
   Görülüyor ki, devlet Sabancı suikastine duyarsız kalmadı. Bilakis, suikast tetikçisi Mustafa Duyar'ı buldu, tutukladı, yargıladı ve idam cezasına çarptırdı. Şimdi, şayet yurtdışına kaçmazsa veya öldürülmezse devletin elinde bir Duyar var. Devlet, Duyar'a duyarsız değil
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B9AAD3CC38CD9CEFDF3EFAE8B466D551?newsId=3379), [web.archive.org (arşiv bağlantısı)](http://web.archive.org/web/20120904075642/http://www.aksiyon.com.tr:80/aksiyon/newsDetail_getNewsById.action;jsessionid=B9AAD3CC38CD9CEFDF3EFAE8B466D551?newsId=3379)
