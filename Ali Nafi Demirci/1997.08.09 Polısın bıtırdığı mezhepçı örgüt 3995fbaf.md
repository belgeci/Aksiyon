# Polısın bıtırdığı mezhepçı örgüt

*Ali Nafi Demirci 1997.08.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1 Ağustos 1997'de Kırşehir E Tipi Cezaevi'nden alınan 8 mahkum, Ankara DGM'de yargılanmak üzere başkent'e götürülüyordu.
  </font>
 </div>
 <div id="newsText">
  <font class="detail-text">
   Bunlar, 2 Temmuz 1993'te Sivas Madımak Otel'de çıkan yangından ve otelin içinde sıkılan "meçhul" kurşunlardan hayatını kaybeden 36 kişinin katilleri oldukları iddia edilen idam talepli sanıklardı. Mahkumları taşıyan zırhlı araç Akpınar ilçesi Sofrazlı köyü yakınlarında yol kenarındaki bir hurda otomobilin yanından geçerken otomobil havaya uçuyor, zırhlı araç hasar görüyordu. Patlamanın hemen akabinde 1'i kadın 4 kişi zırhlı aracı "keleş"lerle taramaya başladı; 3'ü araç görevlisi, 1'i tutuklu 4 kişi yaralandı. Olay yerine bıraktıkları flamadan, eylemi TİKKO örgütünün yaptığı anlaşıldığında kimse şaşırmadı; asıl şaşırtıcı olan, uzun süredir "sesi" çıkmayan TİKKO'nun, hem de bir cezaevi aracını bombalayarak ortaya çıkmasıydı. Araçtaki mahkumların "Madımak sanıkları" olması aslında herşeyi açıklıyordu. Mezhep ağırlıklı bir örgütlenmesi olan TİKKO'nun, "canları" öldürdüğünü düşündüğü insanları öldürmek istemesi yadırganacak bir şey değildi.
   <br/>
   <br/>
   O, tam 25 yıl önce, Türkiye Komünist PartisiMarksist/Leninist(TKPML)'in askeri kanadı olarak ortaya çıktı. Herkes onu, "TİKKO" kısa adıyla tanıdı. MarksistLeninist teorisyen İbrahim Kaypakkaya'nın öncülüğünde kurulan Türkiye İşçiKöylü Kurtuluş Ordusu, PKK gibi, Türkiye'de şimdiye kadar faaliyet gösteren en kanlı ve acımasız sol terör örgütlerden birisiydi.
   <br/>
   <br/>
   İlk eylemlerine Tunceli, Hozat, Ovacık, Çemişgezek, Mazgirt, Pülümür, Elazığ, Tercan, Dicle, Erzincan ve Sivas yörelerinde başladı. Merkezi Tunceli olan DABK(Doğu Anadolu Bölge Komitesi) ve merkezi İstanbul olan BABK(Batı Anadolu Bölge Komitesi) şeklinde iki koldan örgütlendi. DABK kır ya da dağ, BABK ise şehir gerillası yöntemini uyguluyordu.
   <br/>
   <br/>
   Komünist önder Kaypakkaya'nın 1973'te ölmesiyle birlikte yeniden organize oldu, eylemlerini 12 Eylül İhtilâli'nden sonra da devam ettirerek bugüne kadar (asker, polis) yüzlerce emniyet görevlisini ve masum vatandaşı şehit etti, ideolojiye âlet edilmiş mezhep adına... Emniyet güçlerinin, bilhassa, 12 Eylül sonrası yoğunlaşan TİKKO'yu bitirme operasyonları sonucu 3.000'in üzerinde TİKKO militanı yakalandı, birçoğu çatışmalarda öldürüldü. Özellikle polis, örgüte aman vermedi; TİKKO için polis, polis için de TİKKO "ölüm" anlamına geliyordu. Bir örgütün bir dönem Türkiye için ne kadar risk oluşturduğunu ve güvenlik güçlerinin, özellikle polisin Türkiye için ne ifade ettiğini anlatabilmek için TİKKO hadisesinin kapısını biraz aralayalım.
   <br/>
   <br/>
   TİKKOOrdu hattı veya ilginç bağlantılar...
   <br/>
   <br/>
   TİKKO militanı Cemil Oka, Eski MİT mensuplarından ve Sıkıyönetim eski Komutanlarından General Nazif Oka'nın oğluydu. 1978'de emekli olan Tümgeneral Oka'nın akademi arkadaşları arasında çok sayıda ünlü subay vardı: Talat Turhan(Elazığ), Muhittin Füsunoğlu(Tokat), Orhan Kabibay(Üsküdar), Sabahattin Savaşman(Divriği), Nihat Özer(Divriği), Ali Gürder(Kırşehir), Recai Akdik(Sivas), Turhan Ertuğ(Elazığ), Suat İlhan(Tokat), Kemal Yamak(Merzifon), Sedat Güneral(Sarıkamış)... Oğul Oka, mezhepçi aşırı sol örgütlenme içinde önemli eylemlerde bulundu. Ermeni asıllı TİKKO militanı Orhan Bakır(Ohannes Bakırcıyan)'ın hapisten kaçırılması ve İstanbulOkmeydanı'nda bir banka soygunu eylemlerine katıldı. 27 Eylül 1977'de öldürüldü.
   <br/>
   <br/>
   Aslında mezhepçi örgütün ordu ve orduya yakın hemşehri bağlantıları, bir kısım subayların yönlendirilmesi iddiaları her zaman için sürekli gündemde olmuştu. Ancak, iddialar, bazı belgeler medyaya yansımış olmasına rağmen, hiçbir zaman ciddi olarak araştırılmadı. Bu yüzden itham ve spekülasyonların önü kesilemedi.
   <br/>
   <br/>
   Kızıl bayraklı TİKKO'ya Ermeni damgası
   <br/>
   <br/>
   Gıyâbında ölüm cezasına mahkum edilen Ohannes Bakırcıyan, 21 Mayıs 1980'de Elazığ'ın Karakoçan kazasında güvenlik kuvvetleriyle girdiği silahlı çatışmada öldürüldü. Bakır(cıyan)'ın ASALA başta olmak üzere Ermeni terör örgütleriyle ilişkisi olduğu, yoğun iddialar arasındaydı. Ağustos1980'de HendekAkyazı ormanlarında silahlı eğitim yapan TİKKO'culara düzenlenen operasyonda, örgütün BABK sorumlusu Vecdi Tapşın'ın yanısıra Erhan Ünal, Aydın Burgucu ve İsmail Türk gibi önde gelen militanları da yakalandı. 25 Ağustos 1980'de TunceliHozat'a kaydırılan operasyonlarda da DABK sorumlusu İbrahim Ünal (Kıvırcık) ele geçirildi.
   <br/>
   <br/>
   Bu arada, Ermeni asıllı Ohannes (Murat) Saskal'ın örgütlediği TİKKO'nun Uzunköprü hücresi de, yine İstanbul polisi tarafından çökertildi. Aynı yılın temmuzunda, TİKKO'nun liderlerinden İsmail ve Fatma Kıran, Yunanistan'a kaçtılar. Yine Ermeni asıllı Nubar Yalım, iddialara göre bir MİT mensubu tarafından 5 Kasım 1982'de öldürüldü...
   <br/>
   <br/>
   Kandıra eylemcileri ve Lazkiyeİstanbul hattı
   <br/>
   <br/>
   TİKKO'nun ses getiren eylemlerinden birisi, Kandıra eylemiydi. 10 Ocak 1988'de, İzmit'in Kandıra ilçesinde, 197. piyade Alayı'na ait mayın deposuna 10 TİKKO militanı baskın yaptı ve depodaki 8 adet G3 piyade tüfeği de dahil çeşitli silahları alarak kaçtılar. Militanlardan 4'ü Sefaköy'de polis operasyonuyla ölü olarak ele geçirildi. Ele geçirilenler arasında operasyonun beyni Baba Erdoğan ile Ermeni asıllı "Ömer" kod adlı Manuel Demir de vardı. Demir, 1986'dan sonra TKPML'in İstanbul İl Sekreterliği'ne getirilmişti. Demir için Feriköy Surp Vartanans Kilisesi'nde ayin düzenlendi ve Yedikule Balıklı Ermeni Mezarlığı'na defnedildi.
   <br/>
   <br/>
   Hürriyet'in, eylemden 8 gün sonraki sayısında, Kandıra eylemcilerinin Suriye'nin LazkiyeBasit bölgesinde eğitildiği ve eylemin Tunceli dağlarında planlandığı yazıldı. Eylemi yurtdışından Hüseyin Balkır, yurtiçinden de "Ali Haydar" kod adlı Baba Erdoğan ile "Kızıl Nuri" kod adlı Nuri Coşkun yönetmişti. Aynı günlerde TunceliİstanbulYunanistan(Lavrion kampı) arasında kuryelik yapan Ramazan Gürçay adlı bir TİKKO militanı daha yakalandı.
   <br/>
   <br/>
   TİKKO'ya Alman kartı
   <br/>
   <br/>
   Mart1988'de BelçikaBrüksel'de bir basın toplantısı yapan TİKKO Sözcüsü Ali Haydar Çelik, Türkiye'den cezaevi firarilerinin yurtdışına kaçmaları konusunda işaret verdi. Çok geçmeden, Metris'ten tünel kazarak firar eden 9 TİKKO'cu militanın Almanya'ya kaçırıldığı haberleri geldi. Firarilerin beyni, TİKKOMerkez Komite üyesi Niyazi Gürbüz'dü. Yine İstanbul'da yakalanan TİKKO'cu Gazi Yaman'a göre, kaçma planını tamamen TİKKO'cular hazırlamıştı. TİKKO'nun 19 komünist örgütle de yurtdışı bağlantısı vardı. 1988 Ekim'inin ilk günlerinde, İstanbulAnkara yolunda "dur" ihtarına uymayan Alman plakalı bir otomobilden açılan ateş sonucu çıkan çatışmada 4 TİKKO'cu ölü olarak ele geçirilmişti.
   <br/>
   <br/>
   TİKKO'nun ilk hedefi polis ve askerdi...
   <br/>
   <br/>
   1988 yılında Türk polisinin TİKKO'ya karşı giriştiği üst üste imha operasyonlarının sürdüğü sıralar, mart ayı sonlarına doğru, TİKKO ilk fırsatta öldürülecek emniyet mensuplarının listesini ilan etti: Şükrü Balcı, Ümit Bağbek, Tayyar Sever, Muhsin Bodur, Osman Orduhan...
   <br/>
   <br/>
   Mayıs 89 ortalarında, TİKKO'nun emniyet mensuplarına silahlı ve bombalı seri saldırılar düzenleyeceği ihbarları üzerine, polis, ülke çapında alarma geçti... Ancak çok geçmeden TİKKO'nun ikinci en büyük kanlı eylemi meydana geldi. 15 Ağustos 1989 günü Gümüşhane'nin Şiran ilçesi, DereönüKozağaç Jandarma Karakolu, TİKKO tarafından basıldı ve bu eylemde 7'si asker, 8 kişi öldü.
   <br/>
   <br/>
   23 Ocak 1990 günü, Emekli Albay Rıfat Uğurlutan, yine TİKKO tarafından öldürüldü. 13 Haziran 1990 tarihinde de, İstanbul Siyasi Şube Müdürlüğü'nde komiser yardımcısı iken tayininin başka bir ile çıkması üzerine can güvenliği olmadığı için istifa eden Muhsin Bodur, evinde örgüt tarafından vuruldu.
   <br/>
   <br/>
   Şam'da ortak eylem kararı
   <br/>
   <br/>
   Kozağaç baskınının PKK'nın kuruluş günü yapılması kayda değerdi. Çünkü, Mart1990 ortalarında Suriye'nin başkenti Şam'da biraraya gelen TİKKO, PKK ve DevSol militanları ortak eylem kararı aldılar. Bir müddet sonra da TİKKOPKK, Bekaa Vadisi'nde ortak kamp yapma yönünde Suriyeli yetkililerden izin aldı. Yine aynı günlerde, örgüte maddi destek temin etmek için, İstanbul başta olmak üzere birçok yerde soygun eylemi planlandı, bunlardan bir kısmı gerçekleştirildi.
   <br/>
   <br/>
   28 Mayıs 1990'da DevSol militanlarıyla birlikte Bayrampaşa Cezaevi'nden kaçan TİKKO Genel Sekreteri Baba Erdoğan'ın cesedi, 16 Eylül 1990'da Tokat'ın Almus ilçesi kırsalında ölü(gömülmüş) olarak bulundu. Almus, adeta intikam merkezi oldu...TİKKO, 1991 yılında Tokat'ın Almus ilçesi köylerinde gerilla savaşı taktikleriyle yoğun eylemlere başladı. Kısa bir süre sonra bu bölgede DHKPC ile birlikte hareket etme kararı aldı. Şubat1997'den itibaren bu işbirliğine PKK da katılmış durumda.
   <br/>
   <br/>
   TİKKO, hem şehirlerde, hem de kırsal alanda kadın militanlara ağırlık verdi. Onlara göre, Lenin, "Kadınlar Olmadan Devrim Olmaz. Devrim Olmadan Kadınlar Kurtulamaz" demişti. Hem, kadınlar iyi kitap okuyorlardı ve örgüte daha sadıktılar... 28 Nisan 1997'de TİKKO bölge komutanı Devrim(Solmaz Kılıç), TunceliÇemişgezek'te öldürüldü. Daha önce de amcasının kızı Yıldız(Kader Özgül Kılıç) öldürülmüştü. Devrim; Hozatlı'ydı.
   <br/>
   <br/>
   Özellikle Türk polisinden yediği ölümcül darbelerle bitme noktasına doğru giden TİKKO'nun militanları bu durumu hiçbir zaman kabullenmediler. En "bitik" dönemlerinde bile eylemden kaçınmadılar. TİKKO'nun darbeci kanadı içerisinde yer alan Proleterya Partisi(PP), 1990 yılında Karadeniz Bölgesi'ne bir militan grubu çıkararak; Tokat, Sivas, Artvin bölgelerinde, kendi tâbirlerince, "köylü gerilla savaşı" başlatmışlardı. Almus, Niksar ve Reşadiye bölgelerinde, 1993 itibariyle DHKPC militanlarıyla ortak eylemlere başlamışlardı. Geçen yıl da Hürriyet Başyazarı Oktay Ekşi'ye medyatik bir saldırı düzenlemiş, belki de böylece gündeme gelmenin yeni yolunu bulmuşlardı.
   <br/>
   <br/>
   İç hesaplaşmalar ve Mazlum Hoca'nın ölümü
   <br/>
   <br/>
   Örgüt 1990 ve 1991 yıllarından başlayarak Hıdır Güven gibi birçok TİKKO itirafçısını öldürdü. Dr. Musa Duman gibi bazılarını da DevSol militanları ortadan kaldırdı. Meselâ yakın bir zamanda, Bayrampaşa Cezaevi'nde bulunan TİKKO'cu (DABK üyesi) Ahmet Ateş, Hasan Rüzgar isimli TİKKO'cu militan tarafından boğdurularak öldürüldü. 1993'te TİKKO'nun Zürih Sorumlusu Hakkı Şenli de örgüt tarafından cezalandırıldı. Yerine, Avrupa Sorumlusu olarak yetkileri genişletilen "Sinan" kod adlı Ayhan Uzula getirildi. Örgütün daha önceki Avrupa sorumlusu, "Hoca, Erdal" kod adlı, ünlü TİKKO'cu Mazlum Eren'di. Eren, İsviçre'de yakalandığı bir hastalıktan öldü.
   <br/>
   <br/>
   Hesaplaşmalar durmadı. Geçtiğimiz günlerde de TİKKO'cu oldukları öne sürülen Behzat Yıldırım'la Devrim Yasemin Irdırten, evlerinde esrarengiz bir saldırıya uğradılar. Yıldırım, olayda öldü. Bu ölümlerin çoğu "itirafçıhain" infazı ve birçok sebebe dayanan iç hesaplaşmalardandı.
   <br/>
   <br/>
   İsviçreli TİKKO militanı: Barbara Anna Kistler
   <br/>
   <br/>
   Emniyet kuvvetleri, TİKKO'yu bitirme operasyonlarını, 1990 sonrası iyice artırdılar. Seri hücre evi baskınları düzenlendi. Meselâ, 19 Mayıs 1991'de Kadıköy ve Üsküdar baskınlarında TİKKO'nun İstanbul Sorumlusu İsmail Oral ve Hatice Dilek öldürüldü. Beylerbeyi'ndeki bir başka örgüt evi baskınında İsviçreli militan Barbara Anna Kistler'in de içinde bulunduğu çok sayıda TİKKO'cu ele geçirildi.
   <br/>
   <br/>
   Zürih doğumlu Barbara Anna Kistler(Kinem)isimli militan 19 Mayıs 1991'de yakalandı ve tutuklandı. Bir müddet sonra serbest bırakıldı. 21 Ocak 1993'te Pülümür'de düzenlenen TİKKO operasyonunda o da TİKKO'cular içindeydi. Yaralandı. 7 Şubat da öldü...
   <br/>
   <br/>
   Operasyonlar karşısında örgüt de boş durmuyordu. TİKKO, 9 Ocak 1991'de, 12 Eylül döneminde bir TİKKO'cuyu yargılayan Emekli Yarbay Ata Burcu'yu öldürdü.
   <br/>
   <br/>
   TKPML/TİKKO, en büyük darbeyi, 1993Eylül'ünde yedi. Polisin düzenlediği baskınlar sonucu, TİKKO'nun "Mustafa, Cumali, Soner" kod adlarını kullanan Marmara Bölgesi Askeri Komite Sekreteri Muzaffer Öztürk, İstihbarat Sorumlusu "Renan" kod adlı Fatma Acunbay(Öztutan) ve diğerleri silahlarıyla birlikte ele geçirildi.
   <br/>
   <br/>
   3 Mart 1994 günü, K. Çekmece'de bir kuyumcu soygunu sırasında, TİKKO'nun önemli adamlarından, cezaevi firarisi Gazi Yaman öldürüldü. 6 Eylül 1994 günü de, TİKKO'nun DABK sorumlusu Kazım Ekici, Tokat'ın Almus ilçesi yakınlarında öldürüldü. TİKKO'nun, teorisyen ve öncüleri Kaypakkaya'nın ölümünden sonra ortaya çıkan her kanadına(darbeci, konferansçı ve eroincimafyacı) polis tarafından ağır zayiât verdirildi...
   <br/>
   <br/>
   Eroin paylaşımında büyük kavga
   <br/>
   <br/>
   1993 Ekim'inde TİKKO ile PKK birbirine düştü. Tunceli'de 4 TİKKO'cu PKK'lıların saldırısına uğradı ve öldürüldü. Adana'da da Türkan Nardan ve Arafat Ölmez isimli TİKKO'cu militanlar, yine PKK tarafından öldürüldü. Kısa zaman içerisinde karşılıklı saldırmazlık anlaşması yapıldı. Ancak, 1994 yılında ipler yine gerildi. Şehirlerde büyük zayiât veren TİKKO, 400 kişilik bir grup oluşturarak Tunceli'ye çekildi. PKK'ya karşı, DevSol ve TDKP ile birlikte ortak bir cephe oluşturmaya çalıştı. Bu arada eski DABK(Merkezci) grup, Tunceli kırsalında eroin kaçakçılığı yaptığı gerekçesiyle MK tarafından dışlandı.
   <br/>
   <br/>
   1987'den sonra TİKKO'da ilk büyük bölünme, yine eroin ticareti yaptığı gerekçesiyle 1990 yılında "HasanHüseyin" kod adlı Yusuf Köse'nin Konferansçı kanadının tasfiyesiyle gerçekleşmişti. Bir ara iki müstafi (eski) DABK(darbeciler) ile Konferansçılar arasında yakınlaşma yaşandı. Ancak "Tufan" kod adlı Hüseyin Karakuş ile "Engin" kod adlı Hacı Demirkaya(Her ikisi de eroinci mafya gruptan) adlı militanların arasında çıkan uyuşturucu ve örgüt mallarının paylaşımı kavgası büyüdü, kavgaya örgütün Avrupa Sorumlusu Ayhan Uzula da katıldı. Uzula kaçırıldı, sonra serbest bırakıldı.
   <br/>
   <br/>
   Garbis; TKPML ve TİKKO'nun ideoloğu
   <br/>
   <br/>
   Burada, 1946Amasya doğumlu, Ermeni asıllı Garbis Altınoğlu'nun yerine ve rolüne değinmekte fayda var. Altınoğlu, Ruhban okulundan sonra Boğaziçi Üniversitesiİş İdaresi Bölümü'nü bitirdi. Kaypakkaya gibi TİKKO'nun ana organı ve partisi olan TKPML Hareketin teorisyen ve öncülerindendi. 12 Eylül İhtilali öncesi, Kahramanmaraş, Elbistan yöresinde örgütlendi. 12 Eylül'den sonra tutuklandı, 31 Aralık 1991 yılına kadar cezaevinde yattı.
   <br/>
   <br/>
   Ya polis, TİKKO'yu bitirmeseydi!..
   <br/>
   <br/>
   Türkiye, uzun yıllar, mezhebe dayalı komünist bir örgütün kabusuyla yaşadı. Bu kabustan, 1990'dan sonra özellikle kendi özel istihbarat teşkilatını kurup güçlendiren Emniyet'in TİKKO hücreevi baskınlarının icrâcısı Emniyet Terörle Mücadele timlerinin seri operasyonları sayesinde kurtuldu, rahatladı. Baştan beri daima TİKKO'nun ilk hedefleri içerisinde yer alan ordumuzun ve MİT'in, polise bir şükran borcu olsa gerek. Tabii, polisin de kendilerine bu konuda destek veren ordumuza ve MİT'e... Bugün polis, bilhassa İstanbul polisi, başarılı özel istihbaratına binâen TİKKO'yu büyük ölçüde bitirdi gibi. Ya bitirmeseydi!.. Nice subay, polis, istihbaratçı, vs. insan ölmeye devam edecekti.
   <br/>
   <br/>
   'İstihbaratta mezhepçi kadrolaşma mı var?'
   <br/>
   <br/>
   Fakat özellikle mezhep farklılığı olan vatandaşlara yönelik çalışan örgütün tamamen tükenmesi beklenmiyordu; TİKKO da beklentileri boşa çıkarmayıp yeni çıkış yolları aramaya başladı. Yeni dönemde TİKKO; içerisindeki bütün karşı mezhepçi ve karşı ajanları ayıklayarak hedefe, yolda ihânete uğramadan varmak istiyor. Bu hedefe varmak için, son zamanlarda; başta istihbarat, ordu ve basınyayın kurumlarında ciddi kadrolaşma, kümeleşme ve örgütlenme faaliyetlerini sürdürdüğü iddia ediliyor. Hatta; bunun için DHKPC ve PKK gibi diğer aşırı sol örgütlerle birçok noktalarda ortak eylem plânlarının hazırlandığı, bu eylem plânlarının kamuoyunda geniş yankı bulması için topyekün medya desteğinin arkaya alınmaya çalışıldığı da bilinenler arasında. Oruçoğlu'nun Kemalizmi eleştiren bazı makaleleri, "Bu yazı, TİKKO'yu bağlamaz" denilerek Atatürkçü kesime karşı takiyye yapılıp onların sempati ve desteği de alınmaya, en azından engellemelerinin, itiraz ve karşı koymalarının önü kesilmeye çalışılıyor. İBDAC gibi örgütlerle de ortak eylem planı yapmaya hazır olduğu iddia edilen TİKKO'nun önümüzdeki aylarda DHKPC ile tamamen bütünleşebileceği de gelen duyum ve haberler arasında. Yine, TİKKO'nun İstanbul'da Gazi Mahallesi, Alibeyköy ve Okmeydanı gibi bölgeler dışında Kartal, Pendik ve Ümraniye'de yoğun propaganda içerisine girdiği, bunun için mezhepçi birtakım ajitasyon ve provokasyonlar içerisinde bulunduğu belirtiliyor.
   <br/>
   <br/>
   Örgütün illegal yayın organı Partizan'ın Sesi'nde EğitSen ve EğitimSen haberlerine geniş yer verilmesi, bu kurumların hazırladıkları eğitimöğretim raporlarını, üst seviyedeki etkin bazı yetkililer tarafından hemen hemen aynen sahiplenilmesi de akıllarda bazı sorular bırakıyor. TİKKO'ya göre, "Gericilere karşı savaşımda ödün verilmemeli... Ders kitapları materyalist bir anlayışla yeniden yazılmalı. Materyalist felsefe ve Darwinist biyoloji derslerine ağırlık verilmeli. Dini eğitim ve teşkilatlanmaya son verilmeli!"
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2843-34-polisin-bitirdigi-mezhepci-orgut.html), [web.archive.org (arşiv bağlantısı)](http://web.archive.org/web/20130102045918/http://www.aksiyon.com.tr:80/aksiyon/haber-2843-34-polisin-bitirdigi-mezhepci-orgut.html)
