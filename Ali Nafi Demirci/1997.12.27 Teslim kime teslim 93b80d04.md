# "Teslim" kime teslim

*Ali Nafi Demirci 1997.12.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Ben 1965'lerde TİP'in içinde yer aldım ve TİP Genel Merkezi'ne karşı MDD'yi savundum.
  </font>
 </div>
 <div id="newsText">
  <font class="detail-text">
   Hüseyin İnan ve Yusuf Aslan ile bütün konuları açık açık konuşup tartıştıktan sonra silahlı mücadeleye başlayıp birlikte yürütmeye karar verdik. Bizler mağaralarda iken ilk THKO ismi radyoda yayınlanmıştı."
   <br/>
   <br/>
   Bu sözler Teslim Töre'ye ait. Derin devlet içerisinde 30 küsur yıldır sol mücadele veren ünlü eylemci ve teorisyen Töre, geçtiğimiz günlerde, yani 22 Aralık'taki İstanbul 1 No'lu Devlet Güvenlik Mahkemesi'ndeki duruşmasında, "Ülkemi benden fazla kimse sevemez" dedi. Sonra da, siyasi bir parti olduklarını ve yasal olarak çalıştıklarını söyledi. Tabii, yasadışı Türkiye Komünist Emek Partisi(TKEP) davasından da tahliye edildi. Bir başka davası sebebiyle yargılandığı Adana 1 No'lu Sıkıyönetim Mahkemesi'nin 1991 tarihli gıyabi tutuklama kararından da beraat ederse şayet, önümüzdeki günlerde tamamen aklanmış olacak. Belki o da emsalleri gibi iş hayatına atılacak. Geç de olsa belki bir holdingde şansını deneyecek.
   <br/>
   <br/>
   Bu şu demek; Türk emniyet güçlerinin 22 yıl boyunca yasadışı faaliyetleri sebebiyle aradıkları ve 4 yıl önce İstanbulErenköy'deki evinde ele geçirdikleri birçok sol eylemin idamla yargılanan kilit ismi Töre, sonunda tertemiz oldu.
   <br/>
   <br/>
   Töre, MalatyaAkçadağ Ortaokulu 2. sınıf öğrencisi iken okulu terk etti. Bazı maceralardan sonra, 1957 yılında ilk eşi Sakine ile evlendi. Bu eşinden 4 çocuğu oldu. 1960 yılı başlarında Türkiye İşçi Partisi (TİP) üyesi oldu. Kısa sürede parti içinde yükseldi. 19681969 yılları arasında Akçadağ TİP İlçe Başkanlığı yaptı. Aynı partide görevli Ali Reşo Erdoğdu, Mehmet Ali Özdoğan, Köse Polat, Hacı Tonak ve Süleyman Kirteke ile birlikte "Yüce Türk Milletine" başlıklı bir bildiri basıp dağıtan Töre, ilk kez polisle tanıştı. Milletvekilliğine aday oldu, ancak bir müddet sonra istifa etti. Sonrası ise MİT ve polise yaptığı açıklamalarda şu şekilde yer alıyor:
   <br/>
   <br/>
   "1970 yılında Deniz Gezmiş, bana Hüseyin İnan ile Yusuf Aslan isimli iki arkadaşını gönderdi. Evimde oturup bir toplantı yaptık. Amacımız sol güçleri silahlı eyleme dönüştürmekti."
   <br/>
   <br/>
   1971 yılında Suriye üzerinden Filistin'e gitti. İki amacı vardı. Birincisi, Türkiye'deki sol güçleri bir hedef doğrultusunda birleştirmek. İkincisi, Türkiye'den silahlı eyleme katılacak sol militanların Filistin kamplarında eğitilmesi için gereken ortamı ve anlaşmaları temin etmek...
   <br/>
   <br/>
   Silahlı eylemler başlıyor
   <br/>
   <br/>
   Töre; Hüseyin İnan, Deniz Gezmiş ve Yusuf Aslan'ın Diyarbakır Cezaevi'nden tahliye edilmesinden sonra Gölpınar'daki kendi evinde bir toplantı daha düzenledi. Burada, kesin olarak silahlı eylemlere başlama kararı çıktı. Bunun için yasadışı Türkiye Halk Kurtuluş Ordusu(THKO) örgütü kuruldu. İlk eylem kararı verildi. Bu ses getirecek bir eylem olacaktı. Nitekim de öyle oldu. Ankara'da 5 Amerikalı teknisyen kaçırıldı. Olayı Deniz Gezmiş, Hüseyin İnan ve Yusuf Aslan gerçekleştirdi. Töre'nin, bu eylem için yaptığı yorum şöyle: "Amaç, tüm dünyaya örgütün adını duyurmaktı. Deniz ve arkadaşları eylemi gerçekleştirdiler."
   <br/>
   <br/>
   Şimdi sıcak serüvenin en heyecan verici noktasındayız. Eylemden sonra Deniz ve arkadaşları SivasGemerek bölgesinde yakalanırlar. Töre ise yakalanmamak için dağa çıkar. Mağaralara sığınır... Ancak, bir gün Ankara'dan ilginç bir mesaj ya da teklif gelir: "Senin kamyonun var. Sana bazı silahlar vereceğiz. Bunları dağ kadrosundaki arkadaşlara götür."
   <br/>
   <br/>
   Bunun üzerine Töre, kamyonuna atlayarak Ankara'ya gider. Ankara'da bir otelde Hüseyin İnan ile buluşur. İnan ve iki arkadaşı, bir üniversitenin açığındaki küçük boş bir arazide silahları kamyona yükler. Örgütün dağ sorumlusu Mustafa Yalçıner ile birlikte silah ve cephane dağdaki mağaralara taşınır. Bir miktar silah da Kilis'ten alınır. Bunlar da dağa kaldırılır... Artık, gözler "G" günündedir.
   <br/>
   <br/>
   Töre, Mart1971'de Akçadağ bölgesine gelir. Örgütün kır gerillasının bölgesi de zaten Malatya, Adıyaman, Kahramanmaraş ve Gaziantep civarıdır. 31 Mayıs 1971'de Nurhak Dağları'nda meydana gelen ilk büyük silahlı çatışmada, Prof. Dr. Adnan Cemgil'in oğlu Sinan da dahil 7 kişi öldürülür. Amaçları; Deniz ve arkadaşlarını kurtarmak, bunun için Nurhak Dağlarındaki Amerikan radarlarında bulunan askerleri rehin almaktır.
   <br/>
   <br/>
   Töre ve örgüt, başarılı olamaz. Bütün cephaneleri Türk güvenlik güçlerinin eline geçer. Töre ise kaçmayı başarır. Suriye'ye gider. Orada bir grup arkadaşıyla birlikte gizli bir toplantı yaparak yeni bir strateji belirler. THKO yerine Türkiye Komünist Emek PartisiTKEP'in kurulmasına karar verilir. Sonra Filistin'e gider. Arafat'la görüşür. Anlaşır. Töre, bu görüşmenin sonucunu da şöyle anlatır:
   <br/>
   <br/>
   "Arafat'ın en üst seviyedeki komutanı Ebu Cihad bana 20 Kalaşnikof, 20 adet de Roketatar verdi. Onlara bazı savaş taktikleri öğreterek Türk aşiretleri vasıtasıyla Türkiye'ye silahlar ile birlikte geldim." Töre, Türkiye'ye ilk roketatar sokan sol eylemcidir. Tabii, İsrail Ajanı olmakla da suçlanır, ASALA işbirlikçisi olmakla da.
   <br/>
   <br/>
   "Mahir Çayan ve arkadaşlarının Kızıldere'de öldürülmesi üzerine, örgüt, Teslim Töre'den bir uçak kaçırmasını ister. İstek doğrultusunda Bulgaristan'a bir uçak kaçırılır. Eylemi yapanlardan ikisi, Töre tarafından Suriye'ye kaçırılır."
   <br/>
   <br/>
   Bu konuda bir başka kaynak da şu bilgileri veriyor: "Jandarma Genel Komutanı Org. Kemalettin Eken'i kaçırma teşebbüsünde bir er ile Niyazi Yıldızhan öldü. Org. Eken'in yaveri Yarbay Adnan Coşkun yaralandı." Eken olayı ile ilgili tashih böyle.
   <br/>
   <br/>
   1977 Mayısı itibariyle örgüt politikalarında bir netleşme olur. THKOMücadele Birliği(MB) bildirileri yayımlanır. Emeğin Birliği adıyla bir dergi çıkar. Maocu ve TDKP yanlısı grubun da örgütten ayrılmasıyla birlikte Nisan1980'de AdıyamanBesni'de 1. Kongre toplanarak, THKOMB, TKEP adını kullanmaya başlar. 2. Kongre Eylül1985 yılında Şam'da, 3. Kongre de Ekim1990'da toplanır. 2. kongreyi Suriye polisi basar, Töre ve arkadaşları Filistin'e geçer. Töre, 1987 yılında Türkiye'ye dönmeye karar verir.
   <br/>
   <br/>
   Son kongrede ise bir bölünme daha yaşanır. "Sosyalizmin hâlâ kapitalizmin alternatifi olduğu, Türkiye'de hâlâ devrim şartlarının mevcut olduğu ve silahlı mücadeleye ağırlık verilmesi gerektiği" görüşünde olan bir grup(TKEPLeninist) örgütten ayrılır.
   <br/>
   <br/>
   12 Eylül İhtilali olunca Töre, yine Filistin'e kaçar. Eşi Fatma İrier'i de burada Yermuk Kampı'na getirtir. Fatma, son eşidir... Bu arada Türk güvenlik güçleri örgüte yönelik operasyonlarını 12 Eylül 1980 sonrası da sürdürür. TKEP üyeleri Seyit Konulu, İbrahim Coşkun ve Necati Vural, Sıkıyönetim Mahkemesi'nde yargılandıktan sonra 13 Mart 1982 yılında idam edilirler. Operasyonlar, 1993 sonrası yoğunlaştırılır. Teslim Töre de, 5 Mayıs 1993 tarihinde Murat Toprak'la birlikte yakalanır. Operasyonda 15 tabanca, 6 otomatik tüfek, askeri haritalar ve dokümanlar ele geçirilir. 1994'teki aman vermeyen operasyonlarda da örgüt önemli ölçüde çökertilir.
   <br/>
   <br/>
   Töre, yakalandıktan sonra cezaevinde yaptığı açıklamada, "Artık silahlı mücadelenin yerini politik mücadele aldı" der. DevSol ve PKK'nın şiddet eylemlerini eleştirir. Tabii, örgüt de bu arada bir şaşkınlık yaşar. 1 Mayıs 1980'den beri TKEP'in Genel Sekreterliğini yapan Töre'nin yerini kim alacaktır? Oğul Şükrü Töre mi, fırtına eylemci Ali Galip (Abdullah Dereli) ya da Y. Ergün Adaklı mı? Ya, artık "yaşlı eylemci" Teslim, örgütü teslim etmezse? Örgüt, karar aşamasında...
   <br/>
   <br/>
   Arafat ve Abdullah Öcalan ile de tanışıklığı olan Teslim Töre'nin yakalanmadan önce eşiyle birlikte örgütten istifa ettiği, ancak bunun kabul edilmediği öne sürülüyor.
   <br/>
   <br/>
   "Ülkemi benden fazla kimse sevemez"
   <br/>
   <br/>
   Töre'nin yaşadığı ideolojik değişimi görmek gerekiyor. Töre, mesela İstanbul'a dönüşünü şöyle anlatıyor:
   <br/>
   <br/>
   "Burada eşimin daha önceden kiraladığı Erenköy'deki daireye yerleştim. Bir süre örgütlenme çalışmaları için toplantılar düzenledik. Ben Rusya'daki çöküşten sora devlet sosyalizmini eleştiriyordum. Bu sistemin insan doğasına ters düştüğü için bireylerin mülk sahibi olduğu toplum sosyalizmini savunuyordum."
   <br/>
   <br/>
   Töre, 1 Mayıs muhasebesi yaparken, 5 Mayıs 1993'te yakalanmasından sonra kendisine yapılan muameleyi de oldukça rahat bir hava içerisinde anlatıyor:
   <br/>
   <br/>
   "Eşim ve arkadaşım Ergün Bakır ve ben hiçbir baskı görmedik. Çok şaşırdım. Bana yöneltilen sorular daha çok yabancı istihbarat örgütleriyle bağım olup olmadığı yönündeydi. Olmadığını söyledim. Hatta bana ikramda bile bulundular. Kibar davrandılar. Üst düzeyde ideolojik tartışmalar bile yaptık."
   <br/>
   <br/>
   Şimdi "Ülkemi benden fazla kimse sevemez" diyen solun REİS'i Teslim de, devlete teslim. Ya gerisi?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3317-teslim-kime-teslim.html), [web.archive.org (arşiv bağlantısı)](http://web.archive.org/web/20121109084438/http://www.aksiyon.com.tr:80/aksiyon/haber-3317-teslim-kime-teslim.html)
