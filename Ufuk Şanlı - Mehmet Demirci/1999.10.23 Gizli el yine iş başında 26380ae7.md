# Gizli el yine iş başında

*Ufuk Şanlı - Mehmet Demirci 1999.10.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Prof. Dr. Ahmet Taner Kışlalı, bombalı bir suikast sonucu, ardında bir çok soruyu da beraberinde götürerek aramızdan ayrıldı.
  </font>
 </div>
 <div id="newsText">
  <font class="detail-text">
   Olay jandarma bölgesinde meydana geldi. Kışlalı Ankara Çayyolu Doktorlar Sitesi'nde oturuyordu. Sabah Ankara Üniversitesi'ndeki dersine gitmek için arabasına bineceği sırada arabanın ön camında bir poşet olduğunu farketti. Poşeti eline alınca olan oldu ve poşet patladı. Poşetin içinde parça tesirli ve harekete duyarlı bir bomba bulunuyordu. Günlerden 21 Ekim perşembe, saat 09:40'dı. 10:02'de Bayındır Hastanesi'ne getirildi ancak bütün müdahalelere rağmen saat 10:25'te vefat etti.
   <br/>
   <br/>
   Son zamanlarda Türkiye oldukça gergin günler geçiriyor. Mehmet Kutlular'ın tutuklanması, Merve Kavakçı'ya reva görülen muamele ve Türkiye'nin demokratik tepkisi son günlerin en önemli olaylarıydı.
   <br/>
   <br/>
   Kışlalı böyle bir gündem sırasında öldürüldü. Ahmet Taner Kışlalı 1939 yılında Tokat'ın Zile ilçesinde doğdu. Ankara Üniversitesi SBF'den mezun oldu. Halen Cumhuriyet gazetesinde yazarlık, Ankara Üniversitesi İletişim Fakültesinde öğretim görevlisi olarak görev yapıyordu.
   <br/>
   <br/>
   Bir süre Kültür Bakanlığı görevinde de bulunan merhum Kışlalı ılımlı, son derece nazik bir insandı ve bu yüzden de hiç kimse açısından hedef olabilmesi mümkün değildi. Suikastten sonra konunun uzmanları hep bir ağızdan şöyle diyordu: "Bu suikast Uğur Mumcu suikastine çok benziyor".
   <br/>
   <br/>
   Gazeteci Uğur Mumcu suikastinin ardından 6 yıl geçmesine ve soruşturma üstüne soruşturma açılmasına karşın katilleri bir türlü bulunamadı.
   <br/>
   <br/>
   Gazeteciyazar Uğur Mumcu'nun 24 Ocak 1993'te, evinin önündeki otomobiline konulan C4 tipi patlayıcıyla yaşamını yitirmesinin ardından tam 6 yıl geçerken, soruşturmada "bir arpa boyu bile" yol alınamadı. Suikast soruşturmasıyla ilgili aksaklıklar bir "duvar" gibi devletin ilgili birimlerinin önünde dururken cinayetten hemen sonra verilen "namus" ve "şeref" sözleri de bu duvarın yıkılmasına yetmedi.
   <br/>
   <br/>
   Bir dizi tutanak tahrifatı, Mumcu'nun ortaya çıkardığı 12 Eylül öncesinin  ilişkileri, suikastten kısa bir süre sonra Emniyet Genel Müdürlüğü görevini üstlenen Mehmet Ağar'ın, aksaklıklara ilişkin "duvar" benzetmesine, "Bir tuğla çekerseniz yıkılır, ama  yapamam" yanıtını vermesi, suikast soruşturmasıyla ilgili bir dizi kuşku yaratmıştı.
   <br/>
   <br/>
   Mumcu suikastinde bir türlü sonuca gidilmemesi Kışlalı cinayetinin de örtüleceği izlenimini uyandırıyor. Öyle ki, Mumcu suikastinden hemen sonra başlatılan "hummalı soruşturma" belgeleri bugün devletin raflarında tozlandı. Resmi birimler görevlerini yerine getirmezken, TBMM de cinayeti iki ayrı komisyon kurarak aydınlatmaya çalıştı. Suikast sonrasında, 1993'te TBMM'de oluşturulan Faili Meçhul Cinayetleri Araştırma Komisyonu'nun hazırladığı raporun sonunda soruşturmayı "çıkmaza sokmakla" suçlananlar hakkında hiçbir işlem yapılmadı. İlk komisyon raporu Genel Kurul gündemine bile gelmeden, TBMM yeni yasama döneminde Mumcu Cinayeti için yeni bir komisyon daha oluşturmuştu.
   <br/>
   <br/>
   Komisyon raporunda cinayetin yeterince araştırılmadığı, savsaklandığı vurgulanarak, soruşturmada görev alan yetkililer hakkında soruşturma açılması istendi.
   <br/>
   <br/>
   CHP Ankara milletvekili ve Komisyon üyesi Eşref Erdem genel kurulda şöyle konuştu:
   <br/>
   <br/>
   "Büyük bir ihmal ve görev kusuru söz konusudur. Deliller çalı süpürgesiyle süpürülerek yok edilmiştir. Mumcu cinayeti, tüm faili meçhul cinayetlerde kilit konumundadır. Bu cinayet çözümlendiği takdirde birçok cinayetin de çözümleneceğine inanıyorum.
   <br/>
   <br/>
   4 aylık çalışma sonunda kesin bir sonuca ulaşamadıklarını anlatan Erdem, "İçtüzükten ve yetkisizlikten kaynaklanan engellemelerle karşılaştık. Mumcu'nun ev ve iş telefonlarının dökümü alınmamıştır. DGM savcısından valiye, emniyet müdüründen istihbarat birimlerine kadar yetersizlik ve ihmal söz konusudur" dedi.
   <br/>
   <br/>
   DSP İzmir milletvekili ve komisyon üyesi Ahmet Piriştina da grubu adına yaptığı konuşmada şunları söyledi:
   <br/>
   <br/>
   "Büyük bir savsaklama ve ihmal söz konusudur. Mumcu cinayeti ile Özal suikasti arasında benzerlik vardır. Semra Özal, Turgut Özal suikastine ilişkin olarak bildiklerini yetkililere açıklamalıdır. Mumcu tehdit altında olduğu halde korunmamıştır."
   <br/>
   <br/>
   Piriştina, aynı ihmalin Eşref Bitlis olayında da bulunduğuna dikkat çekerek, "Mumcu çok şey biliyordu. Ancak karanlık güçler de onun çok şey bildiğini biliyorlardı. Mumcu yaşasaydı Susurluk olayıyla ilgili olarak şu anda bildiklerimizin çok fazlasını biliyor ve çok farklı bir noktada olurduk" diye konuştu.
   <br/>
   <br/>
   ANAP Manisa milletvekili ve Komisyon üyesi Tevfik Diker de, soruşturmanın savsaklandığı ve bazı kamu görevlilerinin olayı örtbas etmek istedikleri gibi bir sonuca ulaşıldığını belirtiyordu:
   <br/>
   <br/>
   "Komisyon yasalar ve içtüzük hükümleri nedeniyle istediği kurum, kuruluş ve kişilerden istediği bilgileri alamamıştır. Mumcu'nun arabasına binip binmediği ve bindiği taraftaki kapının nerede olduğu bile bilinmiyor. Susurluk olayına ismi karışan iki kişinin cinayetten iki gün önce Ankara'da önemli bir otelde kaldıkları ortaya çıktı."
   <br/>
   <br/>
   Mumcu'nun eşi Güldal Mumcu'nun dönemin Emniyet Genel Müdürü Mehmet Ağar'la yaptığı görüşmede, soruşturmadaki aksaklıklara ilişkin "duvar" benzetmesine, Ağar'ın "Bir tuğla çekerseniz yıkılır. Bunu yapamam, mümkün değil" yanıtı üzerine, "sistem" üzerinde oluşan kuşkuların da üzerine gidilmedi. Suikast sonrasında oluşturulan Meclis Komisyonu'na, Mumcu soruşturmasını yürüten bir polis memurunun, faili meçhul cinayetlerin neden aydınlatılamadığı konusundaki, "imkanlar yetersiz" itirafı da, sistemdeki duvarın bir tuğlası olarak yerini aldı.
   <br/>
   <br/>
   DGM Başsavcısı Volkan, ellerindeki bilginin tümünü Mumcu Komisyonu'na aktarmaları halinde, gizli bilgilerin deşifre olacağını ve soruşturmanın aksayabileceğini söylüyordu. İşin ilginç tarafı İstanbul'da kuşkulu bir trafik kazasında yaşamını yitiren TBMM Susurluk ve Faili Meçhul Cinayetler Komisyonları Raportörü Hakim Akman Akyürek'in cenazesi, sırlarıyla birlikte memleketi İskenderun'da toprağa verildi.
   <br/>
   <br/>
   Akyürek ani ve esrarengiz ölümü bir türlü aydınlatılmadı. Mumcu suikastinin gerçekleştiği 1993 başı, Türkiye'de 'laikanti laik' çatışmasını körükleyen tartışmaların sık sık gündeme getirildiği bir dönemdi. Uğur Mumcu, Cumhuriyet gazetesinde, Türkiye'de antilaik akımlarda bir tırmanma olduğunu ve 'İslamcı'ların cinayet dahil her türlü aşırılığa saptıklarını ileri sürüyordu. Suikastten sonra kahrolsun 'şeriat' sloganları atıldı ve İslami kesim suikastten sorumlu tutulmak istendi ama kamuoyu bunun bir manipülasyon olduğunu anlamakta gecikmedi.
   <br/>
   <br/>
   Kamuoyu bugün de aynı oyunun oynanmak istendiğini gördü ve Kışlalı'ya yapılan suikastten ötürü İslami kesimi sorumlu tutmanın 'suikasti gerçekleştirenlerin' ekmeğine yağ süreceğini anladı.
   <br/>
   <br/>
   Kışlalı niçin öldürüldü?
   <br/>
   <br/>
   Kışlalı kimler tarafından, neden öldürülmüş olabilirdi? Mahir Kaynak konuyla ilgili bakınız neler söylüyordu: "Bu suikasti İslamcıların üstüne yıkmak isteyen bir grubun yaptığını düşünüyorum. Bir imaj yaratmak istiyorlar. Bu olayda Kışlalı hedef değildir. Kışlalı'nın üzerinden oluşturulmak istenen imaj önemlidir. Bu bir komplodur."
   <br/>
   <br/>
   Fehmi Koru ise olayın bir başka yönü ile ilgileniyordu:
   <br/>
   <br/>
   "Ülkemizin yetiştirdiği nadir aydınlardan biriydi Ahmet Taner Kışlalı. Hep böyle ses getirecek eylemler hazırlanıyor. Avrupa Birliği'yle ilişkiler yakınlaştı, gelecek ay yapılacak olan AGİT zirvesinde insan hakları adına kendini daha fazla ortaya koyan bir çıkışın ortasında bulunacak, bu da Türkiye'de bir yumuşama ortamının oluşmasına neden oldu. Merve Kavakçı olayı da bunun bir göstergesi oldu. Ayrıca cumhurbaşkanının, başbakanın gösterdiği demokratik tavır önemli bir gösterge oldu. Bütün bu gelişmelerden elbette belirli bir kesim rahatsız oldu. Bunun sonucunda belirli güç ve odakların ki biz bunların Susurluk'la beraber deşifre olduğunu görüyoruz. Bunları toplumu yeniden sarsacak ve birbirlerine karşı saf tutacak hale getirecek bir oyunun parçası olarak görüyorum. Bunların önüne akıllıca gidilirse daha büyük planların önüne geçilebilir. Verilerin iyi toplanmasını ve bundan maksimum kimlerin fayda sağlayacağının bilinmesi ve araştırılması lazım."
   <br/>
   <br/>
   Ceyhan Mumcu ise Uğur Mumcu suikastinin arkasındaki güçlerin yine sahnede olduğunu söylüyor: "Uğur Mumcu suikasti de aynı örgüt tarafından veya aynı metodları kopya eden başka bir örgüt tarafından gerçekleştirilmiştir. Nusret Demiral, Ankara Valisi ve Ankara Emniyet Müdürü olayı örtbas etmişledir. Ilımlı bir Atatürkçü olduğu için bazı çevrelerce kınanıyordu."
   <br/>
   <br/>
   Konu ile ilgili en ilginç tepkiyi veren ise Tuncay Özkan oldu. Uluç Gürkan'ın Kanal D'deki Ahmet Taner Kışlalı suikastiyle ilgili "Aslında laik düzen bombalanmak istenmiştir" yorumuna sert tepki göstererek "Uğur Mumcu olayında da aynı hatayı yaptık. Ve hiç bir sonuca ulaşamadık. Mumcu suikastinde birileri özellikle hedef saptırarak Mumcu suikastinin faillerinin ortaya çıkmasını engelledi. Elimizde deliller, belgeler olmadan yapılan yorumlar gerçeklerin ortaya çıkmasını engellemekten başka işe yaramaz".
   <br/>
   <br/>
   TBMM Susurluk Komisyonu Başkanı Mehmet Elkatmış ise bu suikastte 'derin devlet'in izlerini gördüğünü ve Uğur Mumcu suikastine benzediğini söylüyor. Elkatmış, Eyüp Aşık'ın zabıtlara da yansıyan şu sözlerini hatırlatıyor: "Biz Uğur Mumcu suikastini neredeyse çözecek gibi olmuştuk. Ancak bazı devlet büyüklerimiz bunu engelledi". Bu yüzden bu suikastin zamanlamasına da dikkat çekerek 'derin devletin' izlerini gördüğünü söylüyor.
   <br/>
   <br/>
   Basın Konseyi Başkanı Oktay Ekşi bu olaya sağduyuyla yaklaşılması gerektiğini ve suikastin arkasında laikantilaik çatışmasını isteyen bazı güç odaklarının olduğunu söyledi.
   <br/>
   <br/>
   Eski bakan ve Susurluk Komisyonu üyesi eski milletvekili Fikri Sağlar ise olayın Susurluk bağlantısını kuranlardan: "Bu olayın arkasında Susurluk düzeninin yaşamasını isteyenler var."
   <br/>
   <br/>
   Gazeteciler Cemiyeti Başkanı Nail Güreli ise bu olayın devleti zor durumda bırakacağını söylüyor: "Devleti yönetme iddiasında bulunanların öncelikle devlet içindeki hangi gruplara bu konularda cesaret verdikleri ortaya çıkmadıkça yöneticiler töhmet altında kalacaklardır. Bu suikast bütün boyutlarıyla açıklanmadıkça diğerleri arasındaki yerini alacaklardır. Türkiye'yi karıştırmak isteyenlerin olduğunu bilmek devletin sorumluluğunu kesinlikle azaltmaz."
   <br/>
   <br/>
   Ertuğrul Günay ise olaya Kürt Meselesi açısından yaklaşıyor: "Türkiye'ye karşı işlenmiş bir saldırıdır. Derin bir saldırıdır. Türkiye'de Doğu sorununun barışçıl yollardan çözülmesini engellemek isteyenler, ekonominin konuşulmasını engellemek isteyenler, Türkiye'nin Avrupa Birliği'ne girmesini istemeyenler bu saldırının arkasındadır.
   <br/>
   <br/>
   Meclis Faili Meçhul Cinayetleri Araştırma Komisyonu eski Başkanı Sadık Avundukoğlu ise çarpıcı açıklamalarda bulunuyor:
   <br/>
   <br/>
   "Devlet içinde çıkar mücadelesi veriyor belirli gruplar. Bunlar bazı örgütleri taşeron olarak kullanıyorlar. Türkiye'de illegal örgütleri birileri kullanıyor. Bu daha çok provokasyondur. Bu olayı yapan İBDAC militanı yakalansa bile bu gene de bir provokasyondur. Bir kere daha söylüyorum, Uğur Mumcu cinayeti çözülmedikçe bu cinayetler yine devam edecektir."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5467-34-gizli-el-yine-is-basinda.html), [web.archive.org (arşiv bağlantısı)](http://web.archive.org/web/20131210063658/http://www.aksiyon.com.tr:80/aksiyon/haber-5467-34-gizli-el-yine-is-basinda.html)
