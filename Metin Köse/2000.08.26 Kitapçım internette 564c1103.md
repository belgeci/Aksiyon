# Kitapçım internette

*Metin Köse 2000.08.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Herşeye rağmen teknolojide tutuklu kalıyor insan. İstediğimiz kadar "internet icat oldu, gerçeklik" bozuldu diyelim, internet, Alaattin'in cini gibi çıkardıkça marifetlerini, daha bir vazgeçilmez kılıyor kendini.
  </font>
 </div>
 <div id="newsText">
  <font class="detail-text">
   Mesela kendinizi devasa bir kütüphanede ya da istemediğiniz kadar kitabın birarada bulunduğu bir kitapçıda düşünün. Binlerce, onbinlerce kitap... Üstelik çok sistematik yerleştirilmiş; konulara, yazar ismine, türlere göre herşey yerli yerinde raflarda, yerini almış olsun. Başdöndüren nicellik karşısında, el ayak da tutulmaya başlar. Bütün kitapların el altında olduğu bilgisine sahip olsa da kişi, göz ve bellek kamaşması bulamaç haline getirir herşeyi.
   <br/>
   <br/>
   Özünde çok karmaşık olan internet/bilgisayarın gizi kavrandığında, bir o kadar basit üslubuyla inceden inceye fethediyor kişiyihayatı. Gayya kuyusu gibi içinde 'yok yok olan', elini her daldırdığında mutlaka çekip çıkaracağın birşey bulunan internette, artık kitap sayısı ellibinleri aşan kitabevleri kuruluyor. Elektronik kitabevleri fiziksel cüssesiyle insanı afallatmaktan ziyade elinizi uzatıp, istediğinize ulaşma özgürlüğü vererek var kılıyor kendini, hayatı kolaylaştıran bir sihri sunuyor. Fiziksel şartlarda düşünülmesi ve hayata geçirilmesi imkansız görünen devasa kütüphanelerin, sanal âlemde inşa edilerek talep diriltmesi, gelecekteki yaşam stilinin temellerini atıyor.
   <br/>
   <br/>
   Saikler farklı olsa da...
   <br/>
   <br/>
   Kimi kitabevi sitesi, bir grup idealist üniversiteli gencin çabalarının meyvesi, kimi kültür işini önemseyen saygın bir kitapçının olağan saydığı bir girişimi, kimi için ise ekonominin geleceğini bu alanda gören ticaret erbabının ciddiye aldığı bir yatırım... Ufku gözeten bakışlarıyla işi sıkı tutmaları, kültür ve hizmet kavramını önemsemeleri ise buluştukları ortak payda.
   <br/>
   <br/>
   'İnsan' öğesini zenginleştirmek için belli ilkelerde sebat etmek gerektiğini düşünen Mehmet Budak, ideefixe(fikri sabit).com adlı kitabevi sitesini kurarak, kültürle ticareti birbiri için avantajlı hale getirmiş. 3,5 yıllık bir hazırlık döneminden sonra geçen yıl hizmete giren sitenin amacı 'ticaret', ama 'kültür' idesi de ondan geri kalmıyor. Mümbit alanın internet olacağını gören ve elektronik ticaretin büyüyeceğini farkeden Mehmet Budak ve ortağı, para ve iş gücü cinsinden değerleri en hızlı şekilde çoğaltarak ticareti hedeflemişler. Bu saikle, internet kelimesinin nadiren telaffuz edildiği bir dönemde (1995) ortağıyla tespitler yaparak kültür ürünlerinin satışını pilot alan seçmişler ve 30 bin kitapla veri tabanı kurup işe koyulmuşlar. Şu anda ise her ürün hakkında akla gelebilecek her türlü bilginin derinlemesine yer aldığı 57 bin kitap mevcudiyetleri var.
   <br/>
   <br/>
   İdeefix'le aynı kulvarda ama tozlu ve eski kitaplar dünyasında(!) at koşturan kitabistan.com ise internet dünyasında sahaflık yaparak bir prototip oluşturuyor. Bu siteyi benzerlerinden farklılaştıran bir özellik de kâr noktasında ortaya çıkıyor. Kâr beklentisi içinde olmayan Kitabistan'ın elektronik tevellüdü yeni olmasına rağmen sitenin adresi öğrencilerin belleğinde yer tutmaya başlamış bile. Ancak araya giren tatil, şimdilik üye sayısını yüzlerde sabitlemiş. Kitabistan.com kurucularının deyişiyle bir kitap dedektifi. Talep edilen ve devamlı el değiştiren kitapları ve özellikleri öğrenmenin yanında, hangi kullanıcıların ne tür kitap aradığını ve hangi kitapları elinden çıkarmak istediklerinin kaydını tutuyor. Sitedeki kültürel etkinliklerle üyelerinin ihtiyacını da gideren sitenin asıl hedefi, tüm Türkiye'de tanınmak ve eski kitap piyasasının döndüğü bir kaynak haline gelmek.
   <br/>
   <br/>
   İşinden, geçmişinden bağımsız bir şekilde internette kitap satışına dalan müteşebbislerin yanında kitap nesnesiyle haşır neşir kuruluşlar da fiziki varlıklarıyla birlikte elektronik dönüşümü kucaklıyorlar. İnternetle ilk kitap satışını başlatan Pandora, bu dönüşümün öncüsü olarak haklı bir üne sahip. Pandora Kitebevi'nin sahibi Hüseyin Sönmez bu süreci şöyle anlatıyor: "Pandora olarak veri tabanı oluşturan ilk yapıyız. 93'te modem üzerinden kitap satışı yapan, ilk e mail adresine sahip kitabevi biz olduk. Teknolojinin gerekliliği itibari ile bunu yaptık. İnternet de bu gerekliliklerden biri oldu. Zaman içinde kendiliğinden ona doğru gittik. Yani biz, kitabın satış ve sunumunda ne gerekiyorsa onu yapıyoruz. 10 yıldır teknolojinin imkan verdiği herşeyi kitabın satışı için kullanıyoruz."
   <br/>
   <br/>
   Yine yayıncılığın okuyucu, yayıncı, dağıtımcı gibi alanlarında birikmiş tecrübesini ve teknolojinin kolaylaştırıcı imkanlarını birleştirerek, bir iddianın sahibi olarak internette hizmet vermeye başlayan yayıncılar da var.
   <br/>
   <br/>
   Mesela Kızılelma Yayıncılık'ın internette işlettiği kitapyurdu.com'un temel iddiası şu: Okuyucu aradığını zamanında ve en uygun ekonomik şartlarda bulacak. Yine okuyucu kitapkültür dünyasında olanı biteni takip edebilecek ve okuyan okuduğunu hem paylaşacak hem de tartışmasını yapabilecek.
   <br/>
   <br/>
   Kâr düşüncesi rafta
   <br/>
   <br/>
   Peki günün zihniyetinde temel kilometre taşı olan kâr olgusu bu işin neresinde duruyor? Mehmet Budak'ın diğer alanlardaki 3 yıllık büyüme hızlarının internette 1 ayda gerçekleştiği, bu hızın 3 yıl daha devam edeceği; daha dolaysız söyleyişle internete ulaşacak insan sayısının 2.5, alış veriş yapanların ise 2025 katına çıkacağına ilişkin tespitleri bu tarafta da her şeyin yolunda olduğunu gösteriyor. Anlaşılan, şimdilik nadasa bırakılan, üreticilerin mayaladığı bu olgu, başdöndürücü gelişmelerle daha da elle tutulur hale gelecek.
   <br/>
   <br/>
   Budak, güdülen kâr marjını henüz yakalayamadıklarını belirterek bu alanın uzun soluklu bir sabır gerektirdiğini şöyle özetliyor: "Birkaç yıl daha kâr etmeye niyetimiz yok. Hâlâ yatırım dönemindeyiz. Ayrıca işi bugün kârlı bir hale getirmek de makul değil. Şirketlerin daha uzun bir dönem yatırımda kalmaları gerekiyor. Çünkü kalıcı kârlılık için yeterli kritik kütleler yakalanmış değil. Bu alana girecek kişiler de para kazanmak için değil, para yatırmak üzere girsinler. Bu konuda sabırlı ve fedakâr olmak lazım."
   <br/>
   <br/>
   'Geleceği parselliyoruz'
   <br/>
   <br/>
   Kitapyurdu.com'un yöneticisi Sadi Kizir de geleceğe yönelik bir çalışma olarak gördüğü siteyle kâr etmediklerini ancak aynı gelecekte yerlerini parsellediklerini düşünüyor. Kültürel hayatı kolaylaştırmayı hedefleyen Kitabistan'ın diğergâm kurucuları ise tam tersine oldukça naif beklentiler içindeler. Onlar bu sitenin "kesilen ağaç sayısını" bile azaltacağını düşünüyorlar. Öyle ki bu site sayesinde en uzak anlamda kesilen ağaçların bile azalabileceğini düşünüyorlar. Bu naiflikte 'Dyn Tech Group' adı altında birleşen ODTÜ'lü yüksek lisans öğrencilerinin gönüllü faaliyetlerinin de payı var. Bu yapıyı sitenin proje uzmanı Özhan Öksüz şöyle anlatıyor: "DynTech üyeleri 3 adımdan geçiyorlar. 'İnternet Sörfçüleri' olarak adlandırılan ODTÜ 2. ve 3. sınıf öğrencisi üyelerimiz, boş vakitlerinde internette devamlı son teknolojinin ve yeni gelişmelerin peşinde koşturup diğer üyeleri güncel konulardan haberdar ediyorlar. Bu üyelerimiz interneti iyi tanıyıp, Türkiye koşullarına göre analiz edebilme yeteneklerine kavuştuklarında 'Çıraklar' listesine giriyorlar. Çıraklarımız, DynTech Group'un dinamik kalmasını sağlayan sistemin temel taşları. Uzmanlarımız DynTech'ten ayrıldıklarında, yerlerini çıraklarımız dolduruyor. Uzmanlarımız profesyonel olarak bilişim piyasalarına da giriyorlar. Ancak her zaman DynTech danışmanları olarak kalıyorlar."
   <br/>
   <br/>
   Öksüz akla gelebilecek iki soruya da şu cevabı veriyor: "Neden sadece ODTÜ öğrencileri sorusuna cevabımız şu: Çünkü grup ODTÜ'de doğdu ve bir arada kalmasını sağlayan neden ODTÜ. Ayrıca ODTÜ'nün öğrencilerine sağladığı internet kaynakları, baska hiçbir üniversitenin hayal bile edemeyeceği derecede zengin. Neden İngilizce bir isim dendiğinde de, internet sayesinde küreselleşen dünyada DynTech, sadece Türkiye'ye sıkışmış bir bilişim grubu olarak kalamaz. Ve bu dünyada kullanılan küresel dil, İngilizce."
   <br/>
   <br/>
   İnternette medya 'store'
   <br/>
   <br/>
   Yeni yaşam trendlerine imza atan internet kitabevlerinin rekabet nesnesinin kitap olması, kültür üretimini yeniden gerçekleştiriyor ve sanal ortamlarda kültürel beraberlikler kurulmasına kaynaklık ediyor. Bu alanın rekabeti, tüketiciye bilginin katmanlarında yolculuk vadediyor.
   <br/>
   <br/>
   5 bine yakın üyesi bulunan kitapyurdu.com'u günde 600 kişi ziyaret ederken günde 5060 sipariş yapılıyor. Bilgisayar ve eğitim kitaplarının ilgi gördüğü bu kitapçının yurt dışından ve yurdun değişik köşelerinden üyeleri bulunuyor ve kitap satışı yapılıyor. Site kitap hizmetinin dışında, özel günler için kart gönderme, ödüllü bulmacalar düzenleme, sohbet (chat) imkanı ve güncel konularda mini anketler düzenleyerek üyelerini ayrıcalıklı kılmaya özen gösteriyor.
   <br/>
   <br/>
   Mehmet Budak 30 bin üyesinin üçte biri kadın olan ideefixe'in yurtdışı satışlarının giderek arttığını belirterek şöyle devam ediyor: "Biz kitapçı değil medya 'store'uz. Her türlü kültürel ürünün satışını yapıyoruz. Ürün sipariş edildiği andan itibaren 48 saat içinde yerinde oluyor. Siparişlerin yüzde 65'i ise İstanbul içinden yapılıyor. Batıya karşı kompleks duymayacağımız bir işi yapıyoruz. Hedeflerimizi insani boyutta geliştirmeyi düşünüyoruz. Sanal âlemde kültürel bazda arkadaşlıkların kurulmasını istiyoruz. Hırsımız farklı eğilimlerden insanların biraraya gelmesini sağlamak."
   <br/>
   <br/>
   Günde 5 bin kişi tarafından ziyaret edilen Pandora.com 65 bin kitaba sahip. Kitap satın alanların yüzde 70'ini ise kadınlar oluşturuyor. Sönmez, internetten kitap satışlarının yanında kitap evlerinin de yaşaması gerektiğini özellikle vurguluyor. Diğer yandan elektronik kitap hizmetini ise şöyle zenginleştiriyor: "Türkiye'de yayımlanmış kitapların yüzde 90'ı ve basımı bitmiş kitapların servisini veriyoruz. İngilizce ve akademik kitapların tanıtımını yapıyoruz. Haftada bir galerimiz var. Akademik kitapları Azerbaycan, Kıbrıs ve Türkiye'nin her yerine gönderiyoruz. Yurtdışında 90 dolar olan kitabı 30 dolara satıyoruz."
   <br/>
   <br/>
   Siteyi bil, kitaba ulaş
   <br/>
   <br/>
   Kitaba ulaşmanın yolu sitenin adını bilmekten geçerken üye olmak bir o kadar kolay ve masrafsız gerçekleşiyor. Yine kitaba ulaşmanın binbir yolu mevcut. Yazar, tema, yayınevi ya da kitap türü gibi bütün seçenekler kitaba sahip olmanın anahtarı oluyor. Yerinizden kalkmadan, parmak tıklamasıyla kitaba sahip olma fikrinin çekiciliği bir yana, alıcıyı elektronik alışverişe müptela kılan farklılık fiyatlarda kendini gösteriyor. Kargo parası sipariş edenden alınsa da en az yüzde 15 indirimle tüketici kazançlı kılınıyor. Yayınevleriyle birlikte düzenlenen indirim haftaları ve imza günleri gibi sanal etkinlikler, indirim kolaylığına süreklilik kazandırıyor. Kültürel dünyanın güncelinden haberdar olmak da cabası.
   <br/>
   <br/>
   Hüseyin Sönmez'in deyişiyle kitap ciddi bir iş. İnternet de öyle... Kâr fetişizminden en azından şimdilik sıyrılarak, iki ciddi unsuru ciddiyetle ele almak, gelecekte ciddi kazanımlara kapı aralayacak. İki ucu kârlı bu yatırımda hem üretici, hem tüketici yeni boyutlarda zenginleşmenin izini sürecek. Arzın, tepkinin 'tıklama' hızıyla taraflara ulaştığı sanal dünyadaki kültürel atmosfer, kişisel birikimi perçinlemenin dinamiği olacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=69E1B605A5A979D13831510E93A4FE02?newsId=6521), [web.archive.org (arşiv bağlantısı)](http://web.archive.org/web/20140930193509/http://www.aksiyon.com.tr:80/aksiyon/newsDetail_getNewsById.action;jsessionid=69E1B605A5A979D13831510E93A4FE02?newsId=6521)
