# Emniyet’e ‘derin ayar’

*Haşim Söylemez 2013.12.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İsimleri tespit edilen 2 bin kadar emniyetçi bir yıldır gayriresmî olarak takip ediliyordu. Şimdi bu kişiler çeşitli bahanelerle görevlerinden alınıyor.
  </font>
 </div>
 <div id="newsText">
  <font class="detail-text">
   <p>
    Yolsuzluk ve rüşvet soruşturmasıyla başlayan Emniyet kadrosuna yönelik görevden alma ve yer değiştirme operasyonu giderek büyüyor. Savcı ve hâkimlere ise siyasi baskı var. Hukuk çiğnenerek yapılan atama ve görevden almaların bir yıl önceden planlandığı ortaya çıktı. Ancak hükümet kanadının kendi tabanını ikna etmek için uygun zamanı beklediği belirtiliyor. Savcı talimatıyla sadece kolluk kuvveti olarak görevini yerine getiren emniyetçilerin alınması hem yargı bağımsızlığına vurulmuş darbe hem de ‘keyfî’ bir uygulama olarak yorumlanıyor. Görevden almaların ‘cemaat’ etiketiyle sunulması vahameti daha da büyütüyor. Görevden alınan İstanbul Emniyet Müdürü Hüseyin Çapkın’ın “Bir yangın var, ilgimiz yokken bizi de yaktı.” sözleri durumu özetlemeye yetiyor.
    <p>
     Emniyet’e yönelik operasyonun, 7 Şubat ile başlayan atama ve görev değişikliklerinde hükümetin atadığı 37 üst düzey emniyetçinin bilgisiyle yapıldığı belirtiliyor. Emniyet tarihine 37’ler olarak geçen atamada rol alan kişilerin, son bir yıldır mimledikleri emniyet müdürlerini, amir ve komiserleri yasa dışı olarak dinledikleri ortaya çıktı. MİT ile birlikte yürütülen usulsüz dinlemelerde isim listeleri oluşturuldu ve bu kişiler hakkında fişlemeler yapıldı. Hazırlanan dosyada değişik rütbelerdeki 2 bine yakın polisin adı bulunuyor. ‘Devlet içinde örgütlenmek’ ithamıyla yaftalanan bu kişilerin görev yerlerinin değiştirilmesi oldukça manidar. Şu ana kadar görevden alınan emniyetçilerin adlarının listede olduğu alınan bilgiler arasında. Görevden almaların ise Başbakanlık Müsteşarı Efkan Ala ve MİT Müsteşarı Hakan Fidan tarafından yapıldığı vurgulanıyor. Emniyet Genel Müdürü ve İçişleri Bakanlığı sadece onay makamı durumunda.
     <p>
      Haklarında bilgi toplanan emniyetçilerin birbirleriyle konuşmaları, arkadaşlık ilişkileri ve aileleri hakkında detaylı bilgiler toplandı. Durumu fark eden polis müdürlerinin Emniyet Genel Müdürlüğü’ne durumu rapor ettikleri ancak takiplerin ve dinlemelerin devam ettiği vurgulanıyor. Teşkilatta en yeni memurun dahi artık kendi arasında konuştuğu ve rahatsızlık duyduğu konu hakkında hiçbir işlem yapılmadığı gibi, kişilerin haklarını savunmalarına da izin verilmedi. Arkadaşlık bağlarının dahi fişlendiği, kişilerin birbirleriyle olan görüşmelerinin bir ‘örgüt’ çerçevesinde değerlendirildiği iddia ediliyor. FB listesi diye tanımlanan bu fişlemelerde herkesin bir kategori içinde değerlendirilip torbaya tıkıştırılması emniyet içinde rahatsızlık sebebi. Özellikle İstanbul, İzmir ve Ankara’da önemli operasyonlara imza atmış emniyetçilerin bu zamana kadar yaptıkları ve katıldıkları operasyonların listesinin dahi çıkarıldığı belirtiliyor. Mesleki hayatları boyunca başarılı operasyonlar çıkaran şahısların tasnif edilmesi düşündürücü.
      <p>
       Ortaya atılan diğer bir iddia ise emniyetçilerin görevden alınmasının altında, takibi devam eden başka konular olduğu yönünde. Uyuşturucu kaçakçılığı, kadın ticareti, mazot kaçakçılığı, tarihî eser kaçakçılığı, sınır kapılarından gayriresmî ticaret gibi konularda da çalışmaların yapıldığı ve Türkiye’yi kapsayan bu çalışmaların daha başlangıç aşamasında olduğu vurgulanıyor. Söz konusu dosyaların hangi ilden başlatılacağının bilinmediği için topyekûn bir görevden alma durumunun gündeme alındığı bilgisi üzerinde duruluyor.
       <p>
        Toplu kıyım başladı
        <p>
         Yolsuzluk ve rüşvet operasyonunun ardından Emniyet’te büyük tasfiye harekâtı başladı. 17 Aralık’taki operasyondan bir gün sonra İstanbul’da iki emniyet müdür yardımcısıyla birlikte 11 müdüre görevden el çektirildi. Sonrasında da kıyım devam etti. Bunlar arasında İstanbul Emniyet Müdürü Hüseyin Çapkın da vardı. Başbakan Tayyip Erdoğan, tasfiyelerin yurt çapına yayılabileceğini söylemişti. Ardından Ankara’da 18 polis müdürü ve Emniyet Genel Müdürlüğü’nde 14 daire başkanı ile bazı daire başkan yardımcıları görevden alındı. Tasfiyeler cuma gününe kadar yaklaşık 50 ile yayıldı ve onlarca müdür, müdür yardımcısı makamından gönderildi. Tasfiyelerin özellikle kaçakçılık, organize ve mali suçlarla mücadele (KOM) şubelerinde yaşanması dikkat çekti. Oysa İstanbul dışındaki emniyetçilerin söz konusu yolsuzluk operasyonuyla herhangi bir ilgisi yoktu. Tasfiye harekâtı emniyetle de sınırlı kalmadı. Cuma günü Maliye (MASAK) ve TRT’de de üst düzey bazı isimler görevden alındı.
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37410-emniyete-derin-ayar.html), [web.archive.org (arşiv bağlantısı)](http://web.archive.org/web/20140103052905/http://www.aksiyon.com.tr:80/aksiyon/haber-37410-emniyete-derin-ayar.html)
