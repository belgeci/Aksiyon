# Filistinli mülteciler kimlik istiyor

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20041106182257im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106182257im_/http://www.aksiyon.com.tr/resim/486/46.jpg" vspace="5"/>
  </p>
 </font>
 <font class="content">
  Ürdün’de 500 bin Filistinli mülteci hayat şartları ağır kamplarda yaşıyor. Aksiyon, yabancıların girmesinin yasak olduğu Carahs kampına girdi ve dünyadaki en büyük Filistin mülteci kampı olan Bekaa’daki mültecilerle görüştü. Kampta yaşayan 11 yaşındaki Rabia buradaki binlerce yetimden sadece biri. Raiba, “Bir gün Filistin’e gidip anne ve babamın mezarında dua okumak istiyorum” diyor. Hamas’ın manevi lideri Şeyh Ahmed Yasin’in İsrailli güçler tarafından öldürülmesi bölgedeki gerilimi had safhaya çıkardı.
 </font>
 <p>
  <font class="content">
   Karşılıklı intikam yeminleri sürerken, İsrail tanklarının Gazze’deki Han Yunus mülteci kamplarına girmesi neticesinde barış iyice sarpa sardı. Ve bu bir ilk değil. Gazze’deki Cibaliya, Han Yunus, Refah mülteci kampları başta olmak üzere pek çok kampın şiddetli saldırılara maruz kaldığı biliniyor. Cenin mülteci kamplarına yönelik saldırıda bin kişinin öldürülmesi bile dünya kamuoyunda gerektiği gibi yankı bulmadı.
   <br/>
   <br/>
   Dışarıdaki mülteciler için de durum aynıydı. 1982’de Lübnan’ın işgalinden hemen sonra gerçekleştirilen Sabra, Şatilla ve Bur el—Beracine saldırıları Filistin dışına çıkan mültecilerin maruz kaldıkları tecavüzlerden birkaçı.
   <br/>
   <br/>
   Dünya üzerinde Filistinlilerin sayısı dokuz milyon olarak tahmin ediliyor. Bu nüfusun sadece dört milyonu Filistin toprakları içinde yaşıyor. Beş milyon Filistinli ise Filistin dışında ve genelde mülteci olarak kamplarda zorunlu ikamet ediyor. Filistinlilerin kendi toprakları dışında mülteci olarak yaşadıkları ülkelerin başında ise Lübnan ve Ürdün geliyor. Ancak dışarıdaki Filistinlilerin en yoğun yaşadığı ülke Ürdün. Burada 2.5 milyon Filistinli yaşıyor. Bunların çoğu 1948’den sonra   Ürdün’e gelip yerleşenlerden oluşuyor. Ağırlıklı olarak Amman’da toplanan Filistinlilerin ekonomik ve sosyal durumları iyi. Buna karşılık Ürdün’de 1967’den sonra gelen yarım milyon Filistinli halen mülteci kamplarında yaşam mücadelesi veriyor. Bu zorunlu geçiş son yıllara kadar devam etti.
   <br/>
   <br/>
   Filistinli mülteciler Ürdün’de adına “çadır kent” denilen kamplarda çadır yerine tek göz odalarda yaşıyor. Ürdün’de toplam 14 çadır kent bulunuyor. Aksiyon dergisi, kampların en önemli olanı ve yabancıların kesinlikle sokulmadığı Carahs (Gazze de deniyor) ile Filistin dışındaki en büyük Filistin mülteci kampı olan Bekaa kampına girdi. İşte kamplar ve yaşanan dramlar.
   <br/>
   <br/>
   Küçücük bir yerde 33 bin insan
   <br/>
   <br/>
   Amman’a 45 kilometre uzaklıktaki dağlık alanda bulunan Carahs mülteci kampına bölgeyi iyi bilen Filistinli rehber nezaretinde sadece 15 dakikalığına girmeyi başardık. Bu kampta sıkı yönetim ilan edilmesinin sebebi Filistin sınırına yakın olması ve geliş—gidişlerin sıklığı. Kamp üst üste yapılmış tek odalı evlerden oluşuyor. 35 bin Filistinli mültecinin barındığı kamp bir kilometrekarelik bir alana sıkıştırılmış. 1967 yılında oluşturulan kamptaki mülteciler Oslo görüşmelerinden sonra sosyal haklarını kaybetmiş. Burada yaşayanların resmi bir kimlikleri olmadığı gibi resmi yollarla kamptan ayrılmaları da mümkün değil. Çocuklar civar yerleşim yerlerindeki okullarda eğitim görebiliyor. Ancak üniversiteye girmeleri izne tabi ve sadece öğrencilerin yüzde beşine bu imkan tanınıyor.
   <br/>
   <br/>
   Filistin’de yaşayanların eğitim ve tedavi için iki yıllık pasaportla bu kampa girişleri serbestmiş. Ancak son yıllarda bu uygulama tamamen kaldırılmış. Civar şehir ve köylerde çalışarak geçimlerini sağlayan mültecilerin en büyük sıkıntısı geçim. İnsanların hayatta kalmaları için hayır kuruluşları periyodik olarak yiyecek ve giyecek dağıtıyor. Altyapının olmadığı kampta lağımlar sokaktan akıyor. Hastalığın bol olduğu kampta mültecilerin sık sık ölmesi artık kanıksanmış. Kampta yüzden fazla dul kadın ve 700’den fazla yetim çocuk yaşıyor.
   <br/>
   <br/>
   Kamp sorumlusu Nafiz Reyda, gelen yardımlarla insanları hayatta tutmaya çalıştıklarını söylüyor: “Burada insanlar zor şartlar altında yaşıyor. İş yok, gelir yok. Hayır kuruluşları olmazsa insanlar açlıktan ölürdü. Küçük odalarda kalabalık aileler yaşıyor ve bunların ilaç, sağlık ihtiyaçları çok büyük. Hastalıklardan dolayı büyük kayıplar veriyoruz. Mülteciler geri dönmek isteseler de dönemiyorlar. İki araya sıkıştırılmış durumdalar. Varlıklarının belli olması için kendilerine bir kimlik verilmesi çok önemli. Bunları istiyorlar. Ama şimdilik bu mümkün görünmüyor.”
   <br/>
   <br/>
   Dünyanın en büyük kampı
   <br/>
   <br/>
   Diğer bir mülteci kampı olan Bekaa ise Carahs’a göre biraz daha rahat. Filistin dışındaki Filistinlilerin yaşadığı dünyadaki en büyük mülteci kampı olan bu bölgede 150 bin mülteci yaşıyor. Bunların konuşlandığı alan ise 2.5 kilometrekare. Amman’a yakın olan Bekaa’da şehirle kısmi bir entegrasyon var. Ancak buradakilerin de resmi bir kimlikleri yok. Buna rağmen şehirde iş bulup geçimini temin edenlerin sayısı az değil. Geriye kalan ve zor durumda olan 700 aile her hafta hayır kuruluşlarından yardım alıyor.
   <br/>
   <br/>
   Bu kampta yetim ve dullar zor günler geçiriyor. İşte kamptan birkaç örnek: Ebu Abdurrahman dört sene önce Filistin’den gelerek bu kampa yerleşmiş. Kalp hastası ve beşi kız üçü erkek sekiz çocuk babası. İsrail’de 16 yıl hapis yattıktan sonra serbest kalmış. Tek göz odada bu kadar nüfusla yaşıyor. Ne kendinin ne de ailesinden her hangi birinin kimlik kartı var. 70 yaşında ve hasta olduğu için bir işte çalışamıyor. Diğer bir mülteci ise 65 yaşındaki Süleyman El—Abid. Felç hastası El—Abid, suyu ve elektriği olmayan küçücük bir barakada üç kızı ve eşi ile birlikte yaşıyor. Hanife Sümeyda ise beş çocuğu ile birlikte sacdan yapılma küçük bir odacıkta yaşıyor. Kocası Hüseyin Ebu Sümeyda’yı kanserden kaybetmiş bir dul. Yardımlarla hayata tutunuyor. Diğer bir örnek ise henüz 11 yaşına yeni girmiş küçük Rabia. Anne ve babasını Filistin’deki çatışmalarda kaybetmiş. Sığınmacı olarak bir aile ile birlikte Bekaa mülteci kampına gelmiş. Yanlız başına yetimlerle birlikte bir odalı yerde yaşıyor. Küçük Rabia her şeye rağmen umutlu: “Bir gün Filistin’e döneceğim. Annemin ve babamın mezarını ziyaret edip dua okuyacağım. Savaşın bitmesini bekliyorum. Burada bana yardımcı oluyorlar, Kuran—ı Kerim dersi alıyorum ve okula gidiyorum.” Muhammed ve Hasan’ın durumları da Rabia’nınkinden farklı değil. Her şeyleri aynı çünkü, onlar da yetim.
   <br/>
   <br/>
   İslami Hayır Cemiyeti
   <br/>
   <br/>
   Ürdün’deki Filistinli mültecilerin yardımına İslami Hayır Cemiyeti Sosyal Yardım Konseyi yetişiyor. Sağlık, eğitim, giyim ve erzak ihtiyaçlarını bu cemiyet karşılamaya çalışıyor. Her kampa belirli aralıklarla yardım ulaştıran cemiyet resmi bir kuruluş olarak 1965 yılından beri faaliyet gösteriyor. Ürdün’de iki hastane, 17 dispanser, 45 okul (enstitü ve üniversite dahil) olmak üzere 53 müessesesi bulunuyor. Teşkilat bunların tamamını fakirlere yönelik işletiyor. 13 bin yetime bakan kuruluş sekiz bin fakir aileye düzenli olarak yardım ulaştırıyor. Cemiyet yardım konusunda önceliği Filistinli mültecilere veriyor. İslami Hayır Cemiyeti’nin en büyük hizmetlerinden biri, başta Kuran—ı Kerim dersi vermek üzere yetim mültecilerin eğitimlerine yardımda bulunmak.
   <br/>
   <br/>
   Cemiyet müdürü Murat Adaileh, Filistinlilerle sosyal ve tarihi bir geçmişlerinin olduğunu belirterek şunları söylüyor: “Biz yardıma muhtaç insanlara yardım etmek için varız. Onlara bakmak, onları hayatta tutmak insani görevimizdir. Neler yaptığımızı Ürdün’deki 5.5 milyon insan çok iyi biliyor. Filistinli mülteciler zor günler yaşıyor. Elimizden geldiğince yardımlarımızı onlara ulaştırmaya gayret ediyoruz. 500 bin Filistinli aile ile ilgileniyoruz. İnşallah yaptığımız işlerde başarılı oluruz.”
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11310), [web.archive.org (arşiv bağlantısı)](http://web.archive.org/web/20041106182257/http://aksiyon.com.tr:80/detay.php?id=11310)
