# Kitleleri ‘derin dalga’ yönlendiriyor

*Haşim Söylemez 2007.05.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’de siyasi yorumlar, son dönemde meydanları dolduran kalabalıklara ve gerçekleştirilen kimi eylemlere göre yapılıyor artık. Prof. Dr. Aytekin Sır, “Mitingler bir kitle psikolojisi hareketinden başka bir şey değil.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123081916im_/http://www.aksiyon.com.tr/resim/648/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye önemli bir süreçten geçiyor yine. Ankara merkezli siyasi dalgalanma toplumda karşılık buluyor anında. Tıpkı bir akupunktur iğnesinin insan vücudunda yaptığı etki gibi. Hassas noktalarına temas edecek şekilde gönderilen mesajlar, toplumda ciddi bir hareketlenmeye sebep oluyor ve büyük kitle hareketleri çıkıyor ortaya. Peki, bir insan kitle psikolojisinin etkisi altına nasıl girer? Birey, tek başınayken yapamayacağı bir davranışı grup içindeyken yapabilir mi hakikaten? Son günlerde ön plana çıkan mitingler Türkiye’deki toplumsal yapıyı doğru okumak için gerçekçi bir gösterge midir? Dicle Üniversitesi Tıp Fakültesi Psikiyatri Anabilim Dalı Öğretim Üyesi Prof. Dr. Aytekin Sır ile kitle psikolojisini konuştuk.
   <br>
    <br>
     -Kitle psikolojisi denilen olay nasıl gerçekleşiyor?
     <br/>
     <br/>
     İnsanlar bir araya geldiklerinde tek başına olduklarından daha farklı davranabiliyor. İçine girdikleri gruba uyumlu hale geliyor, atılacak slogana, söylenecek sözlere sahip çıkıyor. Normal zamanlarda bireyin sözü edilen söylemlerle ilgisi olmayabilir. Mesela hiç küfür etmeyen biri, arkadaşlarıyla bir araya geldiğinde küfür etmeye başlayabilir. İşte bu kitle psikolojisinden kaynaklanıyor. Bireyler grup haline dönüşüyor böylece. Grup da tek başına bir şahıs gibi hareket ediyor artık.
     <br/>
     <br/>
     -Bu noktaya bir insan nasıl gelebilir?
     <br/>
     <br/>
     Birey kitle içinde dipten gelen dalga ile kendi dürtülerinin kontrolünü yitirir. 1 Mayıs gösterilerinde laleleri sopalayan kızımızın durumu gibi. Onu karşımıza alsak ve kendisiyle görüşsek, yaptığı davranışı onaylamayacak; şiddete karşı olduğunu, çiçekleri sopalamanın mantıklı olmayacağını söyleyecektir. Grup içine girildiğinde bir birey artık o grubun rengine boyanıyor. Bu bilindiği için grup liderleri, insanları olmadık noktalara sürüklüyorlar. Yapmak istediklerini oluşturdukları gruplara yaptırıyorlar. Gerçeğin arka planını göstermeden başka bir gerekçeyle grupları harekete geçirebiliyorlar. Sonra kitle, o insanların maşasına dönüşüyor.
     <br/>
     <br/>
     -Kitleleri harekete geçirmek için özel bir iletişim metodu var mı?
     <br/>
     <br/>
     Şüphesiz medya bu konuda çok önemli. Yayın aracılığıyla insanlara birtakım duygular yükleniyor. Birey bir noktadan sonra verileni bir çocuk gibi kabullenip ona göre tavır alma durumuna geliyor.
     <br/>
     <br/>
     -Mesela…
     <br/>
     <br/>
     Din elden gidiyor, misyonerlik yapılıyor diyenlerin durumu gibi. Kendileri önce İncil bastırıp dağıttı, sonra ortalıkta bunun propagandasını yaptı. Türkiye, AB’ye girerse birtakım yetkilerimiz elden gidecektir diyerek bu işi yaptılar. Bunu bilerek yaptılar. Medya aracılığı ile eğer siz AB’ye girerseniz Hıristiyanlaşırsınız demeye başladılar, misyonerlik faaliyetlerinden bahsettiler, Hıristiyanlaşan Müslümanların olduğunu söylediler. Silah üzerine yemin ettirip ardından adam öldürtmeye başladılar. Bu, grup etkisinden faydalanılıp suça itmektir. Burada azmettirenlerin, kitleyi kışkırtanların cezalandırılması lazım.
     <br/>
     <br/>
     -Bu durum provokasyonlara açık hale getirmiyor mu toplumu?
     <br/>
     <br/>
     Elbette. İnsanlar sokağa çağırılıyor. “Sahip çıkmazsan devlet, laiklik elden gidiyor” deniliyor. İnsanlar da biz buna sahip çıkalım diyor. Çok bilinçli değil tabii ki. Fakat, bir tehlike söz konusu. Sokaklara dökülen insanların arasına kötü niyetli kişiler karışabilir ve kitleleri taşkınlığa sevk edebilir.
     <br/>
     <br/>
     -Kitle psikolojisi tehlikeli bir silah haline geliyor bu durumda?
     <br/>
     <br/>
     En tehlikeli silah bana göre. Bir atom etkisi yapar bazen. Bunun örneklerini çok gördük. Örneğin, Gürcistan’daki devrimde sivil toplum örgütleri kullanıldı. İnsanları organize edip onları birtakım konulara duyarlı hale getirdiler. Ayrıca, milliyetçilik duyguları tahrik ediliyor, feminist hareketler ortaya atılıyor. Aslında farklı ama aynı organlar tarafından organize ediliyor tüm bunlar. Bu sebeple kitle psikolojisi bazen yıkımlara da sebep olabiliyor.
     <br/>
     <br/>
     -Kitle psikolojisinin oluşması için bir eşik noktası var mı?
     <br/>
     <br/>
     En önemli faktör bireylerin alttan gelen dürtüsünün bulunmasıdır. Birey normalde bunu bastırıyor. Ama söylemler, tahrik ve telkinler durumu değiştiriyor. Dışarıdan gelen tepkileri bir tehdit olarak görmesi veya çıkara dayalı bir durum olması lazım. Bunu eyleme dönüştürürken korunacağını ve zarar görmeyeceğini düşünüyor. Ama bu çoğu zaman mümkün değil. Eyleme masum bir şekilde katılıyor ama birden birisi, bir yere taş atıyor ve her şey kontrolden çıkıyor. Zarar vermeyeceğim düşüncesi ortadan kalkıyor yani.
     <br/>
     <br/>
     -Türkiye’deki sokak eylemlerini nasıl yorumluyorsunuz?
     <br/>
     <br/>
     Bana göre Türkiye, Avrupa ve Uzakdoğu’ya nazaran sokak hareketlerine pek alışık değil. Türkiye’de genel bir durum yoksa, küçük marjinal gruplar sokak hareketlerinde yer alıyor. Şahsen ben bayrak mitinglerine o yüzden çok farklı bir organizasyonun ürünü olarak bakıyorum.
     <br/>
     <br/>
     -Biraz açar mısınız?
     <br/>
     <br/>
     Şöyle açıklayalım. Bir yanda, “Laiklik elden giderse veya cumhuriyet zedelenirse sokağa çıkamazsınız, örtünmek zorunda kalırsınız.” şeklinde bir tahrik var. Diğer yanda da “Bu hükümet sizin başörtünüze bile sahip çıkamadı. Ama biz gelirsek sizin başörtünüze saygılı olacağız.” diye farklı bir söylem var. İşte karşılıklı geliştirilen; ama birbirine tamamen zıt bu argümanları kullanarak, çeşitli örgütler ve siyasi partiler kitleleri kendi görüşleri doğrultusunda yönlendirmek istiyor. Laiklik ve cumhuriyet kavramlarıyla toplum üzerinde psikolojik baskı oluşturuluyor.
     <br/>
     <br/>
     -Bahsettiğiniz söylemle amaçlanan nedir?
     <br/>
     <br/>
     Bunu bir kırbaç gibi kullanıp toplumu hizaya getirme derdinde olanlar var. Oysa ne öyle bir tehlike var ne de toplumun buna karşı bir tavrı. Ama var gibi gösteriliyor.
     <br/>
     <br/>
     -Peki bu kalıcı hale gelebilir mi?
     <br/>
     <br/>
     Devamlı kışkırtma olursa, tabii ki uzun vadede bir yara meydana getirebilir. “Madem insanları sokağa dökmek bu kadar kolaymış, o zaman daha büyük olaylar tezgâhlayalım.” fikri yaygınlaşabilir. Mezhep üzerinden çatışmalar planlanır veya kabuk bağlamış yaralar yeniden kaşınabilir. Böylece olaylar daha uç noktalar getirilebilir. 12 Eylül ihtilalinde olduğu gibi birileri de bundan kendine vazife çıkarabilir.
     <br/>
     <br/>
     -Daha uç noktaya zemin hazırlamak için ara kademede neler yapılıyor peki?
     <br/>
     <br/>
     Bir ara kapkaç vardı. Liselerde terör vardı. Ne oldu şimdi bunlar? Her şey düzeldi mi? Hayır. Ama ortada bunlarla ilgili haber ya da bilgi yok şimdi. Bunlar, toplumu bir şeye hazırlamak içindi. Önce kapkaç azdırıldı, çeşitli çetelerin ortaya çıkmasına izin verildi, sonra da sokaklarımız güvenli değil denilerek kitleler etki altına alındı. İnsanlar şöyle düşünmeye başladı bir süre sonra: “Güvenliğimizi sağlayacak yeni bir mekanizma kurulmalı artık.” Ben, içi boş bir hadise olarak görmüyorum bunları. Hemen hepsi ileride yapılmak istenilen olaylara zemin hazırlamak için gündeme getirildi. Tıpkı, “İncil dağıtılıyor” haberleri gibi.
     <br/>
     <br/>
     -Genel anlamda Türkiye’nin psikolojisinin bozulduğunu düşünüyor musunuz?
     <br/>
     <br/>
     Bütün bunları yaşayan insanların sağlıklı olması düşünülemez. Türkiye’nin psikolojisi bozulmuştur. Herkes kendisine göre bir tehdit algılıyor. Bazıları gerçek olsa da bazıları birtakım planları devreye sokmak amacıyla yapılıyor. Sonuçta sağlıksız bir toplum çıkıyor ortaya.
     <br/>
     <br/>
     -Kitle psikolojisi oluşturmak bu kadar kolay mı?
     <br/>
     <br/>
     Elbette kolay değil. Ciddi ciddi hazırlıkları yapılıyor. Basit bir olayın bile ciddi bir altyapısı var. Yoksa 17 yaşındaki bir çocuk nasıl öldürebilir veya kim Genelkurmay Başkanlığı’nın bahçesine saldırı düzenleyebilir ya da YÖK başkanını vuracağım diyebilir? Bu tür olayların gerçekleşme zamanına bakmak lazım. Bugün Türkiye’de devletin önemli kurumlarına saldırılıyor diye bir kitle psikolojisi oluşturuluyor. Meydanlarda insanları toplamak için yeni bahaneler oluşturuluyor.
     <br/>
     <br/>
     Bugün meydanları dolduranların, bu kalabalıklardan bir siyasi sonuç çıkarmaları çok zor.
     <br/>
     <br/>
     -Neden?
     <br/>
     <br/>
     Birey kendini kullanılmış hissederse, tepkisi de aynı dozda olur. Bu nedenle, sokağa dökülen kitleleri siz doğru şeyler yaptınız diye ikna etmeleri gerekiyor.
     <br/>
     <br/>
     -Nasıl olacak bu peki?
     <br/>
     <br/>
     Atatürk büstüne bir taş atma, Anıtkabir’e yürütme veya bir bombanın patlatılmasıyla bu ikna işlemi pekâlâ sağlanabilir. Bildik ama hâlâ kullanılan senaryodur bu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27355), [web.archive.org (arşiv bağlantısı)](http://web.archive.org/web/20071123081916/http://www.aksiyon.com.tr:80/detay.php?id=27355)
