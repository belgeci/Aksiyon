# Kılıç krizini kirkor çözecek

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20041225004615im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225004615im_/http://www.aksiyon.com.tr/resim/476/34.jpg" vspace="5"/>
  </p>
 </font>
 <font class="content">
  Türkiye ile Romanya arasında arapsaçına dönen Stefan’ın kılıcının kopyası nihayet bir ustanın elinde işlenmeye başlandı. Kirkor Büyüktaşçıyan isimli bir Ermeni usta, kılıcı şubat ayında bitirecek. Tarihi kılıç aslına en uygun şekilde yapılacak. Kabzasının içi kemikten, dışı ise altın kaplama olacak.
 </font>
 <p>
  <font class="content">
   Romanyalılar için kutsal sayılan Kral Stefan’ın kılıcı Topkapı Sarayı Müzesi’ndeki silah seksiyonunda sergileniyor. Romanyalılar tarihî kılıcı almak için büyük çaba gösteriyor. Bunun için yıllardır Romanya hükümeti ile Türk yetkililer arasında kılıcın bir kopyası için yazışmalar yapılıyor. Öyle ki, devletlerin en başındakilerin görüşmelerinde ilk konu hep kılıç oldu. Son olarak Cumhurbaşkanı Ahmet Necdet Sezer’i ziyaret eden Romanya Cumhurbaşkanı Ion Iliescu Stefan’ın kılıcının bir kopyasını isteyince, Çankaya’dan Kültür ve Turizm Bakanlığı’na resmi bir direktif verildi. Harekete geçen bakanlık uzun uğraşlar sonucunda bulduğu uzman bir ustaya kılıcın özenle hazırlanmış kopyasını yaptırıp Romanya’ya gönderecek.
   <br/>
   <br/>
   Daha önceki yıllarda da kılıcın bir kopyası yaptırılmak istenmiş ancak o dönemde para sağlanamadığı için bu çabadan vazgeçilmişti. Şimdi bakanlık kılıcın kopya bedeli olarak 3 milyar lirayı sağlayıp kesin olarak kopyalama işlemine start verdi. Ve çok büyük bir değişiklik olmazsa kutsal kılıç şubat ayında Romanya’ya teslim edilecek. Peki bu önemli kılıcın kopyasını yapacak usta kim ve nasıl bir kılıç yapacak? İşte kopya kılıcın ustası.
   <br/>
   <br/>
   Konu cumhurbaşkanları, başbakanlar nezdinde konuşulacak, iki ülke arasındaki diplomasi sürecini etkileyecek kadar önemli olunca bu krizi çözecek has bir ustaya ihtiyaç duyulmuş. Uzun uğraşlar sonucunda Topkapı Sarayı Müzesi yetkililerinin tespitiyle bulunan Ermeni asıllı usta, kılıcı gününde vermek için büyük bir özveri ile çalışıyor. Gedikpaşa’da mıhlacılık yapan Kirkor Büyüktaşçıyan, Romanya ile Türkiye arasında arapsaçına dönen kılıcın kopyasını en iyi şekilde yapacağını düşünüyor.
   <br/>
   <br/>
   İçi kemik dışı altın kaplama
   <br/>
   <br/>
   Kılıcın kopyasının tabir yerindeyse ihalesini alan Kirkor Büyüktaşçıyan kılıcı oluşturmak için bir ekiple toplam bir ay boyunca geceli gündüzlü bir ekiple çalışacak. Usta önce kılıcın değişik açılardan çekilmiş fotoğraflarını tahlil ediyor. Zaman zaman da müzeye gidip kılıcın orijinal halini inceleyen Büyüktaşçıyan çalışmasında uygulayacağı ince ayrıntıları not ediyor. Şu anda kılıcın kabzasında kullanılacak ince parçalar üzerinde çalışmalar yapılıyor. Kılıcın demir kısmı ise bir demirci ustasına yaptırılıyor. Ancak burada asıl önemli olan uzunca kabzanın orijinaline yakın bir şekilde yapılması. Kabzanın iç kısmı kemikten olacak. Kemiğin üstü sarma denilen gümüş ince telle kaplandıktan sonra duruma göre varaklanacak ya da altın kaplama yapılacak. Kabzanın ucundaki yuvarlak bölüm ise tamamen gümüşten yapılıp üzeri yine önemli taşlarla süslenecek. Kısacası orijinalini pek aratmayacak. Son aşamada ise demirciden gelen parça ile Kirkor Usta’nın elinde şekillenen parça yine aynı ustanın elinde birleştirilerek işlem tamamlanacak.
   <br/>
   <br/>
   Kirkor Usta, tarihi kılıcın imitasyonunu yapmanın çok zor olduğunu söylüyor; “Ben bu işi bir ekip çalışması olarak görüyorum. Hüseyin Özer arkadaşım bana yardımcı olacak. İncelik ve uğraş gerektiren bir çalışma bu. Bütün ön çalışmalarımızı tamamladık, artık yavaş yavaş kılıcı şekillendiriyoruz. İyi bir kılıç yapacağıma inanıyorum. İki ülke arasındaki bu sorunun giderilmesinde katkım olacağı için mutluyum. Bana kılıç için üç yıl önce de başvuruldu ancak sonradan vazgeçildi. Şimdi resmi olarak sözleşme imzaladık ve ben kılıcın resmi ustasıyım.”
   <br/>
   <br/>
   Kirkor Büyüktaşçıyan daha önce de değişik tarihi eserlerin imitasyonu konusunda siparişler almış, piyasada tanınan bir isim. Hz. Muhammed’in (s.a.v) soyundan gelen ve yurtdışında yaşayan bir aile de hem Hz.  Peygamber’in hem de 4 halifenin kılıçlarının kopyası için Kirkor’a başvurmuş. Ancak aile bu işlemi şimdilik ertelemiş.
   <br/>
   <br/>
   Büyüktaşçıyan, Stefan’ın kılıcının kendisine sipariş edilmesini piyasada tanınmasına bağlıyor; “Tarihi eserler yabancı olduğum bir konu değil, resmi siparişler alırım. Zaten kendi işimi yapıyorum. Bu tür işleri de biraz merakımdan dolayı yıllardır devam ettiriyorum. Başarılı olduğum için böylesine önemli bir kılıcın kopyasını yapma görevi bana verildi diye düşünüyorum.”
   <br/>
   <br/>
   30 yıldır pırlanta ve değerli taşları mücevherlerin üzerine yerleştirme işini yapan Kirkor Büyüktaşçıyan’ın dedesi de kendisi gibi mıhlacılık yaparmış. Ancak dede Topkapı Sarayı’nda padişahların denetiminde çalışan bir ustaymış. Büyüktaşçıyan bu mesleğin dedesinden kendisine intikal ettiğini söylüyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11059), [web.archive.org (arşiv bağlantısı)](http://web.archive.org/web/20041225004615/http://www.aksiyon.com.tr:80/detay.php?id=11059)
