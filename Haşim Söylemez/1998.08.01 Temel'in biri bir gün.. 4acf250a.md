# Temel'in biri bir gün..

*Haşim Söylemez 1998.08.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "İngiltere'ye giden Temel, bir parkta banka oturup gazetesini okurken, o sırda memleket hasretiyle yanan bir Türk, Temel'in tipinden ve duruşundan etkilenerek yanına gelir ve sorar: Pardon efendim Türk müsünüz?
  </font>
 </div>
 <div id="newsText">
  <font class="detail-text">
   Temel hiç bozuntuya vermeden şöyle cevap verir: Hayır İnçuluzum."
   <br/>
   <br/>
   Lazları, Temel'le başlayıp Dursun'la pekiştirilen ve Fadime ile zirveye çıkan fıkra tiplemelerinde tanıdık hep. Onlara atfedilmeyen fıkra ve muziplik yok gibi. Türkiye'de Karadenizliler genel anlamda "Laz" olarak tanımlanır. Oysa onlar Karadeniz kıyı şeridinin haricinde geniş Türkiyemizin her yanına dağılmışlar. Geniş bir coğrafyada dağınık olarak yaşamalarına rağmen kendilerine özgü dilleri ve kültürleriyle tabii varlıklarını kavi ve dinamik bir biçimde sürdürüyorlar.
   <br/>
   <br/>
   Artvin'in Hopa'sından İstanbul'un Şile'sine kadar uzayan bir kıyı şeridi boyunca Lazlara rastlamak mümkün. Ancak, Rize'nin Pazar, Ardeşen, Fındıklı, Artvin'in Hopa ve Arhavi ilçelerinde odaklanmış durumdalar. Bu yerleşim yerlerinde Laz kimliği olanca yoğunluğuyla, katıksız kültür ve yapısıyla varlığını sürdürüyor. Lazların kültürlerinin bozulmaması topluluğun gelenekçi yapısından ve bulunduğu coğrafyanın hızla gelişen şehir kültüründen uzak olmasından kaynaklanıyor. Türkiye'nin ekonomik yaşamına damgasını vuran bu insanlar işleri ve çevreleriyle son derece barışık olarak yaşıyorlar. Sempatik tavırları ve kıvrak zekalarıya yeri geldiğinde engin bir hoşgörü içerisinde kendi kendilerini "ti"ye almasını da biliyorlar.
   <br/>
   <br/>
   Her Laz, Laz midur?
   <br/>
   <br/>
   Lazlar; ekseriyetle inşaat, denizkara taşımacılığı, fırıncılık ve gıda sektörlerinde ülke çapında isimlerinden söz ettiriyorlar. Ancak ne ile uğraşırlarsa uğraşsınlar hiçbir zaman vazgeçemedikleri iflah olmaz tutkuları deniz ve tabii ki hamsi. Her ne kadar Rize ve Artvin arasındaki bir mekana sıkışmışlarsa da tüm Türkiye'ye mal olmuş bir toplum niteliğindeler. Oldukça hareketli olan Lazlar'da hüzne pek rastlayamazsınız; daima canlı, hareketli, neşeli ve esprilidirler. Bu hareketliliği yaşamlarının her karesinde görmek mümkün.
   <br/>
   <br/>
   Her yönü ile apayrı olan bu topluluğu tüm bir Karadeniz coğrafyasında yaşayanlarla aynı pota içerisinde ele almak yanlış olur. Etnik olarak Lazlar, bölgesel olarak isimlendirilen Lazlardan çok farklı. 250 ila 300 bin kadar olan "gerçek" Lazlar Türkiye'de yaşayan etnik bir topluluk. Her Karadenizli Laz değil, her Laz Karadenizlidir şeklinde yorumlamak en doğrususu. Çünkü, kültür farklı, dil farklı, töre ve gelenekler farklı.
   <br/>
   <br/>
   Kafkasya'dan Anadolu'ya
   <br/>
   <br/>
   Lazlar köken olarak çok eskiye dayanır. Mitolojide Laz ismi kullanılmıyor, ancak kültürler ve toplum özellikleri anlatıldığında bu topluluğun Lazlar olduğu anlaşılıyor. Nazım Hikmet de Lazların köklerini şöyle anlatıyor; "Onlar suda ve rüzgarda ilk deniz yolculuğundan beri vardılar. Tekneleri kestane ağacındandı. Üç tondan on tona kadardılar ve Latin yelkenlerin altında fındık ve tütün götürüp şeker ve zeytinyağı getirirlerdi. "
   <br/>
   <br/>
   Lazlardan "Laz" adıyla bir etnik topluluk olarak ilk kez bahseden 1. yüzyıl tarihçisi Plinius olmuş. 2. yüzyıl tarihçisi Arrianus zamanında Lazlar, Shoxumi'den başlamak üzere Trabzon'a kadar olan bölgede yaşıyorlardı. Roma/Bizanslıların "Laz" dedikleri insanlara, Gürcüler ve Abhazlar "Megrel", Roma/Bizanslıların "Lazika" dedikleri devletlerine Gürcüler ve Abhazlar "Egrisi" demekteydi.
   <br/>
   <br/>
   Lazların tarihi, Kolheti kültürü ile yakından bağlantılı. Kolheti adından M.Ö. 8. yüzyıla ait Urartu yazıtlarında bahsediliyor. Kolheti yönetiminin sınırları bugünkü Gagra sınırından başlamak üzere Çoruh yatağına kadar uzanıyordu. Kültürel olarak etkilediği alan ise, Karadeniz kıyı şeridini izleyerek Trabzon'a kadar ulaşıyordu. M.S 1. yüzyıldan itibaren "Kolh" yerine "Laz" adıyla anılan Lazlar önce Pontus Krallığı'na, akabinde de Roma İmparatorluğuna karşı bağımsızlık savaşı başlattılar. M.S 6979 yıllarında Lazların başında bulunan Anicetus, halkını Romalılara karşı ayaklandırdı. Romalılar stratejik bir bölge olan Lazika'yı bırakmak istemiyorlardı. Ancak Lazların mücadelesi karşısında bu bölgeyi terk etmek zorunda kaldılar. Lazika Romalıları püskürttükten sonra bir güç dengesi haline geldi. Güçlenerek bugünkü Batı Gürcistan bölgesine de hakim oldular. Lazika Krallığı bugünkü Batı Gürcistan olarak bilinen Kolheti'yi iktisadi, siyasi ve askeri yönden birleştirdi.
   <br/>
   <br/>
   Lazika ve Bizans arasında 5. yy.da, yıllar süren bir savaş oldu. 465'te Bizans ve Lazika krallıkları anlaşma yaparak savaşa son verdiler. Ancak Bizanslıların entirakları sonucunda oluşan ihtilaflar beraberinde bir bölünme sürecini de doğurdu. 8. yüzyıla gelindiğinde ise Lazika Krallığı artık yoktu.
   <br/>
   <br/>
   Yıllar sonra Lazların başına Kraliçe Tamara geçti ve yönetimin sınırı Karadeniz'den Hazar Denizi'ne kadar genişledi. Kraliçe Tamara Çoruh'tan başlamak üzere tüm Karadeniz'i ele geçirdi. Tamara'nın gayesi bu mekanda Lazlardan müteşekkil olan, Selçuklu ve Bizanslılara karşı bir tampon Laz devleti oluşturmaktı. Latinlerin 1204'te İstanbul'u işgal etmeleriyle, Bizans İmparatorluğu zaafa uğradı. Bu gelişmeler Kraliçe Tamara'nın sınırlarını Trabzon'u da içine alacak şekilde genişletmesine yaradı. Trabzon Krallığının başına Tamara'nın akrabası Prens Davit Kommenon geçirildi. Bununla birlikte Trabzon yöresine Laz nüfusunun akışı hızlandırıldı. Başlayan bu süreç Lazların Karadeniz'de kalarak günümüze kadar gelmelerini sağladı.
   <br/>
   <br/>
   Osmanlı'dan Cumhuriyet'e Lazlar
   <br/>
   <br/>
   Lazlar'ın Bizanslılarla yıllarca süren ve oldukça da maceralı olan mücadelesi 1453 yılında Fatih Sultan Mehmet'in İstanbul'u fethetmesiyle sona erdi. 1451'de Osmanlı'nın Trabzon Krallığını ele geçirmesiyle Lazlar Osmanlı İmparatorluğunun yönetimine geçmeye başladılar. Zaten Bizansın zulüm ve baskılarından yıllar yılı bıkan Lazlar Osmanlının engin hoşgörüsü karşısında bu imparatorluğun tebası olmaya dünden razı idi. Osmanlıya bağlı olarak 1580 yılına kadar Özerk bir şekilde yaşayan Lazlar, Güneydoğu Karadeniz Bölgesinde 15 derebeylik şeklinde yönetimlerini sürdürdüler.
   <br/>
   <br/>
   Osmanlı'ya oldukça sadık olan Lazların Anadolu'nun işgali sırasında da kurtuluşa büyük faydaları oldu. Küçük kayıklarla denizcilik yaptıklarından mühimmat ve silahları Batum'dan Samsun'a takalarıyla taşıdılar. Cumhuriyet dönemiyle birlikte yönetime hakim olan "tek ulus" ve "tek dil" hareketi çerçevesinde Lazistan Sancağı bertaraf edildi. Yörenin birçok yerleşim isimleri değişitirilip tekrar düzenlendi. Lazistan Sancağı içinde yer alan Pazar, Fındıklı, Ardeşen, ilçeleri Rize'ye, Arhavi ve Hopa ilçeleri ise Artvin'e bağlandı. Geçmişten beri uyumlu olarak yaşayan Lazlar günümüzde de bu uyumlarını sürdürüyorlar.
   <br/>
   <br/>
   Hıristiyan Megrel, Müslüman Laz
   <br/>
   <br/>
   Tarih boyunca oldukça zorlu bir süreçten geçen Lazlar dini bakımdan da birçok sıkıntı ve zorluklara maruz kaldılar. Şeklen Hıristiyan iken Fatih döneminde İslamiyeti tanıyarak Müslüman oldular.
   <br/>
   <br/>
   Bizans baskılarından iyice bezen Lazlar için Osmanlı devleti, gelecekleri ve bütünlükleri açısından önemli olmuştu. Fatih döneminde Karadeniz'in ele geçirilmesi ile birlikte Osmanlı hakimiyetine giren Lazlar İslam dini ile tanışarak bu dini kabul ettiler. Artık bu tarihten sonra Müslüman olanlara Laz, Hıristiyan olanlara ise Megrel denilmeye başlandı. 1988'de açılan Sarp sınır kapısı ile birlikte MegrelLaz ve Gürcüler Türkiye Lazlarıyla yeniden kucaklaştılar.
   <br/>
   <br/>
   Farklı topluluk
   <br/>
   <br/>
   Lazlar kendilerine özgü karizmalarıyla farklı bir toplum. Yaşadıkları coğrafyanın herşeyinden en iyi şekilde faydalanmasını bilen bu insanlar kendilerine has özellikleriyle dikkat çekiyorlar. Giyimden yemeklerine, müziklerinden yaşam biçimine ve diline kadar farklılıklar görmek mümkün. Aslında Lazları farklı kılan en önemli özelliklerinden biri de atmacaya olan tutkuları. Neredeyse atmacasız yapamaz hale gelmişler. Gür ormanlar ve hırçın kayalıklarda yaşayan atmaca Lazlar için öteden beri hep önemli olmuştur.
   <br/>
   <br/>
   Kendilerine has dilleri, Lazların farklı olması için yeterli oluyor. MegrelLazların kullandıkları dil Güney Kafkas dil ailesinin bir kolu. Bu dil, Megrelce, Lazca, Svanca ve Gürcüce'den meydana gelmekte. Dilleri bir yana Lazların kendilerine göre alfabeleri bile var. 34 harfi bulunan Fahri Lazoğlu'nun alfabesi 1984 yılından beri Türkiye Lazları tarafından derleme ve yayın çalışmalarında yoğun olarak kullanılıyor. Gürcistan Megrelleri ve Lazları ise Kortuli alfebesini kullanıyorlar.
   <br/>
   <br/>
   Horon: İbadetten eğlenceye
   <br/>
   <br/>
   Müzikeğlence ve damak zevklerine de düşkün olan Lazların hayatı bu anlamda yorumlamaları onların dinamik ve canlı insanlar olmalarını sağlamış. Horon ve kemençe Lazları adeta hayata bağlayan, onları canlandıran birer tılsım gibi. Horon ve kemençe eşliğinde kıpır kıpır oynamaya Lazlar ta çocukluktan başlarlar. Hayat dolu olan türküleri ise, fani dünyadan kam alırcasına söylenir. Horon Lazların Hıristiyanlık ve Müslümanlık döneminden önce bir ibadet şekli idi. Horon eşliğinde ateş etrafında cezbeye gelerek ibadet ediyorlardı.
   <br/>
   <br/>
   Damak zevki de Lazlar için çok önemli. Binbir türlü maharetleriyle pişirdikleri yemekler herkesin beğenisini kazanıyor. Kara lahanasından muhlamasına, mısır ekmeğinden pepeçiye, tavuklu Laz böreğinden tabii ki çok çeşit hamsi yemeğine kadar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3971-temelin-biri-bir-gun.html), [web.archive.org (arşiv bağlantısı)](http://web.archive.org/web/20121001025233/http://www.aksiyon.com.tr:80/aksiyon/haber-3971-temelin-biri-bir-gun.html)
