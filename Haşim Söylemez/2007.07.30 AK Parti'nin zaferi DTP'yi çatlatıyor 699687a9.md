# AK Parti’nin zaferi DTP’yi çatlatıyor

*Haşim Söylemez 2007.07.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AK Parti’nin Diyarbakır başta olmak üzere Doğu ve Güneydoğu’da yaptığı oy patlaması, Meclis’e 22 bağımsız milletvekili gönderen DTP’de çatlamaya yol açıyor. Kürt sorununa yeni yaklaşım getirecek yeni bir Kürt partisi yolda.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123082308im_/http://www.aksiyon.com.tr/resim/660/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   22 Temmuz seçimlerinde Doğu ve Güneydoğu’da sadece Adalet ve Kalkınma Partisi (AK Parti) ile Demokratik Toplum Partisi’nin (DTP) yarışmış olması; en az AK Parti’nin seçim zaferi kadar çarpıcı. Bağımsız aday projesiyle Meclis’e 22 milletvekili gönderebilen DTP için bu sonuç zaferden çok hezimet ya da sonun başlangıcı anlamını da taşıyor. Etnik siyaset güden parti, hemen hemen bütün kalelerinde büyük oy düşüşü yaşadığı gibi bölgede 30 yıldır kırılmayan bir toplumsal çözülmenin ortaya çıkmasına neden oldu. Peki, ne oldu da böyle bir tablo ortaya çıktı?
   <br>
    <br>
     Kürt Kültür ve Araştırma Vakfı (Kürt-Kav) tarafından bir yıl önce Diyarbakır, İstanbul ve Hamburg’da yapılan "Kürt Gençlerinin Durumu" konulu anket çalışması 22 Temmuz seçimlerinin sonucunu âdeta veriyordu. Şu anda seçim olursa hangi partiye oy verirsiniz sorusuna Diyarbakır’da yaşayan genç Kürtlerin yüzde 8’i AK  Parti’ye oy vereceğini belirtirken, İstanbul’da bu oran yüzde 12, Hamburg’da da yüzde 8 olarak ortaya çıkıyor. Siyasi eğilimli gençlere uygulanan bu ankette DEHAP (DTP) yüzde 18 oranında destek alıyor; ancak ankette hiçbir partiye oy vermek istemeyen gençlerin sayısı bir hayli fazla. Bu ankette, kararsızların üç ildeki ortalaması yüzde 25’in üstünde. Ankete katılanların yüzde 18’i de bu soruyu cevapsız bırakıyor. Türkiye’de hayatta olan en beğendiğiniz devlet adamı ve siyasetçi kim sorusuna katılımcıların yüzde 10’u Recep Tayip Erdoğan cevabını veriyor, yüzde 68’i de soruyu cevapsız bırakıyor. Ankette kendisini Kürtlerin lideri olarak gören teröristbaşı Abdullah Öcalan ancak yüzde 3 seviyesinde oy alabiliyor. Sonuçta, 22 Temmuz mitinglerinde Doğu ve Güneydoğu Anadolu bölgelerinde yükselen "Tayyip Baba" sesleri AK Parti’ye ve sandığa da aynen yansıdı.
     <br/>
     <br/>
     DEVLET, AK PARTİ İLE HALKA ULAŞIYOR
     <br/>
     <br/>
     Muş’tan bağımsız milletvekili seçilen ve uzun aradan sonra tekrar Meclis’e giren Sırrı Sakık, "AKP’yi kutlamaktan başka yol kalmamıştır." diyerek sonucu özetliyor. Kürtler için önemli bir isim olan Kürt siyasetçi Haşim Haşimi ise bölgede çıkan sonucun birkaç yılın birikimi olduğunun altını çiziyor: "Çeşitli anketler ve yaptığımız yoklamalarda bu sonucun ortaya çıkacağının ipuçlarını alıyorduk. Tayyip Erdoğan bölgede sevilen bir lider konumunda." Haşimi’ye göre bu sonuç bölgede yeni bir kırılmayı beraberinde getirip, yeni bir anlayışı başlatmış: "İktidar partisi eliyle devletin halka ulaşması."
     <br/>
     <br/>
     AK Parti’nin, bölgenin kimi yerlerinde oylarını yüzde yüzlerin üstüne çıkarmasında 4,5 yıllık iktidarının önemli etkisi bulunuyor. Fakir ailelerin çocuklarına okul harçlığının anelerin eliyle ödenmesi, bölge insanının uzun yılar sonra ‘devletle tanışmasına’ neden oldu. KÖYDES kapsamında muhtarlıklar üzerinden en ücradaki köylüye ulaşan AK Parti iktidarının bu gayretleri otomatik olarak seçim sonuçlarına yansıdı. Hükümet, kentlerin su, yol gibi temel sorunlarını çözmesinin yanında hemen hemen bütün Doğu ve Güneydoğu’da TOKİ konutları yaptı, devlet hastanelerini de yeniden dizayn etti. Örneğin AK Parti’nin Muş’ta beş yıldızlı bir oteli Doğum ve Çocuk Hastalıkları Hastanesi’ne dönüştürmesi Muşluları çok memnun etti. Şimdi hastalar tek odalarda tedavi görüyor. Bu durum, bölge genelin de yansımış. Yıllardır hastalarını Van’a taşıyan Hakkârililer uzman doktorlarla AK Parti hükümeti döneminde tanıştı.
     <br/>
     <br/>
     Ancak hükümet en büyük yatırımı eğitim alanında yaptı. ÖSS ve OKS sonuçlarına da yansıyan Doğu ve Güneydoğu’nun başarısının altında AK Parti  iktidarının eğitime yaptığı yatırımlar var. Bölgede öğretmensiz köy artık yok. Her okulda bilgisayarlı eğitim veriliyor. Bölge genelinde ortalama 60 olan sınıf mevcutları artırılan derslikler sayesinde 30 ve altına düşmüş durumda. Bölgede yatırım yapan Muş Aktif Sanayici ve İşadamları Derneği (MAKSAD) Başkanı İnan Kaynak, hükümetin bölgenin en ücra yerine bile ulaştığını dile getiriyor: "Her şehirde, her köyde hükümetin yapmış olduğu bir yatırım var. Eğitimde sağlıkta insanların ihtiyaçları gideriliyor. AKP böyle devam ederse belediye seçimlerinde de bir devrim yapacaktır."
     <br/>
     <br/>
     ‘MAĞDUR’ HÜKÜMETE REFORM DOPİNGİ
     <br/>
     <br/>
     1989-1994 yılları arasında SHP’den Bingöl Belediye Başkanlığını yapan Selahattin Kaya, AK Parti’nin bölgede başarılı olmasının sadece ekonomik reformlara ve yatırımlara bağlanamayacağının altını çiziyor. Kaya’ya göre partinin reformcu bir politika izlemesi oy patlaması yapmasına yol açtı: "Kürtler kendilerine değer veren partiyi oy vererek ödüllendirdi." Kaya, Genelkurmay’ın 27 Nisan bildirisinin de sonuçta etkili olduğunu belirtiyor: "Kürtler hep mağdur edilmişlerdi. Ancak bu sefer onların gözünde mağdur olan bir iktidar vardı." Özellikle cumhurbaşkanlığı seçimlerinde CHP’nin tavrı, seçim öncesinde birçok CHP il teşkilatının kendisini feshetmesi AK Parti’yi yükselten etkenlerden.
     <br/>
     <br/>
     Bölgede muhafazakâr ve merkez sağ partiler her zaman önemli oranda oy almayı başardı. Politik siyaset güdenlere rağmen Refah Partisi, Fazilet Partisi ve Milli Selamet Partisi’nin bölgeden aldığı oy oranı yüzde 18’in altına düşmedi. Bu da muhafazakâr Kürtlerin "dinî hassasiyete saygı gösteren" partileri her zaman desteklediği sonucunu ortaya çıkarıyor. Haşim Haşimi bu faktörün AK Parti oylarını etkilediği, hatta bir taban oluşturduğu görüşünde: "AKP zaten bu anlamda en az yüzde 10’luk bir tabana sahiptir. Diğer partiler bu gerçeği görmezden geliyorlar. DTP bu anlamda hiçbir zaman bir taban oluşturamadı."
     <br/>
     <br/>
     GÖRKEMLİ YÜKSELİŞ VE BÜYÜK ÇÖKÜŞ
     <br/>
     <br/>
     DTP’nin kale olarak gördüğü Diyarbakır’da oylarını yüzde 15’ten yüzde 41’e çıkararak adeta etnik siyasetle bir yere varılamayacağı mesajını verdi AK Parti. Geçtiğimiz seçimde Hakkâri’den yüzde 6 oranında oy alan parti, bu seçimde oylarını yaklaşık 6 kat artırarak yüzde 33’e erişti. Siirt’teki oyunu yüzde 17’den yüzde 48’e çıkaran AK Parti, Şanlıurfa’da da oylarını yüzde 37 oranında artırdı. Etnik siyaset güden DTP’nin kalelerinden sayılan Van’da da geçmiş dönemki oy oranın ikiye katlayarak yüzde 53’e ulaştı. 2002’de Iğdır’da neredeyse kaybolan AK Parti, bu seçimde yüzde 28’lik önemli bir başarı gösterdi. Muş’ta yüzde 38, Ardahan’da yüzde 40, Batman’da yüzde 46, Mardin’de yüzde 43, Bitlis’te yüzde 58 oranında oy alan iktidar partisi, bölgede ne kadar güçlü bir alternatif haline geldiğini gösterdi.
     <br/>
     <br/>
     DTP en büyük hezimeti Diyarbakır’da yaşadı. Parti burayı hiçbir zaman ele geçirilmeyecek kale olarak görüyordu; ama yaklaşık yüzde 11 oranında oy kaybetti. AK Parti de artık Diyarbakır belediye başkanlığına talip olduğunu gösterdi. Doğu ve Güneydoğu’da önemli oy kaybeden DTP aslında Meclis’e vekil göndermiş olmaktan pek mutlu değil. Çünkü parti taban olarak gördüğü kitleyi yavaş yavaş kaybediyor. Haşim Haşimi, bölge insanının artık huzur ve istikrar istediğini sandığa yansıttığını söylüyor: "Bu bir halk tepkisidir. Yıllardır süren çatışmalardan insanlar rahatsız. Artık sağlıklı bir gelecek istiyorlar. DTP’li belediyelerin başarısızlığıda bunda etkilidir. Onların Kürt meselesine bakışı Öcalan’ın bakışı ile sınırlı. Halk artık bunu istemiyor."
     <br/>
     <br/>
     DTP KOPMALARA GEBE!
     <br/>
     <br/>
     Bölgede oy kaybeden DTP aynı zamanda ayrışma ve önümüzdeki günlerde kopmalara da gebe. Bazı isimlerin PKK tabanı ile zıt düşmesi veya o tabanı gerçekte benimsememesi,  kopuşa hızlandıracak. Hasip Kaplan, Nuri Yaman gibi isimlerin bu kopuşa öncülük edeceği ileri sürülüyor. Her ne kadar Öcalan’ın avukatlığını yapmış olsa da Kaplan’ın silahsız mücadele görüşü onu diğerlerinden ayırıyor. Muş’tan seçilen Nuri Yaman’ın durumu belki de en farklı olanı. Uzun süre çeşitli illerde vali yardımcılığı görevinde bulunan Yaman, en son İçişleri Bakanlığı Teftiş Kurulu Başkanlığı’nda Mülkiye Başmüfettişi olarak görev yaptı. Ufuk Uras’ın DTP’den ayrılması için daha şimdiden sol tabanından güçlü bir baskı başlamış durumda. Aynı şey Akın Birdal için de geçerli. Diğer yandan eski Kürt siyasetçilerin başını çektiği yeni bir siyasi oluşum için de start verilmiş durumda. Bu oluşumun, Hak ve Özgürlükler Partisi (HAK-PAR), Katılımcı Demokrasi Partisi (KADEP) ve DTP çizgisinin çok çok dışında bir politika izleyeceği belirtiliyor.
     <br/>
     <br/>
     DTP’yi bölecek diğer isim ise siyasi yasaklı olduğu için milletvekili adayı gösterilmeyen Leyla Zana. DTP’nin tabanı Zana’yı sonuna kadar destekliyor ve onların gözünde Zana bir kahraman. Ancak Zana’nın seçim öncesi "Türkiye eyaletlere bölünsün, burası Kürdistan’dır." açıklaması parti tabanında çatlaklar oluşturmaya başladı. Açıklama, Ahmet Türk ve Aysel Tuğluk gibi isimleri rahatsız etti. Ancak tabanın bir bölümü Zana’dan yana tavır koyuyor. Öcalan’ın da istemediği Leyla Zana gücünü tabandan alarak siyaset yapmaya devam ediyor. Aysel Tuğluk, "Zana’nın görüşleri bizi bağlamaz" diyerek ayrılmanın başladığını deklere etmiş oldu.
     <br/>
     <br/>
     ASIL SORUN MECLİS İÇİNDE DEĞİL DIŞINDA OLACAK
     <br/>
     <br/>
     DTP’li milletvekilleri için önemli bir sorun da, neredeyse hepsi aleyhinde terör örgütüne yardım, yataklık, terörist başını övücü sözler kullanmak gibi birçok suçlardan davalar açılmış olması. Öcalan’a destek kampanyasında "İraden  irademizdir" dediği için cezaevinde tutuklu bulunan; ancak milletvekili mazbatasını aldıktan sora serbest kalan Sebahat Tuncel’in 1997 yılında Kandil Dağı’nda askerî ve psikolojik eğitim aldığı ve terör örgütüne yardım yataklık ettiği iddiaları her zaman sorun teşkil edecek nitelikte. DTP’lilerin dokuzu kadın, beş milletvekili de hukukçu. Hukukçuların hemen hepsi İnsan Hakları Derneği’nin çeşitli şubelerinden görev almış.
     <br/>
     <br/>
     "AKP DİYARBAKIR BELEDİYESİNİ DE ALIR"
     <br/>
     <br/>
     Serbesti Dergisi Yazıişleri Müdürü Ümit Fırat, Aksiyon’un sorularını cevaplandırdı.
     <br/>
     <br/>
     - Geçmişte Meclis’te yaşanan Kürtçe yemin krizi meclise giren DTP’liler üzerinde bir baskı oluşturur mu?
     <br/>
     <br/>
     Kürtçe yemin diye bir şey olmayacaktır. Bundan iyi ders çıkardılar. Ancak DTP’liler her zaman kışkırtmalara maruz kalacaklardır. "Sayın Öcalan", "terör örgütü", "terörist" gibi kavaramlar bunların önüne sürülecektir. Şimdi Öcalan’ın en yakın arkadaşlarını öldürdüğüne dair net bilgilerim var. Başkaları da bunu biliyor. Ama bana sorsanız Öcalan katil mi? Ben bu soruya cevap veremem. DTP’li millettekileri de asla "teröristtir" demeyecektir. Bu da doğal olarak kimi çevreler için sorun oluşturacaktır.
     <br/>
     <br/>
     - Bu durumda DTP’li milletvekillerinin fevri davranışları olur mu?
     <br/>
     <br/>
     Sırrı Sakık ve Ahmet Türk tecrübelerini konuştururlar. Nuri Yaman da yaşlı ve devletin çeşitli kademelerinde görev almış olmasından dolayı her zaman makul davranacaktır. Zaten Yaman’ın DTP tabanı ile çok da bir bağı yok. AKP veya CHP’den de aday olabilirdi. Ama diğer gençlerin fevri davranışları olacaktır. Onların "iradeye" bağlılıkları sürecektir. "Özgürlük hareketine" bağlılıkları devam edecektir ve ters düşmeyeceklerdir. Tabi Sırrı Sakık, Nuri Yaman, Hasip Kaplan’da bir bağlılık beklenemez. Bunlar aslında harekete ters kişiler; ancak bu isimlere ihtiyaçları vardı. Milletvekili adaylarının belirlenmesini İmralı’da bulunan kişi yaptı. Bunun uygulayıcısı ise partide Sabri Ok’tur. Beklediğini de isteyecektir.
     <br/>
     <br/>
     DTP’LİLER ÖCALAN’I RAHATSIZ EDEBİLİR
     <br/>
     <br/>
     - Herkes parlamentodaki Kürt milletvekillerine yönelecek, Öcalan geri planda kalacak. Bu durum Öcalan’ı rahatsız eder mi?
     <br/>
     <br/>
     Öcalan bu durumdan rahatsız olacaktır. Geçmişte 4 kişinin cezaevinde yatması Öcalan’ı unutturmuştu. Avrupalı heyetler bile artık bunlarla ilgileniyordu. Bu,  Öcalan’ı çok rahatsız ediyordu. O dönemde mektuplar yazıyordu, ben de varım demeye çalışıyordu. Dolayısıyla yeni seçilenlerin parlak figürü olmamaları için birtakım tedbirler alınacaktır. İradenin üstüne kimse geçemez inancı hâkim olacaktır. Vekiller de mecburen her seferinde İmralı’yı adres göstereceklerdir.
     <br/>
     <br/>
     -Tabanın DTP’li vekillerden güncel sorunları çözmeleri için bir talebi olacak mı?
     <br/>
     <br/>
     Hayır. Bunlar hükümetin kendi programlarında zaten var. Yani Kürtler DTP’den bir şey beklemeyeceklerdir aslında. Bir şey yapamayacaklarını da biliyorlar. Milletvekillerinin yapacağı şey, "Bakın Meclis’e girdik silahların artık bir işe yaramayacağı, sorunlarımızı Meclis’te tartışabileceğimizi" görün demeleri gerekiyor. "Silahlar önümüzü kesiyor" diyebilmeliler. Bugün Kürt sorunu 2004’ün 30 Mayıs’ına göre çok geridedir. Çünkü PKK’nın 1 Haziran’da aldığı silahlı mücadele kararı var. Kürtlerin ve PKK’nın Türkiye’de iktidar olma hakkı yoktur. Ama herkesin üzerinde hakkı olan bir ülke burası. Etnik hiçbir sınıfın iktidar olması sağlıklı bir durum olmamıştır. Kürtler sadece kendi yurttaşlık haklarını talep edebilirler. Ve bu haklarını kullanmak istiyorlarsa silahları bırakıp "sivil hayata" geçmeleri gerekiyor.
     <br/>
     <br/>
     - PKK’nın milletvekilleri üzerinde bir baskısı olur mu?
     <br/>
     <br/>
     Silahlı kanat aslında sonuçtan çok memnun değil. Bağımsız adaylarla seçime gidilmesini de istemiyordu; ancak tabandan gelen bir baskı vardı. PKK buna karşı duramadı. PKK, DTP’liler üzerinde hep gölge olacaktır. Bazı PKK’lılar, derin ilişkileri olan birtakım derin güçlerle birlikte hareket ediyorlar. Bunlar her zaman silahlı yolu deneyecekleredir. DTP’lilerin Meclis’e girmesi onları mutlu etmemiştir. Çünkü artık silahı bırakmaları gerekmektedir.
     <br/>
     <br/>
     HÜKÜMET HİZMET, DTP SÖZ ÜRETİYOR
     <br/>
     <br/>
     - AK Parti’nin Doğu ve Güneydoğu’da oy patlaması kalıcı bir sonuç mu?
     <br/>
     <br/>
     Bu sonuç Kürtlerin yegâne temsilcisi benim düşüncesini kırmıştır. Kürt etnik siyasetinde çok daha derin kırılmaları başlatmıştır. AKP’ye oy veren Kürtlerin pişman olmaması gerekiyor. Eğer oradaki Kürtler ötekilerine ‘bak biz oy verdik bize böyle hizmetler yapıldı’ diyebilirlerse bu süreç PKK ve onun destekçisini önemli ölçüde bitirir. AKP’li belediyeler çok iyi çalışıyor. DTP’liler sadece halkla ilişkiler faaliyeti yürütüyorlar. Halk hizmet bekliyor. AKP yatırımlarına ve hizmetlerine devam ederse Diyarbakır Büyükşehir Belediyesi’ni bile alır. Diyarbakır’da da ciddi bir AKP tabanı oluşmuş durumda.
     <br/>
     <br/>
     - AK Parti’nin başarısını sadece yatırımlar ve hizmetler bazında ele almak yeterli mi?
     <br/>
     <br/>
     Kürtler statükoyu sevmezler. AKP statükoyu benimseyen devletin organı olmadı. Kürtler "Ben mağdurum, sen de mağdur oldun, cumhurbaşkanını seçemedin" diyerek bir mağduriyet kardeşliği oluşturdular. Bir de AKP sınır ötesi operasyonu istemiyor. Bu da bölge insanı üzerinde etkili oldu.
     <br/>
     <br/>
     BARZANİ, OY TELKİNİ YAPMAZ
     <br/>
     <br/>
     - Mesut Barzani’nin AK Parti’nin oy almasında etkisi oldu mu?
     <br/>
     <br/>
     Barzani Türkiye’deki siyasi tabanı etkilemek için telkinde bulunmaz. Adalet Partisi’nde Barzani’ye bağlı KDP’liler vardı. Ama o insanların tercihiydi. Çünkü orada Kürt olmak daha kolaydı. Şimdi de AKP’de Kürt olmak daha kolay ve rahattır. Kürt olduğunu saklamak zorunda değilsin. Oysa CHP’de "Ne mutlu Türküm diyene" dayatması var. Seçim kampanyasını bile 10. Yıl Marşı ile yürüten bir partide Kürt olmak sanırım hiç de kolay olmaz. Barzani bu konuyu çok iyi biliyor. Bu yüzden kendisiyle ayın görüşü paylaşan seçmenin AKP’ye oy vermesi olmuştur.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28032), [web.archive.org (arşiv bağlantısı)](http://web.archive.org/web/20071123082308/http://www.aksiyon.com.tr:80/detay.php?id=28032)
