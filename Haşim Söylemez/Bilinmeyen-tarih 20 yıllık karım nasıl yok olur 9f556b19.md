# "20 yıllık karım nasıl yok olur?"

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20041225002144im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002144im_/http://www.aksiyon.com.tr/resim/457/56.jpg" vspace="5"/>
  </p>
 </font>
 <font class="content">
  ‘Osmanlı Hanedanı Saray Notları’ isimli kitap iki ünlü tarihçiyi birbirine düşürdü. Adliye koridorlarına kadar uzanan kavganın ana konusu Hanzade Sultanefendi’nin varlığı ve yokluğu. Murat Bardakçı ‘yok’ diyor, İsmet Bozdağ ‘benim eşim’ diyerek cevap veriyor.
 </font>
 <p>
  <font class="content">
   “Hanzade Sultanefendi diye birisi yokmuş. Yayınladığı hatıratlar da yalanmış. Benim için kendisi uyduruyor diyorlar. 20 yıl boyunca beraber yaşadığım hayat arkadaşım Hanzade için nasıl yok diyebilirler? Aklım almıyor...”
   <br/>
   <br/>
   “Abdülhamid’in Hatıra Defteri” kitabıyla ünlenen 85 yaşındaki tarihçi İsmet Bozdağ, konuşurken yaşına aldırış etmeden peş peşe sigara yakıyor. Hem anlatıyor hem de ‘hayat arkadaşım’ dediği Hanzade ile ilgili dokümanları, kitapları, fotoğrafları gösteriyor. Kurt tarihçiyi bu kadar öfkelendiren kişinin meslektaşı olması onu iyice çileden çıkarıyor. Sigara dumanlarıyla kaplı küçük odada Bozdağ’ın dudakları arasından ve ‘hiç tanımıyorum’ sitemleri ile Murat Bardakçı ismi çıkıyor. “Beni sahtekârlık ve yalancılıkla suçluyor” diyor Bozdağ. Bir tarafta yıllardır arşivlerin tozlu rafları arasından çıkmayan İsmet Bozdağ, diğer tarafta en az onun kadar belgelere aşina olan Murat Bardakçı. Anlaşamadıkları konu ise Hanzade Sultanefendi. İki tarihçi arasında kavgaya dönüşen hatta mahkemeye kadar uzanan tartışma ‘Hanzade Sultanefendi’ diye bir hanımefendinin olup olmadığı konusu. Bardakçı ısrarla ‘Böyle bir Sultanefendi yaşamamıştır’ tezini ileri sürerken, Bozdağ ‘Hanzade benim eşimdir’ karşılığını veriyor.
   <br/>
   <br/>
   İstanbul Asliye Hukuk Mahkemesi’nde hâlâ devam eden dava, örneği görülmemiş bir halin ortaya çıkmasına da gebe. Dava öylesine garip ki, mahkeme sonucuna göre Hanzade Sultanefendi’nin varlığı ya da yokluğu tescillenmiş olacak. Böylece Osmanlı hanedanı soyundan gelen birisinin henedana mensup olup olmadığını Türkiye Cumhuriyeti’nin bir yargı organı belirleyecek.
   <br/>
   <br/>
   Bardakçı: Kitap da isim de uydurma
   <br/>
   <br/>
   Peki durup dururken nereden çıktı bu Hanzade tartışması? Herşey İsmet Bozdağ tarafından 2002 yılında bastırılan ‘Osmanlı Hanedanı Saray Notları’ isimli kitapla başladı. Kitabın yazarı olarak da Bozdağ’ın 2000 yılında vefat eden eşi Hanzade Sultanefendi gösteriliyor. Kitap gerçekten de saraya ait gizli birtakım önemli bilgileri ve saray hayatına ait anekdotları içeriyor. Zaten kitabın arka yüzünde dünyada ilk kez bir hanedan kendisini ifşa ediyor denilerek kitap için 19. yüzyıl Osmanlı Devleti’nin otobiyografisi, hatta radyografisidir ibaresi kullanılıyor. İşte böylesine iddialı bir şekilde bastırılan kitabı Murat Bardakçı topyekün reddediyor. Bardakçı 17 Kasım 2002 tarihli Hürriyet gazetesindeki ‘Zaptiye’ köşesinde kitabı inkar edip hem yazarın hem de konuların sahte ve olduğunu yazıyor; “...Osmanlı Hanedanı’nda bu ismi taşıyan ve şu anda hayatta bulunan ne böyle bir sultan vardır, ne de böyle bir kitap yazılmıştır. ‘Osmanlı Hanedanı Saray Notları’ adı verilen sayfalar baştan başa düzmecedir.”
   <br/>
   <br/>
   Saray notlarını hatırat havasında aktaran yazar Hanzade Sultanefendi, kendi soyunu aktarırken Sultan Abdülhamid’in torunu olduğunu söylüyor. Hanzade için Abdülhamid’in oğullarından Şehzade Abdülkadir Efendi’nin çocuğu Mehmet Ferit Efendi’nin kızı diye tanıtım bilgileri bulunuyor. Bardakçı bu bilgilerin de tamamen düzmece olduğunu yazısında belirtiyor. Bardakçı’ya göre Abülkadir Efendi’nin beş çocuğu vardı ve bunlar arasında Mehmet Ferit Efendi adında birisi yok. Bardakçı bunu söylerken de Abdülkadir Efendi ailesini yakından tandığını ve aileden Neslişah Saffet Sultan’ın her şeye şahit olduğunu belirtiyor. Ayrıca Bardakçı’ya göre tek bir Hanzade var o da; Sultan Vahideddin ile Halife Abdülmecid’in torunu Hanzade İbrahim Osmanoğlu.
   <br/>
   <br/>
   Bardakçı sadece isim ve kitaptaki bilgileri eleştirmiyor, kitabın kurgusu bile tarihçiye göre basit kaçmış; “...‘Canan sana işim var demedim mi? Burada oyun oynamıyorum, bir daha beni rahatsız edersen dayak yiyeceksin, hem de sopayla!..’ Bütün bu olup bitenler sanki sarayda zamanın padişahı, o devrin imparatoriçesi olan valide sultan ve padişahın hanımı arasında değil; bilmem ne dairesinin kalem şefi Abuziddin Efendi’nin hanesinde geçiyor! Şimdi bütün bunlardan sonra açıkça söylüyorum ‘Hanedan Saray Notları’ isimli hatıralar gerçek değildir.”
   <br/>
   <br/>
   Bozdağ kitapla cevap veriyor
   <br/>
   <br/>
   Murat Bardakçı’nın yazısı üzerine İsmet Bozdağ Hanzade Sultanefendi’nin varlığını ispatlamak için onun hayatını anlatan bir kitabı piyasaya sürüyor. Prof. Mehmet Ferit Ulusoy imzasını taşıyan ‘Sürgünde bir şehzadenin günlüğü: Hanzade’ isimli kitapta Hanzade’nin hayatıyla birlikte babası kendisini anlatıyor. Kitabın arka kapağında İsmet Bozdağ şöyle bir bilgilendirme notu düşüyor; “Hanzade, ‘Osmanlı Hanedanı Saray Notları’ dizisinin son kitabı olarak yayınlanacaktı. Fakat Hürriyet gazetesinde her hafta sayfa doldurduğu için kendisini Osmanlı tarihinin zaptiyesi sanan bir yazarın Hanzade Sultanefendi adında birinin olmadığını yazması üzerine ‘Hanzade’yi ikinci kitap olarak yayınlıyoruz. İşte yok denilen Hanzade Sultanefendi.”
   <br/>
   <br/>
   Bu kitap üzerine bu sefer Murat Bardakçı 18 Mayıs 2003’te aynı gazetenin aynı köşesinde ‘Tekrar ediyorum: Bu kitaplarda yazılanlara sakın inanmayın!’ başlığı adı altında aynı iddiaları tekrarlayan bir yazı daha yazıyor. Bu sefer Hanzade konusunun da dışına çıkıp İsmet Bozdağ’ın yıllar önce yayınladığı ‘Abdülhamid’in Hatıra Defteri’ isimli kitabının da hayal ürünü olduğunu söylüyor.
   <br/>
   <br/>
   İsmet Bozdağ, Bardakçı’nın bütün iddialarını faraziyelere dayanarak ortaya attığını söylüyor. Bozdağ bunu söylerken de Bardakçı’nın tarihi gerçeklere dikkat etmediğini aktarıyor. Ayrıca Bozdağ ‘Abdülhamid’in Hatıra Defteri’ isimli kitabın ilk önce 1922 yılında ‘UTARİT’ dergisinde yayımlandığı hatırlatmasında bulunuyor.
   <br/>
   <br/>
   Ancak yaşlı tarihçi Bozdağ ömründe ilk kez karşılaştığı böylesi bir durum karşısında derinden üzüldüğünü belirtiyor. Bozdağ Hanzade ve kitabı anlatırken duygulanarak şunları söyüyor; “Ben Hanzade ile 20 yıl boyunca beraber yaşadım. Onunla ilgili bütün bilgiler resmidir ve kayıtlıdır. Babası saraylıdır ve o da hanedan soyundandır. Yazdığı hatıratlar da tamamen gerçeğe uygundur. Hakkında söylenen yalan, uydurma gibi laflar gerçeği yansıtmıyor.”
   <br/>
   <br/>
   Hanzade Sultanefendi
   <br/>
   <br/>
   Hanzade ile ilgili bilgileri babası Mehmet Ferit Efendi’nin (Ulusoy) anlattıklarından öğreniyoruz. Sultan Abdülhamid’in oğlu olan Abdülkadir Efendi’nin çocuğu Mehmet Ferit Efendi, Hanzade’nin babası olarak karşımıza çıkıyor.
   <br/>
   <br/>
   Ancak hayat hem baba hem de oğul için çok çetin ve zor geçer. Ferit’in babası Abdülkadir Efendi’nin hayatındaki sık sık evlenme ve boşanmalar Sultan Reşad döneminde göze batmaktadır. Bu yüzden Macide Hanımla olan ilişkisi evlilikle neticelendirilmez. Ancak Abdülkadir Efendi ile Macide Hanım arasındaki bu ilişkiden bir çocuk dünyaya gelir. Fakat ilişki zamanında saraya bildirilmediği için doğan çocuğun kaydı hanedan şeceresine işlenmez. Ancak çocuk sarayda doğmuş, yine sarayda büyümüştür. Mehmet Efendi, Galatasaray Sultanisi’ni okurken hanedanın sınır dışı edilmesi kararı üzerine babasıyla birlikte yurtdışına çıkarılır ve eğitimini burada sürdürür. Sorbon Üniversitesi Hukuk Fakültesi’nde ‘devletler hukuku’ üzerine okur ve aynı dal üzerine profesörlüğe kadar yükselir. Budapeşte’de bir Türk kızı ile evlenen Mehmet Ferit Ulusoy’un bu evlilikten Hanzade adında bir çocuğu olur. Baba tarafından soyu hanedana dayanan Hanzade, anne tarafından da önemli bir soydan geliyor. Hanzade’nin annesi Neyir Hanım’ın babası İbrahim Hakkı Bey, annesi ise Ayşe Latife Hanımdır.
   <br/>
   <br/>
   İki tarihçiyi karşı karşıya getiren Hanzade ‘kavgası’ neticesinde Tarihçi İsmet Bozdağ meşlaktaşı Murat Bardakçı aleyhine 1 milyar maddi, 10 milyar da manevi olmak üzere toplam 11 milyarlık bir dava açmış durumda. Bozdağ, davanın, parası değil kendi onurunun korunması açısından önemli olduğunu söylüyor. Bakalım 2000’li yıllarda açılan ve ucu 80 yıl öncesine ait hanedana kadar uzanan dava nasıl sonuçlanacak?
   <br/>
   <br/>
   ‘OSMANLI HANEDANI SARAY NOTLARI’ BİR İLK
   <br/>
   <br/>
   Romanya Kralı Karl ile evlenmeyi başaran Elizabet ‘Karmen Silva’ takma adıyla anılarını yani Romanya Sarayı’nda yaşadıklarını yazdı. 1882’de yayınlanan bu kitap ülkemizde ‘Bir Kraliçenin Düşünceleri’ isimiyle yayınlandı. Ancak kitap sarayı anlatmasına rağmen kraliçenin hayatına dair bilgiler verdiği için fazlaca bir tarih değeri yoktu. Oysa ‘Osmanlı Hanedanı Saray Notları’ isimli kitap Osmanlı düzeninin işleyişi ve Harem teşkilatına ait derin ipuçları vermesi açısından dünyada bir ilk olma özelliği taşıyor. İçeriden birisinin hatıratı olması ise ayrı bir değer arz ediyor. Bu hatıratlar 2. Mahmut döneminde yakılmaktan son anda kurtarılan belgelerden oluşuyor. Bu belgeler Osmanlıların yurtdışına çıkarılması sırasında Abdülkadir Efendi’nin elindeydi, ondan da oğlu Mehmet Ferit’e geçti. Ferit de son olarak bunları çok sevdiği kızı Hanzade Sultanefendi’ye bıraktı. Kitap Hanzade’nin vefatından 2 yıl sonra eşi İsmet Bozdağ tarafından yayınlandığında büyük yankı uyandırdı.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2950&yorum_id=1), [web.archive.org (arşiv bağlantısı)](http://web.archive.org/web/20041225002144/http://www.aksiyon.com.tr:80/detay.php?id=2950&yorum_id=1)
