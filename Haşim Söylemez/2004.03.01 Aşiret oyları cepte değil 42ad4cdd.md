# Aşiret oyları cepte değil

*Haşim Söylemez 2004.03.01*

<div class="pNewsDetailMainContent" itemprop="articleBody">
 Doğu ve Güneydoğu Anadolu"da oy potansiyelleriyle siyasete yön veren aşiretler 28 Mart seçimlerinde bölünecek. Hiçbir partinin artık sabit aşiret oyu yok. Oylar ağırlıklı olarak AKP, DEHAP ve CHP"ye kayacak. Türk Dil Kurumu"nun hazırladığı sözlükte sadece "oymak" olarak tanımlanan aşiretler cumhuriyet tarihi ile birlikte siyasette etkin olmaya başladı. Kırsallıkla bütünleşen "oymak" kelimesinin günümüz aşiretlerini tanımlamaya yetmediği bir gerçek. Bozkırdan sıyrılan aşiretler bugün bölgenin Meclis"e yansıyan profilinin önemli rengini oluşturuyor. Meclisin ardından, aşiretler belirledikleri adaylarla mahalli bazda da siyasetin ve siyasi partinin kendi alanı içinde şekil bulmasını sağlıyor.Aşiretlerin genellikle ekonomik anlamda zayıf olan bölgelerde farklı bir güç olarak öne çıktıkları gözleniyor.
 <br>
  <br>
   3 Kasım seçimlerinde kendi vekilini seçerek Meclis'e gönderen aşiretler şimdi de kısmen parti gözetmeksizin kendi belediye başkanlarını seçmek için çabalıyorlar. Ancak bir farkla; aşiret reisinin söylediği parti ya da adaya oy verme geleneğine üstün körü son vererek. Seçimler öncesi yaptığı kamuoyu yoklamaları ile tanınan Tarhan Erdem, aşiretlerde tek bir parti, tek aday geleneğinin bozulduğunu düşünüyor: "Aşiretlerin siyasetteki etkinliği şifahi bilgilerden ibaret. Bu konuda ciddi ve resmi bir araştırma yok. Ama büyük değişim olduğunu düşünüyorum."
   <br>
    <br>
     Aşiretin belirlediği kişi veya partiye oy verme işleminin geride kaldığını aşiret mensupları da kabul ediyor. Böyle düşünenlerden biri de Abdülkerim Kulaz. DYP Van İl Başkanı ve Hani Aşiretine mensup Abdülkerim Kulaz, işaret buyurularak sağlanan hatır oylarının tarihe karıştığını söylüyor: "Aday ve yapacağı iş önemli. Bugün aşiretlerin oyları kendi içinde de dağılıyor. Yani genel bir emirle oylar verilmiyor. Van"da durum böyle. Partinin etkinliği de tercihte önem kazanıyor. Mesela ANAP"ın oyları DYP"ye kayıyor. Adalet Partisi"nden kalan tabanın etkisi büyük. Bu tablo aralıklarla değişse de çoğu zaman yerini buluyor."
     <br>
      <br>
       Kulaz"ın söylediklerini aşiretlerin oy dağılımına bakarak daha net görmek mümkün. Van"da oy potansiyeli bakımından en etkili aşiret olan Ertuş Aşireti, kendi içinde farklılıklar gösteriyor. Grupların her birisinin 2 bin ila 4 bin arasında oyu bulunuyor. Ertuş"un içindeki katmanlar olan Hesani, Mugli, Milan aşiretleri daha çok Erciş bölgesinde etkili. Saray ve Çaldıran"da Şemsikan Aşireti, Muradiye"de ise Bedirhanoğlu Aşireti göze çarpıyor. Yani aşiretin belirlediği tek partiye oy felsefesi büyük ölçüde yok. Van"da aşiretlerin etkin hale getirdiği partilerin başında DEHAP, DYP ve AKP geliyor. Ama hem aday hem de etnik kimlik açısından DEHAP bir adım önde.
       <br/>
       <br/>
       Adaylar aşiretleri böldü
       <br/>
       <br/>
       28 Mart yerel seçimleri aşiretler açısından Türk siyasi tarihinde görülmedik bir değişime gebe. Yeni kuşak aşiret liderlerinin oy konusunda bir emrivaki yapmamasının yanı sıra, aşiret mensupları birbirlerinden bağımsız, değişik partileri seçmen ve aday olarak tercih ediyor.
       <br/>
       <br/>
       Şanlıurfa"da 15 bin oya sahip Dınna Aşireti bu yeni değişimi içinde yaşatan aşiretlerin başında geliyor. Suruç ve 11 Nisan bölgelerinde etkin olan Dınnalar bu zamana kadar CHP"nin en önemli destekçileri arasındaydı. Deniz Baykal, CHP"den bir dönem milletvekili olan aşiret reisi Sabri Kılıç öldüğünde parti kurmaylarıyla birlikte Urfa"ya taziyeye gelecek kadar Dınnalara ehemmiyet veriyordu. Sabri Kılıç"ın yerine oğlu Halil Kılıç aşiretin başına geçti.
       <br/>
       <br/>
       Dınna Aşireti"nin oyları 28 Mart seçiminde üç parti arasında bölüşülecek. AKP, CHP ve DEHAP"tan aşiretin belediye başkan adayları bulunuyor. Adayların aynı aşirete mensup olmaktan çok birbirleriyle yakın akraba olmaları aşiretin oylarının nereye akacağı yönündeki tahminleri zorlaştırıyor. Ancak burada da DEHAP biraz avantajlı durumda. Aşiretin lideri konumundaki Halil Kılıç, bu yerel seçimin klasik aşiret oylarının yönünü değiştireceğini söylüyor. Kılıç"a göre, artık tek bir parti devri kapandı. Kılıç, oyların yöneleceği adreslerle ilgili önemli bir gerçeğin altını da şöyle çiziyor: "Projelerimizi, taleplerimizi kim desteklerse oylar oraya kayacak. Örneğin Suruç"ta su dağıtım projesi var. Bundan 300 bin insan ekmek yiyecek. Hizmet eden, destek veren her parti oy alır. Bu yüzden hizmete karşılık siyasi fragmanlar değişebilir."
       <br/>
       <br/>
       80 aşiret...
       <br/>
       <br/>
       Doğu ve Güneydoğu Anadolu bölgesinin geneline yayılmış yaklaşık 80 büyük aşiret bulunuyor. Katı kuralları olan ve klan töresini işleten aşiretler daha çok Şanlıurfa ve Gaziantep bölgesine konuşlanmış durumda. Büyük ve etkin aşiretlerin yanı sıra Türkiye"de bine yakın küçük aşiret mevcut. Bu aşiretler daha çok ağa feodalizmi çarkı ile dönüyor.
       <br/>
       <br/>
       Peki yaklaşık 1.5 milyon aşiret oyu nasıl bir dağılımı ortaya çıkaracak? Bu konuda kesin bir veri yok. Dağılımlar aşiret kaynaklı ve tahmini değerlendirmelere dayandırılıyor. Aşiretler oylarıyla bazı şehirlerin siyasi temsil özelliğini değiştirmede etkin. Mardin, Şanlıurfa, Gaziantep, Batman, Van, Siirt, Diyarbakır, Muş ve Hakkari gibi illerde hemen hemen her seçimde sonucu değiştirme kudreti aşiretlerin tekelinde. Örneğin Gaziantep"te etkin konumdaki Barak Aşireti, Oğuzeli ilçesine yayılmış durumda. Burada adayları CHP"den. Ancak Baraklar 3 Kasım seçimlerinde AKP"yi de tercih etmişlerdi. Van"daki Ertuşlular ise tercih olarak önce DEHAP adayını, sonra DYP"nin belediye başkan adaylarını destekleyecek. Mardin"de 11 bin oyu olan Ömeri, Siirt"te 10 bin oya sahip Atiyan, Muş"ta 40 bin oy potansiyelini elinde bulunduran Batıkan, Batman"da 5 bin oyu olan Hisar, Diyarbakır"da 10 bin seçmeni olan Azizi ve 40 bin oya sahip Hakkari"nin sosyal yapısında etkin olan Jırki Aşireti de bölgelerindeki siyasi dengeyi değiştirmede etkin rol oynayacak.
       <br/>
       <br/>
       Aşiretlerin yüzde 90"ı değişik dönemlerdeki seçimlerde kamuoyu yoklamalarında öne çıkmış siyasi partileri desteklemiş. Ve ilginçtir ki, aşiretlerin desteklediği siyasi partiler seçimleri zaferle sonuçlandırdılar. 1983 seçimlerinde ANAP, 87"de yine ANAP, 1991"de DYP, 1995"te RP, 1999 seçimlerinde DSP-MHP ve 3 Kasım seçimlerinde AKP aşiretlerin oylarını topladı. Örneğin Bitlis"teki Bıdri Aşireti önceki seçimlerde ANAP ve DSP"yi tercih ederken son seçimde AKP"den yana oy kullandı. Aynı şekilde Ağrı"da yayılmış olan Hasanan Aşireti 1999 seçimlerinde MHP lehine oy kullanırken 3 Kasım seçimlerinde AKP"nin Ağrı"daki oyunun artmasına katkı sağladı.
       <br/>
       <br/>
       Mahalli seçimler öncesi aşiretlerin oyları büyük oranda geçmiş yılların aksine iktidar partisine kaymayacak. Aşiretler Doğu ve Güneydoğu"da oylarını önce DEHAP, sonra AKP, ardından CHP için kullanacak. DYP ise aşiretlerden oy alacak 4. sıradaki parti konumunda.
       <br/>
       <br/>
       Zaman zaman kan davaları ve barışla sonuçlanmış husumetler ya da töre cinayetleriyle medyaya yansıyan aşiretler, siyasi yönden de birçok kez gündeme geldi. Her parti başkanının mutlaka ziyaret ettiği köklü aşiretlerin yanı sıra küçük ama etkin aşiretler de siyasete renk verecek kadar önemli. Aşiretlerin 1.5 milyona yakın oyunun kitlesel özelliğini yitirerek Türk siyasi hayatını etkileyeceği kesin.
       <br/>
       <br/>
       Türkiye"de belli başlı 80 kadar aşiret biliniyor ve siyasetle birlikte anılıyor. Ancak 1987 yılında devlet tarafından "gizli" ibaresiyle hazırlanan raporda Doğu ve Güneydoğu Anadolu bölgesinde bine yakın aşiretin ismi geçiyor. Yine aynı raporda aşiretlerin yoğunlukta olduğu iller Şanlıurfa, Diyarbakır, Bitlis, Van ve Hakkari şeklinde sıralanıyor.
       <br/>
       <br/>
       <br/>
       <br/>
       <br/>
       <br/>
       NEVİN ÜNLÜYOL*: BU SEÇİM AŞİRET TÖRESİNİ KIRACAK
       <br/>
       <br/>
       <br/>
       <br/>
       Aslında aşiretlerde demokratik bir ortam ve oy kullanma özgürlüğünden söz etmek çok zor olabilir. Ancak günümüzde kırsal kesimde kalan aşiretlerin dışında kentle bütünleşmiş olanları kendilerini yenilediler. Bunlar sıradan bir ağalık dürtüsünden çok aşiretini siyasi alanda etkin kılmanın derdine düştü. Bunda da başarılı oldular. Aşiretler bu sebepten dolayı son dönemlerdeki seçimlere damgasını vurdu. Bunu sonuçlara bakarak anlamak çok kolay. Ancak bu seferki yerel seçimin bize verdiği izlenim ve tespitlerimiz sonucunda alışık olmadığımız bir değişimle daha karşılaştık. Bu değişimin adı da, aşiret üyesinin kendi özgür iradesine bırakılması. Aday olabilir hatta istediği partiye oy verebilir. Aşiret kendi içinde demokrasiyi denemeye çalışıyor. 1934 yılında çıkarılan İskan Yasası ile aşiretleri bütünleştirmeyi başaran devletin yaptığını şimdi onlar kendileri yapıyor. Başarılı olup olamayacaklarını kestiremiyoruz. Bence bu bir reform. Özetle şunu söyleyebiliriz, bu seçim katı aşiret töresini kıracak. Dileğimiz bütün bölgeye bu anlayışın yayılması. Siyasi kaygı aşiretleri değiştiriyor.
       <br/>
       <br/>
       (*) Doç. Dr. Sosyolog
       <br/>
       <br/>
       <br/>
       BAZI AŞİRETLER VE OY DAĞILIMI
       <br/>
       <br/>
       MARDİN
       <br/>
       Ömeri Aşireti: 11 bin oy DEHAP, AKP
       <br/>
       Kikan Aşireti: 8 bin oy ANAP, DYP
       <br/>
       Helecan: 5 bin oy AKP
       <br/>
       <br/>
       SİİRT
       <br/>
       Yezidiler: 3 bin oy DEHAP
       <br/>
       Atiyan: 10 bin oy DYP
       <br/>
       Beleki: 8 bin oy AKP
       <br/>
       <br/>
       MUŞ
       <br/>
       Batıkan: 40 bin oy DEHAP, AKP
       <br/>
       Hasanan: 20 bin oy DEHAP
       <br/>
       <br/>
       ŞIRNAK
       <br/>
       Tatarlar: 2 bin oy AKP
       <br/>
       Batuyan Aşireti: 10 bin oy ANAP
       <br/>
       <br/>
       BİNGÖL
       <br/>
       Zimtek Aşireti: 10 bin oy DEHAP-AKP
       <br/>
       Solhan Aşireti: 3 bin oy AKP
       <br/>
       <br/>
       ADIYAMAN
       <br/>
       Rişvan Aşireti: 40 bin oy AKP, DEHAP
       <br/>
       Bezik Aşireti: 21 bin oy AKP, DEHAP
       <br/>
       Hıdsor Aşireti: 3 bin oy CHP
       <br/>
       Çavo Aşireti: AKP
       <br/>
       <br/>
       AĞRI
       <br/>
       Haydari Aşireti: 32 bin oy DEHAP, AKP
       <br/>
       Zilan Aşireti: 13 bin oy DEHAP
       <br/>
       <br/>
       DİYARBAKIR
       <br/>
       Ömeran Aşireti: 7 bin oy ANAP
       <br/>
       Bekirhan Aşireti: 10 bin oy AKP, DEHAP
       <br/>
       Ensari Aşireti: 5 bin oy DYP, DEHAP
       <br/>
       <br/>
       BİTLİS
       <br/>
       <br/>
       Bıdri Aşireti: 7 bin oy AKP, DEHAP
       <br/>
       Bekiran Aşireti: 5 bin oy AKP
       <br/>
       Velo Aşireti: 5 bin oy DEHAP
       <br/>
       <br/>
       GAZİANTEP
       <br/>
       Barak Aşireti: 10 bin oy AKP, CHP
       <br/>
       Rişvan Aşireti: 8 bin oy DEHAP, ANAP
       <br/>
       <br/>
       ŞANLIURFA
       <br/>
       <br/>
       Dınna Aşireti: 15 bin oy DEHAP, CHP, AKP
       <br/>
       Bucak Aşireti: 3 bin oy DYP, AKP
       <br/>
       İzol Aşireti: 30 bin oy AKP, DEHAP,
       <br/>
       Bezki Aşireti: 5 bin oy AKP
       <br/>
       <br/>
       VAN
       <br/>
       Ertuş Aşireti: 40 bin oy DYP DEHAP AKP
       <br/>
       Haydaranlı Aşireti: 15 bin oy AKP
       <br/>
       Alan Aşireti: 5 bin oy AKP, MHP
       <br/>
       Hani Aşireti: 5 bin oy DYP, DEHAP
       <br/>
       <br/>
       KAHRAMANMARAŞ
       <br/>
       Atmalı Aşireti: 10 bin oy DEHAP
       <br/>
       Şemsikan Aşireti: 10 bin oy CHP, DEHAP
       <br/>
       <br/>
       HAKKARİ
       <br/>
       Jırki Aşireti: 40 bin oy DEHAP
       <br/>
       Ertuşi Aşireti: 35 bin oy DEHAP, AKP
       <br/>
       <br/>
       BATMAN
       <br/>
       Raman Aşireti: 5 bin oy DEHAP, DYP
       <br/>
       <br/>
       Not: Bu veriler ve parti isimleri aşiret mensuplarından tahmini olarak alınmıştır.
      </br>
     </br>
    </br>
   </br>
  </br>
 </br>
</div>


Kaynak: [www.aksiyon.com.tr](http://www.aksiyon.com.tr/siyaset/asiret-oylari-cepte-degil_509798), [web.archive.org (arşiv bağlantısı)](http://web.archive.org/web/20150710045713/http://www.aksiyon.com.tr/siyaset/asiret-oylari-cepte-degil_509798)
