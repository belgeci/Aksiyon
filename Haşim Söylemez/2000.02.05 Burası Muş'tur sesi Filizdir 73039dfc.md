# Burası Muş'tur, sesi "Filiz"dir

*Haşim Söylemez 2000.02.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   12 yaşındaki dicey Ferhat kendisini telefonla arayan dinleyicilerle yaptığı sohbetin ardından tüm Muş halkına armağan ettiği bir parçayı yayına sokuyor, yılların kanayan yarasına serzenişte bulunurcasına; "Bir kardeş bir kardeşi vuruyor ne diye...
  </font>
 </div>
 <div id="newsText">
  <font class="detail-text">
   Hepimiz kardeşiz, bu öfke ne diye, dağlar oyy.. dağlar oyy.."
   <br/>
   <br/>
   Çok değil daha 5 yıl önce Muş sokaklarında silahlar patlıyor, insanlar akşam dörtten sonra evlerine kapanıp loş ışıklar altında sabahı binbir türlü korku ile bekliyordu. Korkulu günler geride kaldı ama önemli olan yıllarca oluşan korku enkazını silmek. Bu amaçla yola çıkan Filiz FM önemli bir boşluğu dolduruyor. Muş'ta yayın hayatına başlayan ve PKK'ya rağmen yayınına hiç ara vermeyen radyo artık halkı bilgilendirip, onlara yol gösteriyor. Bu hedefiyle geçen zaman dilimi içinde başarılı oldu Filiz FM. Kendisine yüklenen sorumluluğun bilincinde olan  "Sevginin filizlendiği frekans" sloganı ile yola çıkan Muş Filiz FM, Muşluların gönlüne taht kurmuş durumda.
   <br/>
   <br/>
   Herkes 96.5'te
   <br/>
   <br/>
   Filiz FM Muş'ta yayın hayatına başladığı günden beri tüm Muşluların ilgi odağı oldu. 96.5 frekansından yayın yapan radyoya Muşlular kilitlenmiş durumda. Muş'ta Filiz FM ile birlikte büyük bir değişim yaşanmış. Muş'ta bulunan iki radyodan birisi olan Filiz FM'in programlarının tamamı Muş'lu gençler tarafından hazırlanıyor. Muş ve çevresine yayın yapan radyo Anadolu'daki her kuruluş gibi aynı talihsizliği yaşıyor; maddi imkansızlık ve zor şartlar. Ama herşeye rağmen bir grup özverili genç radyoyu ayakta tutmaya çalışıyor, biraz memleketlerine sahip çıkma biraz da kendi yaşıtlarının şer güçlerin maşası olmaması niyetine. Müdürleri Kasım Peker'in denetiminde, yaşları 25'i geçmeyen İbrahim, Ferhat, Sedat, Bilal, Gökhan, Mehmetşah 10 kişinin yapabileceği işi büyük bir başarı ile yapıyorlar. Filiz FM sadece  gençlere mesajlar göndermekle kalmıyor. Onlar aynı zamanda Muş kültürünü de canlı ve diri tutmak tanıtımını sağlamak için de gayret gösteriyorlar. Yeni yayın dönemine başlayan radyo Muş'un önemli simalarını programlarına konuk edip Muş'un sorunlarını masaya yatırıyor. Radyo yeni yayın döneminde 20 program ile dinleyicilerinin karşısına çıkıyor. Zaman zaman yerel sanatçılara da konserler verdiren radyo, Muş'un yerel sanatçılarını tanıtmak ve yerel müziğini yaşatmak için elinden geleni yapıyor.
   <br/>
   <br/>
   Filiz FM Müdürü Kasım Peker amaçlarının halk ile devlet arasındaki kopukluğu gidermek olduğunu belirterek: "PKK olayından dolayı bir kopukluk meydana gelmişti. Bu uzlaşma için mesajlarımızı veriyoruz. Yıllardır PKK tarafından pasifize edilen halkı eski normuna getirebilirsek ne mutlu bize. Genç bir kadromuz var. Büyük sıkıntılar içinde eldeki imkanlarla bu işi yürütmek için çaba harcıyoruz. Herşeyden önce kendi memleketimize vefa borcumuzu ödemeye çalışıyoruz. Buradaki gençleri yanlışlardan dönmeleri konusunda yardımcı olmak, hoşgörü ve sevgi platformunu oluşturmak için yola çıktık. Her programımız beğeniliyor, halktan büyük destek geliyor. Keşke imkanlar el verseydi de halkımıza daha iyilerini sunabilseydik" şeklinde konuşuyor.
   <br/>
   <br/>
   Email: hsoylemez@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5824), [web.archive.org (arşiv bağlantısı)](http://web.archive.org/web/20130103120618/http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5824)
