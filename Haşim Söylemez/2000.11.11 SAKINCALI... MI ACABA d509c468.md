# SAKINCALI... MI ACABA?

*Haşim Söylemez 2000.11.11*

<div>
 <p class="spot">
  Talim ve Terbiye Kurulu'nun irticacı (!) oldukları gerekçesiyle  bazı yayınevlerine yönelik ambargosu sürüyor. Bu yayınevlerinden çıkan birçok bilimsel ve akad mik nitelikteki kitabı tavsiye etmek bile suç sayılıyor. Yakın zamanda  basılan kitapların yanısıra, 1978'de basılmış olan kitaplara 22 yıl aradan sonra sakıncalı denilmesi ise kafaları karıştırıyor
 </p>
 <p class="metin">
 </p>
 <img border="0" src="/web/20020214183604im_/http://www.aksiyon.com.tr/2000/310/resimler/Sakincali.jpg"/>
 <p class="metin">
  Talim ve Terbiye Kurulu, milli ve manevi değerleri göz önünde bulundurarak yeni çıkan kitaplara yönelik "tavsiye edilebilir" veya "tavsiye edilemez" şeklinde bir şerh düşer. Ancak son yıllarda özellikle muhafazakâr yayınevlerinden çıkan eserlerin "tavsiye edilemez" ibaresiyle karşılanması farklı yorumlara sebep oluyor. Alınan kararlar ise bazı yayınevlerini töhmet altında bırakıyor, bilimsel değeri olan eserler ise suç unsuru olarak kabul ediliyor. Talim ve Terbiye Kurulu'nun bu tavrı irticai hareketleri önlemeye yönelik faaliyetler çerçevesinde yaptığı belirtiliyor. Milli Eğitim Bakanlığı'na bağlı Talim ve Terbiye Kurulu'ndan çıkan olumsuz karlarla yayınevleri "irticacı" damgasını yerken, eserler de "sakıncalı"  hale geliyor. Kitaplara yönelik tavsiyenin kaldırılması bir yana, bu eserleri tavsiye edecek olan öğretmenlerin potansiyel suçlu olarak kabul edilmesi de sözkonusu olabilecek. "Tavsiyeye uygun değildir" şeklindeki ibare masum görünmesine rağmen, uygulamasında aşırıya gidiliyor; gerekirse suç sebebi olarak kullanılıyor. Sakıncalıdır ibaresini alan birçok eser akademik değeri haizken, bazı eserler de biyografi niteliği taşıyor. Yayınevleri bu durumu taraflı bakma olarak değerlendirirken, kitapları tavsiyeden çıkarılan yazarlar ise bu düşünceden dolayı Milli Eğitim Bakanlığı'nı sakıncalı görüyor.
 </p>
 <p class="metin">
  Cat Stevens'ın hayatı sakıncalı
 </p>
 <p class="metin">
  Talim ve Terbiye Kurulu'nun almış olduğu ve Tebliğler Dergisi'nde yayımlanan kararla tavsiyeden kaldırılan eserler arasında çok ilginç olanları var. Öğrencilere tavsiyesi sakıncalı olan eserler arasında bilimsel kitaplar bir yana Peygamber Efendimizi'in (s.a.s.) hayatını içeren kitaplar, tarihi belgeler ışığında yazılmış olan eserler bulunurken, Müslüman olduktan sonra Yusuf İslam ismini alan Cat Stevens'ın hayatını içeren kitap da sakıncalı. Peygamber Hasreti, Hz. Muhammed(s.a.v)'in Hayatı, Anglikan Kilisesine Cevap, Yusuf'un Teslim Oluşu (Cat Stevens), Türk Dini ve Tasavvuf Musikisi, Çağdaş Dünya Dinleri, Çocuk ve Dua, Belgeler Gerçekleri Konuşuyor (2,3,4) isimli kitapların dışında yüzlerce kitap sakıncalı duruma düşmüş durumda. Bu kitapları okullara götürmek, öğrencilere tavsiye etmek suç teşkil ediyor, ceza olarak da öğretmenin soruşturma geçirmesine kadar uzanıyor.
 </p>
 <p class="metin">
  Talim ve Terbiye Kurulu'nun (a) yönetmeliğinin 20. maddesinin (a) bendi hükmü gereğince tavsiyesi kaldırılıp sakıncalı duruma düşen Belgeler Gerçekleri Konuşuyor isimli seri kitapların yazarı Rotterdam İslam Üniversitesi Rektörü Prof. Dr. Ahmet Akgündüz yasağı talihsizlik olarak değerlendiriyor. Akgündüz devamla şöyle konuşuyor: "Bilimsel olarak hazırlanmış olan bu eserlerin sakıncalı olmasına bir anlam veremiyorum. Bunların tamamı belgeler ışığında yazılmış olan eserlerdir. Tavsiye almak ve sakıncadan kurtulmak için ne yapmak gerekiyor bilemiyorum. Önyargılı davranılıyor. Bunun arkasında başka sebepler var. Zaten bu eserlerin sakıncalı bulunmaması beni şaşırtır. Bilinmeyen Osmanlı isimli kitaba da aynı gözle bakılıyor. Çünkü bakanın kendisi sakıncalı. Böylesi durumlar Türkiye için bir ayıptan öteye gitmiyor. "
 </p>
 <p class="metin">
  Yayınevleri rahatsız
 </p>
 <p class="metin">
  Özellikle muhafazakâr görüşe sahip olan yayınevlerinin bastırmış olduğu kitapların tavsiyesini kaldıran Talim ve Tarbiye Kurulu'na yayınevi sahiplerinin tepkisi büyük. Birçok yayınevi sahibi, durumun kendilerine zarar getirmediğini ancak töhmet altında kaldıklarını belirtiyor. Yıllardır yayın hayatlarını sürdüren köklü  yayınevlerine böylesine önyargılı olarak davranılması kamuoyunun da tepkisini alıyor. Başta Nil Yayınları olmak üzere, Beyan, Melda, Erdem, İnsan, Marifet, Cihan, Furkan, Akın, Osmanlı ve Diyanet İşleri Başkanlığı gibi birçok yayınevinin bastırmış olduğu kitaplar sakıncalı eserler arasında bulunuyor.
 </p>
 <p class="metin">
  Nil Yayınları Müdürü Bülent Kaynaroğlu yayınevlerine şartlı bakıldığını belirterek şunları söylüyor: "Eserler yanlış yorumlanıyor, şartlı bakılıyor. Bizim kitapların hiçbiri sakıncalı durumda değildir, tavsiyesini kaldıracak nitelik yoktur. Tavsiye Milli Eğitim Bakanlığı'nın kararı ama, sakıncalı duruma düşürülmesi doğru değil. Bize göre sakancalı olmaması lazım. Zaten sakıncalı olan ve bizim sakıncalı gördüğümüz hiçbir kitabı basmıyoruz. Ortada bir çarpıtma var, hadiselere şartlı bakılıyor. Zeminin stratejisine göre hareket ediliyor."
 </p>
 <p class="metin">
  Beyan Yayınları Müdürü Ali Kemal Temizer ise, Talim ve Terbiye Kurulu'nun bu kararlarının kendilerini pek bağlamadığını, yapılan değerlendirmeyi ise ilkellik olarak yorumladığını söylüyor. Temizer; "Talim Terbiye Kurulu'nun almış olduğu bu kararlar ilkel, basit ve tavırlı olarak alınmış kararlardan öteye gitmiyor. Ama tavsiye etmiş etmemiş benim umurumda değil. Bizi rahatsız eden, kitapların incelenmeden tek kalemde çizilmesi. Bizim yayınlarımız arasından çıkmış olan Yusuf'un Teslim Oluşu isimli Cat Stevens'ın hayatını anlatan kitabın sakıncalı görülmesine anlam veremiyorum. Kitapta Stevens'ın şarkı sözleri, nasıl Müslüman olduğu, hayatı anlatılıyor. Gençlere yönelik olarak hazırlanmış olan bu eserin sakıncalı görülmesine akıl erdirmek çok zor. Batıdan birisinin Müslüman oluşu neden insanları rahatsız eder bilemiyorum. Burada siyasi bir yön var, propaganda yapılıyor" şeklinde konuşuyor.
 </p>
 <p class="metin">
  Talim ve Terbiye Kurulu'nun sakıncalı gördüğü eserlerin büyük çoğunluğunun eski tarihli olması ise dikkat çekiyor. Basım tarihi 1978 yılına kadar uzanan eserleri tekrar gündeme getirip tavsiyesinin kaldırılması ise yayınevleri sahipleri tarafından anlamsız bulunuyor. Beyan Yayınları Müdürü Ali Kemal Temizer, yeni basılan kitapların yanısıra geçmiş tarihlerde basılan kitapların da tavsiyeden  çıkarılmasına bir anlam veremediğini belirterek "Komple bir af mı diliyorlar bilemiyorum. Ama çok anlamsız geliyor. Birçok kitabı şu anda piyasada bulmak bile mümkün değil. Ama İslâm kelimesinin geçtiği her türlü eseri yok etme hareketi başlamış gibi gözüküyor" şeklinde kunuşuyor.
 </p>
 <p class="metin">
  Milli Eğitim Bakanlığı'na bağlı Talim ve Terbiye Kurulu'nun anlamlı anlamsız bir düşünce ile birçok esere yönelik tavsiye kararını kaldırıp onları sakıncalı duruma düşürmesi belirsizliğini korurken, töhmet altında kalan yayınevleri ve bu yayınevlerinden çıkan kitapların yok sayılması ise eğitimdeki bir ilkellik olarak devam ediyor. Sakıncalı duruma düşen bilimsel ve akademik kitaplara yönelik bu kararlar ise, insanı ister istemiz bir düşünceye itiyor. Ve kendi kendimizi, 'Sakıncalı mı acaba?' sorusunu sormaktan alamıyoruz. –
 </p>
 <br/>
 <center>
  <a class="anaorta" href="http://web.archive.org/web/20020214183604/mailto:hsoylemez@hotmail.com">
   hsoylemez@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/310/haberler/1.htm), [web.archive.org (arşiv bağlantısı)](http://web.archive.org/web/20020214183604/http://www.aksiyon.com.tr:80/2000/310/haberler/1.htm)
