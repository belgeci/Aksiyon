# Aşiretlerden PKK’ya başlık parası

*Haşim Söylemez 2006.06.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      PKK’ya katılan gençlerini kurtarmak için çaba harcayan aşiretlerden biri Van'da üç genç için terör örgütüne 7,5 milyon YTL ödedi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016024334im_/http://www.aksiyon.com.tr/resim/603/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Terör örgütü PKK'ya yönelik askerî operasyon bütün hızıyla devam ediyor. Özellikle Tunceli, Van, Mardin, Hakkâri kırsalında güvenlik güçleriyle teröristler arasında yaşanan sıcak çatışmalarda terör örgütüne büyük darbeler vuruluyor. Sınırdaki askerî yığınaktan dolayı İran ve Irak tarafına geçemeyen militanlar sıkışmış durumda. Operasyonlar sonucunda yıllardır kullanılan mağaralarını terk eden teröristler mühimmat anlamında büyük kayıplara uğruyor. Son olarak Mardin'in Ömerli kırsalında devam eden çatışmalarda bir terörist öldürüldü. Birçok militan ise yaralı olarak kaçmayı başardı.
   <br>
    <br>
     Askerî operasyonlar devam ederken, bölge halkı çocuklarını terör örgütünün elinden kurtarmak için büyük çaba sarf ediyor. Çocuklarının peşine düşen Van, Hakkâri, Mardin'deki birçok aşiret, daha önce örgüte katılmış gençleri dağdan indirmek için servetlerini ortaya koyuyorlar. PKK'nın bölgedeki temsilcileriyle görüşen aşiret liderleri gençlerin geri almak istediklerini ilettikleri; ancak örgütün ilk başta buna karşı çıktığı, daha sonra para karşılığında anlaşmaya varılarak birçok gencin ailelerine gönderildiği belirtiliyor. Van bölgesinde etkili olan bir aşiret 15 gün önce üç gencini dağdan indirmek için terör örgütüne 7,5 milyon Yeni Türk Lirası ödedi. Gençlerini PKK'dan kurtaran aşiretler, eski teröristleri can güvenliği için batı illerine gönderiyor. Bu gençler daha çok güvenlik güçlerince dağda olduğu bilinmeyen, dolaysıyla sabıkası olmayanlardan oluşuyor. Bir iddiaya göre bölgedeki emniyet birimleri de bu olayların yaygınlaşması için geri dönenlere müdahale etmedikleri ileri sürülüyor.
     <br/>
     <br/>
     PKK'ya karşı mücadelede önemli rol oynayan Van'daki Ertuş (Ertoşi) aşireti lideri İskender Ertuş, bölgenin huzuru için bu tür gelişmelerin sevindirici olduğu görüşünde. Ertuş'a göre, desteksiz kalacak PKK'nın barınması bölgede güç olur: "Yıllardır bölgede çok sıkıntılar yaşandı. Kendi bölgelerinde etkili olan aşiretlerin gücü ve desteği çok önemliydi. Çünkü kabul anlamına geliyordu. Ancak bu artık yok oluyor."
     <br/>
     <br/>
     AŞİRETLER ÖRGÜT İÇİN NE DEMEK?
     <br/>
     <br/>
     Terör örgütü için aşiretler çok önemli. Onların desteğini alması bölgede varlığını sürdürmesi bakımından hayati önem taşıyor. Tersi durumda ise barınmasını imkânsız hale getiriyor. Son aylarda başlayan kopuşlar örgütü iyiden iyiye zor durumda bıraktı. PKK'nın, Doğu ve Güneydoğu'da her bir aşiretin 30 ila 40 bin kişiden oluşmasından dolayı karşı koyması mümkün görünmüyor. Bir aşireti karşısına alması durumunda akraba aşiretlerle bir birlikteliğe girildiği takdirde durum örgüt için hiç de iç açıcı olmuyor. Bu yüzden çocuklarını isteyen aşiretler karşısında PKK'nın direnmesi mümkün değil; çaresiz aşiretin buyurduğunu kabullenmek zorunda kalıyor. Ancak PKK, aşiretlerin durumuna göre sağ teslim edeceği gençler başına 2 ila 2,5 milyon YTL arasında değişen fiyata para istiyor. Aşiretlerin de itibarlarını düşünüp bundan bir an önce kurtulmak için istenilen miktardaki paraları ödedikleri belirtiliyor.
     <br/>
     <br/>
     Doğu ve Güneydoğu Anadolu'da belirgin ve büyük çapta 80 aşiret bulunuyor. Ancak bu aşiretler kendi içinde bazen 15 bazen 20 parçaya ayrılmış olabiliyor. Bölünmüş haliyle bölgede bin kadar aşiretin varlığından söz etmek mümkün. 1987 yılında devlet tarafından ‘gizli’ ibaresiyle hazırlanan raporda aşiretlerin oranı bin rakamı ile ifade edilirken, en çok Şanlıurfa, Diyarbakır, Van ve Hakkâri civarında toplandıkları belirtiliyordu. Aynı durum halen geçerli. Ayrıca aşiretler kendi içinde bölündüğü için bazen aynı isimdeki iki farklı grubun görüşü değişik olabiliyor. Kimi aşiret mensubu terör örgütünü desteklerken kimi karşı bir duruş sergiliyor. Zaten PKK'ya karşı olan aşiretlerin büyük bir bölümü koruculuk müessesinin içinde yer alıyor. Ertuş ve Alan aşireti bunlardan sadece bir kaçı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24654), [web.archive.org (arşiv bağlantısı)](http://web.archive.org/web/20061016024334/http://www.aksiyon.com.tr:80/detay.php?id=24654)
