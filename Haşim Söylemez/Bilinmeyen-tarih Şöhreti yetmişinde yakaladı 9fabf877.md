# Şöhreti yetmişinde yakaladı

*Haşim Söylemez Bilinmeyen-tarih*

<div>
 <p>
  <font>
   14 yaşında harman savurma makinesi icat etti. Bütün köylerde adı ezberlendi. Elektro-manyetik kilidine Koç ailesi talip olduysa da işler istediği gibi gitmedi; dijital kilit çıktı. Derken ömrü tükendi ama yaşı 72"yi bulduğunda ilk romanını piyasaya sürmeyi başardı. Yaşına rağmen işi bitmemiş yazar şimdi üçüncü romanının basımı için gün sayıyor.
   <br/>
   <br/>
   Komşu çocukları Nazlı ve Cabbar"ın yüreklerinde filizlenen sevgi, büyüdüklerinde yörenin olmazsa olmaz törelerine takılınca, iki gencin hayatı cehenneme döner. Cabbar askerde iken ailesi Nazlı'yı başkasıyla sözlemiştir ve sözlü bir kıza talip olmak töreye sığmaz...
   <br>
    <br>
     İbrahim Bilginoğlu"na ait, Gendaş yayınları arasında çıkan "Ceneviz Deresi" isimli roman bu aşk kurgusu üzerine sürüp gidiyor. Tabii, romana isim kaynağı olan Artvin Şavşat"taki Ceneviz Deresi"nin de bir nevi öyküsü okuyucuya aktarılıyor. Yazar, şelaleye ve deredeki doğal güzelliklere turizmcilerin dikkatini çekiyor. Bilginoğlu"nun romanının hikayesi kısaca böyle; ama onun renkli kişiliği ve yaşam öyküsü, üç yıl boyunca özene bezene yazdığı romanından daha çok dikkat çekiyor.
     <br>
      <br>
       İbrahim Bilginoğlu 1932"de, romanına konu ettiği Şavşat"ta, Ceneviz Deresi"nin olduğu yerde doğar. Ancak ailesi kısa süre sonra Adapazarı"nın Mesudiye köyüne taşınır. Çocukluğu boyunca hiç boş durmayan küçük İbrahim, harman makinesi tamiri yapan bir ustanın yanına zaman zaman takılırdı. Zaten başına ne geldiyse harman makinesine olan merakından dolayı geldi. Daha küçük bir çocukken, bir gün Rüstem Emmi dediği akrabası bir başka kişiyle birlikte İbrahim"in karşısına dikilir; "İstediğiniz harman makinesini yapacak usta budur" der. Bilginoğlu kadar müşteri de şaşkındır. Çünkü karşısında henüz 14"üne girmemiş, yüzü sivilceli bir çocuk durmaktadır. Kısa süreli bu şaşkınlığı Rustem Emmi bozar; "Onun küçük olduğuna bakmayın, yaptırmayı düşündüğünüz harman makinesini bu yörede sadece bu usta yapar." Adam küçük İbrahim"i alıp evine götürür çaresiz. Kelli felli bir usta beklerken karşılarında İbrahim"i görünce evdekiler de hayretlerini gizleyemez. Ama küçük İbrahim hayret ve şaşkınlıklar arasında makineyi yapmaya koyulur. İstenilen makine, demir aksamı dışarıdan alınıp ahşap kısmı ise küçük usta tarafından yapılarak 2 ay içinde tamamlanır. Küçük İbrahim"in namı bu olaydan sonra bütün bölgeye yayılır. "Bir çocuğun yaptığı makine" diye köylerden insanlar görmek için gelir. Bilginoğlu bu olaydan sonra harman savurma makinesi ustası olarak adlandırıldığını söylüyor. Küçük İbrahim"in yaptığı bu makine hâlâ köylerde kullanılıyor.
       <br>
        <br>
         Koç ailesi kilide talip oldu
         <br/>
         <br/>
         İbrahim Bilginoğlu,18 yaşında İstanbul"a gelip bir süre mobilyacıda çalıştıktan sonra bir arkadaşı ile birlikte kurduğu atölyeyi işletmeye başlar. Derken askere gitme vakti gelir ve 1961 senesinde kendisini Aşkale 41. Piyade Taburu"nda bulur. Askerde sürekli kitap okuyan Bilginoğlu"nun askerlik görevini bitirdiği sırada kitapları ancak taburun cipiyle tren istasyonuna taşınabilmiştir. Asker dönüşü bir süre devlet işlerinde müteahhitlik yapar. Bu sırada trafik kazası geçiren Bilginoğlu"nun işleri bozulur. Ortağı ile ihtilafa düşer ve dava mahkemeye taşınır. Parası olmadığı için avukat tutamayan Bilginoğlu kendi savunmasını kendisi yapar. Öyle ki, iki ticari mahkemeyi kazanır ve duruşmalardaki başarılarından dolayı mahkeme heyeti tarafından tebrik edilir. Bu olayı da atlatan Bilginoğlu, 1970 yılında kardeşleriyle birlikte açmış olduğu mobilya atölyesinde çalışmaya başlar. Bu sırada da buluşlar yapmaya devam eder. Acar mucit boş vakitlerinde elektro-manyetik karışımı şifreli bir kilit icat eder. İcadı, sanayi bakanlığından berat alır. Dönemine göre önemli bir buluş olan bu kilit gazetelere haber olunca zengin işadamlarından Vehbi Koç"un ilgisini çeker. Koç grubu kilit için devreye girer ancak kısa süre sonra çıkan dijital kilitler bu özgün buluşun Koç ailesi tarafından piyasaya sürülme fikrini ortadan kaldırır.
         <br/>
         <br/>
         Atölyede çalışmaya devam eden Bilginoğlu, komşusu Yunus Demir"in Nijerya"dan 15 bin kapı istediklerini ve bunu kısa sürede nasıl üreteceklerini kendisine danışmasıyla yeni bir icat için kafa yormaya başlar. Kapı yapımında önemli olan presleme işlemi için Bilginoğlu on katlı bir presleme makinesi yapmayı tasarlar ve makineyi 12 ayda tamamlar. Plakaların ısıtılması için elektrik yerine buhardan yararlanan yeni presleme makinesi sayesinde enerji tasarrufu sağlanıyordu. Komşuları en gelişmiş tekniklere sahip makinelerle aynı sürede bir kapı yaparken Bilginoğlu"nun icadı sayesinde kendileri 15 kapı üretebiliyordu. Zaten atölyeleri de bu makine sayesinde kısa sürede genişleyip bir şirkete dönüşür. 34 büyük makinesi ve dört bin metrekare kapalı alanı, iki bin metrekare açık alanı olan Bilginoğlu Ağaç Sanayi ve Tic. Ltd. Şirketi artık piyasada söz sahibidir. Bu kadar uğraşın arasında Bilginoğlu, ekonomi ve ticaret gazetesi Çağdaş"ta köşe yazarlığı da yapmaktadır. Daha sonra bu gazeteyi satın alır. Gazetenin imtiyaz hakkı halen üzerinde bulunuyor.
         <br/>
         <br/>
         Çok kitap okuyan ve 1970 yılında yazı yazmaya başlayan Bilginoğlu"nun hayatı makine ve kelimeler arasında geçmiş. Günlük bir gazetede seri hikayeler yazan 72 yaşındaki yazar şimdi üçüncü kitabının basımı için gün sayıyor. Ona göre kelimeler ve aletler kendisini her zaman takip etmiş; "Ben makinelerle uğraşıyordum. Kimin başı sıkışsa hemen bana geliyordu. Çocukluğumdan beri bu böyledir. En karmaşık makineyi bir defa görsem aynısını yaparım. Okumayı çok sevdiğim için de sürekli kitaplar alıp okudum. Şimdi fırsat bulduğum için yazıyorum. Yaşıma göre geç yazmaya başladım ama insanlar beğenirse ve ömrüm yeterse daha uzun yıllar yazacağım."
         <br/>
         <br/>
         Kitaplarına ve yazılarına kendi hayatından kesitleri sıkıştıran Bilginoğlu"nun en büyük özelliği konuyu birinci tanığıymış gibi aktarıyor olması. Bu da yazarın okuyucu üzerindeki etkisini artırıyor. "Ceneviz Deresi"nde Cabbar olup karşımıza çıkıyor gibi. Ama kendisi bu romanda sadece Ceneviz Deresi"nin gerçek olduğunu söylüyor. Bilginoğlu"na göre dünyada bu derenin bir benzeri yok; "Dereye akan bir şelale var. Bu en dik akan şelaledir. Turizmciler ve doğa severler burayı mutlaka görmeliler. Benim amacım biraz da Şavşat"ın doğal güzelliklerini insanların seyrine sunup dikkatleri buraya çekmekti."
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 778 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11457), [web.archive.org (arşiv bağlantısı)](http://web.archive.org/web/20050221154437/http://www.aksiyon.com.tr:80/yazdir.php?id=11457)
