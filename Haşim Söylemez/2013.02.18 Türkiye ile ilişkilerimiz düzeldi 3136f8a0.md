# Türkiye ile ilişkilerimiz düzeldi

*Haşim Söylemez 2013.02.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Irak Cumhurbaşkanı Celal Talabani’nin ani rahatsızlığından sonra oluşan durumu KYB Genel Sekreter Yardımcısı Berham Ahmet Salih ile konuştuk. Salih, Irak’ın muhtemel cumhurbaşkanları arasında sayılıyor.
  </font>
 </div>
 <div id="newsText">
  <font class="detail-text">
   <p>
    Irak Cumhurbaşkanı Celal Talabani’nin kritik dönemdeki ani rahatsızlığı ülkeyi iyice karıştırmışa benziyor. Irak’ta sorunlar giderek büyürken, Kürtler Bağdat’taki cumhurbaşkanlığı tahtını bırakmak istemiyor. Talabani’nin görev süresi için öngörülen 6 ayın bitmesine az bir süre kaldı. Şu anda cumhurbaşkanlığı hakkı Kürtlerde ve Kürdistan Yurtseverler Birliği’nin (KYB) elinde. Ama merak edilen soru şu: Mam Celal (Talabani) gelemezse onun yerine kim cumhurbaşkanı olur? Birçok Kürt siyasetçiye göre bu isim Berham Ahmet Salih. Erbil’de görüştüğümüz Salih, bu konuda fazla konuşmak istemiyor; ancak gerektiğinde göreve hazır olduğunu söylemekten çekinmiyor.
   </p>
   <p>
    KYB Genel Sekreter Yardımcısı Salih, siyasi tecrübesiyle öne çıkan bir isim. 53 yaşında, Süleymaniyeli. Daha önce Irak Kürdistan Bölgesel Yönetimi Başbakanlığı ve Irak Federal Cumhuriyeti Başbakan Yardımcılığı görevlerinde bulundu. Salih’e göre Irak’ta ciddi sıkıntılar var ve bağımsız Kürdistan’ın ilanı sebep değil, sonuç olur.
   </p>
   <p>
    <strong>
     -Liberal bir duruş sergiliyorsunuz, kendinizi tam olarak nereye koyuyorsunuz?
    </strong>
   </p>
   <p>
    Ben Kürdistan’da var olan siyasetin bir parçasıyım. Sosyal demokratım. KYB sosyal demokrat bir partidir. İçeride değişik fikirler var. Demokrasiye, özgürlüklere inanıyorum. Aynı zamanda buna iktidarların, yöneticilerin, hükümetlerin de inanmasını ve gereğini yapmasını isteyenlerdenim.
   </p>
   <p>
    <strong>
     -Hükümet başkanlığınız döneminde bu konuda çalışmalarınız oldu mu?
    </strong>
   </p>
   <p>
    Toplumun okuması, bilinçlenmesi, vatandaşların bütün sosyal haklardan yararlanması için çalıştım, çalışıyorum. Kadın erkek fark etmez, toplum birlikte kalkınır. Kadının cahil kalması kötü bir şeydir. Onların özgürleşmesine, sosyalleşmesine fırsat tanımak lazım. Hükmet başkanı olduğum zaman bu toplumsal programların bazılarını uyguladım. Önemli bir aşama kaydettik.
   </p>
   <p>
    <strong>
     -Kürt Bölgesi değişim ve gelişmelere yeterince ayak uydurabiliyor mu?
    </strong>
   </p>
   <p>
    Dünya değişen bir şey, buna ayak uydurmak gerek. Bunun için ileriyi düşünmek zorundasınız. Biz artık acemi değiliz. Kürdistan her geçen gün aktif dünya siyasetinin içine giriyor. Biz de kendimizi bu siyasetin içinde nasıl muhafaza eder, daha iyi bir konuma getiririz diye tartışıp çözümler üretiyoruz. Kürdistan artık Ortadoğu coğrafyasında çok önemli bir role sahip. Bunun farkındayız ve adımlarımızı ona göre atıyoruz.
   </p>
   <p>
    <strong>
     -Talabani’nin sağlık durumu düzelmezse Irak Cumhurbaşkanlığı için adınız geçiyor
    </strong>
   </p>
   <p>
    Mam Celal benim büyüğüm, liderim. Ona sonsuz saygımız var. Onun yerini kimse dolduramaz. Bir an önce iyileşip aramıza dönmesini bekliyoruz. Durumunda önemli gelişmeler var. Biz onun arkasından iş çevirmeyiz. Bu ahlaki değil. Sizden ricam bu konuyu kapatalım.
   </p>
   <p>
    <strong>
     -Herkes konuştuğu için bu soruyu sormak zorundayım, Irak Cumhurbaşkanı olma durumunuz var mı?
    </strong>
   </p>
   <p>
    Birinci önceliğimiz Mam Celal’in iyileşip aramıza dönmesi. Aksi durumda Irak Cumhurbaşkanlığı Kürtlerin hakkı ve KYB’nindir. O zaman oturup konuşuruz ve arkadaşlar karar verir, bir aday çıkar. Bu ben de olabilirim başkası da olabilir.
   </p>
   <p>
    <strong>
     -Cumhurbaşkanı olmaya hazır mısınız?
    </strong>
   </p>
   <p>
    Söylediğim gibi zamanı geldiğinde karar verilir. Evet, ben Irak Cumhurbaşkanı olabilirim. Ama bu Kürtlerin temsiliyet hakkı adına olur. Şahıslar değil, kurumlar ve davamız önemlidir.
   </p>
   <p>
    <strong>
     -Irak’taki gerginlik devam eder mi?
    </strong>
   </p>
   <p>
    Saddam’ın devrilmesinin üzerinden 10 yıl geçti. Her şey artık çok açık ortaya çıktı. Var olan iktidar ve uyguladığı sistem çok tehlikeli. Bu sorun Şii, Sünni veya Kürt problemi değildir. Bütün Iraklıların problemidir. Ama bu bazen Sünni-Kürt ya da Sünni-Şii problemi diye yansıtılıyor. Irak’ın bir anayasası var,  bir uzlaşma sonucunda hazırlandı. Bu anlayışların yeniden tespit edilip gözden geçirilmesi gerek. Irak’ı sadece bir grup yönetemez, Irak bütün Iraklılarındır.
   </p>
   <p>
    <strong>
     -Anayasa var ama Nuri El Maliki’nin tavrı da ortada.
    </strong>
   </p>
   <p>
    Bu tüm Irak’ın problemi. Bağdat’ın bunu çözmesi lazım. Şu an diyaloğumuz var. Bunun amacı hükümetin durumu düzeltmesidir. Biz taleplerimizi Şiilere verdik, onların cevaplarını bekliyoruz. Bir çözüm arayışımız var. Sistani’nin bu konudaki tutumu iyi.
   </p>
   <p>
    <strong>
     -Ama şimdi mevzilerde Irak ordusu ve Peşmerge karşı karşıya.
    </strong>
   </p>
   <p>
    Kerkük’ün durumu çok kötü. Biz Irak hükümetini uyardık, bu tutumundan vazgeçsin diye. Ancak sorun aşılamayınca biz de asayiş için tedbirler aldık. Önce var olan anlaşmaya aykırı davranıyorlar. Bağdat yönetimi orduyu kendi çıkarları için kullanamaz. O ordu bütün Iraklılarındır.
   </p>
   <p>
    <strong>
     -Irak hükümetinde Kürtlerin cumhurbaşkanlığı, Meclis başkanlığı gibi hakları devam ediyor mu?
    </strong>
   </p>
   <p>
    Şu ana kadar devam ediyor. Bağdat’ta ciddi çalışmalarımız var. Kürtler Irak problemini çözmek istiyor. Bunların anayasaya göre çözülmesi gerekir. Maliki’nin kalıp kalmayacağı Irak Meclisi’nin kararıdır. Siyasi tecrübeme dayanarak bu soruya tam olarak şöyle cevap verebilirim, durum düzelmezse Maliki gider. Bunun için ciddi taleplerimiz var. Bu durum devam ederse Irak ve bölge için büyük tehlike var demektir. Evet devam eden sıkıntılar ve zahmetli bir süreç var. Şii ve Sünni din adamları ve akil adamları ile görüştük, yardım istedik. Irak için elimizden geleni yapıyoruz.
   </p>
   <p>
    <strong>
     -Bağımsız Kürdistan talebi Bağdat sorunu ile ilgili mi?
    </strong>
   </p>
   <p>
    Kürdistan halkının belirlenmiş bir hakkı var. Kararı verdik, biz Irak demokratik yapısının bir parçasıyız. Federal bir liberal devlet olmasını istiyoruz. Kürtler bu projenin öncüsüdür. Irak’ın parçalanmasının bir tarafı olmayız. Kendi kaderimizi tayin hakkımız var. Ama biz şimdi bekliyoruz. Irak Anayasası’nın uygulanmaması durumunda olur. Bu sebep değil, sonuç olur. Bunun adı da ‘Bağımsız Kürdistan’ olur.
   </p>
   <p>
    <strong>
     -Bağımsız Kürdistan olur mu?
    </strong>
   </p>
   <p>
    Bunu inkâr edemem. Keşke sınırların hiçbir önemi kalmasa. Kürdistan’ın çıkarlarını da düşünmek zorundayız. Türklerle, Farisilerle görüşmeler yapıyoruz. Kürtleri Ortadoğu’da problem olarak görülüyorlardı. Şimdi ise Kürtler problemlerin çözülmesine öncülük ediyor. Komşularımıza ellerimizi uzatıyoruz. Ekonomik, siyasi, ticari bağlantılarımız var. Hepimiz insanız, çocuklarımıza iyi bir gelecek bırakmak zorundayız. Demokrasi içinde yaşayan bir toplum istiyoruz. Kürt olduğumdan dolayı gurur duyuyorum. Arap, Türk, İranlı da kendi milliyetinden gurur duymalıdır. Geniş düşünmek lazım. Problemlerin çözümünde en önemli faktör biziz ama bazen bazı şeyler elinizde olmayabiliyor.
   </p>
   <p>
    <strong>
     -Türkiye ile ilişkilerinizi nasıl görüyorsunuz?
    </strong>
   </p>
   <p>
    Türkiye ile bir dönem sıkıntılarımız vardı. Ama şimdi iyi ilişkilerimiz var. Başbakan Erdoğan ve Cumhurbaşkanı Gül ile görüşmelerimizde bir sürece girdik. Kürtler Türkiye için baş ağrısı olarak algılanıyordu ama şimdi dostane bir ilişki var. İran ile de ilişkilerimiz var. Ama en ağır ve en önemli ilişkilerimiz Türkiye iledir. Bu, bölge ilişlerini düzletmek için önemlidir. Kürtlerin haklarını vermek tehlikeli değil. Türkiye’nin bunu bilmesi gerek. Barış ve huzur şart. Biz yardımcı oluruz. 20. yüzyıl Kürtler için kötü bir asır oldu; ancak 21. yüzyıl Kürtlerin yüzyılı olma yolunda. Bölgemizde emniyet ve asayiş için Kürtler çok önemlidir.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34892-turkiye-ile-iliskilerimiz-duzeldi.html), [web.archive.org (arşiv bağlantısı)](http://web.archive.org/web/20130914080512/http://www.aksiyon.com.tr:80/aksiyon/haber-34892-turkiye-ile-iliskilerimiz-duzeldi.html)
