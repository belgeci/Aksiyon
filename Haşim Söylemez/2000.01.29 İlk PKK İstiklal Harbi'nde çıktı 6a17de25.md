# İlk PKK, İstiklal Harbi'nde çıktı

*Haşim Söylemez 2000.01.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Osmanlı tebaası olarak yaşadıkları sürede Osmanlı Devleti'ne en sadık milletlerden biri olarak karşımıza çıkıyor Kürtler. Dış güçlerin oyununa gelene kadar Osmanlıya önemli hizmetlerde bulundular.
  </font>
 </div>
 <div id="newsText">
  <font class="detail-text">
   Özellikle Sultan 2. Abdülhamit döneminde Doğu'daki Ermenilere karşı mücadele ettiler; Hamidiye Alayları da bu amaç için kullanılmıştı. Sultan Abdülhamit daha da ileri giderek Kürt idareci yetiştirmek için Zadegan okullarını kurdu, onları yönetime almaya çalıştı. Amaç; Kürtlerin milliyetçilik fikirlerinden etkilenmemelerini sağlamaktı.
   <br/>
   <br/>
   Oysa 18. yüzyıldan itibaren özellikle Ortadoğu'da Kürtler kendilerine has bir yapılanma isteğini gündeme getirmeye başlamışlardı. Bu da beraberinde birtakım sorunları getirdi. Misakı Milli sınırları içerisinde gerçekleşen ve Kürt ayaklanmaları olarak tabir edebileceğimiz isyanlar ise 1920'li yıllarda vuku buldu. Yaklaşık 18 yıl boyunca, Koçgiri, Nasturi, Dersim, Şeyh Sait, Ağrı ve Sason ayaklanmaları birbirini takip etti. Ayaklanmalarda ortak bir nokta vardı; dış tahrikli ve destekli olmaları. Buna en güzel örnek de Noel. Kürtlerin Lawrence'i olarak sıfatlandırılan ve Nutuk'ta ismi geçen İngiliz Noel kışkırtıcıların başında geliyordu.
   <br/>
   <br/>
   Olayların seyrine bakıldığında Kürt merkezli bütün isyanların Doğu ve Güneydoğu Anadolu Bölgesinde ortaya çıktığı zannedilse bile durum hiç de öyle değil. Araştırmalarımız sonucu 78 yıl önce Çukurova'da oluşturulmak istenilen Kürt odaklı bir yapılanmayla karşılaştık. Peki Kürtlerin Çukurova ile ne gibi bir bağlantısı vardı?
   <br/>
   <br/>
   Tarihte Çukurova'da yerleşik bir Kürt grubunu görmek mümkün değil. Şuanda burada yaşayan Kürtlerin yakın tarihte göç yolu ile geldikleri bir gerçek. Kürtlerin Çukurova'da olmadığı dönemlerde Fransızlar Ermenilerin de yardımını alarak başlattıkları bölücülük faaliyetleri doğrultusunda bölgede Kürt varlığını oluşturmaya çalıştılar. Amaç bu bölgede de Kürt hareketlerini başlatmak. Bunun için akla hayale gelmedik yollara başvurdular. Sözde Kürt beylerinin ve ağalarının resimlerinin bulunduğu binlerce kartpostalı Çukurova'nın değişik yerlerine göndererek bölücülük faaliyetlerine başladılar. Fransızların amacı Kürtleri silahlandırıp, bir isyan çıkarmalarını sağlama ve bölgede kendi kontrollerinde bir Kürt hakimiyeti kurma çabasıydı. Bunun için ilk önce zemin oluşturmak gerekiyordu. Hedefin gerçekleşmesi için en iyi yol ise, "Kürt ağaları kartpostalı" olarak seçilmişti.
   <br/>
   <br/>
   Katliama cevaz
   <br/>
   <br/>
   Kurulacak olan Kürt yapılanması bölgede Fransızlara hizmet edecek, karşısında olanları gerekirse katledebilecekti. Fransızlar, Kürtlerin burada faaliyette bulunmaları için silah yardımında  ve maddi yardımda bulunacaklardı. Burada meydana getirilecek olan Kürt ayaklanması daha önce Doğu ve Güneydoğu Anadolu'da meydana gelen Kürt isyanlarından çok farklı olacaktı. Önceki Kürt isyanları devlete karşı bir başkaldırı idi ve hedef sadece devletti, sivil halka yönelik herhangi bir eylem yoktu. Oysa Çukurova'da karşılarına çıkan kim olursa olsun katledilecekti. Günümüzün kanlı terör örgütü PKK'nın temelini oluşturacak nitelikteki bu proje istenildiği gibi olmadı. Ancak Çukurova'da Kürt ideolojisi iyiden iyiye kendisini hissettirmeye başladı ve hâlâ da devam ediyor. PKK'nın Bahçe ve Adana'da eylem yapmasının temelinde bu zemin çalışmasının yattığı belirtiliyor.
   <br/>
   <br/>
   "Kürt ağaları kartpostalı"
   <br/>
   <br/>
   1922 yılında Osmaniye Postanesinden atılan Kürt ağaları kartpostalları bütün Çukurova'ya yayıldı. Fransızların Çukurova'da oluşturmak istedikleri yapılanma için zemin hazırlama niteliğinde olan kartpostallar Çukurova'da elden ele dolaşmaya başlamıştı. Amaç burada Kürtlerin köklerinin varolduğunu ispatlamaktı.
   <br/>
   <br/>
   Kartpostallarda Osmaniye'nin Kürt ağalarından sözediliyor. Adana'nın Ermeni asıllı fotoğrafçısı Gaston Mizrahi tarafından çekildiği belirtilen fotoğrafta, sarıklı, pala bıyıklı sözde Kürt ağaları yeralıyor. Fotoğrafın altında Fransızca "Adana(Kilikya) Osmaniye'nin Kürt ağaları" şeklinde bir ibare bulunuyor. Fotoğraftaki ağalar, Sabri Bey, Süleyman Ağa ve Hürşit Ağa olarak tanıtılıyor.
   <br/>
   <br/>
   Kartpostalları Posta Telgraf Başmüdürlüğünden gönderen ise Fanizadelerden Katip Ali İlmi Efendi. Ermeni asıllı olan Ali İlmi Efendi, Adana'da İtidal gazetesini çıkararak bölücülük yapmış ve Mustafa Kemal'in Nutuk'unda hainler arasında ismi geçmiş bir kişi.
   <br/>
   <br/>
   Ele geçirdiğimiz ve örnek niteliğindeki kartpostalın üzerinde gönderilen kişi olarak da şu ibare bulunuyor; "Osmaniye Tahrirat Müdürü Sabık Beyefendi biraderime". Ve notta devamla şöyle deniliyor; "Aşiretleri takdim ederim. Adana'ya bir vakit daha gelirseniz resim üstündeki emaneti münasip bir fiyatla okumak mümkün değil midir?"
   <br/>
   <br/>
   Kartpostalın gönderildiği tarihte Osmaniye'de birbirlerini tanıyan aileler yaşıyordu. Bu aileler ise Kürt değildi, Türkmen aşiretleri olan, Ulaşlılar ve Tecirler'den oluşuyordu. O dönemde, 35 konak ve 400 de huğ tipi evden oluşan Osmaniye, Cebelibereket Sancağının merkezi ve küçük bir yerleşim birimi idi.
   <br/>
   <br/>
   Osmaniye'nin Sesi Gazetesi yazarı ve Araştırmacı İsmet İpek kartpostaldaki şahısların Osmaniyeli olmadığını, olayın tamamen propaganda amaçlı düzenlediğini belirterek şöyle konuşuyor: "Söz edilen kartpostaldan Çukurova'da binlerce adet dağıtıldığını biliyoruz. Bu PKK ihanetinin ilk teşebbüsüdür. Bu kartpostaldakiler kesinlikle Osmaniyeli değil. Zaten o dönemde buralarda Kürtlerin olması imkansız, hele hele Kürt ağa ve beylerinin olması hayal. Ancak Fransızların bu hain emelleri bugün sonuç vermiş ve Osmaniye'nin başına PKK belası sarılmış. Bu olay haince bir planın eseridir. Tarih bu hataları düzeltme zorluğunu çekiyor."
   <br/>
   <br/>
   Email: hsoylemez@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0A00C636C7E67CDE008FB41447C93CAF?newsId=5787), [web.archive.org (arşiv bağlantısı)](http://web.archive.org/web/20121225041234/http://www.aksiyon.com.tr:80/aksiyon/newsDetail_getNewsById.action;jsessionid=0A00C636C7E67CDE008FB41447C93CAF?newsId=5787)
