# Kandil’deki istihbarat savaşına SAVAK da karıştı

*Haşim Söylemez 2012.05.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kandil’deki istihbarat kavgası büyüyor. MİT-JİTEM-El Muhaberat kavgasına SAVAK da dâhil oldu. Güç dengesi Suriye ve İran’ın eline geçiyor. KCK/PKK ise yerini sağlamlaştırmak için bu ‘taşeronluğa’ razı görünüyor.
  </font>
 </div>
 <div id="newsText">
  <font class="detail-text">
   <p>
    Daha önce Kandil’de patlak veren MİT-JİTEM-El Muhaberat savaşına İran’ın istihbarat servisi SAVAK da katıldı. PKK içinde en az El-Muhaberat elemanları kadar etkili olan SAVAK ajanları örgütün kilit konumundaki makamlarda yer alıyor. Sayıları Suriyeliler kadar değil; ancak yeni konseptte ön plana çıkmış durumdalar. SAVAK ile El- Muhaberat ajanları arasında şu anda bir mutabakat var ve bu gücü PKK’ya yön vermede kullanıyorlar. Murat Karayılan, Suriyeli Bahoz Erdal ile anlaşamadığı için İran kanadına yakın duruyor. Fakat Suriyeliler ile İranlılar arasında son dönemde ciddi bir ittifak başlamış durumda. Bu, PKK’nın giderek İran ve Suriye’nin kontrolüne geçtiğinin bir göstergesi. Her ne kadar örgütün üst düzey yöneticileri Türk vatandaşı olsa da asıl silahlı kanadı Suriye ve İranlılar yönetiyor. İddiaya göre, iki ülkeden gelenlerin PKK’ya katılması kendi gizli servislerinin projesi dâhilinde.
   </p>
   <p>
    Aksiyon, daha önce “KCK’da MİT-JİTEM-Muhaberat savaşı’’ (27 Şubat 2012) başlığı ile Kandil’deki gizli servislerin çatışmasını ve iktidar mücadelesini gündeme getirmişti. İddialara göre son dönemde buna SAVAK da dâhil oldu. Örgütteki İranlıların oranı azımsanmayacak ölçüde. Bunlar arasında SAVAK’ın görevlendirdiği kendi elemanlarının sayısı az değil. Kritik ve çözülmeyen birçok olayda İranlıların yer alması bu iddiaları doğruluyor. İranlı örgüt mensuplarının önemli bölümünün hâlâ aydınlanmayan Dağlıca ile Aktütün gibi baskınlara katılmış olması düşündürücü. Adam kaçırma, ani baskınlar, karakol saldırılarını büyük ölçüde İranlılar organize ediyor.
   </p>
   <p>
    Bu arada SAVAK ile El Muhaberat ortaklığı Kandil’i karmaşık bir hâle soktu. MİT ve JİTEM arasında başlayan örgüt içi kavga iki gizli servisin oluşturduğu gücün yanında sönük kaldı. Suriye’deki çatışmalara PKK’daki Suriyeliler katılırken yine örgüt içindeki İranlıların da dâhil olduğu kaydediliyor. Sayı konusunda net bir bilgi yok; fakat Bahoz Erdal Suriyelileri, Gazi Avara ise İranlıları yönlendiriyor. İranlıların özeliği, sadece Kandil bölgesi ve civarındaki kamplara değil, Türkiye içlerindeki örgüt kamplarına kadar girmiş olmaları. Bu kişiler hem örgüte hem de İran gizli servisine Türkiye hakkında istihbarat veriyor. İranlı militanların, Amanos, Erzurum, Muş, Tunceli ve Diyarbakır’a kadar dağıldığı ifade ediliyor.
   </p>
   <p>
    Son rakamlara göre, örgüte katılanların yüzde 70’i Suriye, yüzde 20’si İran, yüzde 10’u ise Türkiye vatandaşı. Türkiye’den katılanlar daha çok bulundukları ildeki kırsala dağıtılıyor. Burada amaç; kırsalda öldürülen kişinin cesedini şehre getirip provokasyon çıkarmak. Örneğin Hakkâri’den örgüte katlan kişi Hakkâri kırsalına, Van’dan katılan kişi Van kırsalına gönderiliyor. Katılımın Suriye ve İran’dan yüksek olması ise PKK’nın bölgedeki kargaşadan faydalanıp kendi yerini Kandil’de sağlamlaştırmak istemesinden kaynaklanıyor.
   </p>
   <p>
   </p>
   <p>
    <strong>
     SAVAK ajanları önemli görevde
    </strong>
   </p>
   <p>
    İlk kez Aksiyon’un ulaştığı ve istihbarat birimlerince SAVAK ajanı olduğu tespit edilen bazı PKK militanları şunlar:
   </p>
   <p>
    <strong>
     GAZİ AVARA (kod):
    </strong>
    İranlı, 2002 yılında örgüte katıldı. PKK’ya katılmadan önce İran’da savcılık yapıyordu. Irak kuzeyinde bulunan Hınere örgüt kampında PKK/KCK bünyesinde bulunan yasama kolunun genel sorumluluğunu yürüten üst düzey yöneticilerden biri. Ayrıca örgüt içerisinde faaliyet gösteren bazı şahısların ceza gerektirecek durumlarını sözde mahkeme kurarak yargılayan kişi.
   </p>
   <p>
    <strong>
     HACI AHMEDİ:
    </strong>
    PKK’nın İran kanadı olarak tanımlanan PJAK’ın genel sorumlusu. Halen Avrupa’da yaşıyor. Örgütün konferans ve toplantılarına katılıyor. KCK’dan talimat alıp uyguluyor.
   </p>
   <p>
    <strong>
     ZİNAR ROJHELAT (kod) SELEHATTİN MEMİ NEJAT:
    </strong>
    Urumiyeli, 2004 yılında örgüte katıldı. Zağros eyaleti Çarçela taburunda ‘tim komutanı’ olarak görev yaptı. Aktütün ve Dağlıca baskınlarında yer aldı. Dostki vadisinde meydana gelen çatışmaya ‘tim komutanı’ olarak katıldı. Zağros kod adlı teröristle birlikte Hakkâri’ye eylem yapmak için gittiğinde yakalandı.
   </p>
   <p>
    <strong>
     AZAT KOTOL (kod):
    </strong>
    2004’te örgüte katıldı. Kısa sürede örgütün önemli komutanlarından biri hâline geldi. 2008 yılında Zağros sahası Çarçela alanında ‘tim komutanı’ olarak faaliyet yürüttü. Aktütün ve Dağlıca karakol baskınlarına katıldı. Geliya Dostki’de birçok eyleme dâhil oldu.
   </p>
   <p>
    <strong>
     AGİT KOTOL (kod):
    </strong>
    Örgüte 2004’te katıldı. 2009 yılına kadar Zağros sahası Geliya Zap taburunda ‘takım komutanlığı’ yaptı. 2007’de Dağlıca ve 2008’de Aktütün karakol baskını ile Güneş operasyonuna katıldı.
   </p>
   <p>
    <strong>
     GABAR (kod):
    </strong>
    2003’te PKK’ya katıldı. 2009’da Cilo bölgesinde ‘takım komutanı’ olarak görev yaptı. 2010 ilkbaharında örgüt yönetimi tarafından Kuzey Irak tarafına gönderildi. Kanas eğitimi gören suikast timinde yer alıyor.
   </p>
   <p>
    <strong>
     LEYLA ACEM:
    </strong>
    2004’te katıldığı örgütün Metina kampında 3 yıl kaldı. 2007’de Haki Karaer Akademisi’nde subay eğitimi aldıktan sonra Cilo taburuna katıldı. Doçka ve havan silahlarını kullanıyor. Aktütün baskınlarında Doçka silahını kullanarak eyleme katıldı. 2009’daki Dağlıca baskınında havan silahını kullandı.
   </p>
   <p>
    <strong>
     ASLAN-KELERAŞ  (kod) KUBEYT REVANDİ:
    </strong>
    ‘Tim komutanı’. 2000’de örgüte girdi. 2003’te Amed eyaleti kırsalına geldi. Lice bölgesinde Karıncak köyü mevkiinde intikal hâlindeki askerî birliklere taciz ateşi açılması eylemi ile yine aynı bölgede 2007 bahar aylarında bir üsteğmenin şehit olduğu eyleme katıldı. Ardından geçtiği Şehit Kendal bölgesinde faaliyet yürütmeye devam ediyor.
   </p>
   <p>
    <strong>
     ŞOREJ (kod):
    </strong>
    Yüksekovalı Necmettin Barut isimli şahsı Özgür kod adlı kişi ile birlikte düğün evinden çıkararak infaz etti. Zağros sahası Çarçela taburunda faaliyet yürütüyor. İnfaz timinde görevli.
   </p>
   <p>
    <strong>
     CESUR (kod):
    </strong>
    Zağros sahası Çarçela taburunda ‘tim komutanlığı’ yaptı.
   </p>
   <p>
    <strong>
     SERHAT (kod):
    </strong>
    Örgüte 1999’da katıldı. 2003-2007 arası Gabar alanında faaliyet gösterdi. Zap’ta ‘takım komutanı’ görevini yürütüyor.
   </p>
   <p>
    <strong>
     AGİT:
    </strong>
    Örgüte eski katılanlardan. Şu an Kahramanmaraş bölgesinde özel kuvvetlerde görev alıyor.
   </p>
   <p>
    <strong>
     SARA:
    </strong>
    Kadın militan, 2001’de örgüte katıldı. Kısa sürede yükseldi, 2003’ten beri TECAK koordinesi olarak faaliyet yürütüyor.
   </p>
   <p>
    <strong>
     BÜRÜSK ROJHELAT:
    </strong>
    2007’de Zap bölgesinde bulunan Mahsum Korkmaz Akademisi’nde subay eğitimi aldıktan sonra Zağros eyaletine atandı. 2008’de Zağros sahası Çarçela alanında faaliyet yürüttü. Muhabereci. Aktütün karakol saldırısına katıldı.
   </p>
   <p>
    <strong>
     ESRA:
    </strong>
    2003’te örgüte katıldı. 2007 sonlarında Zağros eyaletine savaşçı olarak gönderildi. 2008’de Cilo taburuna geçti. Dağlıca karakolu baskını ve Güneş operasyonuna katıldı. Bu eylemlerde biksi marka silah kullandı. Hâlen Kuzey Irak tarafında.
   </p>
   <p>
    <strong>
     CİĞER (kod):
    </strong>
    Örgütün eski üyelerinden. Hâlen Zap alanında ‘bölük komutanı’ olarak faaliyet yürütüyor. 2008 yılındaki Dağlıca baskınına katıldı.
   </p>
   <p>
    <strong>
     SERDAR(kod):
    </strong>
    2005’te örgüte katıldı. Özel kuvvetler elemanı, aynı zamanda Murat Karayılan’ın yakın korumalığını yapıyor.
   </p>
   <p>
    <strong>
     GULAN ROŞHALAT:
    </strong>
    Uzun süre HPG’de ‘bölük komutanlığı’ yaptı. Çukurca ve Zağros sahası içinde yapılan birçok eyleme katıldı. Son zamanlarda Zağros-Avaşin bölgesinde istihbari faaliyet yürütüyor.
   </p>
   <p>
    <strong>
     BÜRÜSK MAKO:
    </strong>
    Örgüte 2005 yılında katıldı. 2007 sonlarına kadar Duran Kalkan’ın korumalığını yaptı. Zağros eyaletinde faaliyet gösterdi. Gerdiya taburunda ‘tim komutanı’ olarak görev aldı. Aktütün baskınlarında yer aldı. Bomba ve patlayıcı madde uzmanı.
   </p>
   <p>
    <strong>
     ŞAHİN İRAN:
    </strong>
    2005 katılımlı. Zağros eyaleti Çarçela taburunda ‘takım komutanlığı’ yaptı.
   </p>
   <p>
    <strong>
     KARKER (kod):
    </strong>
    Zağros eyaleti Çarçela taburunda ‘tim komutanı’ olarak görev yaptı. Dağlıca ve Aktütün karakol baskınlarına katıldı.
   </p>
   <p>
    <strong>
     KAWA (kod):
    </strong>
    Şemdinli bölgesinde faaliyet yürütüyor. Şemdinli’de askere karşı yapılan saldırılarda yer aldı.
   </p>
   <p>
    <strong>
     KAHRAMAN  (kod):
    </strong>
    Zap bölgesinde tim komutanı olarak faaliyet yürütüyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32686-kandildeki-istihbarat-savasina-savak-da-karisti.html), [web.archive.org (arşiv bağlantısı)](http://web.archive.org/web/20120905062612/http://www.aksiyon.com.tr:80/aksiyon/haber-32686-kandildeki-istihbarat-savasina-savak-da-karisti.html)
