# Kerpıç kerpıç üstüne kursunlar bınayı

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050225010139im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225010139im_/http://www.aksiyon.com.tr/resim/376/18.jpg" vspace="5"/>
  </p>
 </font>
 <font class="content">
  Kerpiç, inşaatların aşağılanan malzemesi olageldi hep. Ancak, depremler bize onun ne kadar kıymetli olduğunu hatırlattı. Halk kıymetini bilmese de uzmanlar onu tekrar gündeme taşımak için uğraş veriyor. Kerpiç, depreme karşı betonarme yapılara göre iki kat daha dayanıklı. Sağladığı enerji tasarrufu ise cabası
 </font>
 <br/>
 <p>
  <font class="content">
   Ardı ardına meydana gelen depremlerden sonra, yaşanılan mekanların dayanıklı olup olmadığı ya da mevcut yapıların kaç şiddetindeki depremi kaldırabileceği hararetle tartışılmaya başlandı. Yapılar depreme dayanıklı şekilde nasıl inşa edilebilirdi; betonarme mi, ahşap mı, taştan mı olmalıydı? Herkes kendi reçetesini öneriyordu bu konuda ve araya rant kaygıları da karışmıyor değildi. Bu tartışmalarda hiç adı geçmeyen bir yapı malzemesi vardı. Üstelik depreme dayanıklı, kullanışlı ve ucuz: Kerpiç.
   <br>
    <br>
     Kerpiç, halk arasında hep inşaatın aşağılanan malzemesi ve ilkelliğin sembolü olarak bilindi. Oysa konunun uzmanları kerpicin çağın en iyi yapı malzemesi olduğunu söylüyorlar. Bununla da kalmıyor, kerpicin önümüzdeki yıllarda yapı sektörünün yükselen materyali olacağı görüşünde de birleşiyorlar. İstanbul Teknik Üniversitesi bu amaçla, kerpici günümüz inşaat ve mimari tarzına uyarlayarak daha modern şekilde kullanmanın yollarını araştırıyor. Üniversite, depremlerden sonra bu amaçla gerek yurt içindeki, gerekse yurt dışındaki çalışmalarını hızlandırdı. Proje kapsamında örnek yapılar yapıldı ve bu yapılar deprem testlerine tabi tutuldu. Ortaya çıkan sonuç ise son derece umut verici: Mimarlık ve mühendislik kurallarına uygun şekilde inşa edilen kerpiç yapılar, yine aynı şartlarda yapılmış beton yapılara göre depreme iki kat daha dayanıklı. Üniversite bu çalışmayı yürütürken, klasik kerpiç malzemesini günümüzün yapı maddelerinden alçıyla bütünleştirerek yeni bir model üretmeyi de başardı. Alker adı verilen, alçı ile geliştirilmiş kerpiç hem ısı tasarrufu, hem de dayanıklılık bakımından dikkat çekiyor. Alker’in mucidi olan Prof. Dr. Ruhi Kafesçioğlu emekliye ayrılınca görevi resmi olarak Mimarlık Fakültesi’nden Doç. Dr. Bilge Işık devraldı. Ancak Işık halen çalışmalarını Kafesçioğlu ile birlikte yürütüyor. Kerpiç şu an sadece bizde değil bütün dünyada bilimsel olarak inceleniyor.
     <br>
      <br>
       Kerpiç depremi sindiriyor
       <br/>
       <br/>
       Türkiye depremle yatıp depremle kalkarken şüphesiz herkesin aklına depreme karşı kerpiç yapıların dayanıklı olup olmadığı geliyor. Kerpiç yapılar üzerinde yapılan test bu yapı malzemesinin değerini ortaya koydu. İTÜ, proje kapsamında Urfa’da inşa ettiği  kerpiç yapılar üzerinde çeşitli deneyler yapmayı ihmal etmedi. Testten tam not alan kerpicin betonarme yapılara göre depreme daha dayanıklı olduğu ortaya çıktı. 8 şiddetindeki depremi kolayca sindirebilen kerpiç yapıların, iyi bir mimari ve mühendislik çalışması ile daha büyük depremleri de kaldırabileceği belirtiliyor. Yıllardır kerpiç üzerinde çalışmalar yapan, neredeyse ömrünün yarısını bu uğurda harcayan Prof. Dr. Ruhi Kafesçioğlu bu yapı malzemesinin dayanıklılığı konusunda emin konuşuyor: “Kerpiç, depreme karşı son derece dayanıklı bir malzemedir. Büyük depremleri çok rahat kaldırır. Bu,  kerpicin yapısından kaynaklanıyor. Basınca tuğla ve betondan iki kat fazla mukavemet gösteriyor.”
       <br/>
       <br/>
       Kerpiç projesinin resmi yürütücüsü Doç. Dr. Bilge Işık da Kafesçioğlu gibi kesin konuşuyor: “Kerpiç yapılar usta-çırak ilişkisi ile günümüze kadar gelmiş. Ve her geçen gün bu malzeme geliştirilmiş. Bu yüzden kerpiç yapılar her zaman dayanıklıdır. Özellikle iyi yapılmış kerpiç mekanların 17 Ağustos depreminde ayakta kaldığını görmek buna en güzel kanıt oldu. Bizim Alker dediğimiz geliştirilmiş kerpiç ise geleneksel kerpiçten daha dayanıklı. Zaten Urfa’da inşa ettiğimiz evlerde yaptığımız deprem testlerinden tam not aldık. Bu da gösteriyor ki kerpiç yapılar iyi bir mimari ve mühendislik sonucunda çok büyük depremleri bile kolaylıkla kaldırabiliyor.”
       <br/>
       <br/>
       Amerika kerpiç diyor
       <br/>
       <br/>
       Bizde modern yaşantının içinde kerpice yer verilmemiş. Oysa, Amerika ve Avrupa ülkelerinde insanlar yıllardır kerpiç yapılarda konfor içinde yaşıyor. Arizona Eyaleti’nin neredeyse tamamının kerpiç yapılardan oluşması Amerika’nın bu konudaki ciddiyetini ortaya koyması açısından iyi bir örnek. Sadece Amerika’da değil, Avrupa ülkelerinde de kerpiç yapılara rağbet her geçen gün artıyor. İtalya, Almanya (Dachverbant), Avusturya (Mimar Martin Rauch), Fransa (CRATerre), İsviçre (SIA) gibi ülkelerde farklı yapı teknolojileri kullanılsa da ana mazleme olarak kerpiç ön planda tutulmaya çalışılıyor. Sadece Avrupa ve Amerika’da değil, Yemen’de de binlerce yıldır usta-çırak ilişkisine dayalı olarak inşa edilen kerpiç yapılar mevcut. Hem de sanıldığından daha yüksek katlı bu yapılar. Yemen’de altı katlı kerpiç binalar görmek mümkün.
       <br/>
       <br/>
       Doç. Dr. Bilge Işık, Amerika’da özellikle zengin insanların kerpiç yapıları tercih ettiğini belirterek; “Bu insanlar rahata ve konfora çok düşkün. Varlıklı kişiler şehir dışında kerpiçten evlerde yaşıyor. Kendi sağlıklarını düşünüyorlar. Bizde ise durum henüz kavaranamadığı için kerpiç deyince klasik tarzda yapılmış yapılar anlaşılıyor. Bu anlayışı yıkmak lazım. Avrupa’daki ülkelerde de durum aynı” şeklinde konuşuyor.
       <br/>
       <br/>
       Kışın sıcak, yazın serin
       <br/>
       <br/>
       Dünya nüfusunun yüzde 33’ü kerpiç yapılarda yaşıyor. Türkiye’de kırsal yapıların yüzde 28’i, mimari kültür varlığımızın birçok örneği kerpiç yapılardan oluşuyor. Kerpicin sanıldığından daha yaygın olması, kolay bulunur olmasından kaynaklanıyor. Sağlıklı yaşamak için çevre kitlesi, hava hızı, sıcaklık, bağıl nem gibi şartların uygun olması gerekiyor. İşte bütün bu özellikleri kerpiç mekanlar yapı malzemesi gereği insanlara sağlıyor. Evin iç sıcaklığını dıştaki sıcaklıktan farklı tutmasıyla kerpiç insanların ilgisini çekiyor. Briket, tuğla, ya da betonarme yapılar ise kışın soğuk, yazın da sıcak. Yani dışarıdaki ısıyı içeri alma özellikleri bulunuyor. Prof. Dr. Ruhi Kafesçioğlu, kerpiç yapıların diğer yapılara nazaran 7 kat fazla ısı tasarrufu sağladığını belirtiyor. Doç. Dr. Bilge Işık ise normal genişlikteki bir kerpiç yapıyı küçük bir katalitik sobayla ısıtmanın çok kolay olacağının altını çiziyor. Işık devamla şunları söylüyor: “Biz üniversitenin bahçesine kurduğumuz deneme yapıda kışın sadece bir ısıtıcı kullanarak ısınma problemini ortadan kaldırıyoruz. 80 metrekare olan yapının iç sıcaklığı yüksek derecede yanan kaloriferli bir yapının sıcaklığına ulaşıyor. Alker denilen kerpiç malzeme, ısı geçiş kat sayısı ile bir yandan sağlıklı iç mekan sağlayıp diğer yandan da yapının toplam ısı kaybını azaltır. İzolasyonsuz yapıya göre sağladığı ısı tasarrufu karbondioksit emisyonunun yüzde 30 azalmasına ve çevrenin korunmasına da katkıda bulunuyor.”
       <br/>
       <br/>
       Sağlık için, mekanda ve mekanı oluşturan yapı elemanlarında büyük sıcaklık farklarının olmaması gerekiyor. Sudan sonra en iyi enerji depolayan malzeme olan toprak, ısınma enerjisini bünyesinde depolar. Isıtma kesildikten sonra uzun bir süre depoladığı enerjiyi mekana vererek sıcaklığı dengeler. İzolasyon kapasitesi de yüksek olduğundan, yapı dışındaki istenmeyen sıcaktan veya soğuktan mekanı korur. Bu yüzden kerpiç duvarda yoğuşma olmaz. Yoğuşma olmadığı zaman duvar kimyasal ve fiziksel eskimeden korunmuş olur ve duvarda mikro organizmalar birikmez, küf meydana gelmez.
       <br/>
       <br/>
       Enerji tasarrufu
       <br/>
       <br/>
       Alker denilen kerpiç malzemenin kullanılması sadece insanların sağlığı için değil aynı zamanda Türkiye’nin geleceği için de önemli bir avantaj. Zaman zaman enerji darboğazına giren Türkiye’nin enerji tüketimini aza indirmede kerpiç ön plana çıkıyor. Artan yapı talebine cevap vermek üzere sürekli artan miktarda yapı malzemesi üretiliyor ülkemizde. Enerjisinin büyük çoğunluğunu dışarıdan döviz ile ithal eden Türkiye için hem bu malzemelerin üretimi için kullanılan enerjiyi hem de ısıtma ve soğutma enerjisini en aza indirmek gerekli. Kerpiç ise hem üretim aşamasında enerjiye gerek olmaması hem de binaların ısıtılmasında asgari enerjiye ihtiyaç göstermesi ile çevreci bir yapı malzemesi.  Kerpicin tartışılmayacak birçok yararının olduğunu belirten Prof. Dr. Ruhi Kafesçioğlu, Türkiye’de bu malzemenin kullanılmasıyla büyük avantajların sağlanacağını vurguluyor. Kafesçioğlu “Türkiye zaman zaman enerji sıkıntısı çekiyor. Eğer bu yapılar çoğaltılırsa Türkiye büyük oranda enerji tasarrufu sağlamış olur. En az yarı yarıya bir fayda sağlamak mümkün. Böylece enerji kaybolmaz ve kirlilik enerjiye bağlı olarak artmaz” diyor.
       <br/>
       <br/>
       Alker: Çağdaş kerpiç
       <br/>
       <br/>
       İTÜ’de kerpiç ile ilgili çalışmalar 1970 yılından beri sürüyor. Alkerin mucidi olan Kafesçioğlu, klasik kerpiç malzemesine yeni bir boyut kazandırdı. Ve kerpiç şu anda evriminin son aşamasına gelmiş durumda. Kerpiç ağırlıklı olan Alkerin adı konulurken de iki maddeden esinlenilmiş, kerpiç ve alçının isimleri kısaltarak birleştirilmiş. Kafesçioğlu bu yeni malzemeyi tanıtırken ‘çağdaş yapı malzemesi’ demekten kendisini alamıyor. Alker, 100 kilogram toprak, 22 litre su, 2 kilogram kireç ve 10 kilogram alçının karıştırılmasından ortaya çıkıyor. Karışım, 3 dakika gibi kısa bir süre mikserde karıştırılıp kalıba oturtuluyor, 20 dakika sonra da inşaatta kullanılabilir hale geliyor. Ruhi Kafesçioğlu; “Bir taraftan çamur kalıba dökülürken bir taraftan da çabucak kuruyan Alker’le duvar oluşturulabiliyor. Zaman ve enerji kaybı en düşük düzeyde. İki kişinin yapacağı bir işi bir kişi yapabiliyor” şeklinde konuşuyor. Geleneksel kerpiç içine katılan yüzde 10 oranındaki alçı bu yeni yapı malzemesinin suya karşı olan dayanıklılığını artırıyor. Alker sağlamlık yönünden betonu çağırıştıyor ve beton gibi prizmatik şekillerle kırılıyor.
       <br/>
       <br/>
       Kat kat olabiliyor
       <br/>
       <br/>
       Kerpicin, şehir merkezlerinden çok, yükselen trende bağlı olarak şehir dışında inşa edilecek mekanlarda kullanılması ağırlık kazanıyor. Hem estetik hem de çağımızın bütün yapı konforunu kolaylıkla içinde barındıracak rahatlıkta olması tercih edilmesinde önemli rol oynuyor. Gerçi Türkiye’de henüz tam manasıyla modern yapılarda kerpiç kullanımı keşfedilebilmiş değil ama İTÜ’nün başlatmış olduğu proje yavaş yavaş meyvesini vermek üzere. Kerpiç ile 4 kata kadar yüksek yapılar inşa etmek mümkün. Konunun uzmanları dört katlı yapıların ideal olacağı görüşünde hemfikir. Bu amaçlar doğrultusunda İTÜ örnek denemelere başlamış bile. Altınoluk’ta yapılan kerpiç evde, Alker denilen kerpiç yapı çağımız teknolojisi ve konforuyla bütünleştirilmiş. Doç. Dr. Bilge Işık kerpiç yapıların Türkiye’de her geçen gün artacağını belirterek şunları söylüyor: “Türkiye henüz kerpiç yapıyı keşfetmiş değil. Aslında var ama ilkel bir mazleme olarak görülüyor. Biz bunu aşmak için uğraş veriyoruz. İnsanlar bu malzeme bu kadar değerli ve yararlı olduğunu bilse herhalde kerpiç yapılar için büyük çaba harcarlardı. Dört katlı kerpiç yapı yapmak mümkün. Ama biz daha çok Avrupa ve Amerikan tarzı modern, müstakil evler düşünüyoruz.”
       <br/>
       <br/>
       Örnekleri ile sabit
       <br/>
       <br/>
       İTÜ kerpiç ile ilgili çalışmalarının sebebini dört ana maddede topluyor. Türkiye’nin kerpiç mirasını korumak, enerji kaynaklarını tasarruflu tüketmek, sağlıklı iç mekanın yapılabilir ve sürdürülebilir olmasına katkıda bulunmak, yöresel malzeme ve insan gücünü değerlendirmek. İşte bu amaçlarla yola çıkan üniversite kendisine has örnekler oluşturarak yaklaşık 32 yıldır bu yapılar üzerinde deneyler yapıyor. Sadece deney yapmakla kalmıyor, ortaya koyduğu örnekleri uluslararası platforumlara da taşıyor. Dünyanın değişik yerlerinde tanıtımlar yapan üniversite Habitat-II’de de kerpiç ev örneklerini yerli ve yabancı uzmanların beğenisine sundu. Üniversite, Habitat yapısının yanısıra Altınoluk’ta bir yazlık, üniversite bahçesine bir anaokulu binası, Urfa’da da örnek yapı konutları oluşturarak bu konuda ne kadar ciddi olduğunu kanıtladı. Sadece yapı örnekleri sunmak değil üniversitenin yaptığı, aynı zamanda tarihi kerpiç yapıları geleceğe taşımak için de uğraş veriyor. Bu kapsamda Osmaneli’deki kerpiç yapılar üzerinde çalışmalar gerçekleştirilmiş durumda.
       <br/>
       <br/>
       Köye dönüşe ilaç gibi
       <br/>
       <br/>
       Doğu ve Güneydoğu Anadolu’dan göç edip batıya yerleşen ancak daha sonra geri dönmek için çabalayan insanlara ve devletin ‘köye dönüş projesi’ diye sistemleştirmek istediği projeye en önemli katkıyı da yine kerpiç sağlayabilecek konumda. Kerpiç malzemesinin, Başbakan Bülent Ecevit’in başlatmış olduğu köy-kent projesi için de büyük maddi katkı sağlayacağı konunun uzmanları tarafından dile getiriliyor. Peki kerpiç köye geri dönüşe veya köy-kent projesine nasıl bir yarar sağlar? Herşeyden önce kerpiç, neredeyse sıfır maliyetle üretiliyor. Yapımı kolay bir malzeme. Alker denilen çağdaş kerpiç için alçı, toprak ve su yeterli. Yapı oluşturulurken sadece alçı için harcanacak maddi gider haricinde diğer masraflar köylünün cebinde kalacak.
       <br/>
       <br/>
       Bu konuda Prof. Dr. Ruhi Kafesçioğlu çok iddialı konuşuyor. Kafesçioğlu’na göre köye göç projesi için kerpiç çok önemli bir öğe. Kafesçioğlu; “Köylü evini kurmak için kazmış olduğu toprağı, duvarında kerpiç olarak kullanacak. Bir taraftan kerpiç yapacak, bir taraftan da duvarını örecek. Böylece hem zaman tasarrufu hem de maddi bir kazanç sağlamış olacak. Ama şimdi köylü köyüne dönse bile ev yapacak parası yok. Oysa kerpiç sayesinde sadece kapı, pencere masrafı ödeyecek. Isınmadaki tasarruf ve yapıların sağlık açısından kullanılabilirliği ise cabası” diyor.
       <br/>
       <br/>
       Aslında kerpiç kırsal kesimdeki yapılarda sürekli kullanılan bir malzeme olmuş ama daha çok klasik kerpiç denilen samanla karışık olanı tercih edilmiş. Alker cinsi kerpiç ise bu gelenekçi kerpiç karşısında daha kullanışlı ve uzun ömürlü.
       <br/>
       <br/>
       Orta Asya için ideal
       <br/>
       <br/>
       Kerpicin sadece Türkiye için değil, Orta Asya için de ideal bir yapı malzemesi olduğu yine konunun uzmanları tarafından dile getiriliyor. Doç. Dr. Bilge Işık devletin artık bu konuda somut bir adım atması gerektiğini söylüyor. Hem devletin kazançlı çıkacağını hem de insanların huzurlu bir yaşam süreceğini söyleyen Işık, sözlerini şöyle sürdürüyor: “Betonla bir kenti yaparsınız, ahşapla da aynısı geçerli. Tuğla için aynı şeyden söz etmek mümkün. Ama kerpiç ile değil bir kenti, bütün bir ülkeyi çok rahat inşa edebilirsiniz. Zaten kendi malzemesi kendi içinde. Biz bu amaçla devletin aracılığı ile Orta Asya’daki Türk cumhuriyetlerine açılmak istiyoruz. Yetkililer bu konuda bize yardımcı olurlarsa üniversite olarak sadece projeyi götürmek istiyoruz. Gerisini kim yürütecekse yürütsün. Böylece Türkiye’nin inşaat alanında bu ülkelerdeki değeri artmış olur. Zaten kerpiç yapılar bu coğrafya için çok ideal.”
       <br/>
       <br/>
       Kerpicin tarihi çok eski
       <br/>
       <br/>
       Yapılarda kerpiç kullanımı oldukça eski zamanlara dayanıyor. İlk yerleşim uygarlıklarında bunu görmek mümkün. Tarihi 9 bin yıl öncesine uzanan Konya yakınlarındaki Çatalhöyük’teki yapılar kerpiçten mesela. İçinde yaklaşık 10 bin kişiyi barındırdığı düşünülen Çatalhöyük’teki yapılar, sıkıştırılmış balçık sıva ve kerpiçten oluşturulmuş bilinen en eski yapılar. Yunanlılar da kerpiç yapılarda yaşıyordu. Hatta Yunanlılar kerpicin sudan etkilenip erimesini önlemek, yani ömrünü uzatmak için temeli taştan yapılar meydana getirdiler. Kerpiçten yapılmış kaleler bile günümüze ulaşmış durumda. Buna verilecek en güzel örnek ise, Van Kalesi.
       <br/>
       <br/>
       Türkiye’de hep hor görülen inaşaat malzemesi olan kerpiç, yeni yapısıyla sanırım bundan sonra inşaatlarda aranan bir malzeme olacak. Ama herşeyden önemlisi insanların biraz daha bilinçli bir yaklaşımla hem depreme dayanıklı hem de sağlık açısından son derece faydalı olan bu yapı malzemesine gereken önemi vermesi. Bakalım kerpiç bundan sonra Türkiye’de ne kadar anlaşılacak. Bunu yıllar ve tabii ki faylar gösterecek.
       <br/>
       <br/>
       (Prof. Dr. Ruhi Kafesçioğlu):
       <br/>
       <br/>
       Kerpiç ile alçı birleşince
       <br/>
       <br/>
       Toprak ve Alker’in kullanım özelliklerinin getirdiği kolaylıklar daha çok bu iki maddenin birbiriyle sağladıkları uyuma bağlı. Toprak, barınma sorununun ucuz ve hızlı yollarından biri. Maliyeti az, üretimi tesis kullanılmasını gerektirmeyen tek malzemedir. Kendi evini yapmak isteyene öz olanaklarını değerlendirme ve ev sahibi olma imkanı verir. Seri üretim mümkün olup, maliyette büyük indirim sağlıyor. Alker’in ısı ve nem geçirmeye karşı gösterdiği dengeli direnç ve ısı depolama kapasitesinin yüksek olması sıcak ve soğuk dönemlerde en uygun yaşama şartlarını sağlamaya yeter. Çabuk kuruduğundan zaman tasarrufunda birebirdir. Normal kerpicin basınca dayanıklılığı 5 kgf/meterekare ise bu oran Alker’de 6 katına çıkabiliyor. Deprem sırasında meydana gelen yatay kuvvetlere karşı dayanımı artırıyor. Bütün bunlara bağlı olarak alçı ile birleşmiş kerpici geleceğin gözde malzemesi olarak görmek mümkün.
       <br/>
       <br/>
       e-mail:hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12106), [web.archive.org (arşiv bağlantısı)](http://web.archive.org/web/20050225010139/http://www.aksiyon.com.tr:80/detay.php?id=12106)
