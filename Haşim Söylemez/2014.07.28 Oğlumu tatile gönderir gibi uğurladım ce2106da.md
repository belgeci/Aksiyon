# Oğlumu tatile gönderir gibi uğurladım

*Haşim Söylemez 2014.07.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sahur Vakti Yapılan Operasyonda En Çarpıcı Uğurlama, Ömer Köse’Nin Evinin Kapısında Yaşandı. Oğlunu “Allah Bildiği Gibi Yapsın. Yapanlar Utansın. Hırsız Kovaladılar. Başka Bir Şey Yok. İşte Bak Kiradayız.” Diyerek Uğurlayan Anne Menşure Köse İle Yaşananları Konuştuk.
  </font>
 </div>
 <div id="newsText">
  <font class="detail-text">
   <p>
    22 Temmuz gecesi emniyet mensuplarına yönelik bir gözaltı operasyonu başladı. Türkiye, gecenin bir vakti sahur sofralarının başında öğrenmeye çalıştı olup bitenleri. Sofralarının başında gözaltına alınan emniyetçileri, eşleri, çocukları, kardeşleri, anneleri uğurladı. Herkes kendinden emindi ve bir o kadar da dik duruyordu. Kameralara yansıyan en çarpıcı uğurlama, eski Terörle Mücadele Şube Müdürü Ömer Köse’nin evinin kapısında yaşandı. 65 yaşındaki anne Menşure Köse, şöyle diyordu oğlunu gönderirken: “Allah bildiği gibi yapsın. Yapanlar utansın. Yapacak bir şey yok. Hırsız kovaladılar. Başka bir şeyi yok. İşte bak kirada oturuyoruz. Bu çocukların suçu neymiş? Bu kadar arabayla geliyorsunuz. Hepsine dua ediyorum, çocuğuma değil sadece. Ben bu insanlara bir şey demiyorum. Kurban olduğum Allah çıkarsın bunlardan. Bunlar da Türkiye için uğraştılar. Kendi cepleri için uğraşsalardı doldururlardı zaten! Hiç canını sıkma, Allah’a emanet ol. Hırsızlar utansın. Senin utanacak hiçbir şeyin yok. Para pul çalmadın. Adam öldürmedin. Türkiye’yi satmadın…”
   </p>
   <p>
    Vakur bir duruş sergileyen anne Köse, oğlunu, Vatan Caddesi’ndeki İstanbul Emniyet Müdürlüğü’nün kapısında diğer yakınlarla birlikte bekledi. O hem oğlunun hem de diğer emniyetçilerin masum ve vatansever olduğunu düşünüyor. Yaşananlara toplumun sessiz kalışına da bir anlam veremiyor.
   </p>
   <p>
    <strong>
     -Oğlunuz niye alındı?
    </strong>
   </p>
   <p>
    Niye alındığını bilmiyorum. Zaten bir şey de yok. Kasten alındı. Bu çok net. Siyasi bir tutuklama. Suçu olmadığını biliyorum ve eminim. O sütüm kadar beyaz ve temizdir, öyle yetişti. Sadece biz değil, tanıyan herkes bunu söylüyor. Sadece oğlum değil, ekibi de aynı.
   </p>
   <p>
    <strong>
     -Böyle bir operasyonu bekliyor muydunuz?
    </strong>
   </p>
   <p>
    Zaten aylardır ‘inlerine gireceğiz’ diyorlar. Meydanlarda bunu söylüyorlar. Bekliyorduk. Oğlum kaçmadı, bekledi. Mesele eğer inlere girmekse, in meraklıları bir gün girdikleri inlerde kalacaklar, bunu göreceğiz.
   </p>
   <p>
    <strong>
     -Oğlunuz gözaltına alınırken bir şey söyledi mi?
    </strong>
   </p>
   <p>
    “Oğlum, oruç tutma istersen, zor olur.” dedim. “Yok anne, orucumu tutacağım.” dedi ve niyetlenerek evden çıktı. Elimi öptü, sarıldık. “Üzülmeyin.” dedi. Tatile gider gibi gitti. Geleceğini biliyorum. Çünkü bir suç yok ortada. Ramazan ayında böyle bir zulüm kabul edilemez. Ben oğlumla gurur duyuyorum. Kendileri acaba evlatlarıyla gurur duyuyor mu? Alnımız ak, yüreğimiz temiz, hayatımız çok berrak. Ne kadar ceza verirlerse versinler biz çocuklarımızla gurur duyuyoruz. Onlar vatanları için çalıştılar. Yokluktan geldiler, Anadolu’dan çıktılar, ülkelerine hizmet ediyorlar. Bu benim için onur verici bir durum.
   </p>
   <p>
    <img alt="" height="334" src="http://web.archive.org/web/20141026212527im_/http://medya.aksiyon.com.tr/aksiyon/2014/07/28/oglumu.jpg"/>
   </p>
   <p>
    <strong>
     -Çevrenizden nasıl tepkiler aldınız?
    </strong>
   </p>
   <p>
    Kimse oğluma ve arkadaşlarına hırsız demedi. Onları hep tebrik ettiler. Sokakta görenler oğluma sarılıyor. Elhamdülillah biz alın teri akıtarak ekmeğimizi kazanıyoruz. Çalmıyoruz. Babası işçi emeklisi ama hâlâ çalışarak ekmeğini kazanıyor. Çok zor şartlarda oğlumu okuttuk. Yeri geldiğinde kömürümüz olmadı, soğukta kaldık, yeri geldiğinde evde sadece ekmeğimiz vardı. Ama şükür şikâyet etmedik ve iyi bir evlat yetiştirmek için çalıştık. Onlar düşünsün. Kapıya çıkamıyorlar, dolaşamıyorlar. Onlara hırsız deniliyor. Bize kimse laf atmıyor. Benim oğlum bir kahraman. Uydurdular paralel diye bir şey. Eğer dürüstlük paralel olmaksa hepimiz paraleliz. Onlar ne olmak istiyorsa o olsun o zaman.
   </p>
   <p>
    <strong>
     -Gözaltına alınırken ters bir tutum oldu mu?
    </strong>
   </p>
   <p>
    Operasyon yaparken bütün komşuların zillerini çalmışlar. Nasıl bir operasyon bu! Adresi bilmeyen polis mi olur? Tamamen moral bozmak amaçlı. Ama yılmadık, yılmayacağız. Oğlumla gurur duyuyorum. Allah onlara para pul zenginlik vermiş ama böyle bir evlat vermemiş. Böyle bir evladım olduğu için çok gururluyum. Eve başka bir yerden peçete dahi getirmedi. Yıllarca çalıştı. Haram lokma yemedik. Vicdanımız rahat.  Takılan kelepçeler onların şeref bilezikleri, madalyalarıdır. Oğlum yıllarca bayrak, şeref, namus ve vatan için çalıştı. Ekip arkadaşları da öyle.
    <img alt="" height="234" src="http://web.archive.org/web/20141026212527im_/http://medya.aksiyon.com.tr/aksiyon/2014/07/28/oglumu2.jpg"/>
   </p>
   <p>
    <strong>
     -Toplum niye sesiz kalıyor?
    </strong>
   </p>
   <p>
    İnsanlar korkuyor. İnsanlar ekmek derdinde. Kimseler yok ortada. Sanki vicdanları sönmüş gibi. Memleket sağır ve dilsiz olmuş. Tepkisizlik zulme ortak olmaktır. Gücü eline alan zulmediyor. Zulmün sonu yoktur. Bir de bunun yüce divanı var, Allah divanı var.
   </p>
   <p>
    <strong>
     TAMAMEN İNTİKAM VE SİYASİ AMAÇLI
    </strong>
   </p>
   <p>
    <strong>
     Emniyet Müdürü Ahmet Öztürk’ün kayınvalidesi Semai Dikmen:
    </strong>
    Damadım gece-gündüz çalışan, devletine bağlı bir insan. Kesinlikle illegal bir faaliyetin içinde olacağına inanmıyorum. Gerçekten çok dürüst, vatansever bir insan. Damadımı devlet okutmuş, kendisi de her zaman “Devlet için canım feda. Geleceğimizin daha iyi olması için çok çalışmamız lazım.” derdi. Gecesini gündüzüne katıp çalışırdı. Ne bayramı ne hafta sonu vardı. Hiçbir şekilde öyle illegal bir örgütün içinde olacağını sanmıyorum. Tek suçu memleket için çok çalışması. Ben de devlet memuruyum, bizim zamanımızda da görevden alınmalar vardı ama bu yüz kızartıcı suç olurdu, hırsızlık olurdu, dolandırıcılık, rüşvet olurdu. Böyle bir suçtan ben alınmasına anlam veremiyorum. Onlar hırsızları aldılar, şimdi ise hırsızları koruyanlar intikam alıyor, sadece bu. Tamamen intikam ve siyasi amaçlı. Hiçbir şekilde de bir sonuç çıkmayacak çünkü suçlu değiller. Her şey açığa çıkacak. Bunu herkes biliyor, Allah da biliyor.
   </p>
   <p>
    Gözaltına alınan Emniyet Müdürü Yurt Atayün’ün oğlu Mustafa Atayün: Babam benim kahramanım. Onunla gurur duyuyorum. Bayramda eve gelip gelmemesi önemli değil. Ben haksızlığın ortaya çıkmasını istiyorum. Bütün polis amcalarımı bekliyorum. Biz onlarla gurur duyuyoruz. Babam hizmet etmek için bizi zaman zaman ihmal etti ancak biz biliyorduk ki o aynı zamanda ülkeye hizmet ediyor. Böyle bir babanın oğlu olduğum için gururluyum.
   </p>
   <p>
    <strong>
     Tolga Güzeltaş’ın annesi Hacer Güzeltaş:
    </strong>
    Biz çocuklarımıza haram lokma yedirmedik. Çocuklarımıza bu zulmü edenler evde aynaya bakınca ne görüyorlar merak ediyorum. Çocuklarımıza takılan kelepçeler onları asla küçük düşürmeyecek. O onların şeref ve namusudur. Oğlum için paralelci diyorlar. Paralel, bir uydurma, bir algı oluşturma, kafa karıştırma; başka bir şey değil. Oğlumun aldığı takdirlerde eski İçişleri Bakanı Muammer Güler’in, başbakanın imzası var. Rabbime şükürler olsun ki ben buralara hırsız anası olarak gelmedim. Namazlarımı kılıyorum ve Allah’a dua ediyorum. Şükürler olsun ki zalim tarafında değilim ben, mazlum tarafındayım. Biz bu süreci sözde Müslümanlıkla değil, özde Müslümanlıkla; sözde imanla değil, özde imanla alt edeceğiz inşallah.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=64D9F28D76641D59B0DCF952603342A3?newsId=39111), [web.archive.org (arşiv bağlantısı)](http://web.archive.org/web/20141026212527/http://www.aksiyon.com.tr:80/aksiyon/newsDetail_getNewsById.action;jsessionid=64D9F28D76641D59B0DCF952603342A3?newsId=39111)
