# 28 Şubatvari fişlemeler yeniden mi başladı?

*Haşim Söylemez 2011.03.14*

<font class="agenda2NewsSpot">
 Kritik davalara bakan savcı ve polisleri yıldırmak için bir kliğin devreye girdiği iddia ediliyor. Hatta yargı mensuplarını takibe almak için Almanya'dan kaçak dinleme ve teknik takip cihazları getirilmiş. İstihbarat uzmanları da söz konusu cihazların peşine düşmüş.
</font>
<font class="newsDetail">
 <p>
  <p class="MsoNormal">
   Alınan bilgilere göre, Jandarma İstihbaratı içinde bir klik önemli kişiler hakkında detaylı bilgiler toplamaya başladı. Söz konusu klik, savcı ve polisleri yıpratmak, yıldırmak ve kamuoyu nezdinde güvenirliklerini ortadan kaldırmak için ciddi çaba içine girdi. Ergenekon soruşturmasını yürüten savcılar, operasyonları gerçekleştiren İstanbul Emniyeti'ndeki üst düzey Sağ-2 (Ergenekon'a bakan birim) ekibi hakkında 28 Şubat sürecindekini aratmayacak fişlemeler yapılıyor. Savcı ve emniyet mensuplarının kişisel bilgileri, kullandıkları telefonlar, eşlerinin durumu, akrabaları, çocuklarının hangi okula gittiği, evde hangi televizyon kanalının izlendiği, hangi gazeteleri takip ettikleri ve ne tür kitaplar okuduklarına kadar her şey tespit ediliyor. Bu işlemler için teknik takip, fiziki takip gibi bütün istihbarat yöntemleri kullanılıyor. Elde edilen bulguların daha sonra bazı medya organlarına dağıtılması planlanıyor.
  </p>
  <p class="MsoNormal">
   Savcı ve polisleri yıldırmak için şüpheli paket, gizemli tehdit mektupları gönderme taktiği de uygulanıyor. Plan sadece Ergenekon davasını yürütenleri kapsamıyor, kritik diğer davalarda görevli kişiler de mercek altına alındı. KCK, Balyoz, faili meçhuller, Albay Cemal Temizöz davalarına bakan savcılara yönelik de fişleme faaliyeti yürütülüyor. Operasyonları gerçekleştiren polisler de ihmal edilmiyor! Polislerin geçmişte hangi olaylara karıştıkları, haklarında ne kadar dava açıldığı gibi ayrıntılar not ediliyor. Çünkü polislere yönelik şikâyetlerin (özellikle örgüt mensupları şikâyet ediyor; ‘sorguda dayak yedik, bizi tehdit ettiler, kandırdılar'… gibi) çok olduğu biliniyor. Ancak soruşturma geçiren veya davalık olan polislerin neredeyse tamamının beraat ettiğini hatırlatmakta fayda var. Buna rağmen eski bilgiler yeniden pişirilip sunulmak isteniyor. Bahse konu çalışmalar için JİTEM içinde daha önce barınmış ve istihbaratta uzmanlaşmış itirafçıların yeniden görevlendirildiği belirtiliyor. Ayrıca bazı MİT mensuplarından ve terör örgütlerinden de yardım alınıyor.
  </p>
  <p class="MsoNormal">
   Diğer bir iddiaya göre, bütün bu takip işlerini gerçekleştirmek için Almanya'dan hassas cihazlar getirtildi. Bu aletler ses, cep telefonu veya çevre dinlemesi yapabiliyor. Aynı zamanda ‘böcek' diye tabir edilen aygıtların görüntü elde etme özelliği de var. Piyasada bulunan basit dinleme cihazlarından farkı ise 3 kilometrelik bir alanı tarayabiliyor olması. Bir nevi ‘yerdeki heron' olarak bilinen pahalı cihazların kimler tarafından ve nasıl getirildiği konusu tam bir muamma.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28917-28-subatvari-fislemeler-yeniden-mi-basladi.html), [web.archive.org (arşiv bağlantısı)](http://web.archive.org/web/20110319190812/http://www.aksiyon.com.tr:80/aksiyon/haber-28917-28-subatvari-fislemeler-yeniden-mi-basladi.html)
