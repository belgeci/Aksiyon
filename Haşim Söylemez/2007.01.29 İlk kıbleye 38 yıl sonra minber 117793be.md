# İlk kıbleye 38 yıl sonra minber

*Haşim Söylemez 2007.01.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mescid-i Aksa, 38 yıl aradan sonra minberine yeniden kavuştu. 1969’da fanatik Yahudilerin yaktığı minber, Türk ustalar tarafından çivi kullanılmadan yeniden yapıldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070224183959im_/http://www.aksiyon.com.tr/resim/634/86.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mescid-i Aksa 38 yıl sonra eksik bir parçasına yeniden kavuştu. 21 Ağustos 1969’da, fanatik Yahudilerin yaktığı minber, geçen hafta yerine kondu. Türk ustalar tarafından 4,5 yılda tamamlanan minber için 2 milyon dolar harcandı. Çivi kullanılmadan inşa edilen minberin orijinali, 1187’de Kudüs’ü Haçlıların elinden alan Selahattin Eyyubi tarafından Şam’da yaptırılmış ve Mescid-i Aksa’ya yerleştirilmişti.
   <br>
    <br>
     Ürdün’de yaptırılan yeni minberin hazırlanması çok da kolay olmadı. Yaklaşık 15 yıl devam eden hazırlık çalışmaları, Ürdün Kralı Abdullah’ın maddi destek vermesiyle hızlandı. Önce Salt kentinde, Al Balqa Applied Üniversitesi’ne bağlı olarak bir İslam Sanatları Enstitüsü kuruldu. Ardından minberi inşa edecek ustalar için araştırma yapıldı. Ürdün Vakıflar Bakanlığı, Türk kakma, mukarnas, kündekari ustalarını Ürdün’e davet etti. Ustalar, minberi aslına uygun yapabilmek için geçmişteki fotoğrafları inceledi, eski ve yeni kaynaklardan faydalandı.
     <br/>
     <br/>
     Hazırlanan yol haritası çerçevesinde 8 usta çalışmalara başladı ve eseri 4,5 yılda tamamladı. Kündekari sanatının son temsilcilerinden Mevlüt Çiller ile mükarnas ustası Mehmet Ali Uçar, böyle bir projede yer aldıkları için çok mutlu olduklarını söylüyor. 	Minberin yapımında danışman olarak görev alan Al Balqa Applied Üniversitesi Uygulamalı İslam Sanatları Fakültesi öğretim üyesi Yrd. Doç. Dr. Necati Sancaktutan, Türk ustaların çok iyi iş başardığı görüşünde. Minberin aslına uygun olarak inşa edilmesinde Ürdünlü ve Endonezyalı ustalarında da katkı yaptığını hatırlatan Sancaktutan, “Minberin her karesi tıpatıp aynı oldu diyebilirim. Türk ustalar önemli bir iş yaptı. Ürdünlüler de önemli katkı sağladı. Oyma işinin bir kısmını da Endonezyalı usta yaptı. Mescid-i Aksa’ya yakışır bir minber ortaya çıktı.” diyor. Sancaktutan’a göre eser son zamanlarda İslam dünyası adına hayata geçirilmiş en önemli şaheser. Bir başka özelliği ise eserin Müslüman ustaların ortak bir gayreti sonucu ortaya çıkmış olması…
     <br/>
     <br/>
     Minber kündekari sanatıyla yapıldı. Türk ustalar çivi kullanmadan ahşaplara tutkalla geometrik şekiller verdi. Minberin yapımında kullanılmak üzere 13 metreküp ceviz ağacı, buhar kazanlarında pişirildikten sonra Bakanlar Kurulu’nun kararı ile Türkiye’den Ürdün’e götürüldü. Minberin bazı bölümlerinde abanoz ve fildişi de kullanıldı. Küçük parçalarının yapımı bazen haftalar süren minber, 11 bin parçadan oluşuyor. 5,40 metre yüksekliğindeki minberin yan duvar uzunluğu ise 3,90 metre.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26567), [web.archive.org (arşiv bağlantısı)](http://web.archive.org/web/20070224183959/http://www.aksiyon.com.tr:80/detay.php?id=26567)
