# Atatürk'ün "tescilli" akrabası

*Haşim Söylemez 1997.11.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mustafa Kemal Atatürk. Türkiye Cumhuriyeti'nin kurucusu. Ölümünün üzerinden tam 59 yıl geçmesine rağmen cumhuriyet tarihimizin en önemli insanının ailesi
  </font>
 </div>
 <div id="newsText">
  <font class="detail-text">
   ve soyu hakkında yeterli araştırma yapılmadığı ortada. Bu da birtakım insanların, Atatürk'ün ailesi ve nesebi hakkında olmadık laflar etmesine, senaryolar üretip kafa karıştırmalarına yarıyor.
   <br/>
   <br/>
   Balıkesir'de yaşayan Halil Salihoğlu, Atütürk'ün yeğeni. Kendisi İskeçe göçmeni. İspatlanmış soy ağacıyla, Atatürk'le akrabalıklarına ve Atatürk'ün ailesine dair önemli ipuçları veriyor.
   <br/>
   <br/>
   İskeçe'de 1940'ta doğan Salihoğlu, ilkokulu orada okumuş. Ardından Türkiye'nin açtığı parasız yatılı imtihanlarına girerek Türkiye'ye gelip Manisa Lisesi'nde okumuş. İskeçe'ye dönüp Merkez Türk İlkokulu'nda iki yıl öğretmenlik yapmış ama Yunanistan'ın baskısıyla 1960'ta ailesini bırakıp İstanbul'a gelmiş. Evli ve iki çocuk sahibi. Şimdi Balıkesir'de yaşıyor.
   <br/>
   <br/>
   Salihoğlu, elindeki belgelere dayanarak, kendisinin Atatürk'ün 5. derecede ve şu an hayatta bulunan ispatlanmış tek akrabası olduğunu söylüyor. Elindeki vesikaların ciddiyeti su götürmez bir gerçek. Salihoğlu ailesi İskeçe'de yaşayan Türklerden. İskeçeli Salih ve Nebiye'nin evliliğinden üç çocuk dünyaya gelmiş, büyük kardeş Halil Salihoğlu Türkiye'de bulunmasına rağmen ikisi hâlâ Yunanistan vatandaşı. Halil Salihoğlu'nun araştırması annesi Nebiye Hanım'ın 1958 yılında kendilerinin Atatürk'ün akrabası olduklarını söylemesi ile başlamış. Aile Yunan hükümetinin tavırları ve Atatürk'e olan düşmanlıklarından dolayı akrabalıklarını gizlemiş. Hatta çocuklarına bile söylememişler. Halil Salihoğlu ancak 18 yaşına geldiğinde annesinden Atütürk'le akraba olduklarını öğrenmiş. Ancak bunu gizli tutmasını tembihlemeyi de ihmal etmemiş annesi.
   <br/>
   <br/>
   Türkiye'ye göç ettikten sonra İstanbul'a gelerek serbest muhasebecilikle uğraşan Halil Salihoğlu'nun şimdiki uğraşı Atatürk'ün akrabası olduğunu resmen de ispatlamak. Atatürk'ün akrabası olduğunu belgelerle ispatladığını ancak, resmiyette hiç kimsenin kendisine yardımcı olmadığını söyleyen Salihoğlu, "Ben Atatürk'ün baba soyundan geliyorum. Şu anda Kültür Bakanlığı belgeyi inceliyor. Bunu yılların araştırması sonucu, şecereleri incelemem sonucu söylüyorum. Belgelerim var. Bu konuda Atatürkçü düşünce derneklerine gittim, ancak yardım etmediler" diyor.
   <br/>
   <br/>
   Firari Ahmet
   <br/>
   <br/>
   Efendi'nin torunu
   <br/>
   <br/>
   Atatürk'le akrabalık bağını sıra şeceresi takip ederek şöyle anlatıyor Salihoğlu: "Firari Ahmed Efendi'nin Selanik'te Ayşe Hanım'la (birinci evliliği) yaptığı evlilikten Hatice, Ali Rıza ve Mustafa isminde üç evlatları dünyaya geliyor. Firari Ahmet Efendi'den öncesi hakkında bilgiye ulaşamadım. Mustafa ve Hatice çok küçük yaşta ölürken, hayatta kalan Ali Rıza Efendi'nin yine Selanik'te Zübey'de Hanımla yaptığı evlilikten, Mustafa, Makbule, Naciye, Ahmet, Ömer, Fatma isminde 6 çocuğu oluyor. Mustafa ve Makbule hariç diğer dört kardeş çok küçük yaşta hayatlarını kaybediyorlar. Mustafa Kemal'in ise Latife Hanım'la yapmış olduğu evlilikten çocukları dünyaya gelmiyor."
   <br/>
   <br/>
   Firari Ahmet Efendi 6 Mayıs 1876 tarihinde Sultan Abdülaziz'i tahttan indirmek amacıyla Balkanlar'da başlayan aleyhte protesto olaylarına karıştığı için, dönemin padişahı Sultan Abdülaziz tarafından hakkında bir idam fermanı çıkartılır. O da Makedonya dağlarına kaçar ve dağda adı "Firari"ye çıkana kadar, tam 7 yıl yaşar.
   <br/>
   <br/>
   Dağdaki hayatının üç veya dördüncü senesinde köylüler tarafından Nefise Hanım ile evlendirilir. Bu, ilk evliliğinden yıllar sonradır ve AtatürkSalihoğlu akrabalığına giden yolun açılması manasına da gelmektedir. Nefise Hanım "Firari"ye Mehmet Çavuş adında bir çocuk verir. Mehmet Çavuş Ayşe Hanım'la evlenir ve Necibe isimli kızları olur. Necibe, Makedonya'yı Batı Trakya'dan ayıran Karasu nehrinin doğu yakasındaki İskeçe'nin Kireççiler köyünden Halil'e (Arabacı Bekir Ağanın Halil) eş olur. Bu evlilikten de Nebiye ve Bekir diye iki çocukları dünyaya gelir. Bekir 28 yaşında hayata veda ederken Nebiye'nin aynı köyden Ahmedin Salih ile evliliğinden Halil Salihoğlu ve iki kardeşi dünyaya gelir.
   <br/>
   <br/>
   Atatürk sözde değil özde
   <br/>
   <br/>
   Konu Atatürk olunca, yeğen Salihoğlu'nun bu konuda iki çift lafı oluyor tabii. Atatürkçüyüm diyenlerin çoğunu samimi bulmuyor Salihoğlu ve "Onlara acıyorum" diyor. Salihoğlu Atatürkçülüğün, sözle değil, ancak öz'le, onun yolunda gitmekle yaşanabileceğini belirtip "Atütürk başımızın şıkıştığı zaman sığınılacak birşey değildir. Onun çizdiği çağdaş, hoşgörülü bir yolda gitmektir. Atatürkçü Atatürkçü olmayanlar diye bir ayırım yapılıyor. Bu son derece yanlıştır. Türkiye'deki 65 milyon insan Atatürkçüdür, böyle bir ayırıma gerek yoktur. Sol fraksiyonların "o sadece bizimdir" demeleri yanlıştır, hiç buna sığınmasınlar. Atatürk bağımsızlık, özgürlük timsali bir insandır. Atatürkçüyüm diye bağıranların kapısına gittim, o arkasına sığındıkları insanın şeceresinin açığa çıkması için bir yardımda bulunmadılar"  şeklinde konuşuyor.
   <br/>
   <br/>
   "Bir elimde Kur'an bir elimde anayasa"
   <br/>
   <br/>
   Kimilerinin Atatürk'ü din düşmanı olarak göstermeleri konusunda Salihoğlu bakın ne diyor: "Atatürk din düşmanı değildi. Onu öyle göstermek ancak kasıtla olur. Ben de onun çizdiği yolda giden, ona sıkı sıkıya bağlı olan akrabası olarak her zaman yanımda Kuranı Kerim'i ve Anayasa'yı taşıyorum. Bunlardır bana yol gösterecek. Atatürk her kesimi kucaklamıştır. Meclis'i bile açtırırken önce Kuranı Kerim okutmuştur. Şimdi Atatürkçülük kavramının altına sığınarak gerçek Atatürkçü olmayanlar, milletimizi, dinsel ve fikirsel yönden bölmeye çalışıyorlar. Bu yanlıştır, bu Atatürkçülüğe ters düşer. Bu ülkede sağcılar da Atatürk'ü seviyor. Atatürkçüyüm diyen bazıları Atatürk'ü hep din düşmanı, dine karşı olan kişi olarak göstermeye çalıştılar. Atatürkçü olarak ortaya atılanların dine, diyanete karşı tavırlarını anlayamıyorum. Atatürk inançları bakımından dini bütün, dine saygılı, Kuranı Kerim'i insanlara tavsiye eden bir şahsiyetti."
   <br/>
   <br/>
   Yunanlılardan korktuk
   <br/>
   <br/>
   Yunanlıların Atatürk'e karşı aşırı bir alerjilerinin olduğunu, bu yüzden orada Atatürk'ten bahsetmenin hayata malolabileceğini de vurgulayan Salihoğlu, "Yunanlılar Atatürk'ü sevmezlerdi. İsmini bile duymaya tahammül edemezlerdi. Yunanistandaki Türk halkı ise, onu çok seviyor, ancak kimse hakkında doğru düzgün pek birşey bilmiyor. Çünkü Atatürk ile ilgili birşey okumak son derece tehlikeliydi" diyor.
   <br/>
   <br/>
   Salihoğlu kendilerinin Atatürk'ün akrabası olduklarının yıllarca gizlendiğine dikkat çekerken de şunları söylüyor: "Ben küçük yaşta Atatürk'ün akrabası olduğumuzu bilmiyordum. Lisede arkadaşlarım benim Atatürk'e benzediğimi söylüyorlardı. Ben de bir yaz tatilinde İskeçe'ye gitiğimde anneme bunu söyledim. Annem de küçük kardeşlerime söylememem ve gizli tutamam şartıyla bana bizim Atatürk'ün akrabası olduğumuzu söyledi. O zaman 18 yaşındaydım. Annem bana biz ölünce sen eğer anavatanda olursan o zaman bunu açıklarsın dedi. Ben de yıllarca bunu gizledim. Çünkü bunun bilinmesi Salihoğlu ailesinin Yunanlılar tarafından yok edilmesi demekti. Şimdi annem ve babam hayatta değil, kardeşlerim var. Ama onların isimlerini söyleyemeyeceğim."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3155-34-ataturkun-tescilli-akrabasi.html), [web.archive.org (arşiv bağlantısı)](http://web.archive.org/web/20130729183843/http://www.aksiyon.com.tr:80/aksiyon/haber-3155-34-ataturkun-tescilli-akrabasi.html)
