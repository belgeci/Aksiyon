# KCK’nın ‘Demokratik İmamlar’ı

*Haşim Söylemez 2010.11.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   KCK’nın ‘Demokratik İmamları’ iş başında. Diyanet’in resmî imamları aynı zamanda örgüt propagandası yapıp militanlara istihbarat sağlıyor. Toplamda 5 bine yakın imam bulunuyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Hakkâri’de sabah namazına giden imam Aziz Tan’ın KCK talimatıyla örgüt militanlarınca şehit edilmesi şüphesiz manasız bir olay değildi. Hele seçilen kişi sıradan biri hiç değildi. Tan, bölgede özellikle gençlere ‘devletle barışık olmaları’, ‘okumaları’ ve ‘dağa gitmemeleri’ yönünde telkinlerde bulanan akil adamlardan biriydi. Halk da aynı şekilde Aziz Tan’ı seviyor ve sözünü dinliyordu. KCK (Kürdistan Topluluklar Birliği) Aziz Hoca’nın samimi gayretinden rahatsız olduğu için onun hakkında ‘ölüm fermanı’ çıkartı ve imam şehit edildi.
    </p>
    <p class="MsoNormal">
     Örgütün din adamlarına yönelik ilk eylemi değildi bu. 1992-1996 yılları arasında toplam 46 imam şehit edilmişti. Ancak Tan’ın kişiliği ve civardaki dindar Kürtler tarafından çok seviliyor olması örgüte karşı ciddi bir tepki doğurdu. Bunun üzerine başta İmralı’da tutuklu Abdullah Öcalan olmak üzere örgütün değişik yöneticilerinden dine ve imamlara yönelik açıklamalar gelmeye başladı. Maksat örgütün dine ve imamlara sahip çıktığını göstermek ve bunu yaparken de, Tan gibi ‘sağduyu’ yanlısı din adamlarını devlet işbirlikçisi gibi gösterip yeniden Kürtlerin gönlünü kazanmaktı.
    </p>
    <p class="MsoNormal">
     Öcalan son zamanlardaki açıklamalarında ‘Demokratik İmamlar’ sözünü ağzından hiç eksik etmiyor. Marksizmden imamlara geçişindeki yaman çelişkiye rağmen vermek istediği mesaj yerine ulaşıyor. Peki, Öcalan’ın ‘Demokratik İmamlar’ dediği bu insanlar aslında kimler?
    </p>
    <p class="MsoNormal">
     Öcalan’ın ‘imamlarım’ dediği KCK’ya bağlı çalışan ciddi bir imam kadrosundan söz etmek mümkün. Kimisi Diyanet ve Vakıf Emekçileri Sendikası (DİVES) adlı bir platform bünyesinde faaliyet gösteriyor, kimisi ise sözde ‘Kürdistan İmamlar Birliği’ isimli illegal bir yapılanma içinde hareket ediyor. Sayılarının 5 bine yakın olduğu tahmin ediliyor. Öcalan avukatları aracılığıyla yaptığı son açıklamada sözü yine demokratik imamlara getirip şöyle diyor: “İmamlar konusunda çok dikkatli olunmalıdır, imamlara doğru yaklaşılmalıdır. Bölgedeki camilerde demokratik imamlar görev almalıdır. Bu işi de halkın demokratik imamları üstlenmelidir.”
    </p>
    <p class="MsoNormal">
     Öcalan’ın ‘demokratik imamlar’ sevdası yeni değil. KCK yöneticilerinden Duran Kalkan da 25 Ekim’de ANF’ye yaptığı açıklamada konuyu imamlara getiriyor ve şunları söylüyordu: “Devlet dini toplumun elinden alarak kendi dini hâline getirmiş durumda. Maaş vererek imamları, camileri örgütlüyor. İnanan ibadet eden Kürt toplumu bunlara dikkat etmeli. Çocuklarını eğitmek isteyen buna dikkat etmeli. Özelikle Kürt toplumu kendi mezhebini, tarikatını, inancını, ibadetini kendi gücüyle ve kendi örgütlülüğü temelinde yürütmeli. İbadet yerlerini, cem evlerini kendileri açmalı. Pir’ini imamını kendisi beslemeli, tutmalı, devlet maaş versin dememeli. Bunun için bütün dinlerden, mezheplerden, tarikatlardan Kürt insanlarını inanç alanında soykırım uygulamalarını görmeye ve karşı çıkmaya davet ediyorum.”
    </p>
    <p class="MsoNormal">
     Anlaşılacağı üzere KCK kaybetmeye başladığı tabanına ‘imamlar’ vasıtası ile yeniden ulaşmak istiyor. Bu çabada DİVES isimli sendika aktif rol oynuyor. Vakıflar Genel Müdürlüğü bünyesinde dahi üyesi bulunan DİVES’e bağlı toplan 1022 üye bulunuyor. Bunların tamamı Doğu ve Güneydoğu’da görev yapan Kürt kökenli ve KCK sempatizanı kişilerden oluşuyor. Ancak PKK’nın gayriresmî yollardan mahalle aralarında açtığı mescitlerde ve boş olan camilerde görev yapan imam sayısı ile birlikte KCK’nın ‘imam’ kadrosunun 5 bine ulaştığı tahmin ediliyor. Mezopotamya inançları zemininde herkesin kendi inanç ve dinini yaşamasını isteyen KCK bir yandan da Kürtlere asıl dinlerinin Zerdüştlük veya Yezidilik olduğu propagandasını yapıyor.
    </p>
    <p class="MsoNormal">
     ‘Devlet sistemi’ iddiasında olan KCK, bölgede yasama, yargı ve yürütme gücü olduğunu daha iyi hissettirebilmek için Demokratik Kent Meclisi isimli bir yapılanma oluşturdu. Şehirlere göre şekillenen bu yapılanmada ‘Sosyal Alan’ içinde yer alan ancak Emek Hareketi Komitesi bünyesinde çalışan DİVES ismi ön plana çıkıyor. Çünkü KCK ve Öcalan ‘Demokratik İmamlar’ dedikleri bu birime çok güveniyor. DİVES merkezini Ankara olarak açıklasa da asıl merkezin Diyarbakır olduğu görülüyor. DİVES sadece Doğu ve Güneydoğu’da Kürt kökenli imamları üye olarak alıyor ve Diyarbakır, Batman, Hakkâri, Şırnak, Muş, Van gibi illerde yoğunlukta faaliyet gösteriyor.
    </p>
    <p class="MsoNormal">
     DİVES Genel Başkanı Lokman Özdemir şu anda KCK operasyonu kapsamında örgüte yardım etmek suçundan tutuklu. DİVES imamları çatışmalarda ölen PKK’lılar için şehit kavramını kullanıyor ve kendilerince ayet ve hadisler belirleyip yapılanın bir cihat, bir meşru müdafaa olduğunu aktarıyor. Ayet ve hadisleri kendi çıkarları doğrultusunda yorumlayan ‘Demokratik İmamlar’ın vaazlarını; “Yol Mahirlerin Yoludur, Yol Denizlerin Yoludur, Yol Mazlum Doğanların Yoludur, Direnen Kazanacaktır!” şeklinde bitirmeleri ilginç bir ayrıntı olarak kafaları karıştırıyor.
    </p>
    <p class="MsoNormal">
     Lokman Özdemir’in yakalanması sırasında ele geçirilen dokümanlar arasında ‘Demokratik Özerkliğe’ ulaşmak için yapılması gereken şeylerin maddeler hâlinde sıralandığı ilginç notlar vardı. El yazısı ile yazılmış olan bu notlarda orman yangınlarının söndürülmesi, her alanda örgütlenmek, Kürdistan’da kurulan cemaat ve dernekleri ziyaret edip ne amaçla kurulduklarını öğrenmek, DTK’nın barış komisyonu olması, Cigerxun Kültür Merkezi’de mescit açılması, her il ve ilçeden vergi alınması gibi işlerin DİVES tarafından organize edildiği ve bunun hem KCK hem de Öcalan’ın istediği paradigmalara uyduğu ortaya çıkıyor.
    </p>
    <p class="MsoNormal">
     Hakkâri’de herkesin sevdiği imam Aziz Tan’ın şehit edilmesini bir imam sendikası olan DİVES kınamamıştı bile. Başka bir iddia ise Aziz Tan ile ilgili bilgilerin KCK militanlarına ‘İmamlar’ tarafından verildiği. Hatta Tan’ın şehit edilmesi haberi duyulduğunda DİVES üyelerinin kendi aralarında “Bizden değildi, üstelik cemaate yakındı. İyi oldu.” şeklinde konuştuklarının istihbarat birimleri tarafından tespit edildiği de edinilen bilgiler arasında.
    </p>
    <p class="MsoNormal">
     KCK bölgedeki imamları tehdit edip sendikalaşmanın önüne geçmek istiyor. Bu konuda N. isimli bir din görevlisi resmî makamlara şikâyette bulundu ve kendisinin Kuzey Irak’tan aranarak, verdiği vaazlardan dolayı tehdit edildiğini açıkladı. N.ye yönelik tehdit sadece bir telefon görüşmesiyle de kalmamış. Şehir merkezinde yanına biri yaklaşmış ve örgüt adına selam getirdiğini söyleyerek bazı tehditlerde bulunmuş. Hatta şahıs, bölgede görev yapan bütün imamların adres ve telefonlarının da ellerinde olduğunu söylemiş. “Örgütten geldiğini nereden bileceğim?” diye soran N., aldığı cevapla bir hayli şaşırıyor: “Sana örgütten mühürlü ihtar kâğıdı getirdim.”
    </p>
    <p class="MsoNormal">
     DİVES örgütten de destek alarak her geçen gün üye sayısını artırıyor. Diyanet-Sen’e bağlı bazı imamların DİVES’e geçtiği belirtiliyor. Peki, bu DİVES nerden çıktı?
    </p>
    <p class="MsoNormal">
     KCK Kürt halkının dinî hassasiyetinden faydalanmak ve bölgede kendi istediği bir din modeli geliştirmek için sendikalaşma yoluna gitti. Bu sendikada görev alanlar Diyanet’in resmî maaşlı imamları; ancak devletle ve diyanetle sürekli ters düşen kişiler. Daha çok propagandist gibi davranıp, örgüte yardım, yataklık ediyor ve istihbarat bilgisi sağlıyorlar. Zaten DİVES’in birçok üyesi hakkında soruşturma başlatılmış durumda.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-27840-kcknin-demokratik-imamlari.html), [web.archive.org (arşiv bağlantısı)](http://web.archive.org/web/20140118183739/http://www.aksiyon.com.tr:80/aksiyon/haber-27840-kcknin-demokratik-imamlari.html)
