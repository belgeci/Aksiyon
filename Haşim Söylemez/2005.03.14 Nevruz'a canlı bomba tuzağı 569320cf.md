# Nevruz’a canlı bomba tuzağı

*Haşim Söylemez 2005.03.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Önümüzdeki hafta kutlanacak Nevruz için özellikle Doğu ve Güneydoğu Anadolu’da hazırlıklar yapılıyor. Ancak, kutlamaları ‘bahar bayramı’ havasından çıkarmaya niyetlenen terör örgütü PKK’nın eylem için Türkiye’ye canlı bomba ekipleri gönderdiği belirtiliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626182547im_/http://www.aksiyon.com.tr/resim/536/37.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Terör örgütü PKK (Kongra-Gel) yeni bir provokasyon ve eylem peşinde. Örgütün hedefi, bahar bayramı olan Nevruz’u gövde gösterisine dönüştürmek. Terörist başı Abdullah Öcalan’ın haziran ayı öncesinde söylediği “İstersek 10 tane Felluce yaratırız.” sözünden sonra PKK birtakım şehir eylemlerine başlamış, Van valisine düzenlediği saldırıyla da bunu yapmak istediğinin mesajını vermişti.
   <br>
    <br>
     Küçük çaplı gösterilerin yanı sıra terör örgütünün tekrar gündeme gelmek için Nevruz’u kan gölüne çevirme planları yaptığı belirtiliyor. Buna bağlı olarak eylemde bulunmak amacıyla son bir ayda 600 militanın Türkiye’ye girdiği kaydediliyor. Bunlar arasında canlı bomba eğitimi almış 15 kadar militanın yer aldığı bilgisi veriliyor. Güvenlik güçleri şimdi canlı bombaları tespit edip etkisiz hale getirmek istiyor.
     <br/>
     <br/>
     İstihbarat birimleri militanların Nevruz için Türkiye’ye girdiklerini doğruluyor. Aynı birim, canlı bomba eylemleri için hazırlık yapan PKK’lılara da dikkat çekiyor. Güneydoğu’da görev yapan bir istihbarat yetkilisi, Nevruz için eylem hazırlıklarının yapıldığını belirterek, “Son bir aydır Türkiye’ye girişler artı. Yirmişerli gruplar halinde geçiş yapıyorlar. Şehirlerde gösteri ve protesto eylemleri yapacak, infial oluşturacak canlı bomba hazırlıkları bilgisi de mevcut.” diyor.
     <br/>
     <br/>
     Canlı bomba ve şehir eylemleri konusunda acemi olan terör örgütü, bu konudaki eksikliğini eski Hizbullahçı yeni PKK’lı militanlardan faydalanarak gideriyor. Hatta bu amaçla Kandil Dağı’ndaki kamplarda canlı bomba, uzaktan kumandalı patlayıcı kullanma gibi konularda eğitim verildiği gelen bilgiler arasında. Son iki ayda doğu ve güneydoğu’da şehir merkezlerine yakın güzergahlarda 50 kadar uzaktan kumandalı bombanın güvenlik güçleri tarafından tespit edilip çıkarılması kafalarda soru işaretleri bıraktı.
     <br/>
     <br/>
     PKK yanlısı internet sitelerinde Nevruz’a katılım çağrıları yapılıyor. Ancak kutlama ve etkinlikler konusunda net bir bilgi verilmiyor. Buna karşın PKK’nın silahlı kanadının sözde komutanı Murat Karayılan bilgileri doğrular nitelikte açıklama yapıyor. Karayılan yayımladığı “Nevruz’a Çağrı” isimli bildirisinde protesto gösterilerinin yapılmasını, ciddi eylemlerle günün kutlanmasını istiyor. Karayılan bildirisinde PKK’nın bittiğinin sanılmasının yanlış olduğunu belirtip “Gerekirse patlatın.” ibaresini kullanıyor.
     <br/>
     <br/>
     Silahlı mücadele fikrini savunan PKK-Devrimci Çizgi Grubu çeşitli internet sitelerinde Nevruz’un şenlik değil matem olarak kutlanması gerektiği ve eylem yapılmasının doğru olacağı vurgusunda bulunuyor. PKK eylem yapmakla bir nevi ‘itibarı’nı kurtarmayı amaçlıyor. Siyasallaşma ile birlikte kan kaybeden dağdaki militanlar varlıklarını ispatlamak ve dikkatleri tekrar üzerlerine çekmek için eylemlerde bulunmak istedikleri  belirtiliyor. Böylece silahlı teröristler, siyasallaşan kimi eski militanlarına gözdağı verip aynı zamanda halen etkili bir örgüt olduklarını duyurmak istiyor.
     <br/>
     <br/>
     Terör örgütü silahlı eylem hazırlığı yapmakla birlikte Doğu ve Güneydoğu Anadolu’da yaşayan Kürtleri ve Türkleri de birbirine düşürüp kargaşa ortamı oluşturmak istiyor. Örgüt ve ona bağlı yayın organları “Demokratik Serhildan” adı altında çağrılar yapıp Kürt milliyetçiliğini körüklüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20302), [web.archive.org (arşiv bağlantısı)](http://web.archive.org/web/20070626182547/http://www.aksiyon.com.tr:80/detay.php?id=20302)
