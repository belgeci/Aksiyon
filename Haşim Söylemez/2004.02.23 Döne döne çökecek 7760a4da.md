# Döne döne çökecek

*Haşim Söylemez 2004.02.23*

<div>
 <p>
  <font>
   El yazması bir Kur"an-ı Kerim"in "ziyaretçi yöntemi" ile çalınması gözleri Divan Edebiyatı Müzesi"ne çevirdi.
   <br>
    <br>
     İÜ Mühendislik Fakültesi"nin verdiği
     <br>
      <br>
       rapora göre, buradaki sema gösterilerini, destek sağlandıktan sonra en fazla 150 kişi izleyebilir.
       <br/>
       <br/>
       21 Ocak Çarşamba günü öğle saatlerinde Divan Edebiyatı Müzesi"ne giren hırsızlar kaşla göz arasında 170 yıllık el yazması büyük boy Kur"an-ı Kerim"i alıp kayıplara karıştı. Müzenin girişindeki vitrinde muhafaza edilen Kur"an, Sultan II. Mahmud"un kız kardeşi Adile Sultan"ın annesi Zenginar Hanım tarafından Mevlevihaneye hediye edilmişti. Olayla ilgili inceleme başlatan Beyoğlu Emniyet Amirliği, kayıp Kur"an"ın akıbetini araştırıyor. Müze yetkilileri ise bütün gümrüklere ve müzelere çalınan eserle ilgili ihbarda bulundu.
       <br>
        <br>
         Türkiye"de müzelerin soyulması alışılagelmiş bir vaka. Filmlerdeki sahneleri aratmayacak yöntemlerle soyulan müzelerin sayısı giderek azalsa da her yıl ortalama 2 bin soygun vakası emniyet birimlerine ve İnterpol"e bildiriliyor. Ancak Divan Edebiyatı Müzesi"nde yaşanan soygunun bir benzerine son yıllarda rastlanmadı. Giriş kapısından ücret verip ziyaretçi bileti alan hırsızlar, kapalı devre kamera sistemi ve vitrinlerinde alarm olmayan müzeden Kur"an-ı Kerim"i tereyağından kıl çeker gibi alıp kayıplara karıştı. Uzmanlar bu soygunun daha önceden planlandığını belirtiyor. Aynı uzmanlar önlem alınmaması halinde müzeye yönelik soygunların devam edeceğine dikkat çekiyor. Bu ilginç soygunun ardından Divan Edebiyatı Müzesi tartışılmaya başlandı.
         <br/>
         <br/>
         Yıllardır kendi kaderine terk edilmiş bu tarihi mekanda her şey karmakarışık. Üstelik müzenin yaklaşık bir yıldır asli bir müdürü yok. Anıt yapı değerlendirmesine tabi tutulan Divan Edebiyatı Müzesi"ne görevlendirilen müdürler ise başka görevlerinden dolayı müzede kalıp sorunlarla ilgilenmiyor/ilgilenemiyor. Bu yüzden müze, yerinde yönetici eksikliğini büyük ölçüde hissediyor.
         <br/>
         <br/>
         Güvenlik yok
         <br/>
         <br/>
         Tekke ve zaviyelerin kapatılmasından sonra faaliyetleri durdurulan Galata Mevlevihanesi, Mevlevilerin talebi üzerine gösteri yapılması ve mekanın muhafazası için 1975 yılında müzeye dönüştürüldü. Ancak müzenin koruma sorunu yıllardır devam ediyor. Kamera ve alarm sistemlerinin olmadığı müzede, korumalar silahsız ve üniformasız görev yapıyor. Normal bir müze gibi algılanmadığı için burayı koruyacak görevlilerin niteliği ve silahları da dikkate alınmıyor. Ziyaretçilerin takip edilemediği müzede sema gösterilerinin yapıldığı zamanlarda koruma, tabir yerindeyse "şansa" bırakılıyor.
         <br/>
         <br/>
         Kültür Bakanlığı tarafından bir müze olarak görülmeyen müze yıllardır bir sürgün yeri olarak kullanılıyor. Uzman personel sıkıntısının yaşandığı müzenin ihtiyaçları büyük ölçüde sema yapan gruplar tarafından karşılanıyor. Zaten sema gösterilerinin biletleri müzedeki Mevlevi dernekleri tarafından satılıyor. Mekan bu kullanım şekliyle bir nevi derneklerin bilet satış ofisi niteliğinde.
         <br/>
         <br/>
         Sema yapılamaz
         <br/>
         <br/>
         Halk arasında halen Galata Mevlevihanesi olarak bilinen müze güvenlikten sonra bina sağlamlığı açısından da ciddi sorunlar yaşıyor. Ahşap binanın bakımsız kalması yapının geleceğe taşınmasını zorlaştırıyor. Büyük bir avlu içerisinde yer alan iki katlı müzenin alt katında dervişlerin eskiden çile doldurduğu her biri 5 metrekare olan hücreler bulunuyor. Giriş katında ise sema gösterileri için büyük bir alan yer alıyor. Semahanenin üst kısmında ise günümüzde Mevlevi kültürüne ait çeşitli eşyalardan oluşan bir sergi ziyarete açık. 1491 tarihinden bu yana varolan yapı, sekiz dilime ayrılmış tavanındaki pastel renklerin kullanıldığı kalem işleriyle Osmanlı mimari zevkinin bütün inceliğini yansıtıyor. Tarihi değeri büyük olan anıt yapı zaman zaman kullanım şeklinden dolayı problem yaşıyor.
         <br/>
         <br/>
         Özellikle 1999"daki büyük depremden sonra gündeme gelen binanın statiğinin değişik raporlarla tartışıldığı ortaya çıktı. Hatta bir rapora göre binada sema gösterisi yapılmasının sakıncalı olduğunun altı çiziliyor. Depremden sonra binayı inceleyen İstanbul Üniversitesi Mühendislik Fakültesi çarpıcı bir rapor hazırlıyor. Prof. Dr. Gündüz Özışık tarafından hazırlanan rapora göre, Divan Edebiyatı Müzesi"nin toplu kullanıma kapatılması şart. Binada sema gösterisi yapan Mevlevi derneklerinin itirazı üzerine üniversite yine Özışık"ın imzasını taşıyan bir rapor hazırlar. Bu raporda da binaya destek olduğu takdirde sema gösterilerini izleyecek seyirci sayısının 150 kişiyi geçmemesi gerektiği vurgulanır. Ancak üniversitenin hazırladığı raporda yapılacak desteğin niteliğinin de bilimsel bir kurul tarafından incelenmesi gerektiğine dair şerh düşülür.
         <br/>
         <br/>
         Binanın güçlendirilmesi için nasıl bir destek gerektiği henüz net değil ama bir başka kurum bu konuda hiç problem yokmuş gibi davranıyor. Rölöve ve Anıtlar Kurulu, sema gösterilerini 200 kişinin izlemesinde sakınca görmüyor. Oysa pratikteki uygulama bunun da ötesinde; Divan Edebiyatı Müzesi"ndeki sema gösterilerini özellikle yaz aylarında 300"den fazla kişi takip ediyor.
         <br/>
         <br/>
         Müze eser dolu
         <br/>
         <br/>
         Divan Edebiyatı Müzesi"nde birbirinden önemli eserler mevcut. Başta divan şairlerinin divanları ile Mevlevihanede yetişmiş Şeyh Galib, İsmail Ankaravi, Esrar ve Fasih dedelere, şair Leyla Hanım"a ait el yazması eserler bulunuyor. Yine müze bünyesinde bulunan 4 bin kitaptan oluşan İbrahim Müteferrika Kütüphanesi"nde de (Halet Said Kütüphanesi) 260 adet el yazması eser bulunuyor. El yazmalar 13. yüzyıl ile 19. yüzyıl arasındaki dönemi kapsıyor. 81 taş baskı kitabın da bulunduğu kütüphane, ihtisas özelliğiyle araştırmacılara önemli kaynak niteliğinde. Cemalettin Server Revnakoğlu"nun özel arşivi de Divan Edebiyatı Müzesi"nde bulunuyor. Bu arşivde İstanbul"da özellikle modernleşme sürecindeki kıyımda kaybolan her türlü Osmanlı eseri hakkında detaylı bilgi, belgeleriyle birlikte yer alıyor. 17. yüzyıldan başlayıp 20. yüzyıla kadar uzanan dönemi kapsayan tarihi halı, kilim, seccade türü eserler de sergileniyor. Mevlevihaneden dolayı müzede, tekke eşyaları, her türlü şeyh derviş malzemesi, onlara ait mutfak gereçlerinin yanı sıra divanlar, küçük Kur"an-ı Kerim"ler, virdler, eski tekkelerden kalma takke ve tespihler dikkat çekiyor. Yükte hafif pahada ağır eserlerin bulunduğu Divan Edebiyatı Müzesi yerlilerin yanı sıra yabancıların da ilgisini çekiyor.
         <br/>
         <br/>
         Müze alanı içerisinde bulunan Şeyh Galib Türbesi her gün ziyaret ediliyor. Türbenin içinde, Mevlevihanede şeyhlik yapmış olan Mehmed Ruhi Hüseyin, İsa Selim Efendiler ile Mesnevi şarihi İsmail Ankaravi ve Şeyh Galib Efendi"nin sandukaları bulunuyor. Şeyh Kudretullah, Ataullah Efendiler ile Halet Said Efendi ve Ubeydullah Efendi"nin eşi Emine Esma Hanımın gömülü olduğu Halet Said Efendi Türbesi de diğer türbelerle aynı tarihte yapılmış. Geniş alanı kaplayan hazirede ise Mevlevihanede şeyhlik yapmış olanlarla onların eşleri, kudümzenler, neyzenler, divan sahibi şairler gömülü. Ayrıca Humbaracı Ahmed Paşa"nın, Türkiye"de ilk matbaayı kuran İbrahim Müteferrika"nın, ünlü bestekar Vardakosta Seyyid Ahmet Ağa"nın, Nayi Osman Dede"nin ve Tepedelenli Ali Paşa"nın mezarları da burada. Haziredeki mezar taşları yazı ve süslemeleri açısından çok değerli.
         <br/>
         <br/>
         Tarihi değerleri bakımından oldukça önemli eserleri barındıran bina büyük sıkıntılar yaşıyor. Kur"an-ı Kerim"in çalınması ile birlikte gündeme gelen ancak uzun yıllardan beri kendi haline bırakılan bu mekan önlem alınmazsa ayakta kalmayabilir. Devletin basit bir heykele verdiği önemi tarihi divanlara ve Kur"anlara vermemesi ayrı bir çelişki. Müzede bulunan yüzlerce eser dünyada tek. Kısacası bu " divan" bu yükü daha fazla çekemeyecek.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2362 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11187), [web.archive.org (arşiv bağlantısı)](http://web.archive.org/web/20070807235326/http://www.aksiyon.com.tr:80/yazdir.php?id=11187)
