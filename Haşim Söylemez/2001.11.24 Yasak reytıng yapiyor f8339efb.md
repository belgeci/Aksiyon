# Yasak reytıng yapiyor

*Haşim Söylemez 2001.11.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yasaklar artıp özgürlükler kısıtlandıkça sahte tiraj grafiği de giderek artıyor. Kasetler yok satıyor, kitaplar yeni yeni baskılara giriyor, filmler ise gişe rekorları kırabiliyor. Hal böyle olunca, ideolojik düşünceye ya da kişinin kendisine gelen yasaklar, insanda var olan karşı çıkma dürtüsünü devreye sokuyor
  </font>
 </div>
 <div id="newsText">
  <font class="detail-text">
   Etnik kökenini öne çıkaran Mehmet Uzun, 'Yitik Bir Aşkın Gölgesinde' isimli romanının imza gününde okuyucularıyla buluşmuş, kitaplarını imzalamıştı. Kitap okumayı seven sevmeyen, ya da okumayazması olan olmayan 6 bin Diyarbakırlı yazarın bulunduğu salonu hıncahınç doldurmuştu. Aynı gün son zamanların en popüler yazarı Ahmet Altan da bir başka kentte son kitabını imzalamak için okuyucularıyla buluşuyordu. Yazar Mehmet Uzun'un imza gününe kıyasla sözü geçen yazar deyim yerindeyse sinek avlamıştı. 2 saat süren bir imza gününde okumayazması dahi olmayan insanların da aralarında bulunduğu her yaştan 6 bin insan nasıl bir araya gelir? Çok daha meşhur olan bir başka yazar son kitabını imzalarken bile neden bu kadar insan kalabalığı ile karşılaşmamıştı? Şüphesiz oluşan bu tablo yazarların karizmasından, yazılmış olan eserlerin muhtevasından veya edebi kalitesinden kaynaklanmıyor. İşin içine siyasal duruş ve bu duruşa getirilen kısıtlamalar, yasaklar giriyor.
   <br/>
   <br/>
   Özgürlüklerin kısıtlanması, ideolojiye ya da kişiye gelen yasaklar giderek yeni trendlerin oluşmasını sağlıyor.  Yasaklar artıp özgürlükler kısıtlandıkça sahte tiraj grafiği giderek tırmanıyor. Kasetler yok satıyor, kitaplar yeni yeni baskılara giriyor, filmler ise gişe rekorları kırabiliyor. Hal böyle olunca, ideolojik düşünceye ya da kişinin kendisine gelen yasaklar, insanda var olan karşı çıkma dürtüsünü devreye sokuyor. Bunu ya ideolojisine sahip çıkmak ya da haksızlığa uğradığını sandığı kişiyi desteklemek adına yapıyor. GazeteciYazar Nevval Sevindi, yasakların kalkması halinde ortaya çıkan suni tirajlarda yüzde 50 oranında bir azalma görüleceğinin altını çiziyor. Aslında Nevval Sevindi'nin söyledikleri havada kalmıyor, bir zamanlar yaşadığımız ve hâlâ yaşamakta olduğumuz durumu ortaya koyuyor. Bu ülkede yaşanmış bir arabesk müzik yasağına karşın toplumsal tepkinin tirajlara nasıl yansıdığı hafızalardaki tazeliğini hâlâ koruyor. Yasakların kalkmasıyla birlikte arabesk babalarına ve eserlerine olan ilgi normale döndü, geriye sadece bu kişilerin kemikleşmiş hayranları kaldı.
   <br/>
   <br/>
   Hakkı Baba Müslüm yasak
   <br/>
   <br/>
   Orhan Gencebay, Müslüm Gürses, Ferdi Tayfur gibi arabesk krallarına devlet o günkü politikası gereği yasak koymuş, onların yerine kendi istediği daha doğrusu kendisinin ortaya çıkardığı Hakkı Bulut'u piyasaya sürmüştü. Bu süreçte gerçek babaların kasetleri tanklar altında ezilmiş, kasetlerini dinleyen ya da satan kişilere hapis cezası bile  verilmişti. Böyle bir ortamda halktaki yasağa karşı gelme dürtüsü devreye girmiş ve bütün planları altüst etmişti. Resmi olmasa da babaların kasetleri korsan baskılar yapıp o dönemde milyonları bulan tirajlara ulaşmıştı. Bugün ise sözü geçen üstadların çıkarmış olduğu kasetlerin toplamı bile 1 milyon tirajı yakalayamıyor. Yard. Doç. Durmuş Hocaoğlu yasaklama ile tiraj arasındaki ilginç tetiklemeye şu eklemeyi yapıyor: "Yasaktan dolayı, arabeski sevmeyen insanlar dahi sırf mağdur edilen insanlara sahip çıkma dürtüsüyle hareket ediyor. "
   <br/>
   <br/>
   Yasağa karşı geliştirilen refleks sadece arabeskin babaları ile sınırlı değil. Yasakla birlikte kaset tirajını ve destek kitlesini artıran yurda girmesi yasaklanan Ozan Arif de aynı akıbeti yaşayanlardan. Arif yasaklı olduğu dönemde tıpkı 'babalar' gibi büyük ilgi görmüş, sadece ülkücülerin değil her görüşteki insanın desteğini almıştı. Yasak konulduğu için bir dönem yücelen bir başka sanatçı da Cem Karaca. Karaca sürgündeyken 'Ben bir ceviz ağacıyım Gülhane parkında...' şarkısını insanlar hapislere atılma pahasına haykırıyordu. Karaca'nın kasetleri yok satıyordu. Rahmetli Turgut Özal'ın 'Bu ülkenin evlatları kendi ülkesinde yaşayabilmeli' stratejisi ile Karaca'nın yurda dönüşü sağlandığında sanatçıya olan ilgi azalmış, yasaktan ötürü artan kaset tirajları normale dönmüştü. Tabii burada Cem Karaca'nın fikirlerindeki değişikliğin payını da belirtmek lazım. Yasak ve tiraj ilgisini en belirgin şekilde açıklayan örnek ise 3 ay önce gerçekleşti. Sanatçı Musa Eroğlu'nun '...aşağıdan yukarıdan yolun sonu görünüyor...' parçasını içeren kaseti insanları karamsarlığa sevk ettiği için Karaman Valiliği tarafından yasaklanmıştı. Ancak olayın basından duyulmasıyla birlikte Musa Eroğlu'nu tanımayan insanların bile kaset aldığı yine aynı günlerde basında yer almıştı.
   <br/>
   <br/>
   Hayatta iken hatta öldükten sonra bile kendisine ilgi duyulan bir başka isim ise şair Nazım Hikmet. Şaire gelen yasak ve sürgün,  şiirlerine ve şahsına olan hayranlıkları artırmış, onu bir yasaklı olarak yücelen değerlerin arasına sokmuştu. Nazım Hikmet öldü ama ona olan bu sempati hâlâ sürüyor. Nazım'la tamamen zıt ideolojiye mensup insanlar bile bugün sosyalist ekolün etkisinde kalan şiir kitaplarını alıp okuyor ve yasağa karşı tepkisini ortaya koyuyor. Nazım Hikmet'in tirajı hiç düşmeden devam ediyor. Hekimoğlu İsmail, Hikmet'e olan ilginin büyük kısmının yasaklı olmasından kaynaklandığını söyleyip, 'Aslında Nazım çok iyi bir şair değildi' görüşünü de ileri sürüyor.
   <br/>
   <br/>
   Yasakla da tiraj alsın
   <br/>
   <br/>
   Aynı şekilde Nihal Atsız'a ya da Osman Yüksel Serdengeçti'ye gelen yasak, fikirlerinden ve söylediklerinden dolayı mahkeme kapılarını sürekli aşındırıyor olmaları, farklı görüşteki insanların bile bu kişilerin kitaplarını almalarına yol açmıştı. Recep Tayyip Erdoğan'ın, okuduğu bir şiir yüzünden cezaevine girdiği sıralarda çıkardığı şiir kaseti yok satmış, hatta talebin karşılanamadığı  medyaya haber olmuştu. Kaset hâlâ var ama Erdoğan cezaevinde olmadığı için ilgi yok. Burada Erdoğan'ın çok iyi şiir okuması değil, onun yasaklı olması ön plana çıktı. Ahmet Altan da yasaktan doğan tiraj patlamasından nasibini alan yazarlardan. Burada yazarın ideolojisi değil esere yasak gelmesi ilgiyi artıran bir unsur oldu. Sudaki İz isimli roman yasaktan önce 3 baskı yapabilmişken, yasakla birlikte bu kitap 16. baskısını gerçekleştirdi ve hâlâ yasağa tepkici okuyucular tarafından alınıyor.
   <br/>
   <br/>
   Minyeli Abdullah ve
   <br/>
   <br/>
   beyaz sinema
   <br/>
   <br/>
   Minyeli Abdullah romanı, tirajını yasakların artırdığı romanların belki de en başta geleni. Hekimoğlu İsmail'in yazmış olduğu roman inancından dolayı zorluklara maruz kalmış, çileler çekmiş bir insanı konu alıyor. Olayın geçtiği yer Mısır. Ama Türkiye ile o dönemde büyük bir kesimin hissettiği acı sebebiyle benzerlikler taşıyor. Hal böyle olunca kitap onlarca baskı yaptı, yetmedi bir de filmi çekildi. Mesut Uçakan'ın yönettiği film de tıpkı kitap gibi büyük ilgi gördü ve gösterime girdiği her ilde gişe rekorları kırarak Türk sinema tarihine geçti. Ve sağ kesimin sineması olarak lanse edilen ' beyaz sinema', tarihinin en büyük patlamasını yaptı.
   <br/>
   <br/>
   Hekimoğlu İsmail daha sonra da kitaplar yazdı ama hiçbir kitabı Minyeli Abdullah kadar tiraj alamadı. Burada kitabın kalitesini bir kenara bırakırsak, konusunun ve günün şartlarının etkisinin büyük olduğu ortaya çıkıyor. Konu o günleri yaşayan birçok insanın başından geçen öyküye benziyordu. İnsanların inancına gelen yasaklar vardı. Kitabın yazarı Hekimoğlu İsmail de bu görüşleri kabul ediyor. İsamil'e göre hem yasak hem de yazılanlar insanları harekete geçirmişti.
   <br/>
   <br/>
   Düğün salonlarında oynatıldı
   <br/>
   <br/>
   Aynı durum Mesut Uçakan'ın filmleri için de geçerli. Uçakan daha sonra birçok film yönetti ama bunlar 'Minyeli Abdullah' filmleri kadar ilgi görmedi. Hatta 'Minyeli Abdullah1'in görmüş olduğu ilgiyi 'Minyeli Abdullah2' filmi görmedi. Yasakla birlikte gişe rekorunun kırıldığının altını çizen beyaz sinemanın ünlü yönetmenlerinden Yücel Çakmaklı, Minyeli Abdullah olayını şöyle değerlendiriyor: "Engel kondukça insanda bu engeli aşma hissi oluşuyor. Burada inanç ve görüş devreden çıkıyor. Minyeli Abdullah iyi bir filmdi ama yasak daha çok izlenmesini sağladı. O dönemde ciddi bir yasak vardı. Birçok yerde sinema bile yokken bu film düğün salonlarında dahi oynatıldı. Çünkü insanlar bunu istiyordu. Yaptığımız başka filmler de ilgi gördü. 1970'lerden beri bu devam ediyor."
   <br/>
   <br/>
   Kürtçe ve Lazca patlaması
   <br/>
   <br/>
   Yasakların artması ve sıkışan özgürlüklere bağlı olarak etnik gruplar tarafından çıkarılmış olan eserler de büyük ilgi görüyor, tiraj patlaması yapabiliyor. Mehmet Uzun'un Kürtçe yazılmış olan 'Yitik Bir Aşkın Gölgesinde' isimli romanı 5'ten fazla baskı yaparken, yine piyasaya çıkan 'KürtçeTürkçe, TürkçeKürtçe' sözlük, deneme ya da bir hikaye olmamasına rağmen 10 binin üzerinde satış yaptı. Kürtçe olarak piyasaya çıkan kasetler ise aynı şekilde beş binlerle ifade edilebilen sayılarda tiraj yapabiliyor. GazeteciYazar Ali Bulaç, Mehmet Uzun veya onun yazmış olduğu kitabın içeriğinden çok o görüşe ve insanların birtakım özgürlüklerine yasak konulmasının ön plana çıktığını belirtiyor.
   <br/>
   <br/>
   Kasetler, kitaplar beklenmedik tirajları yakalarken diğer bir yasak delme ise televizyonda ortaya çıkıyor. Med TV'yi izlemek için yoksul insanlar dahi büyük paralar verip evlerinin damını uydu veya çanak antenlerle doldurdular. Sadece Kürtler için geçerli değil bu durum. Diğer bir etnik topluluk olan Lazları anlatan kitaplar da 5 binin üzerinde bir tiraj yakaladı. Bazen resen yasaklanmasa bile toplumdan gelen doğal yasak etkili sebep oluyor. Şimdi her Laz ya da Kürt bu etnik kimliğini devam ettirebilmek için kitaplara, kasetlere hücum ediyor. Yani bir nevi kontrolsüz reaksiyon gerçekleşiyor. Yazar Ali Bulaç, sahici olmayan bu teveccühün, serbestiyetin tanınmasıyla birlikte azalacağı görüşünde.
   <br/>
   <br/>
   Yasak, istismarı doğuruyor
   <br/>
   <br/>
   Aslında yasak sadece eserlerin tirajını ve insanların ilgisini artırmıyor. Aynı şekilde yasak birtakım istismarları da doğuruyor. Yasak konulduğu için kitapları basanlar devreye giriyor ya da yasaklı olan, dokunulmaz olan kişi veya ideoloji üzerinde popülizm yapılıyor. Bundan faydalanan art niyetliler de konu veya kişi üzerine ilgisi olmadığı halde kitaplar yazıyor, kasetler çıkarıyor. Sanırım üzerinde popülizmin en çok yapıldığı kişi ise Türkiye Cumhuriyeti'nin kurucusu Mustafa Kemal Atatürk.
   <br/>
   <br/>
   Evet, madem ki ülkede herkes Atatürkçü, o zaman neden 1580 sayılı Atatürk'ü Koruma Kanunu var. Türkiye'de gerçek Atatürkçü diyebileceğimiz kişilerin başında gelen Toktamış Ateş, ''Bana bıraksalar Atatürk'ü Koruma Kanunu'nu hemen kaldırırım. Halk Atatürk'ü zaten sayıyor. Yasak istismara yol açıyor'' görüşünü beyan ederken tarihçi İsmet Bozdağ ise; "2. Mahmut'un koruma kanununa ihtiyacı olmadığı gibi Atatürk'ün de koruma kanununa ihtiyacı yoktur. Bu kanun niye hâlâ duruyor ben bunu bilemiyorum'' diyor. Yazar Ali Bulaç da yasağın kalkması halinde Mustafa Kemal'in daha iyi anlaşılacağını savunan kişilerden. Bulaç: " Yasak kesinlikle olmamalı. Böyle olunca istismar ediliyor. Tartışmaya açılmalı. Kuranı Kerim bile, insanlara bir araya gelin eğer daha iyisini yazacaksanız yazın deyip, dinin temel olmasına rağmen aslında kendisini tartışmaya açmıştır" diyor.
   <br/>
   <br/>
   Aslında bu sadece birkaç aydınımızın düşündüğü bir fikir değil, gerçek Atatürkçü olan hemen herkes bu konuda hemfikir. 1951 yılında DP (Demokrat Parti) iktidarı döneminde henüz çok partili hayata yeni geçilmesine rağmen kabul edilen "Atatürk'ü Koruma Kanunu" az gelişmiş ülkenin içinde bulunduğu vahim durumu açıklıyor. O dönemde hem demokrasiden bahsedilip hem de tabular getiriliyordu. Oysa herkes dilediği şekilde fikrini beyan edebilmeliydi, demokrasiden dem vurulduğu yerde. Türünün tek örneği olan, dünyanın hiçbir yerinde uygulanmayan, bir şahsiyeti koruma kanunu ülkemizin demokrasi ve hür irade adına nerede olduğunun bir göstergesi olarak karşımıza çıkıyor.
   <br/>
   <br/>
   Kalite var mı?
   <br/>
   <br/>
   Peki ortaya çıkarılan ve tiraj patlaması yapan kitapların, kasetlerin kalitesi hangi düzeyde? Elbette kaliteli olanları var, ama konjonktüre bağlı olarak gelen yasakların tiraj artırdığını inkar etmek mümkün değil. Siyasi duruş ve kişisel görüşlere gelen yasakların ardından ilgi gören eserlerin kalitesi bakımından tercih edilmesi üçüncü sırada yer alıyor. Nevval Sevindi yasakla birlikte ilgi gören eserlerde kaliteyi aramanın yanlış olduğunu vurgularken, Sosyolog Doç. Dr. Aynur Saylan da yasaklarla birlikte tiraj yapan eserlerin çoğunluğunun kalitesiz olduğunu ileri sürüyor. Sosyolog Saylan; "Buradaki durum tepki ortaya koymak için eseri tercih etmektir. Yoksa alınan veya tercih edilen ürünün kalitesinden dolayı değil. Özgürlüklerin kısıtlanıp yasakların arttığı bir ortamda zaten kalite için uğraş vermek mümkün değil. Neyse onu piyasaya sürmek zorundasın" diyor.
   <br/>
   <br/>
   Sözü geçen kişi, eser ya da düşüncelerin seviyesizliğini ileri sürmek değil niyetimiz; yasakla tiraj arasında  bağlantı kurup bir tablo ortaya koymaya çalıştık sadece. Elbette ki eserlerin kendine has bir kalitesi vardır ama yasağın cazibesi de inkar edilemez bir gerçek. Yasakların kalkması halinde daha olgun ve kaliteli eserlerin ortaya çıkacağı, bunları tercih edenlerin de tamamen özgür iradeleriyle seçme şansını kullanacakları kesin. Ak ile kara o zaman belli olur.
   <br/>
   <br/>
   <br/>
   Prof. Dr. Toktamış Ateş:
   <br/>
   Siyasi görüş önemsiz
   <br/>
   İnsanlar yasağa karşı tahrik oluyor. Yasaklanan alanda arzu artıyor. Bir de merak uyanıyor, ne söylüyor, ne denilmiş diye cazibe devreye giriyor. Bunun için siyasi görüş önemsizleşiyor. Sağ ya da sol kesim olsun fark etmez, o kesimlere ait kitapları farklı görüştekiler bile alıp okuyor, yasak diye. Siyasi görüş önemsizleşiyor. Birçok yasak aynı zamanda büyük istismarların ortaya çıkmasına sebep oluyor.
   <br/>
   <br/>
   Nevval Sevindi (GazeteciYazar):
   <br/>
   Esirgenen şey kıymetlenir
   <br/>
   İnsanlar talep ettikleri şeylerin yasaklanmasını istemezler. Talep edilen şey esirgendiğinde, yasaklandığında tahrik edici oluyor. Bu yasak, bunu alamazsın, bunu söyleyemezsin denildiğinde insanda buna karşı bir inatlaşma başlar, ben de alırım dürtüsüyle hareket eder. Yasaklanmaların kalkması halinde taleplerin yüzde 50 oranında düşeceğine eminim. Yani rakamlar normalleşecek. Seçme hakkı tanınmaz, kişi neyi seçebileceğine kendisi karar veremezse o zaman demokrasi çiğnenmiş olur. Demokrasi seçme hakkı verdiği için iyi rejimdir. Yasaklar olunca kişi tercihini ancak bir alanda yapabiliyor, böylelikle seçme şansı olmadan kalitesiz dahi olsa ürünü almak zorunda. Oysa çeşitlilik olursa kaliteli ile kalitesiz beli olur.
   <br/>
   <br/>
   <br/>
   <br/>
   <br/>
   <br/>
   Ali Bulaç (GazeteciYazar):
   <br/>
   Yasak ancak evrensel boyutta olmalı
   <br/>
   Yasağın cezbedici bir tarafı var. Yasak olunan şey önemli bir şeymiş gibi insanlar ona yükleniyor. Bir ara yasakçı kanun maddeleri vardı, ama bu maddeleri delen kitaplar el altından satıldı, yasaklar çiğnendi. Bu doğal bir hareketti. Yasak ancak evrensel boyutta olmalı. Yani kişilik hakları, devlete zarar verici, devlet aleyhine kışkırtıcı hareketler vs... Bunun içine komşuya hakaret dahi girebilir. O zaman yasak olmalı. Yani evrensel normları taşımalı. Eğer komşunuza küfür ediyorsanız, onu rencide ediyorsanız o zaman size yönelik yasak olmalı. Ya da bir kişi hakkında çirkin şeyler yazıyorsanız o zaman yasak olmalı. Düşünceyi ifadeye yasak gelmemeli.
   <br/>
   <br/>
   Ahmet Kekeç (GazeteciYazar):
   <br/>
   Yasak merakı gıdıklar
   <br/>
   Kişiye veya görüşlere yasak geldiğinde insanlarda ister istemez bir tepki doğuyor. Siyasal duruş ya da temsil ortaya çıkıyor. Bunlar yasakla birlikte artan reaksiyonel hareketlerdir. Serbet bırakılırsa belki birçok eser veya kişiye ilgi duyulmayacak. Yasak merakı gıdıklar, bu insanın doğasıyla ilgili bir şey. Evet yasak tirajı artırır.
   <br/>
   <br/>
   <br/>
   Durmuş Hocaoğlu:
   <br/>
   Mazlum duruşunu ortaya koyuyor
   <br/>
   Yasağın getirdiği bir cazibe var. Rahatsız eder, düşündürür. Toplum ile otorite ve adalet arasında bir problem var. Doku uyuşmazlığı ile birlikte yasaklar ortaya çıkıyor. Otorite ve adalete güven olmayınca kişi mazlum oluyor, tepkisini ortaya koyup kendisine bir duruş belirliyor. Bir de kendisini ifade edemeyen fikirler radikalleşir. Otorite başörtülü insanları meydanlardan sildiği zaman zafer ilan ediyor. Halbuki su gibi yerin altına sinmiştir, daha sonra ortaya çıkacaktır. Böyle olduğunda ise toplumda gitgide bir radikalleşme ve güvensizlik hakim oluyor. Burada demokrasi paradoksu karşımıza çıkıyor. Özgürlükler olmayınca bu sefer insanlar kendilerini başka türlü ifadeye kalkışıyorlar. Bu bazen de sert olabiliyor. Bu yüzden gelen yasaklar eserlere olan ilgiyi artırıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-8162-yasak-reyting-yapiyor.html), [web.archive.org (arşiv bağlantısı)](http://web.archive.org/web/20120922040413/http://www.aksiyon.com.tr:80/aksiyon/haber-8162-yasak-reyting-yapiyor.html)
