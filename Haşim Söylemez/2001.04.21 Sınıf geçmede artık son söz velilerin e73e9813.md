# Sınıf geçmede artık son söz velilerin

*Haşim Söylemez 2001.04.21*

<div>
 <p class="baslik">
  “Çocuğuma 5 üzerinden 5 verdim”
 </p>
 <p class="spot">
  İlköğretim okullarında öğrencinin sınıf geçme kararının veliye bırakılması birçok  sorunu da beraberinde getiriyor. Eğitim dönemi sonunda uygulamaya konulacak olan bu  genelgenin eşitlik ilkesine aykırı olduğu belirtilirken, öğretmenler öğrencilerin  kendilerine karşı tavırlarının değişeceğini söylüyorlar. Zorunlu eğitim gerekçe  gösterilerek yürülüğe konulan bu uygulamada en büyük problem ise  öğretmen–veli arasındaki sorunların artacak olması
 </p>
 <p class="metin">
 </p>
 <img border="0" src="/web/20020224112019im_/http://www.aksiyon.com.tr/2001/333/resimler/Sinif.jpg"/>
 <p class="metin">
  Türkiye'de milli eğitim kurumları işleyiş bakımından sürekli değişime uğruyor. Bu süreklilik artınca da birtakım yanlışlıklar yapılıyor, eğitimciler tarafından hoş karşılanmayan uygulamalar yürürlüğe konuluyor. Son olarak Milli Eğitim Bakanı Metin Bostancıoğlu'nun "ilköğretim okullarında sınıf geçme" ile ilgili olarak yayımlamış olduğu genelge tartışmalara yol açtı. Bakan Bostancıoğlu'nun yayımlamış olduğu genelgede ilköğretim okullarında öğrencinin sınıf geçme kararı tamamen veliye bırakıldı. Yani şartlar ne olursa olsun veli istediği takdirde öğrenci sınıf geçebilecek. Başka bir deyişle öğretmenin öğrenci üzerindeki gücü ve takdir hakkı tamamen ortadan kalkmış oldu. Küçük bir ayrıntı gibi gözüken ancak eğitimin temel özelliğini oluşturan bu konu ile ilgili olarak her kesimden tepki geliyor. Tabii genelgeyi isteyenler de yok değil. Başarısız öğrenci uygulamaya sevinirken, başarılı olan öğrenci ve velileri genelgeye tepki gösteriyor.
 </p>
 <p class="metin">
  Güç artık velide
 </p>
 <p class="metin">
  Bu zamana kadar başarısız olan öğrencilerin bir üst sınıfa geçme hakkı tamamen öğretmenin elindeyken, artık bu güç velinin eline geçmiş oluyor. Yani velinin öğrencisinin sınıf geçip–geçmemesi ile ilgili vereceği karar son ve uygulanması gereken karar olarak kabul edilecek. Bir öğrencinin 5–6 dersten başarısız olması halinde de veli isterse öğrenci sınıf geçebilecek. Başarısız öğrenci velileri genelgeyi desteklerken, başarılı öğrenci velileri de herkesin eşit tutulması gerektiğini söylüyorlar.
 </p>
 <p class="metin">
  Çocuğunu sadece diploma alması için okula gönderdiğini söyleyen öğrenci velisi Hakkı Duran: "Benim çocuğum sınıf geçsin. Eğer sınıfta kalırsa masrafı ikiye katlanmış olur. Çocuğun birinci dönem 5 zayıfı vardı, bu dönemde 6 tane var. Karneye de öyle yansıyacak. Buna rağmen ben çocuğumun sınıf geçmesini isteyeceğim" şeklinde konuşuyor.
 </p>
 <p class="metin">
  Bir başka öğrenci velisi Ayşe Korkmaz da sınıf geçmede daima son sözün öğretmende olması gerektiğini söyleyerek şöyle konuşuyor: "Öğrencim her sene taktirname alıyor. 6 zayıflı bir akradaşı da onun gibi sınıf geçecek. Bu eşitliğe aykırı. Öğrencinin çalışma isteği ortadan kalkmış olacak. O zaman okula gitmeden herkese diploma versinler."
 </p>
 <p class="metin">
  Öğretmen: Öğrenci bizi dinlemez
 </p>
 <p class="metin">
  Öğrencinin sınıf geçmesi ile ilgili genelge aslında en çok öğretmenleri etkiliyor. Öğrenciyi, not ve sınıf geçme ile motive ederek yetiştiren öğretmenlerin eli–kolu bu genelge ile bağlanmış oldu. Öğretmenler öğrencinin not korkusu olmaması halinde, kendilerine karşı davranış ve tavırlarının değişeceğini belirtiyorlar. Bir ilköğretim okulunda öğretmenlik yapan Kemal Turan şunları söylüyor: "Şimdi öğrenci bizi dinlemeyecek, bize karşı gelecek. Çünkü artık sınıf geçme, not korkusu olmayacak. Nasıl olsa sınıf geçeceğim düşüncesi hakim olacak. Bu daima suiistimale açık olacak."
 </p>
 <p class="metin">
  Bir başka öğretmen Arzu Yeşilli ise Türkiye'de sağlıklı bir şekilde sınıf geçme kararını verecek bir veli profilinin olmadığına dikkat çekerek "Güç veliye verilmiş olundu. Bizim artık bir fonksiyonumuz olmayacak. En azından öğrenci öyle düşünecek. Veliye sorsan öğrencim sınıf geçsin diyecektir. Bu çok yanlış olacaktır. Ama biz görevimizi yapmaya devam edeceğiz. Ancak eskisi kadar özenmeyeceğiz" şeklinde konuşuyor.
 </p>
 <p class="metin">
  Eşitlik ilkesine aykırı
 </p>
 <p class="metin">
  Sınıf geçme genelgesinin uygulamaya konulması ile birlikte büyük yanlışlıkların yaşanacağını eğitimcilerin yanısıra hukukçular da dile getiriyor. Hukukçular, uygulamanın eşitlik ilkesine aykırı olduğu yönünde birleşiyor. Av. Akif Erol bu şekilde bir genelgenin eğitimdeki eşitlik ilkesine aykırı olduğunu söylüyor. Av. Erol'a göre veliye sınıf geçme kararı dışında başka hakların verilmesi gerekiyor. Av. Erol; "Konuya normal şartlarda bakıldığı zaman durumun eşitlik ilkesine aykırı olduğu açık. Başarılı, başarısız öğrenci kavramı ve yarış ortamı ortadan kalkmış oluyor. Bir nevi çalışan cezalandırılmış, çalışmayan ödüllendirilmiş olunuyor. Avrupa İnsan Hakları kriterlerine göre velinin öğrenci üzerindeki hakları eğitim ile ilgili değil, giyim–kuşam, sağlıklı ve verimli ortamların oluşturulması gibi konular üzerindedir. Türkiye'de ekenomik durum göz önünde bulundurularak böyle bir karar alınmış olabilir" şeklinde konuşuyor.
 </p>
 <p class="metin">
  Genelge ile birlikte yarış ortamının bozulması ve buna bağlı olarak bilgisiz cahil bireylerin yetişmesine olanak sağlanacağı da belirtiliyor. Psikolog Ramazan Boyacı, genelge ve buna bağlı olarak bu uygulama ile birlikte amaçsız bireylerin yetişmesinin sağlanacağını belirterek şöyle konuşuyor: "Öğrenci artık yan gelip yatacak. Nasıl olsa sınıf geçecek. Başarılı öğrenci de, başarısız öğrenciye bakarak enayi durumuna düştüğünü zannedip çalışmayı bırakır. Bilgisiz, cahil ve sorumsuz bireylerin yetişmesi sağlanmış olunuyor. Başarılı öğrenci üstlerine, büyüklerine güven duymayacak. Yani güvensiz birey oluşmuş olacak. "
 </p>
 <p class="metin">
  Zaten birçok konuda sorunlar yaşayan eğitim birimleri bu genelge ile yeni sorunların ortaya çıkmasını sağlayacak. Zeki ve çalışkan öğrenci söylemi rafa kaldırılırken, öğretmen–veli ilişkilerinin de bozulmasına yol açılmış olacak.
 </p>
 <p class="metin">
 </p>
 <p class="arabaslik">
  Öğrenciler ne diyor;
 </p>
 <p class="metin">
  Elif Bakır: Ben başarısız arkadaşımın sınıf geçmesini istemiyorum. Ben çalışıyorum, o da çalışsın. Aynı haklara sahip olmamız gerekiyor. Eğer öyle olursa kimse ders çalışmaz, bilgisiz olarak liseye geçeriz.
 </p>
 <p class="metin">
  Cem İpek: Bu benim için iyi oldu. Birinci dönem 4 zayıfım vardı. Öğretmenler geçirmiyor. Bana kalsa okula gitmeden diploma alsam daha iyi olur. Babam benim için geçsin diyecek.
 </p>
 <p class="metin">
  Yasemin Soylu: Benim için fark etmez. Ama tembel olup 6–7 zayıflı arkadaşlarımın sınıf geçmesini istemem. Zaten bunlar derste hep öğretmenlerimizi üzüyorlar. Bu sefer öğretmeni hiç dinlemezler.
 </p>
 <p class="metin">
  Çetin Alp: Zayıfım olursa babam sınıfta kalmam için ısrar eder. Benim daima iyi öğrenmemi, bilgili olmamı ister. İyi notlar almamı öğütler. Babam eğer iyi not alıp başarılı olursam hayatım boyunca rahat edeceğimi söylüyor.
 </p>
 <br/>
 <center>
  <a class="anaorta" href="http://web.archive.org/web/20020224112019/mailto:hsoylemez@hotmail.com">
   hsoylemez@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/333/haberler/1.htm), [web.archive.org (arşiv bağlantısı)](http://web.archive.org/web/20020224112019/http://www.aksiyon.com.tr:80/2001/333/haberler/1.htm)
