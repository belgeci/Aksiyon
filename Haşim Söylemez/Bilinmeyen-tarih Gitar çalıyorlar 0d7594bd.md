# Gitar çalıyorlar

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20041027134002im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027134002im_/http://www.aksiyon.com.tr/resim/447/26.jpg" vspace="5"/>
  </p>
 </font>
 <font class="content">
  Yolsuzluğa yeni bir ‘yol’ katan hırsızlar dünyanın dört bir yanından ülkeye kaçak gitar sokuyorlar. Gitar piyasasını sarsan bu kayıt dışı ticaretin rakamsal boyutu ise 100 milyon dolar olarak açıklanıyor. Amerikalı ve Japonların tekelindeki Türkiye gitar sektörü için gerekli olan her türlü malzeme de yurtdışından getirtiliyor.
 </font>
 <p>
  <font class="content">
   Müzikolog Prof. Dr. Yıldız Elmas, ‘Sorularla Gitar’ isimli kitabında gitarın Mısırlılardan eski Yunanlılara, oradan Romalılara, nihayet 8. ve 9. yüzyıllarda Arapların İspanya’ya gelmeleriyle Avrupa’ya ulaştığını belirtiyor. İspanya’nın küçük bir kasabasında köylülerin eğlence aracı olarak kullandığı bu enstrüman daha sonra bütün dünyaya yayıldı. Ve gün geçtikçe de dünyada en çok tercih edilen müzik aleti oldu. Öyle ki, oluşan gitar sektörü dünya piyasasında hatırı sayılır bir noktaya da gelmiş durumda. Durum böyle olunca birtakım ‘yasak işler’ devreye giriyor. Gayrı resmi iş yapanlar çaktırmadan gitar çalıyorlar! Profesyonel, kısmen de amatörler. Neredeyse dünyaca ünlü gitar virtüözü Juan Martin kadar iyi çalıyorlar. Ancak bir farkla; hoş tını ve ezgiler çalan Martin’in gitarından insanı büyüleyen sesler çıkarken, onlarınkinden tını yerine yeşil doların gıcırtısı duyuluyor.
   <br/>
   <br/>
   Mevcut hükümet ısrarla yolsuzlukların üzerine gideceğini açıklıyor. Başbakan Recep Tayyip Erdoğan, elimizde Türkiye’yi sarsacak ipuçları var diyecek kadar bu işe inanmış durumda. Ancak ne hükümetin ne de mali polisin farkında olmadığı trilyonlar değerindeki bir yolsuzluk ince bir müzik eşliğinde sessiz ve derinden yapılıyor. Yolsuzluğa yeni bir ‘yol’ katan hırsızlar, dünyanın dört bir yanından ülkeye kaçak gitar sokuyorlar. Gitar piyasasını sarsan bu kayıt dışı ticaretin rakamsal boyutu ise küçümsenmeyecek kadar büyük; ortalama 100 milyon dolar. Asa Müzikevi yöneticisi Kemal Asaoğlu, bu kayıt dışılıktan dolayı büyük zarar gördüklerini söylüyor. Türkiye’de müzik aletlerinin piyasası 200 milyon dolar olarak açıklanıyor. Murat Sezen Gitar’ın sahibi Murat Sezen bu rakamın neredeyse tamamını gitar sektörünün oluşturduğunu belirtiyor. Türkiye’deki gitar piyasası dünyadakine paralel olarak Amerikalı ve Japonların tekelinde.
   <br/>
   <br/>
   Piyasayı sekteye uğratıyor
   <br/>
   <br/>
   Gitar; ritm, tarz ve çıkardığı akustik sesler itibariyle dünyada en çok ilgi gören çalgı aleti. Türkiye için de aynı durum geçerli. Özellikle lise çağındaki genç kuşağın ilgi duyduğu bu enstrümanın her geçen gün piyasadaki etkinliği artıyor. Sadece İstanbul Beyoğlu’nda 30’a yakın gitar mağazasının bulunması bunun en önemli kanıtı. Gitar dükkanlarının yanısıra, çeşitli müzik aletleri satan mağazalarda da gitar satılıyor. Ancak Türkiye’de özellikle son yıllarda iyice kendisini gösteren gayri resmi gitar pazarı resmi piyasayı sekteye uğratıyor. Bu pazara dünyanın birçok ülkesinden kaçak yollarla gitar sokuluyor. Paravan müzik mağzalarının yanısıra değişik yollarla direkt olarak da alıcıya ulaştırılıyor. Kemal Asaoğlu, gitar pazarının önemli ölçüde mafyanın eline geçtiğini söylüyor. Asaoğlu’na göre yapılan bu yolsuzluk için bazen mağazalar paravan olarak kullanılıyor. Asaoğlu; “Gitar normal bir ürüne benzemez. Getirilen malı Beyoğlu’nda ya da başka bir yerde kestirme yollarla alıcıya ulaştırmak çok kolay. Zaten bu işi yapanlar neredeyse bütün okullar ile dolaylı olarak irtibat halindeler. Küçük müzik grupları aracılığı ile gitarlar satılıyor. Getirilen mal kaliteli ve piyasaya göre ucuz olunca da hemen alıcı buluyor. Son yıllarda gitara karşı aşırı derecede bir ilgi var. Gençler her çeşit gitara meraklılar” diyor. Cenk Müzikevi sahibi Korhan Cenk ise kendilerinin kaçak gitarlardan dolayı büyük zarar gördüklerini aktarıyor; “Bizim gibi birşeyler yapmaya çalışanlar zarar görüyor. Müşterilerimiz onları tercih ediyor. Ucuza satıyorlar ve her türlü gitar bulunuyor. Biz vergi veriyoruz, onlar gibi fiyat indiremiyoruz. Gitara büyük ilgi var ancak bu bize pek yansımıyor. Bu da kayıt dışı satışlardan kaynaklanıyor. Artık sadece tamirlerle uğraşmak zorunda kalıyoruz.”
   <br/>
   <br/>
   Nasıl sokuluyor?
   <br/>
   <br/>
   Peki bu çalgı aleti kaçak yollardan Türkiye’ye nasıl sokuluyor? Aslında bu iş o kadar da zor değil. Üslubu bilmek yeterli oluyor. Hava, kara ve deniz yolu üzerinden gitarlar Türkiye’ye faturasız sokuluyor. Müzisyenim diyen her kişi istediği gibi üç ya da dört gitarı kaçak yollarla bir başka ülkeden getirebiliyor. Ancak bu yöntem daha çok özel olarak hazırlanmış 10 ila 50 milyar değerindeki gitarlar için geçerli. Çünkü, her partide en fazla 5 gitar bulunuyor. Dışarıdan çok ucuza alınan 5 gitarın Türkiye’de en az 50 milyar liraya satılması kaçakçılar için yeterli oluyor. Diğer bir yol ise her türlü değer ve kalitedeki gitarlar için geçerli. Bunun için daha çok deniz yolu tercih ediliyor. Özel yük gemileriyle Türkiye’ye gitar getirilmesi çok kolay. Yük gemilerinin kontrol edilmesi halinde daha önce uyarılan tayfalar gitarların kendilerine ait olduğunu ve birer amatör gitarcı olduklarını açıklıyorlar. Ayrıca sözde küçük müzik grupları oluşturanlar da her türlü yoldan çok sayıdaki gitarı grubun çalgı aletleri diye gümrüklerden geçiriyor. En kolay ve en çok tercih edilen yol ise parça halinde malzemeyi getirmek. Gümrükte parça olarak izin alan gitar tacirleri, parçaları yurda soktuktan sonra küçük bir montaj işlemi ile birbirinden değerli ve pahalı gitarları kolayca oluşturabiliyorlar. Örneğin 100 gitara ait parçalar için gümrükte 500 milyon lira verilirken, hazır 100 gitar için neredeyse 10 milyar lira gümrük vergisi ödeniyor.
   <br/>
   <br/>
   Yıllardır değişik ülkelerden Türkiye’ye kaçak yollarla gitar sokan S. A. isimli bir gitarcı ilginç gitar yolsuzluğunu şöyle anlatıyor; “Ben artık bu işi yapmıyorum. Daha çok Uzakdoğu ülkelerinden ve İspanya’dan getiriyordum. Her türlü yoldan gitar getiriliyor. Konu gitar olduğu için kimse kaçakçı muamelesi yapmıyor. Sonuçta bir çalgı aleti olarak algılanıyor. Gemiler daha çok tercih ediliyor. Parça halinde getiriliyor. Aslında hazırdır, sadece monte edilecektir. Burada da kaçakçılık söz konusu. Çünkü, hammaddesi getirilmiyor, hazır halde getiriliyor. Sonra hemen monte ediliyor ve piyasaya sürülüyor. Müzisyenim diyenler en çok özel gitarları getiriyorlar. Bunlar çok pahalı, özel alıcıları olan gitarlar. Zaten kaçak yoldan, para etmeyen gitarlar pek getirilmiyor. Kimse de bu riski almak istemez. Türkiye’de gayri resmi gitar piyasası önemli bir yerde. Mali polisler pek farketmiyor. Bugün Tayvan’dan nasıl cd ve oyun diskleri, cep telefonu kaçak olarak getiriliyorsa, gitar da öyle getiriliyor. Yakalansa bile gümrükte iki—üç gün sonra bırakılıyor. Gitar için kimse alıkonulmak istenmiyor.”
   <br/>
   <br/>
   Gitar, Türkiye’ye en çok Amerika, İspanya, Japonya ve diğer birçok Uzakdoğu ülkesinden geliyor. Dünyada 2.5 milyar dolar olduğu belirtilen gitar piyasasının büyük kısmı Amerika ve Japonya’ya ait. Sadece salt bir gitar değil, gitar için gerekli olan sayısız malzeme de yine Türkiye’ye sözü edilen ülkelerden kaçak getirtiliyor. Ve bir gitar için parça ilavesinin, çoğu gitar uzmanına göre sonu yok.
   <br/>
   <br/>
   Koleksiyonerler takip ediyor
   <br/>
   <br/>
   Yaygın olarak klasik, akustik, bas, elektro çeşitleri bulunan gitarın koleksiyon oluşturan özel meraklıları da bulunuyor. Bazı dönemlerde, sınırlı sayıda üretilen gitarlar koleksiyonerler tarafından kapışılırken, bazen de özel bir usta tarafından üretilmiş gitar ilgi çekiyor. Burada da yine Amerikalılar ve Japonlar ön plana çıkıyor. Özellikle Amerikalı koleksiyonerler özel gitarlara sahip olmak için her türlü yolu deniyorlar. Mafya, kaçakçılık, para gibi kavramlar devreye sokuluyor. Uzmanlarına göre yüzlerce milyar lira vererek gitar alan koleksiyonerin sayısı çok fazla. Murat Sezen gitar koleksiyonerlerinin dünyanın her yerinde olduklarını ve bunların işine gelen gitarları almak için kesenin ağzını sonuna kadar açtıklarını söylüyor; “Gitar sevdası bir hastalıktır. Bulaşanın kurtulması mümkün değil. Durum ilerleyince de artık kara sevda başlıyor ve en iyisini, orijinalini bulmak için çırpınıyorsun. Burada da yine Amerikalılar etkili oluyorlar. Türkiye’de çok defa koleksiyonerlerin gitar aradıklarına şahit olunmuştur. Tahmin edemeyeceğimiz kadar iyi para veriyorlar.”
   <br/>
   <br/>
   Büyük bir rant alanı olan gitar sektörünün neden bu kadar önemli olduğu gitar fiyatlarından da anlaşılıyor. Bir klasik gitarın fiyatı 35 dolardan başlıyor, 10 milyara hatta özel bir durumda daha yüksek rakamlara kadar çıkıyor. Bir elektro gitarın en basitinin fiyatı ise klasik gitarın iki—üç katı. Gitarın özelliği arttıkça fiyatı da artıyor. Maun ağacından yapılan bir gitarın bedeli gül ağacından yapılanınkinden doğal olarak farklı. Özenli işçilik, marka, en ufak malzemenin kalitesi bile ani fiyat artışlarına sebep olabiliyor. Sabit bir gitar, inceliğine göre fiyat artışı gösterirken, gitarın yan ürünleri bazen tamamından daha pahalı olabiliyor. Nota sehpası, akort makinesi, gitar ayaklığı, kablolar, teller, efekt aletleri, özel sesler çıkaran birtakım gereçler, notalar gibi birbirine bağlı ve her geçen gün yeni birşey eklenen zincirleme malzeme serisi bulunuyor. Murat Sezen, basit bir gitar ile işe başlanıp daha sonra ömür boyu yeni ilavelerin yapıldığını söylüyor; “Profesyonel olunca artık daha iyi tını, daha iyi ses almak için yeni malzemeler kullanmak gerekiyor. Bunun için de her gün yeni birşey çıkıyor. Ömür boyunca harcama yapmak zorunda bir profesyonel. Parça parça olunca parasal olarak ilk etapta pek göze batmıyor ancak toplu bir hesapta 10 milyar veya daha fazlası olabiliyor. Tabii bu rakam normal bir gitar için geçerli.”
   <br/>
   <br/>
   Gitar yapımında kullanılan bazı önemli ağaçlar bulunuyor. Özellikle abanoz, gül ağacı, kelebek (hatce) ağacı, ladin, sedir, maun cinsleri tercih ediliyor. En kaliteli olanı maun. Bu cins ağaçlar yurtdışından getirtiliyor. Sadece ağaçlar değil, gitarın bütün parçaları ithal ediliyor.
   <br/>
   <br/>
   Yerli gitar yabancıya karşı
   <br/>
   <br/>
   Yabancı gitarlara ve kayıt dışı gitar piyasasına karşı direnen ünlü gitarcılarımız da yok değil. Türkiye’de el yapımı olarak ürettiği gitarları yurtdışına pazarlayan Murat Sezen Gitar’ın sahibi Murat Sezen Türkiye’ye hem maddi hem de manevi olarak önemli bir katkı sağlıyor. Ürettiği gitarlar özel müşterileri sayesinde bugün dünyanın değişik ülkelerine ulaşıyor. Sezen, yıllık olarak çok iyi bir ciro yakalayabileceklerini söylüyor ve ekliyor; “Bizim yatırımcıya ihtiyacımız var. Bize yardım edilmesi halinde dünyanın her yerinde hatırı sayılır cirolara kavuşabiliriz. Artık bir marka olma yolundayız. El yapımı ve kaliteli enstrüman yapmamızdan dolayı biz piyasaya göre bir adım daha öndeyiz.”
   <br/>
   <br/>
   Murat Sezen’in yaptığı iş müzik sektöründe özel bir departmanda ele alınıyor. Sezen kendi tasarımını kendisi yapıyor, daha sonra bunu maketleştiriyor, son olarak da ana şeklini veriyor. Profesyoneller için gitar yapan Sezen’in en büyük amacı gitarlardaki bütün hataları ortadan kaldırmak. Murat Sezen, klasik gitardaki belirli bir süre sonra tel bölgelerinde doğal olarak meydana gelen çatlamaları önleyen bir sistem geliştirmiş durumda. Ayrıca daha fazla ses bulmak için el kaldırılmadan istenilen sesi yakalama tekniğini de gitara uygulayan Sezen’in gitar üzerine 14 orijinal modeli bulunuyor. Sezen; “Gitarın herşeyi önemlidir. Milimetrik bir hata bozuk seslerin ortaya çıkmasına sebep olur. Piyasadaki gitarların çoğu problemlidir. Telleri yüksektir ya da alçaktır, gitar sapı yamuktur, bunlar çok önemlidir. Düzgün bir gitarı oluşturmak özveri ister” diyor. Türkiye’de profesyonel gitar çalan sanatçıların önemli bir kısmında Murat Sezen’in gitarları bulunuyor. Sezen herşeye rağmen dünyada ciddi bir marka olma hayalini bir gün gerçekleştireceğini söylüyor.
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2735), [web.archive.org (arşiv bağlantısı)](http://web.archive.org/web/20041027134002/http://aksiyon.com.tr:80/detay.php?id=2735)
