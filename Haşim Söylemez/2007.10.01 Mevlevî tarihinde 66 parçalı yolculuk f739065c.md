# Mevlevî tarihinde 66 parçalı yolculuk

*Haşim Söylemez 2007.10.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mevlânâ diyarında meraklılarıyla buluşan 66 parçalı sergi, Mevlevilik tarihine başka bir boyut katıyor. Sergide bulunan belgeler daha çok Konya’da Mevlânâ ve Mevleviliğin sosyal hayat içerisindeki yerini ortaya koyuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071109092506im_/http://www.aksiyon.com.tr/resim/669/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mevlana Yılı, çok sayıda etkinlikle devam ediyor. Devlet Arşivleri Genel Müdürlüğü de bu vesileyle Konya’da “Osmanlı Belgelerinde Mevlana ve Mevlevilik” adıyla bir sergi açtı. Mevlana Müzesi’nde bir ay açık kalacak olan sergide Mevlana ve Mevlevilik ile ilgili 66 tarihî belge meraklısına sunuluyor.
   <br>
    <br>
     Sergide bulunan belgeler daha çok Konya’da Mevlana ve Mevleviliğin sosyal hayat içerisindeki yerini vurguluyor. Mevlana Celaleddin-i Rumi’ye ait dergâh, vakıf, mescit, türbe ve diğer hayrâtın tamiri, idaresi, gelir ve giderlerine dair bilgiler, sergilenen belgelerin muhtevasının sadece bir kısmı.
     <br/>
     <br/>
     Konya’daki Mevlana Tekkesi’nin müzeye dönüştürülmesini sağlayan tarihî vesika ile başlıyor sergi. Tekke ve zaviyelerin kapatılmasından hemen sonra 6 Nisan 1926’da Mevlana Tekkesi Atatürk tarafından müzeye dönüştürülüyor. Birbirinden kıymetli ve dikkat çekici belgenin bulunduğu vesikalar arasında günümüzle ilintili olabilecek belgeler de yer alıyor.
     <br/>
     <br/>
     ERMENİ OHANNES’İN İHTİDÂ BELGESİ
     <br/>
     <br/>
     Ermeni Ohannes’in Mevleviliğe geçişini anlatan evrak da dikkat çekiyor. 30 Haziran 1850 tarihli belgede Konya’da oturan Ermeni “Toros Veled-i Ohannes’in Ermeni metropolit vekili ve reaya kocabaşları huzurunda herhangi bir zorlama olmadan İslamiyet’e geçtiği”  anlatılıyor. Ahmet Sadık adını alan Ohannes’in, Manisa Mevlevi Şeyhi Mustafa Efendi’nin hizmetine girdiğini de yine bu belgeden öğreniyoruz.
     <br/>
     <br/>
     Günümüzde Batı’nın Mevleviliğe olan merakının çok eskiye dayandığı da bu tarihî vesikalar sayesinde görülebiliyor. Viyana’da Husar isimli bir ecnebi, Mevlevi müziğini notaya döküyor. Bunun üzerine Viyana Hariciye Nezareti, 1838 yılında Husar’ı onur nişanıyla ödüllendiriyor. Husar olayını anlatan belge, önemli bir vesika olarak değerlendiriliyor.
     <br/>
     <br/>
     Belgelerde dikkat çeken hususlar sadece bunlarla sınırlı değil. Osmanlı’nın Mevleviliğe ne kadar değer verdiği de bu kayıtlardan anlaşılıyor. Galata Mevlevihanesi dervişlerinden üç kişi tarikat adabına aykırı davranışları sebebiyle terbiye edilmek üzere Konya’daki Mevlevi Dergâhı’na gönderiliyor. Söz konusu belgeden anlaşıldığı üzere Osmanlı Mevlevilik anlamında Konya’yı bir ana merkez olarak görüyor ve buradaki eğitimi en üst kademede değerlendiriyor. 23 Temmuz 1790 tarihli vesikada konu detaylı bir biçimde anlatılıyor.
     <br/>
     <br/>
     SAHTE MEVLEVİLERLE MÜCADELE
     <br/>
     <br/>
     Şüphesiz Mevlevilik makamı ve nişanı bu kadar önemli olunca devletin onlara verdiği haktan yararlanmak için sahtekârların türediğini de yine bu tarihî vesikalardan öğreniyoruz. Alınan bir ihbar üzerine sahtekârlarla daha doğrusu “sahte Mevlevilerle” baş etmek için 22 Ocak 1830 tarihinde Karaman Valisi Esad Paşa görevlendiriliyor. Tebdil-i kıyafetle şehri gezen vali, durum tespiti yapıyor. Konya’da esnafın ve halktan bazılarının kendi kıyafetleri olmadığı halde Mevlevilere ait Konya külahı taktıkları belirleniyor. Vali Esad Paşa, bin kadar kişiyi tespit ediyor. Bu şahısların ehil ve bilgili olmadıkları gibi son derece cahil kimseler oldukları ve külah takma sebeplerinin vergilerden ve hükümet takibinden kurtulmak olduğu tespit ediliyor. Belgeye göre bu şahıslar uyarıldığı gibi söz konusu tarihten sonra kati suretle, Mevlana’nın kız ve erkek çocuklarından olan Çelebiler ile onlara hizmet edenler ve dergâhta hücre-nişin dervişleri dışındaki kişiler için Mevlevi kıyafetlerinin giyilmesi yasaklanıyor.
     <br/>
     <br/>
     Sergide sunulan belgelerin orijinal metinlerinin yanında özet Türkçesi de yer alıyor. Göze daha iyi hitap etmesi için her vesika hat ve tezhip sanatlarıyla süslenmiş.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28520), [web.archive.org (arşiv bağlantısı)](http://web.archive.org/web/20071109092506/http://www.aksiyon.com.tr:80/detay.php?id=28520)
