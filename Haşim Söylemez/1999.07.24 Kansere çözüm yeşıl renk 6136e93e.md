# Kansere çözüm: yeşıl renk

*Haşim Söylemez 1999.07.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Renkler, hayatın bir yansıması yahut da kendisi. Algılamada kolaylık sağlayan vazgeçilmez bir öge.
  </font>
 </div>
 <div id="newsText">
  <font class="detail-text">
   Peki bize yardımcı olan ve yaşamın her karesinde bulunan renkleri ne kadar tanıyoruz, kendimizi hangi renklerle ifade edebiliyoruz, renkler hakkında neler biliyoruz? Bu sorulara hemen hemen hiçbirimiz tam olarak cevap verecek durumda değiliz. Çünkü renkler bizim için günlük hayattaki sıradan bir ayıraç niteliğinde. SarıKırmızı Galatasaray, SiyahBeyaz Beşiktaş, SarıLacivert Fenerbahçe, BordoMavi Trabzonspor, kırmızı araba, yeşil otobüs gibi.
   <br/>
   <br/>
   Oysa hakkında pek birşey bilmediğimiz renklerin insan üzerindeki etkisi çok büyük. Renkler insan psikolojisini etkilediği gibi birçok hastalığın tedavisinde de etkili oluyor. Kanserden AIDS'e kadar birçok  hastalık renk yöntemiyle tedavi edilebiliyor.
   <br/>
   <br/>
   Her hastalığa ayrı renk
   <br/>
   <br/>
   Hastalıklara göre uygulanan farklı renkler şifa kaynağı olabiliyor. Uzmanlara göre insanda varolabilecek tüm hastalıkların renklerle tedavi edilmesi mümkün. Metabolizmada sağlıklı bir denge sağlamak için renk enerjilerinden faydalanılarak gerçekleştirilen tedavi yöntemi cerrahi müdahaleyi ya da ilaç kullanmayı gerektirmiyor. Renk üzerine açmış olduğu eğitim kursunda öğrencilerini renkler hakkında en ince ayrıntısına kadar bilgilendiren Metin Yahya Üster birçok hastalığı renk yöntemiyle tedavi edebildiğini söylüyor.
   <br/>
   <br/>
   Çin, Hindistan ve Japonya'da renk üzerine yaklaşık 30 yıl eğitim gören renk uzmanı Yahya Üster, amacının modern tıpa karşı gelmek olmadığını, ancak renklerin yardımıyla birçok hastalığın tedavisinin mümkün olabileceğini söylüyor. Üster, "İster modern ister geleneksel olsun tüm tedavi yöntemleri kendine özgü birtakım güçlere sahiptir. Tabii ki modern ilaçların yardımına ihtiyaç duyan birçok hastalık var. Sistemimizde ise hastalıklara şifa vermenin yanısıra hangi rengin ileride hangi hastalıklara sebebiyet verebileceğini de hastamıza anlatıyoruz" şeklinde konuşuyor.
   <br/>
   <br/>
   Çin, Japonya ve Hindistan gibi ülkelerde uygulanan renk yöntemi ile tedavinin eski çağlardan beri var olduğunu, bunun insan bünyesinin tabiat ile olan ilişkisinden kaynaklandığını dile getiren Üster; "Renk tedavisinde etkili olan, insan vücuduna enerjileri sokan, göz, deri ve cakralardır. Vücudumuza değişik yollarla sokulan bu enerjilerle fiziksel, duygusal olumsuzlukların ortadan kaldırılması mümkün. İnsan vücudu 7 kısımda incelenir, her kısmın kendisine göre rengi var. Bunlar tedavide etkilidir" diyor.
   <br/>
   <br/>
   Her hastalığın da kendine göre bir rengi var. Üster, yanlış renk uygulanması halinde hastada yan etkilerin olabileceğini belirtiyor, "Renkli ışıklar sinir sistemi üzerinde direkt etkili oluyor. Değişik hastalıklar üzerinde mücadele etmek için farklı özellikleri olan ışıklar geliştirilmiştir. Bunların etki ve  yoğunlukları farklıdır. Renkli ışıkların yanlış kullanılması ise bünyemizde tahribatlara yol açar ve negatif sonuçlar verir."
   <br/>
   <br/>
   9-12 ayda tedavi
   <br/>
   <br/>
   İnsanda varolabilecek tüm hastalıklara uygulanan renk yöntemi, hastalığın durumuna göre 9 ila 12 ay süren seanslardan oluşuyor. Önce hazırlanan renk listesi sayesinde hastanın hastalık derecesi tespit ediliyor. Ardından hastaya uygulanacak olan tedavi zamanı belirleniyor. Tespitlerden sonra başlayan tedavi seansları ile hastalık iyileştiriliyor.
   <br/>
   <br/>
   Üster hastanın durumuna göre tedavi süresinin uzayıp kısalabileceğini belirterek; "Bazı hastalara 12 ay süren bir tedavi uyguluyoruz. Bazılarına uygulanan tedavi 2 gün de sürebiliyor. Mesela bel fıtığına 21 günlük bir tedavi uyguluyoruz. Uygulamalar sadece seanslarla sınırlı değil. Hastanın tüm yaşamını ilgilendiriyor. Hastanın artık günlük hayatında da renk kullanımına dikkat etmesi gerekiyor" şeklinde konuşuyor.
   <br/>
   <br/>
   Kanser hastası olduğunu renk seansı sayesinde öğrenen Mimar Sinan Üniversitesi İç Mimari Bölümü Öğretim görevlisi, Galatasaray'ın eski kalecilerinden Tarık'ın eşi Sevim Acıman, renkler sayesinden kanserden kurtulduğunu söylüyor. Acıman hastalığını şöyle anlatıyor: "Boynumda ağrılar vardı. Bu ağrılar birkaç yıldır beni rahatsız ediyordu. Doktorlara gittim, sadece ilaçlar verdiler. Sonra Metin Bey'e şikayetimi aktardım. Metin Bey de bana renk seansları uygulamaya başladı. Kanser olduğum tespit edildi. O zaman bütün dünyam yıkılmıştı. İnanmak istemedim. Doktorlara başvurdum. Momografim çekildi. Kansermişim. Metin Bey bana renklerle tedavi uygulamalarını hızlandırdı. Aradan bir kaç ay geçti, ağrılarım yok oldu. Doktora tekrar gittim, kanserim yok olmuş. Yani kanseri renk yöntemi ile yendim. Ama şimdi de kansere karşı yeşil renk ağırlıklı giysiler giyiyorum. Boynumda yeşil taş taşıyorum. Renk sayesinde ölümden döndüm."
   <br/>
   <br/>
   Şifaya yeşil ışık!
   <br/>
   <br/>
   Kalp sıkışması olan İpek Birdal isimli genç bayan ise, hastalığını ve nasıl tedavi olduğunu şöyle anlatıyor: "Kalbim sıkışıyordu. Bundan çok rahatsız oluyordum. Çok kere doktora gittim ancak birşeyim olmadığını söylediler. Oysa artık günlük işlerimi dahi yapamıyordum. Kalbimden çok rahatsız oluyordum. Renk kursuna gitmeye başladım. Metin Bey bana renk yöntemiyle tedavi uygulamaya başladı. Renk enerjisi yöntemiyle, yeşil renkle bir süre tedaviden geçtim. Şimdi çok iyiyim. Ama günlük hayatımda renkleri kullanıyorum. Mümkün olduğu kadar yeşil ağırlıklı giysiler ve takılar kullanıyorum. Bunlar beni rahatlatıyor. Renkle tedavi yöntemini herkese tavsiye ediyorum."
   <br/>
   <br/>
   Şeyda Senem Şahin, spastik ve konuşma özürlü. Renk seansları sayesinde onun hayata bağlılığı her geçen gün biraz daha artıyor. Şeyda Senem'in annesi Nermin Şahin, kızının tedavi sonrası sağlık durumunu şöyle dile getiriyor: "Kızım rahatsızlığı nedeniyle hayata tam anlamıyla küsmüştü. Sürekli olarak doktorlara gidiyorduk. Ve bir aşama kaydedemiyorduk. Bir konferansta Metin Bey'le tanıştım ve kızımı kendisine gösterdim. Böylece renk tedavisine başladık. Renk soluması, renkli giysiler ve renk enerjisinden faydalanıyoruz. Şimdi biraz daha iyi oturuyor. Okumayazma öğreniyor. Yaşama bağlılığı her geçen gün artıyor. Tedavide mor, Eflatun, Leylak renklerini kullanıyoruz."
   <br/>
   <br/>
   Tıp ise renkle tedavi yöntemini kabul ediyor. Renkler üzerine uzun yıllar araştırmalar yapan Çamlıca Hastanesi Başhekimi Prof. Dr. Nüsret Ziya, renk yöntemiyle tedavinin eskiden beri var olduğunu, renkler ile birçok hastalığın tedavi edilmesinin mümkün olabileceğini söylüyor. Dr. Mehmet Bıçaker ise alternatif tıp alanında birçok tedavi şeklinin olduğunu belirtiyor. Renk yönteminin alternatif tıp diye adlandırılan tedavi yöntemi olduğunu dile getiren Bıçaker; "Renk yöntemi ile tedavi yapılması mümkün. Ancak işin ehli olan kişiler bu yöntemde başarılı olurlar. Renklerin insan üzerindeki etkisi çok büyük. Mesela ameliyathane odasının duvarının boyası bile hastada etkili olabiliyor. Renk yöntemi ile tedavi yapanların bunu kendi yaşamlarında da uygulamaları gerekmektedir" diyor.
   <br/>
   <br/>
   Sakın rengini belli etme
   <br/>
   <br/>
   Renkler sadece hastalıklarda tedavi amacıyla kullanılmıyor. Aynı zamanda renkler insanın iç dünyasını ortaya çıkardığı gibi, onun hayatına da yön verebiliyor. "Renk vermeye başladı" deyimi renkler sayesinde ortaya çıkabiliyor.
   <br/>
   <br/>
   Her insan renklere karşı farklı tepkilerde bulunabiliyor. Birisine huzur veren mavi diğerine soğuk ve itici gelebiliyor. Veya birine heyecan yükleyen kırmızı bir başkasına hüzün verebiliyor. Uzmanlar, insanların renkten etkilenmelerini meydana getiren olguların, kişilik oluşumları, hayat koşulları ve bilinç altında bastırılmış olan istekleri olduğunu söylüyor.
   <br/>
   <br/>
   Renkler konusunda kimimiz dikkatli davranabilirken, bazılarımız da bilinçsiz olarak hareket ediyoruz. Renklerin bize getireceği yararı ve zararı bilemiyoruz. Bizim için önemli olan rengin o andaki dışa vurumundaki cazibesi oluyor. Oysa rengin yerinde ve zamanında kullanılması çok önemli. 110 öğrenciyi mezun eden ve şu anda iş adamları, doktorlar, ev hanımları ve eğitimcilerden oluşan 45 öğrencisi bulunan renk uzmanı Metin Yahya Üster'in ders notlarında kendilerini tanımlamak isteyenlerin hangi renklere dikkat etmeleri gerektiği şu şekilde satırlara geçiyor:
   <br/>
   <br/>
   "Eğer siz, güçlü, etkili, aşk ve sevgi dolu biri olmak, kendinizi bu şekilde yansıtmak istiyorsanız, giyiminizde, düşüncelerinizde, yürüyüşünüzde, konuşmalarınızda, dekorasyonunuzda kırmızıya yer verin. Ama ölçüyü kaçırmadan. Kırmızının tamamlayıcısı olan Turkuazı da mutlaka kullanın. Entellektüel, yönetici birisi olmak istiyorsanız, sarı renge ağırlık verin, tamamlayıcısı olan mor rengine de yer verin. Kibar nazik, sevgi dolu olmak istiyorsanız renginiz mavi olsun, tamamlayıcısı ise turuncu. Kendinizden emin, güven duyulan biri olmak istiyorsanız yeşil rengi ve tamamlayıcısı olan macentayı mutlaka kullanın"
   <br/>
   <br/>
   Köprü intiharlarına çözüm:
   <br/>
   <br/>
   Köprüler maviye boyansın
   <br/>
   <br/>
   Renkler direkt olarak insan psikolojisini ve ruh yapısını yansıttığı için renklerin hayattaki dağılımı da çok önemli. Üster, herhangi bir eyleme geçmek isteyen bir kişinin eyleminde renklerin önemli bir yeri olduğunu belirtiyor. Metin Yahya Üster, kötü sonuçları önlemek için özellikle intiharların sık yaşandığı köprülerin mavi renge boyanması gerektiğini söylüyor. "Siyaha hayır" ve "Köprüler maviye boyansın" şeklinde kampanyalar başlattıklarını söyleyen Üster; "Bu amaç doğrultusunda tüm yetkilileri göreve çağırıyoruz. Köprüler maviye boyandığında köprülerdeki intihar olayları azalacaktır. Kampanyamızın etkisiyle Bursa'daki Setbaşı Köprüsü maviye boyandı. Siyah renk ise insanı olumsuz yönden etkilediği için "siyaha hayır" kampanyamızla insanları siyah giymemeye, yaşamlarında siyaha fazla yer vermemeye davet ediyoruz."
   <br/>
   <br/>
   Psikolog Nevin Toplu ise, renklerin insan üzerinde psikolojik olarak büyük bir öneme sahip olduğunu belirterek: "Köprülerin maviye boyanması halinde intihar olayları azalabiliyor. Çünkü mavi insana umut verir. İnsanlar yaşamlarında renklere dikkat ederlerse iyi birey olmaları işten bile değil. Renk insanla bir bütündür" şeklinde konuşuyor.
   <br/>
   <br/>
   Üster, etkili, güçlü rengin başarıda da büyük role sahip olduğunu belirtiyor. Üster Galatasaray Futbol takımının renklerinin kırmızısarı şeklinde söylenmesinin başarıyı artıracağını iddia ediyor. Üster: "Kırmızı renk sarıdan daha güçlüdür, vurgulayıcıdır. Sarıkırmızı ise biraz sönük kalıyor" şeklinde konuşuyor.
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### şeyda senem şahin, 24 July 1999, 00:00
> Bu yazıda adım geçiyor ama ben böyle bir tedavi görmedim. Okuma yazmayı öğrendim, doğrudur; ama öğretmenim öğretti. Ben şu an eskiye göre daha iyi oturuyorum ama kendi çabamla ve fizyoterapistimin sayesinde.  Röportajı yaptığınız insan yalan söylüyor olabilir. Lütfen böyle şeylere inanmayın.

Kaynak: [www.aksiyon.com.tr](http://www.aksiyon.com.tr:80/aksiyon/haber-4710-34-kansere-cozum-yesil-renk.html), [web.archive.org (arşiv bağlantısı)](http://web.archive.org/web/20130728204019/http://www.aksiyon.com.tr:80/aksiyon/haber-4710-34-kansere-cozum-yesil-renk.html)
