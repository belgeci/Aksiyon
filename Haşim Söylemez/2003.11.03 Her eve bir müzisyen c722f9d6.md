# Her eve bir müzisyen

*Haşim Söylemez 2003.11.03*

<div>
 <font>
  <img border="0" height="1" src="/web/20050817022240im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050817022240im_/http://www.aksiyon.com.tr/resim/465/20.jpg" vspace="5"/>
  </p>
 </font>
 <font class="content">
  Son yıllarda Türkiye"de müzik alanında tam bir devrim yaşanıyor. Peş peşe müzik kursları açılıyor, eğitim için insanlar bu merkezlere akın ediyor. Sadece İstanbul"da halihazırda 5 bin kişi değişik müzik evlerinde bir enstrümanın eğitimini alıyor. Böyle devam ederse her ev bir müzisyene kavuşacak. Toplum sürekli değişim geçiriyor. Ekonomide, sporda, eğitimde ve sanatta herşeye rağmen ibre yerinden oynuyor. Özellikle müzik
 </font>
 <p>
  <font class="content">
   alanındaki değişim bariz bir şekilde kendisini hissettiriyor; sanatçı sayısı arttı, şarkıcılarımız uluslararası boyutta tanınmaya başlandı. Yıllardır gıpta ile takip ettiğimiz Eurovision"da birinciliğimiz bile var. Bütün bu gelişmeler doğrultusunda müziğe, çalıp söylemeye ilgi de her geçen gün artıyor. Müzik eğitimi veren kurslar devreye girdi, tabir yerindeyse mantar gibi çoğalmaya başladı. Sadece İstanbul"da halihazırda resmi olmayan rakamlara göre 5 bin kişi çeşitli kurslarda değişik çalgı aletleri üzerine eğitim alıyor. Ney, ud, keman, piyano, gitar dersleri veriliyor ama sözü edilen kurslarda bağlama ön plana çıkıyor. Zaten eğitim veren kursların yüzde 90"ında bağlama ve halk müziği dersleri veriliyor.
   <br>
    <br>
     İstanbul İl Milli Eğitim Müdürlüğü"nden izinli 40 adet kurs merkezi eğitim veriyor. Ancak bu rakam sadece resmiyete geçmiş verileri içeriyor. Gayriresmi, atölye statüsünde müzik dersi veren kursların sayısı resmi rakamların 5 katından daha fazla. İstanbul"da müzik eğitimi veren irili ufaklı yaklaşık 250 müzik evi bulunuyor. Örneğin resmi kayıtlara göre Bahçelievler"de sadece 1 adet kurs bulunurken, bir çırpıda 15 kurs yeri tespit ettik. Özel kursların yanı sıra cem evlerinin de bu anlamda önemli bir yeri bulunuyor. Ayrıca müzik aletleri satan dükkanlarda da müzik dersleri veriliyor. Bunlar bir merkez olarak görülmediği için değerlendirmeye tabi tutulmuyor. Azım Müzik Evi yöneticisi Kemal Azımlı, İstanbul"da müzik eğitimi veren merkezlerin 250"den fazla olduğunu söylüyor; "Herkes kendi çapında kurs veriyor. Bunu bir merkezde ya da başka bir mekanı kullanarak yapıyor. Cem evlerinde bile bağlama kursu veriliyor ve çok sayıda öğrenci bu kursları takip ediyor. Resmi izinle çalışan kursların sayısı çok az. Genellikle atölye sıfatıyla kurslar veriliyor. Ama müzik kurslarına her geçen gün ilgi artıyor ve artmaya da devam edecek. Benim iki yıl önce 30 öğrencim vardı şimdi 100 öğrenciye ders veriyorum."
     <br/>
     <br/>
     Anadolu başkaldırıyor
     <br/>
     <br/>
     Müzik kurslarına ilgi yaş tanımıyor. 7 yaşında kurslara başlayanlar olduğu gibi 40-50 yaşından sonra bağlama dersi alanlar bile var. Peki son yıllarda ne oldu da böylesine bir patlama yaşandı? Bu sorunun birden fazla cevabı mevcut. Ancak öyle ya da böyle Türkiye"de tam bir "müzik devrimi" yaşandığı gerçek. Sanatçı Emre Saltık, bu patlamayı Anadolu insanının özüne dönüşü olarak değerlendiriyor.
     <br/>
     <br/>
     Müzik evlerinde genellikle halk müziği ve bağlamanın eğitimde öncelik kazanması bu patlamada önemli rol oynuyor. Bu da geçmişten gelen önemli sebeplere dayanıyor. Bir zamanlar TRT"de yer bulamayan bu müzik tarzı, başkaldırının habercisi olarak yorumlanması nedeniyle de sürekli baskı altında kaldı. Ancak 1990"lı yıllarda bu alandaki sanatçıların medyada yer bulmasıyla durum birdenbire değişti. 2000"li yıllardan itibaren de tam anlamıyla halk müziğine bir ilgi oluştu; kurslar açıldı, müzik eğitimi akademik düzeyde verilmeye başlandı. Kursların sayısı artmaya başlayınca da bu sefer bağlama ile yola çıkan müzik evleri esktradan gitar, piyano, ud, ney gibi çalgı aletleri üzerine ders vermeye başladı.
     <br/>
     <br/>
     5 yıldır müzik eğitimi veren Harmanyeri Saz ve Müzik Merkezi yöneticisi Savaş Aygün, baskı döneminden sonra bir özgürlük patlamasının yaşandığı görüşünü savunanlardan birisi. Aygün"e göre sıkıntı olmasaydı müzik bugün bu seviyede olmazdı; "Sıkıntı döneminden sonra halkta zaten var olan ilgi kendi doğal yerini buldu. İnsanlar radyolarda çalıp söylemeye başlayınca da ilgi uyandırdı. Bir müzik aleti çalma merakı da kursların artmasını sağladı."
     <br/>
     <br/>
     Vakayı sadece baskı döneminden sonraki rahatlamaya bağlamak doğru değil. Köyden kente göç eden insanların ekonomik anlamda rahatlığa kavuşması da müziğe bir canlılık getirdi. Sosyolog Doç. Dr. Aynur Saylan müzik kurslarındaki artışı şöyle değerlendiriyor; "Göçle birlikte gelen ekonomik özgürlük, zaten insanların içlerinde var olan müzik duygusuna yansıdı. Kişiler bir çalgı aletini çalmanın vereceği zevki içinde bulunduğu toplumla birlikte dışa vuruyor. Müziğin giderek popüler hale gelmesi de önemli bir etken. Çalıp söyleyenler insanları etkiliyor. Her insanın doğasında var olan müzik ruhu kurslar sayesinde eğitime dönüşüyor. Toplumdaki bu değişim de topluca bir hareketlenmeyi beraberinde getiriyor."
     <br/>
     <br/>
     Mezun olanlar ne yapıyor?
     <br/>
     <br/>
     Müzik kurslarındaki eğitim programı yaklaşık 2 yıl sürüyor. Haftanın belirli günlerinde verilen dersler sonucunda başarılı olan öğrencilere sertfika ya da diplomaya kavuşuyor. 23 yıldır eğitim veren Arif Sağ Müzik Evi A.Ş. öğrenci yetiştirmedeki rekoru elinde bulunduruyor. Piyasada bağlama çalıp söyleyenlerin yüzde 60"ı bu kurstan mezun. Her yıl yüzlerce mezun veren merkezin şu anda 350 öğrencisi bulunuyor. Mahsun Kırmızıgül, Erdal Erzincanlı, Tolga Sağ, Songül Karlı gibi ünlüler bu müzik evinden mezun oldu. Yenibosna"da faaliyet gösteren Harmanyeri Müzik Evi de 5 yıl içinde 100"den fazla profesyonel bağlama çalan kişiyi mezun etmiş. Bu rakam orta ölçekteki bütün müzik kursları için de geçerli. Yani her yıl sadece İstanbul"da binlerce kişi kurslardan mezun olup diplomasına kavuşuyor.
     <br/>
     <br/>
     Peki bu kadar kişi mezun olduktan sonra ne yapıyor? Bu soruya kurs öğretmeni Savaş Aygün şöyle cevap veriyor; "Kimisi eğlence olsun diye ailesine çalıp söylüyor, kimisi kurs açıyor kimisi de meşhur olup kaset çıkarıyor. Barlarda çalıp söyleyenler de var. Ama herkes sanatçı olup çıkmıyor."
     <br/>
     <br/>
     Müzik evlerine ilginin artması sektörün maddi anlamda iyi işlemesine de yol açıyor. Kursların belirlediği aylık ücretler 40 ile 70 milyon lira arasında değişiyor. Bağlama sektörü de bu anlamda önemli bir yer tutuyor. 70 milyondan başlayan bağlama fiyatları 3 milyar liraya kadar çıkıyor. Bağlama piyasası için söylenen resmi bir rakam yok ancak konunun ilgilileri sektörün en az kırtasiye piyasası kadar gelir getirdiğini düşünüyor.
     <br/>
     <br/>
     İdeolojik boyut var mı?
     <br/>
     <br/>
     Müzik evlerinde "ideoloji var" konusu öteden beri gelen bir tartışma. Müziğin ideolojisi olur mu olmaz mı polemikleri arasında farklı görüşler ortaya çıkıyor. Kimisi müzikte ideoloji olmaz derken kimisi de kursların çoğunda ideoloji empoze ediliyor tezini savunuyor. Kalın Müzik Evi sahibi Ali Kalın, müzikte ideolojinin olmayacağına inananlardan; "Müziğin sağcısı solcusu olmaz. Alevi vatandaşlarımızın bağlamaya aşırı ilgi gösterdiği bir gerçek. Bu kardeşlerimizin bu müzik tarzına olan katkıları da unutulmamalıdır." Kalın"ın aksini savunan Cevmre Müzik Merkezi eğitimcisi Süleyman Topak, müzik evlerinde ideolojik faaliyet yapılıyor tezini ileri sürüyor; "Bazı müzik evleri aşırı sol tandanslı faaliyet gösteriyor. Kurs bu iş için sadece kamuflaj oluyor. Müzik eğitimi veriyoruz denilip çocukları ve gençleri çekiyorlar. Müzik eğitimi verdikleri bir gerçek ancak ideolojilerini de empoze ediyorlar. Tabii bütün kursları itham altında tutmak da doğru değil."
     <br/>
     <br/>
     EMRE SALTIK*: AKADEMİK BOYUTTA BİR PATLAMA
     <br/>
     <br/>
     Halk müziği ve bağlama toplum içindeki değerini hiçbir zaman yitirmedi. Ülkenin şartları ve ortam bu atılımlara ket vurmuştu. Ancak şu andaki ilgi moda veya zamanı gelince bitecek bir akım değil. Bu, Türkiye"nin kendi tarzını, duruşunu ortaya koyması demek. Aslında kurslar müziği akademik boyuta da taşımış durumda. Sözlü olan halk kültürü yazılı ve notalı biçimde söylenmeye başlandı. Müziğe bakış 15 yıl öncesinden çok farklı. Kaldı ki, kurslar üniversite öncesi önemli bir hazırlık niteliğinde. Bizim verdiğimiz eğitim akademik düzeyde bir eğitim. Popüler kaygısı olmayan, öz kimliği yaşatan bir anlayışla hareket ediyoruz.
     <br/>
     <br/>
     (*) Özel Arif Sağ
     <br/>
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20050817022240js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3132), [web.archive.org (arşiv bağlantısı)](http://web.archive.org/web/20050817022240/http://www.aksiyon.com.tr:80/detay.php?id=3132)
