# Dünyanın sarığını sarıyor

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050115230539im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050115230539im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Hiç düşündünüz mü imamlarımızın başına taktıkları sarıkları kim sarıyor? Yaşar Cengiz"den sonra sarık saracak kimse kalmayacak. Yıllar önce de, Diyanet İşleri başkanlarının ve imamların taktığı sarığı sadece bir Ermeni usta yapıyordu. Bu arada Türkiye"de en büyük sarığı Abdülaziz Bayındır takıyor ve en çok sarık Mehmet Nuri Yılmaz"da var
 </font>
 <br/>
 <p>
  <font class="content">
   Fes, takke, külah benzeri başlıklar üzerine sarılan tülbentten oluşan bir kıyafet sarık. Kılık Kıyafet Kanunu"yla sokakta yasaklandı; ama din görevlileri için ayırdedici bir hususiyeti devam edegeldi. Günümüzde sadece ilgilisine hitab etse de "imam ölür sarığı kalır" gibi ifadelerle ata sözlerimiz arasına girmiş.
   <br>
    <br>
     Uzaktan bakıldığında basit bir kisve olarak görünen sarık aslında başlı başına bir dünyayı içinde barındırıyor. Örneğin sarığın ölçüsü, rengi ve çeşidi kullanıcısını ele veriyor. Peki düşündünüz mü imamların başında gördüğümüz sarıkları günümüzde kim hazırlıyor? Ya da Türkiye"de en büyük sarığı kim takıyor? Diyanet İşleri Başkanı hangi çeşit sarık kullanıyor? Sarıktan yola çıkarak kullanıcısını deşifre eden soruları çoğaltmak mümkün.
     <br>
      <br>
       Biz de yukarıdaki soruları merak edip araştırdık ve ilginç bir durumla karşılaştık: Türkiye"de sadece bir usta, sarığı yaşatmak için uğraş veriyor. Son sarıkçı unvanına sahip 44 yaşındaki Yaşar Cengiz, kendisinden sonra bu meslekten hiç kimsenin gelmeyeceğini üzülerek anlatıyor. Aslında "sünnet" ve "sembol" kavramlarıyla özdeşleştirilen sarık son bir asırdır ustasız. Ne ilginçtir ki, yıllar önce imamların hatta Diyanet İşleri başkanlarının kafasına taktıkları sarıkları sadece bir Ermeni usta yapıyordu. Ermeni ustadan bu işi devralan Üsküdar Şeyh Camii Hatibi Ali Aladağ sarıkçılığı kendisinden sonra Yaşar Cengiz"e öğretti.
       <br/>
       <br/>
       En büyük sarık kimde?
       <br/>
       <br/>
       Yılda ortalama 3 bin sarık üreten Yaşar Cengiz siparişe göre sarıkları Türkiye"nin hemen hemen her yerine gönderiyor. Almanya, Hollanda, Fransa, Balkan ülkeleri ve Türk cumhuriyetleri Cengiz"in sarık gönderdiği sınır dışındaki yerler. Birçok din görevlisi kirlenen sarıklarını söküp tülbentlerini yıkatarak sarmak üzere tekrar Cengiz"e yolluyor.
       <br/>
       <br/>
       Yaşar Cengiz"de sarık ve kullanıcılarıyla ilgili ilginç bilgiler var. Herkesin kafasına göre sarık yapılıyor. Üzerine sarık sarılan fesin, çapı 55 santimden başlayıp 60 santime kadar çıkan standart ölçüleri bulunuyor. 55 santimin altında sarık takan yok. Ancak 60 numaradan büyük sarık takanlar var. Türkiye"de sadece bir kişi 63 santimlik sarık takıyor. Kullanıcısı ise İstanbul Üniversitesi İlahiyat Fakültesi öğretim üyesi Abdülaziz Bayındır. İstanbul"da kafasının çapı en küçük imam ise 55 santimlik sarığın sahibi Firuz Ağa Camii İmamı Hüsnü Okumuş. Bu camide imamlar için toplam 30 adet sarık bulunuyor ve bu da Türkiye rekoru. Kişilerde de birden fazla sarık bulunuyor. 30 tane 56 numara sarığı olan eski Diyanet İşleri Başkanı Mehmet Nuri Yılmaz birinci sırada yer alıyor. Şimdiki Diyanet İşleri Başkanı Ali Bardakoğlu"nun üç adet sarığı bulunuyor ve bunların ölçüsü 59 santim.
       <br/>
       <br/>
       Osmanlı, bülbül yuvası, klasik olmak üzere üç çeşit sarık bulunuyor. Daha önce hazırlanmış fesin kalıba oturtularak etrafının tülbentle sarılmasıyla oluşan bir sarığın tamamlanması yarım saati buluyor. 15 milyon liradan satılan el yapımı sarığa karşın makine sarıkları 5 milyon liradan alıcı buluyor. Fiyatı oldukça ucuz olmasına rağmen makinede yapılan sarıklar çok fazla tercih edilmiyor. Türkiye"de en çok klasik tür sarık talep edilirken Osmanlı sarığını neredeyse hiç kimse kullanmıyor. Bülbül yuvasının en büyük kullanıcısı ise Diyanet İşleri Başkanı Ali Bardakoğlu. Sarıkları, Diyanet İşleri başkanları, müftüler, vaizler, imamlar ve belediyelerin cenaze imamlarının takması zorunlu.
       <br/>
       <br/>
       Tayyar Altıkulaç, Sait Yazıcıoğlu, Mehmet Nuri Yılmaz ve Ali Bardakoğlu gibi isimlere sarık saran Cengiz Yaşar şunları söylüyor: "El yapımı sarığı benden sonra kimse yapmayacak. Basit gibi görünüyor ama herkesin yapabileceği bir iş değil. Kimse de gelip sarıkçılıkla uğraşmıyor. Ben elimden geldiğince bir şeyler yapmaya gayret ediyorum."
       <br/>
       <br/>
       Külahtan kavuğa, kavuktan fese...
       <br/>
       <br/>
       Hz. Peygamber ve ashabı tarafından kullanılan sarık, daha sonraki İslam toplumlarında Hz. Peygamberin sünneti olarak devam etti ve zamanla Müslüman erkeklerin dış görünüşünü belirleyen bir alamet haline geldi. Protokol devleti olan Osmanlıda herkes mesleğine, rütbesine, toplumdaki konumuna göre özel tarzda ve renkte sarık sarar ve bu tarzın dışına çıkamazdı. Tarikat mensuplarının başlıkları da bağlı oldukları tarikate göre değişirdi. Hiçbir mesleğe sahip olmadığı için ona buna yaltaklanarak geçinen kimselere de, kavukları üzerine konumlarını belirten sarık saramadıkları için dalkavuk denilirdi. Kavuk denilen içi pamuk dolu külahlar üzerine sarılan sarıkların bazıları sanat değeri taşır ve sarılması gerçekten özel bir maharet isterdi. Bu işle uğraşan destarbent isimli meslek sahipleri vardı.
       <br/>
       <br/>
       II. Mahmud"un kıyafet inkılabından sonra tarikat mensupları ve din görevlileri haricindeki devlet görevlilerinin sarık sarmaları yasaklandı. Din görevlileri de eski ağır kavuklar yerine fes üzerine dolama tülbent sarmaya başladı. Cumhuriyetten sonra din görevlilerinin bu kıyafeti sadece ibadet mahallerinde kullanmaları kararlaştırıldı. Sadece bir kişi istisna edildi: Diyanet İşleri Başkanı.
       <br/>
       <br/>
       Osmanlı döneminde sarıklar genellikle beyaz tülbentten sarılırdı. Peygaamber (s.a.v) soyundan gelen seyyidler ise yeşil, tarikat mensupları ise kendilerine mahsus renklerde sarık sararlardı. Halk bulunduğu yerin adetlerine göre herhangi bir renkte tülbendi ya da desenli yazmaları, şalları sarık olarak kullanırdı. Günümüzde ise din görevlileri tarafından sadece kırmızı fes üzerine beyaz tülbent kullanılıyor.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11324), [web.archive.org (arşiv bağlantısı)](http://web.archive.org/web/20050115230539/http://www.aksiyon.com.tr:80/detay.php?id=11324)
