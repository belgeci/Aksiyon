# Kandil’deki teröristlere vatandaşlık kıyağı

*Haşim Söylemez 2006.02.13*

<div>
 <p>
  <font>
   Terör örgütü PKK'nın partisi PÇDK, Kuzey Irak'taki etki alanını genişletiyor. Ofislerinde rahatça faaliyette bulunan ve Abdullah Öcalan posterleri altında siyaset yapan PÇDK, şimdi de Kandil'deki militanları kayıt altına alıyor. Şimdiye kadar bin militan parti üyesi yapılıp ardından nüfus kayıtlarına geçirildi.
   <br/>
   <br/>
   Irak'ta 15 Aralık 2005 tarihinde yapılan genel seçimlere "779" numarayla giren Kürdistan Demokratik Çözüm Partisi'ne (PÇDK) yönelik tartışmalar sürüyor. Terör örgütü PKK'nın bir uzantısı olan bu partinin özellikle Kuzey Irak'ta serbestçe ofis açıp faaliyette bulunması Türkiye'yi kızdırmış, resmî yollardan bu konu Mesut Barzani ve Celal Talabani'ye iletilmişti. Ancak bütün uyarılara ve diplomatik girişimlere rağmen, Kerkük, Süleymaniye, Erbil ve Musul'da ofisleri olan PÇDK, Kuzey Irak'ta giderek faaliyet alanını genişletiyor.
   <br>
    <br>
     Barzani ve Talabani yasal olarak müdahale etme haklarının olmadığını açıklamasından sonra terör örgütünün partisi Kandil Dağı'nda bulunan militanları kayıt altına almaya başladı. Üye kaydı adı altında teröristleri partiye kaydeden PÇDK, daha sonra bu militanları bulundukları yerlerin nüfus birimlerine iletiyor. Şimdiye kadar yaklaşık bin PKK'lının bu şekilde hem Irak vatandaşı hem de partinin resmi üyesi yapıldığı belirtiliyor. Kandil'de bulunan 5 bin teröristin önemli bir kısmının bu şekilde kayıt altına alınabileceği iddia ediliyor. Asıl amaç muhtemel Kandil operasyonunda militanları şehre çekip korunmalarını sağlamak ve zor bir ihtimal de olsa PKK'nın silah bırakması halinde teröristlerin hayatlarına Kuzey Irak'ta devam etmelerine zemin hazırlamak.
     <br>
      <br>
       Terör örgütü mensupları Kuzey Irak'ta serbestçe dolaşıp faaliyetlerde bulunabiliyor. PÇDK ofislerinde teröristbaşına ait kitaplar, fotoğraflar bulunmasına rağmen Kuzey Irak'taki yetkili güçler, partinin PKK ile ilgisi olmadığını söyleyerek görüneni inkâr ediyor. Parti bürolarında Türkiye'de konuşulan Kürmanci'yi (Kürtçe’nin en sade hali) konuşan hatta Türkçe'yi bilen elemanların olması dikkat çekiyor.
       <br>
        <br>
         Militanları yasal bireyler haline getirmeye çalışan PÇDK'nin, Mesut Barzani'nin Kürdistan Demokratik Partisi (KDP), Celal Talabani'nin Kürdistan Yurtsever Partisi (KYP) ve Kürdistan İslam Partisi'ne (KİP) rağmen Kuzey Irak'ta bulunması oldukça ilginç. Bölgede bu partiler haricinde Kürtlerin bir başka partiye oy vermesi neredeyse mümkün değil. Peki, PÇDK niye var? Bu durum, PKK'nın sorumlularından terörist Murat Karayılan'ın yayımladığı ve dışarıya da sızan örgüt içi bildiride şöyle açıklanıyor: "PÇDK oy almak için seçimlere girmedi. PÇDK seçime tek başına girmiştir. Burada amaç partinin topluma kendisini tanıtma ve propaganda ortamı bulmasıdır. Seçim önemli değil; hedef, örgütlenmeyi ve faaliyet alanını genişletmektir."
         <br/>
         <br/>
         Başında Faik Kulpi'nin bulunduğu PÇDK'yi direkt olarak Murat Karayılan ve Cemil Bayık yönetiyor. Tabii partinin aldığı oylar da önemli. KDP, KYP ve KİP'e rağmen terör partisinin oy alması biraz düşündürücü. Daha doğrusu bu oyları kim verdi sorusu gündeme geliyor.
         <br/>
         <br/>
         Kürdistan Demokratik Çözüm Partisi'nin Süleymaniye sorumlularından Bakir Mecit, 10 bin oylarının olduğunu söylüyor. PÇDK'nin bu kadar oy almasında Kuzey Irak'ta bulunan ve PKK'nın kontrolündeki terör yanlılarının barındığı Mahmur Kampı'ndaki 5 bin Kürt'ün yanı sıra, Kandil'deki 5 bin militanın da oy vermiş olma ihtimali ortaya çıkıyor. İki yerden gelen oylar toplamda 10 bini buluyor. Seçim öncesinde Murat Karayılan oy kullanılması yönünde çağrıda bulunmuş, partinin biraz da oy alması gerekliliğine vurgu yapılmıştı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1749 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23369), [web.archive.org (arşiv bağlantısı)](http://web.archive.org/web/20060527070818/http://www.aksiyon.com.tr:80/yazdir.php?id=23369)
