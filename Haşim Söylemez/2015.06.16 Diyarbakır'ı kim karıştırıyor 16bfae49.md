# Diyarbakır'ı kim karıştırıyor?

*Haşim Söylemez 2015.06.16*

<div class="pNewsDetailMainContent ctx_content" itemprop="articleBody">
 <p>
  Diyarbakır’da seçimlerden hemen sonra meydana gelen esrarengiz infazlar kafaları karıştırdı. İddiaya göre, kargaşa oluşturmaları için bölgeye 50 tetikçi gönderildi.
 </p>
 <p>
  HDP’nin 7 Haziran seçimlerinde barajı aşması bölgede gözle görülebilir bir rahatlama meydana getirmişti. Ama akabinde Diyarbakır’dan gelen haber, sevinçleri kursaklarda bıraktı. Hür Dava Partisi’ne (HÜDA-PAR) yakınlığıyla bilinen Yeni İhya-Der Başkanı Aytaç Baran bir suikast sonucu öldürüldü. Diyarbakır bir anda karıştı. Ardından 3 HDP’li infaz edildi. Kutlamalardaki havai fişek sesleri, yerini silah seslerine bıraktı.
 </p>
 <p>
  Resmî rakamlara göre, ölenlerin sayısı dört. Ancak evlerinde infaz edilenlerin olduğu söylentisi de sıkça dillendiriliyor. Yenişehir ilçesi Şehitlik semti ablukaya alındı. Polis çatışma alanına girdi ve 3 gün boyunca kentin önemli noktalarına konuşlandı. Sadece polis değildi teyakkuzda olan, asker de kısa süreliğine kışlasından çıktı. Olaylar Diyarbakır’da başladı ancak kısa sürede etkisi bütün bölgeye yayıldı. Urfa, Batman, Mardin gibi kentlerde de alarma geçildi.
 </p>
 <p>
  Tehlike devam edeceğe benziyor. Karanlık bir el devreye girmiş durumda. İddialara göre, eski JİTEM mensupları ve itirafçılar bölgeye gönderildi. İstihbaratçıların takibindeki 50 kişi dört şehre dağıtıldı.
 </p>
 <p>
  Tarafların kafası ise karışık. Hizbullah, KCK’nın gençlik kolu YDG-H’yi suçlarken KCK da Hizbullah’ı suçluyor. Ama iki taraf da net bir adres gösteremiyor. Bu arada emniyet teşkilatına bölgede 80 kişinin öldürüleceği bilgisinin gittiği rivayetleri de var. Son olaylarda öldürülenlerin isimlerinin de listede yer aldığı iddiası hayli düşündürücü.
 </p>
 <p>
  Çeşitli illere dağıtıldığı ileri sürülen 50 kişilik ‘tetikçi ekip’in önemli kısmı Batman ve Diyarbakır’da konuşlandırılmış. Bu ekibin istihbarat birimlerince bilindiği ancak müdahale edilmediği ileri sürülüyor. Jandarma istihbaratına göre, Gaziantep ve Urfa taraflarındaki IŞİD militanları Diyarbakır ve Batman’a hareket etti. Tarafların silahlanması muhtemel bir kaos ihtimalini açık tutuyor.
 </p>
 <p>
  Aytaç Baran’ın öldürülmesinden önce suikastla ilgili emniyete ihbar gelmesi fakat yeterli tedbir alınmaması da ardında soru işaretleri bıraktı. İddiaya göre, seçimlerden üç gün önce emniyete çağrılan Baran’a ‘silahlı eylem yapılacağı ve eylem yapılması hâlinde verilen telefon numarasının aranması’ yönünde tebligatta bulunuldu. Ancak, bu tebligat sonrası Baran’ı korumak için hiçbir önlem alınmadı.
 </p>
 <p>
  7 Haziran akşamı merkez ilçe emniyet müdürlüğü, Yeni İhya-Der binasının yanında 5-6 kişilik silahlı bir grubun görüldüğü duyumunu istihbarat şube müdürlüğüne ‘acil’ koduyla iletti. Grubun birkaç gündür burada dolaştığı bilgisini Diyarbakır İl Emniyet Müdürlüğü ile paylaşan ilçe emniyeti ayrıca buraya yakın bir bölgede canlı bomba olabileceğini düşündükleri bir kişinin varlığını da rapor etti. Diyarbakır Emniyeti 8 Haziran’da HÜDA-PAR’a yakın bazı derneklere ‘saldırı olabileceğine’ dair tebligat yaptı. İddialara göre, bu tebligattan sonra da hiçbir önlem alınmadı.
 </p>
 <p>
  Evinden çıkıp başkanlığını yaptığı derneğe giderken öldürülen Aytaç Baran, çevresinde sevilen biriydi. Çocukluğundan beri Kur’an hizmeti içinde olan Baran, Şehitlik ve Benusen mahallelerinde onlarca çocuğa Kur’an-ı Kerim öğretmişti. Bu iki mahalledeki yoksullara yaptığı yardımlarda da tanınan Baran, esnaf ve halk tarafından sevilen bir semt sakiniydi. Baran, ayrıca her yıl Peygamber Sevdalıları Platformu tarafından düzenlenen Kutlu Doğum programlarının açılışında da Kur’an-ı Kerim okuyordu.
 </p>
 <p>
  Diyarbakır’da son bir yıl içinde meydana gelen birçok olayın gerçek failleri yakalanmıyor. Ya olay başka şekilde aksettiriliyor ya da gerçekler gizleniyor. Bu yüzden taraflar daha çok kendi sorunlarını kendileri çözme yoluna gidiyor.
 </p>
 <p>
  Kobani gösterilerinden bu yana devam eden karşılıklı kızgınlığın birileri tarafından çeşitli suikastlarla canlı tutulmak istenmesinden endişe duyuluyor. Şimdilik tarafların sükûnet çağrıları olayların daha da büyümesini engellemiş durumda.
 </p>
 <p>
  <strong>
   KAFA KARIŞTIRAN SORULAR
  </strong>
 </p>
 <p>
  Özel harekât olay yerine neden geç çağrıldı? Olay mahalline ancak 3 kez anonstan sonra gelindi.  Bölgede güvenlik şeridi neden oluşturulmadı? Deliller ortada dururken polis tam olarak araştırma yapamadı.  Emniyet müdürü olayların başında silah kullanmaktan çekinmeyin diye bir talimatı neden verdi?  Polis bölgede olmasına rağmen eli silahlı kişiler nasıl 3 kişiyi öldürdü? Sosyal medyada silahlı kişilerin fotoğrafları paylaşılmasına rağmen neden hiçbiri yakalanmadı?  İlk silahlı saldırıyı yapan kişiyle ilgili neden bir çalışma yapılamadı? Gün boyu süren gerginlik ve çatışmalarda intikam naraları atılırken polis neden erken müdahale etmedi?  MİT Bölge Başkanlığı elindeki istihbaratı, bilgileri paylaştı mı?  Emniyet İstihbaratı, olaylara dair bilgilere neden ulaşamadı?  Diyarbakır Valisi, Emniyet Müdürü’nü defalarca görevden almak istedi ancak Efgan Ala bunu sürekli engelliyor. Neden?  Efgan Ala’nın olay günü Diyarbakır’a geldiği bilgisi doğru mu? Emniyet Müdürü ile nasıl bir toplantı yaptı?  Yaklaşık 50 polisin gözü önünde gazetecilere nasıl saldırı oldu?  Yeni İhya-Der Başkanı tehdit almasına rağmen neden korunamadı?
 </p>
 <p>
  <strong>
   Gerçek failler acilen yakalanmalı
  </strong>
 </p>
 <p>
  Biz işlerin normalleşmesinden, halkın huzurunun bozulmamasından yanayız. Bunu istiyoruz. Düşüncesi, inancı ne olursa olsun insanların bir arada yaşamasından yanayız. Sağduyulu ve sabırlı olmalarını söyledik. Su bulanırsa o bulanık suda balık avlamak isteyen çok olur. Sosyal medyada bir yandan YDG-H profiliyle şahıs bazlı hedef göstermelerin olduğunu, diğer yandan alakamız olmadığı birtakım paylaşımların yapıldığını görüyoruz. Yine birtakım Tweetter hesaplarından da olayı MİT’in yaptığına dair mesajlar atılıyor. Hangisine itibar edeceğiz? Kirli bir alandır, itibar etmemek lazım diye düşünüyoruz. Bir yapıyı başka bir yapıyla karşı karşıya getirmek isteyenler olabilir. Bize düşen sabırlı olmaktır. Emniyet gözaltılar yaptı. Kimdir, neyin nesidir bilemiyoruz. Bir an önce faillerin yakalanması gerekiyor.”
 </p>
 <p>
  <strong>
   *Hüseyin Yılmaz (HÜDA-PAR Genel Başkanı)
  </strong>
 </p>
 <p>
  <strong>
   Tel Abyad’ı Diyarbakır’a taşımak istiyorlar
  </strong>
 </p>
 <p>
  Dün IŞİD’i kim desteklediyse, hangi farklı gelecek kurgusuyla IŞİD’e destek verildiyse bugün Diyarbakır’da aynı zihniyetin bir başka yansımasını görüyoruz. Yani Ortadoğu’da Rojava’da başaramadıklarını Diyarbakır’da yapmak istiyorlar. Tel Abyad’ı Diyarbakır’a taşımak istiyorlar. Sağduyulu olmaya çalışacağız. Birileri karıştırmak istiyor. Toplumu sükûnete davet ediyoruz. Bu basit bir plan değil, bunun farkındayız.
 </p>
 <p>
  <strong>
   *Fırat Anlı (Diyarbakır Büyükşehir Belediyesi Eş Başkanı)
  </strong>
 </p>
 <p>
  <strong>
   Gerçek failler acilen yakalanmalı
  </strong>
 </p>
 <p>
  Biz işlerin normalleşmesinden, halkın huzurunun bozulmamasından yanayız. Bunu istiyoruz. Düşüncesi, inancı ne olursa olsun insanların bir arada yaşamasından yanayız. Sağduyulu ve sabırlı olmalarını söyledik. Su bulanırsa o bulanık suda balık avlamak isteyen çok olur. Sosyal medyada bir yandan YDG-H profiliyle şahıs bazlı hedef göstermelerin olduğunu, diğer yandan alakamız olmadığı birtakım paylaşımların yapıldığını görüyoruz. Yine birtakım Tweetter hesaplarından da olayı MİT’in yaptığına dair mesajlar atılıyor. Hangisine itibar edeceğiz? Kirli bir alandır, itibar etmemek lazım diye düşünüyoruz. Bir yapıyı başka bir yapıyla karşı karşıya getirmek isteyenler olabilir. Bize düşen sabırlı olmaktır. Emniyet gözaltılar yaptı. Kimdir, neyin nesidir bilemiyoruz. Bir an önce faillerin yakalanması gerekiyor.”
 </p>
 <p>
  <strong>
   *Hüseyin Yılmaz (HÜDA-PAR Genel Başkanı)
  </strong>
 </p>
 <p>
  <strong>
   Tel Abyad’ı Diyarbakır’a taşımak istiyorlar
  </strong>
 </p>
 <p>
  Dün IŞİD’i kim desteklediyse, hangi farklı gelecek kurgusuyla IŞİD’e destek verildiyse bugün Diyarbakır’da aynı zihniyetin bir başka yansımasını görüyoruz. Yani Ortadoğu’da Rojava’da başaramadıklarını Diyarbakır’da yapmak istiyorlar. Tel Abyad’ı Diyarbakır’a taşımak istiyorlar. Sağduyulu olmaya çalışacağız. Birileri karıştırmak istiyor. Toplumu sükûnete davet ediyoruz. Bu basit bir plan değil, bunun farkındayız.
 </p>
 <p>
  <strong>
   *Fırat Anlı (Diyarbakır Büyükşehir Belediyesi Eş Başkanı)
  </strong>
 </p>
</div>


Kaynak: [www.aksiyon.com.tr](http://www.aksiyon.com.tr/asayis/diyarbakiri-kim-karistiriyor_551294), [web.archive.org (arşiv bağlantısı)](http://web.archive.org/web/20151223052604/http://www.aksiyon.com.tr/asayis/diyarbakiri-kim-karistiriyor_551294)
