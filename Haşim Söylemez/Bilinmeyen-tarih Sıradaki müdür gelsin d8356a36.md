# Sıradaki müdür gelsin

*Haşim Söylemez Bilinmeyen-tarih*

<div>
 <p>
  <font>
   Kimi koltuğunu ısıtamadan terk etti, kimi makamına ulaşamadan yolda öldü. Kimi üç kez gidip geldi, kimi yolsuzluk iddiasıyla görevinden alındı. İki dinin mensuplarınca kutsal kabul edilen Ayasofya 20 yılda 22 defa müdür değiştirdi.
   <br/>
   <br/>
   Müze olarak kullanılmaya başlanmasının üzerinden tam 69 yıl geçti. Sürekli konuşuldu, güncel politika malzemesi yapıldı. En son UNESCO"nun düzenlediği "Dünyanın 7. Harikası" kampanyasında önemli bir oy alarak değerini kanıtladı. Müze, cami, kilise tartışmalarının gölgesinde tarafların tam bir anlam yükleyemedikleri Ayasofya, rüşvet, yolsuzluk, sürgün, skandal gibi kavramlarla da gündemde kalıyor. Ve bir de müdür atamalarıyla... Öyle ki, bu atamalar siyasi bir partinin veya üst düzey bürokratın keyfine göre gün içinde bile değişebiliyor. Göreve yeni atanan bir müdür daha koltuğuna bile ısınamadan iktidar değişiyor ve tabii ki müdür de. Atama yapılıyor ancak yönetici yerine varamadan yolda ölüyor. Görevden alınan bir müdürü yeni bir iktidar dalgası tekrar geri getiriyor. Müdürlerin kimisi sabıkalı, kimisi Ayasofya"nın ne olduğundan habersiz.
   <br>
    <br>
     Kimler geldi kimler geçti
     <br>
      <br>
       Son yirmi yıldır, Ayasofya Müzesi"ne müdür olarak atananların kısa sürede şöhrete kavuştukları bir gerçek. Öyle ya da böyle ünlenen bu isimler, meşhur olmanın bedelini de ödemek zorunda kalıyor.
       <br>
        <br>
         Uzun yıllar bu görevde bulunan Sebahattin Türkoğlu"ndan sonra ciddi bir müdür trafiği yaşandı Ayasofya"da. Sanat Tarihçisi-Arkeolog Erdem Yücel, müdür olmasından kısa bir süre sonra görevden alınıp Hisarlar Müzesi Müdürlüğü"ne gönderildi. Yücel"in yerine Bülent Bilgin atandı. Bilgin"in saltanatı da kısa sürdü, koltuğunu o dönemde Arkeoloji Müzesi"nde uzman olarak görev yapan Cansel Ural"a kaptırdı. Ancak onun da ömrü pek uzun olmadı. Yerine Kabataş Lisesi"nde öğretmenlik yapan ve soyadına bizimde ulaşamadığımız Gülyüz Hanım getirildi. "Lise öğretmeninden müzeci olur mu?" tartışmaları sürerken o Ayasofya"nın yolunu tutmuştu bile. Fakat bu sefer siyaset veya bürokrat değil mukadderat devreye girdi ve koltuğuna kavuşamadan trafik kazasında hayatını kaybetti. Onun Hakk"ın rahmetine kavuşmasından sonra boş kalan müdürlük koltuğuna Arkeoloji Müzesi Müdür Yardımcısı Esin Eren atandı. Eren"in sonu da diğerlerinden farklı olmadı. Koltuğun keyfini çıkarmadan görevden alınarak yerine hakkında çeşitli yolsuzluk iddiaları bulunan Hacı Veli Yenisoğancı getirildi. İşte tam bu sırada beklenmedik bir şey oldu. Erdem Yücel Ayasofya"ya iadesi için dava açmış ve "İdare Mahkemesi" kararıyla eski makamına dönmüştü. Lakin, Yücel"in hukuki başarısı uzun ömürlü olmadı. Altından çekilen koltuk ikinci kez Yenisoğancı"ya ikram edildi. Yücel"in payına ise Kayseri Müzesi düştü.
         <br/>
         <br/>
         Hacı Veli Yenisoğancı ikinci kez koltuğa oturmanın keyfini kısa süre de olsa çıkardı. Ancak işin peşini bırakmayan Erdem Yücel, başvurduğu mahkeme tarafından görevine iade edildi. Ancak üçüncü gelişi de uzun ömürlü olmadı. Baba Bush ve eşine Ayasofya"yı gezdirip uluslararası medyada yer bulduktan kısa süre sonra görevinden alınıp Eskişehir Müzesi"ne gönderildi. Yücel, burada müzecilik hayatını noktalayıp tabir yerindeyse tarih oldu. Peki Ayasofya"da devam eden müdür "katliamı" durdu mu? Tabii ki hayır...
         <br/>
         <br/>
         Sadece iki yılda 8 müdürün yerinden edildiği Ayasofya"da Ali Kılıçkaya dönemi başlamıştı artık. Kılıçkaya bir süre görev yaptıktan sonra yerini Sümerolog Veysel Donbaz"a bıraktı. Bu arada gidip gelmeler nedeniyle boş kalan müdürlük koltuğuna Halil Özek iki defa oturma şerefine nail oldu.
         <br/>
         <br/>
         Gelelim yirmi yılın son iki yılına. Yani 2001-2003 yıllarına. Son iki yılda da Ayasofya"nın müdür konusunda yüzü gülmedi. Müze müdürü olarak görev yapan Mustafa Akkaya "Turnike Yolsuzluğu" nedeniyle soruşturma geçirip tebası ile birlikte görevden alındı. Uzun süre boş kalan müdürlük makamı yaklaşık üç ay önce yeni sahibine kavuştu. Çiçeği burnunda müdürün ismi Seracettin Şahin.
         <br/>
         <br/>
         Rekortmen müdür konuştu
         <br/>
         <br/>
         Ayasofya Müzesi Müdürlüğü"nün tayin toblosu böyle; 20 yılda 22 müdür. Dünyanın sayılı kültür miraslarından Ayasofya benzerine az rastlanır bu atamalarla yeni bir rekora da imza atmış bulunuyor. Peki bu kadar önemli bir müzede müdürler neden sık sık değiştiriliyor? Bu sorunun cevabını, Ayasofya"ya üç kez yönetici olarak gelip-giden, bu alandaki rekorun sahibi Erdem Yücel veriyor: "Ayasofya bir iktidar kalesi olarak kullanılıyor". Gerçekten de, yapılan atamaların hemen hemen hepsinde politika kokusu hissediliyor. Lise öğretmenini ya da ilgisiz bir memuru atayan anlayış, siyasetin ağırlığından kaynaklanıyor. Yücel bu mantığın müzeye zarar verdiğini iddia ediyor; "Eş-dost ataması yapılıyor. Ayasofya"da müdür olacak kişi, Avrupa sanatını, Bizans"ı, İslâm sanatını ve düşüncesini bilmek zorunda. Arkeoloji ve sanat tarihi dallarında uzmanlık şart. Fakat bunlara dikkat edilmeden atamalar yapılıyor. Her iktidar ya da güçlü bürokrat istediğini atıyor. Ayasofya Türkiye"de temsil bakımından en ciddi mekan. İktidar hırsı ile gelişigüzel tercih yapılamaz."
         <br/>
         <br/>
         Yücel"in sözünü ettiği siyaset Ayasofya"da rengini belli etmiş. Her parti, dönemine göre müzedeki atamalara damgasını vurmayı başarmış. Ancak, bu konuda ANAP"ın ağırlığı çok belirgin. Sıralamayı CHP, MHP ve DYP takip ediyor. AKP"nin Ayasofya"ya atama yapması ise politik bir sebebe bağlı değil. AKP iktidara geldiğinde görev yapan Mustafa Akkaya yolsuzluktan dolayı zaten soruşturma geçiriyordu. Turizm ve Kültür Bakanı Erkan Mumcu"ya düşen ise sadece Seracettin Şahin ismini belirlemek oldu.
         <br/>
         <br/>
         Ayasofya"da bugün konserler düzenleniyor, sergiler açılıyor. Üzerinde yapılan tartışmalar sürekli devam ediyor. Müdürünün sık sık değiştirilmesi ise inanılır gibi değil. Bütün bunlar şöyle bir soruyu akla getiriyor; acaba mabedin ahı mı tutuyor?
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1039 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3025), [web.archive.org (arşiv bağlantısı)](http://web.archive.org/web/20050128142940/http://www.aksiyon.com.tr:80/yazdir.php?id=3025)
