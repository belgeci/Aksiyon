# Kerkük için iç savaştan çekinmeyiz

*Haşim Söylemez 2005.12.26*

<div bgcolor="#FFFEF6">
 <font>
  <img border="0" height="1" src="/web/20060113122726im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113122726im_/http://www.aksiyon.com.tr/resim/577/26.jpg" vspace="5"/>
  </p>
 </font>
 <font class="content">
  ERBİL - Kuzey Irak’taki 60 bin peşmerge gücünün komutanı General Hamid Fendi, Aksiyon’a konuştu. Musul ve Kerkük’te toplam 10 bin peşmergenin bulunduğunu belirten Hamid Fendi, Kerkük için bir iç savaşa girmekten çekinmeyeceklerini söyledi. İsrail gizli servisi MOSSAD’ın kendilerine eğitim verdiğini de yalanlayan Hamid Fendi, Dohuk ve Zaho’da iki harp akademisi açtıklarını kaydetti.
 </font>
 <p>
  <font class="content">
   ABD’nin Irak’a “kitle imha silahları olduğu” gerekçesiyle düzenlediği askerî harekâta başından itibaren büyük destek veren Kürtler, ülkedeki en etkili güç hâline geldi. Amerikan işgali sonrasında kurulan yeni Irak rejiminin tüm kilit mevkilerini ele geçiren Kürtler sadakatlerinin karşılığını fazlasıyla aldı.
   <br>
    <br>
     ABD ve İngiltere nezaretinde yeniden yapılandırılan Irak’ta Cumhurbaşkanlığı, Genelkurmay Başkanlığı, Dışişleri Bakanlığı ile Ortadoğu’nun en etkili gizli servislerinden biri olan El Muhaberat’ın başkanlığını alan Kürtler, 15 Ekim’de kabul edilen yeni anayasa ile aynı zamanda Kuzey Irak’ta özerk bir yönetim olma hakkını da elde etti.
     <br/>
     <br/>
     Geçmişten beri peşmerge olarak tabir edilen ve gerilla metodu benimseyen silahlı güç tablonun oluşmasında etkili oldu. Barzani aşiretine mensup sıradan silahlı adamlardan oluşan peşmergeler artık modern silahlarla donatılmış bir güç haline gelmiş durumda.
     <br/>
     <br/>
     Amerika’nın Irak’ı işgalinde yardımcı ve öncü kuvvet olarak etkili olan peşmergelerin sayısı 400 binden 200 bine indirildi. Şimdi ise ağır silahlarla donatılmış Barzani’ye bağlı 60 bin peşmerge bulunuyor. Aksiyon, peşmergelerin bir numaralı ismi General Hamid Fendi ile Erbil’deki karargâhında görüştü.
     <br/>
     <br/>
     Unvanının tam olarak ne olduğunu sorulduğunda “Ben peşmergenin her şeyiyim.” diye tanımlayan Hamid Fendi, gündemdeki konular ve Kerkük’le ilgili iddialı açıklamalarda bulundu. Kerkük’te halihazırda 7 bin peşmergenin görev yaptığını söyleyen Hamid, “ Kerkük için iç savaş çıkarmaktan çekinmeyiz.” diyor.
     <br/>
     <br/>
     1961 yılında katıldığı Barzani güçlerinde önce bölük ardından da alay ve grup komutanlığı görevlerini üstelenen General Fendi, 1988’de yaşanan Halepçe Katliamı sırasında da bölge komutanı olarak görev yapıyormuş.
     <br/>
     <br/>
     -Peşmerge güçleri nasıl kuruldu?
     <br/>
     <br/>
     1961’de Bağdat’taki Saddam rejiminin Arap milliyetçiliğine dayalı politikalarından rahatsız olan Kürtler, o yıl, Molla Mustafa Barzani liderliğinde silahlı bir isyan başlattı. Peşmergeler işte bu dönemde ortaya çıktı. Gönüllü milis güçlerinin askerî eğitimden geçirilmesiyle oluşturulan düzenli kara birliklerinin adı o tarihten itibaren peşmerge olarak anılmaya başladı.
     <br/>
     <br/>
     -Bugün aktif görevde kaç peşmerge var?
     <br/>
     <br/>
     1991 yılında yani Körfez Savaşı sonrasında bu birlikler yeniden yapılandırıldı. Saddam rejiminin devrilmesinden sonra anayasa bize kendi güvenliğimizi sağlamak için Bağdat’taki merkezî hükümete bağlı olmak kaydıyla bir ordu kurma imkânı tanıdı. Bugün benim emrim altında yaklaşık 60 bin peşmerge bulunuyor. Bu gücün bir bölümü Irak Millî Ordusu üniforması, bir bölümü polis gücü, bir bölümü bizim “Zeyrenavi” adını verdiğimiz yol devriyesi olarak, bir bölümü de Kürt ordusu olarak faaliyet gösteriyor.
     <br/>
     <br/>
     -Peşmergelerin maaşlarını kim ödüyor?
     <br/>
     <br/>
     Peşmergelerin yüzde otuzu, yani 18 bini bugün Irak Millî Ordusu üniforması altında ülkenin güvenliğini sağlıyor. Dolayısıyla bunların maaşlarını merkezî Irak hükümeti ödüyor. Kalanların maaşlarını ise Kürdistan Özerk Bölgesi yönetimi karşılıyor. Peşmergeler ayda ortalama 300 dolar maaş alıyor. Irak Ordusu bünyesinde görev yapan personelimiz sürekli olarak operasyonlara katıldığı için bunların maaşı biraz daha yüksek ama çok ciddi bir maaş farkı olmadığını söyleyebilirim.
     <br/>
     <br/>
     -Peşmerge özel güçlerinin İsrail İstihbaratı tarafından eğitildiğine ilişkin haberler yayımlanıyor. Neler söyleyeceksiniz?
     <br/>
     <br/>
     İsrail veya başka bir ülkenin askerî eğitimine kesinlikle ihtiyacımız yok. Bu söylentilerin nereden ve nasıl çıktığını bilmiyorum; ama bu doğru değil. Bakın biz 45 yıldır Irak’ta özgürlüğümüz için mücadele ediyoruz. Bu uğurda çok ciddi kayıplar verdik. Tarih kitapları Halepçe ve Enfal bölgesinde uğradığımız katliamları yazıyor. Bu mücadele süreci bize çok şey kazandırdı ve peşmergelerin muharebe kabiliyetinin her zaman yüksek olmasını sağladı. 2003’te kendi kurmay subaylarımızı eğitmek için Dohuk ve Zaho’da iki tane harp akademisi kurduk. Bütün bunları biz başardık.
     <br/>
     <br/>
     -Mossad ile peşmergelerin hiçbir zaman bir araya gelmediğini mi söylüyorsunuz?
     <br/>
     <br/>
     Bu konuda gerekli açıklamaları yaptığımı sanıyorum.
     <br/>
     <br/>
     -Peşmergelerin kendi hava kuvvetleri ile zırhlı birliklerini oluşturmaya yönelik çabaları olduğunu duyduk. Bu konuda gelinen son nokta nedir?
     <br/>
     <br/>
     Biliyorsunuz bizim güçlerimiz düzenli olmayan hafif silahlı ve daha çok gerilla savaşında deneyimli personelden oluşuyor. Bizim hafif zırhlı taşıyıcılarımız, havan toplarımız vs. vardı, ama dediğiniz gibi ordu birliklerinin kullandığı silahlarımız olmadığı için bunları kullanacak personelden de mahrumduk. ABD ve İngiltere’nin Saddam yönetimini devirmesinin ardından güçlerimizin önemli bir bölümünün yeni Irak Ordusu’na dâhil olması ve aktif olarak operasyonlara katılmaları personelimizin bu açıklarını kapatmasını sağladı. Hava gücü konusunda bir şey söyleyemem ama diğer konularda önemli merhale kat ettiğimizi söyleyebilirim.
     <br/>
     <br/>
     -Musul ve Kerkük civarında ne kadar peşmerge görev yapıyor?
     <br/>
     <br/>
     Yeteri kadar diyelim...
     <br/>
     <br/>
     -Yeteri kadarın rakamsal karşılığı nedir?
     <br/>
     <br/>
     Bu konuda açıklama yapmam için neden bu kadar ısrar ediyorsunuz?
     <br/>
     <br/>
     -Sayın Komutan ısrar etmiyoruz, sadece merak ediyoruz?
     <br/>
     <br/>
     Musul ve Kerkük’te toplam 10 bin peşmerge görev yapıyor. Biliyorsunuz bu şehirlerde hâlâ koalisyon güçlerine yönelik şiddet eylemeleri oluyor. Dolayısıyla bu şehirlerde görev yapan güçlerimizin sayısının yüksek olduğunu söyleyebilirim.
     <br/>
     <br/>
     -Kerkük’tekilerin sayısı Musul’dakinden oldukça fazla herhalde?
     <br/>
     <br/>
     Evet. Musul’da 3 bin, Kerkük’te 7 bin kişilik bir güç bulunduruyoruz. Kerkük’te daha fazla güç bulundurmamızın temelinde şehre geri dönen Kürtlere yönelik saldırılar yatıyor. Hem Kürtlerin hem de şehrin genel asayişini sağlamak amacıyla bu kuvvetler buraya sevk edildi.
     <br/>
     <br/>
     -Kerkük’ün statüsünü belirleyecek referandumu, Irak merkezî hükümetinin ülkenin petrol gelirleri azalacağı gerekçesiyle veto edeceği söyleniyor. Böyle bir durumun ortaya çıkması hâlinde tavrınız ne olur?
     <br/>
     <br/>
     Kerkük, Kürdistan Özerk Bölgesi’nin bir parçası ve aynı zamanda bir Kürt şehridir. Bu durumun artık herkes tarafından kabul edilmesi gerekiyor. Bu konuda ne kadar ciddi olduğumuzu merak edenlere şunu söyleyebilirim: Bu uğurda gerekirse savaşı dahi göze alırız. Irak’ın parçalanmaması için biz elimizden geleni yapıyoruz ama eğer Kerkük’le ilgili verilen sözler tutulmazsa biz de kendi başımızın çaresine bakarız.
     <br/>
     <br/>
     -Yani Kerkük için gerekirse bir iç savaş çıkartmaya hazır olduğunuzu mu söylüyorsunuz? Yoksa biz mi yanlış anladık?
     <br/>
     <br/>
     İç savaşın çıkmaması için biz tüm çabayı gösteriyoruz ama son çare bu olursa evet bir iç savaşı dahi göze alırız.
     <br/>
     <br/>
     -Türkiye açısından hayati öneme sahip Kerkük-Yumurtalık petrol boru hattı sürekli saldırıya uğruyor. Peşmergeler bu saldırıları neden engellemiyor?
     <br/>
     <br/>
     Petrol boru hatlarının güvenliğini ABD ve İngiliz güçleri ile özel güvenlik şirketleri sağlıyor. Dolayısıyla, bu sorunun muhatabı ben değilim. Bize görev verilirse bu hattın güvenliğini kolayca sağlarız. Boru hattının kapalı olması Irak’ın petrol ihracatını dolayısıyla gelirlerini de olumsuz etkiliyor. Bu durum da bizi mutlu etmiyor. Hattın bir bölümünü yani yaklaşık 18 kilometresini peşmerge koruyor. Tamamını da korumaya hazırız.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### İbrahim Eroğlu, 01-Ocak-2006
> Madalyonun öbür yüzü: 
> Tarih boyunca Türkleri satmayan tek millet Kürtlerdir aslında. Kurtuluş Savaşı’nda bile Araplar, Persler ve diğer tüm etnik unsurlar Türkleri emperyalist güçlere satarken, onları arkadan vurmayan tek millet Kürtlerdir. Cumhuriyetin kuruluşunda bile Kürtlerin çok büyük bir katkısı olmuştur. Ama ne yazık ki Cumhuriyet kurulduktan sonra Kürtlere T.C. tarafından hakları verilmemiştir, bu nedenle onların da kendi haklarını istemeleri, aramaları ve bunun için demokratik talepleri son derece normal karşılıyorum. Biraz da madalyonun öbür yüzünü görmek lazım...

### Davud Ersolak, 29-Aralık-2005
> Kürtler kırsalda, Türkmenler şehir merkezinde...: 
> Sayın Küçükkaya arşivlere de atıfta bulunduğu yorumunda istemeden olduğuna inandığım mühim bir hata yapmış. Kerkük’ün kırsalında Kürt nüfusu fazla çıkar. Ama şehir merkezinde Türkmenler çoğunluktadır. Bu yüzden, peşmergelerin ilk hedefi nüfus dairesiydi. Bir yerleşim biriminin tarihi hakkında en somut verileri mezar taşları sağlar. Bu yüzden peşmergeler onları da tahrip etti. Kürt nüfusunun kırsalda, Türkmen nüfusunun şehir merkezinde yoğun olması Kerkük’e has bir durum da değildir. Erbil şehir merkezi de 1980’lere kadar Türk nüfusu ağırlıklıydı. Şimdi bile o bölgede 300 bin Türk yaşar.

### Necip Burak, 29-Aralık-2005
> Tezkere geçseydi...: 
> Tezkere Meclis’ten geçseydi durum bu hâle gelir miydi? PKK ve Kürtler böyle rahat hareket edebilirler miydi? Ordumuz Kuzey Irak’a girseydi, vaziyet böyle mi olurdu? Kürtler müstakil bir devlet kuracak. Tezkereye muhalefet edenler o zaman ne diyecek merak ediyorum.

### İsmail Küçükkaya, 28-Aralık-2005
> Irak Kürtlerini anlamaya çalışalım: 
> Irak Kürtlerini iyi anlamak lâzım. Yıllarca diktatör rejimler altında ezilen, öldürülen, öz yurtları olan Kerkük’ten çıkarılan Kürtlerin Irak'ın bir parçası olarak kalmasını beklememek lâzım. Ayrıca İsmet İnönü’nün Lozan’da Kerkük ile ilgili nüfus verileri de arşivlerde duruyor. İsmet Paşa’nın söylediği rakamlara göre Kerkük’teki Kürt nüfusu Türkmen ve Arap nüfusundan 10 bin daha fazlaydı. Paşa, buradaki Kürtlerin Türkiye’deki Kürtlerin soydaşı olduğu için Kerkük'ün Türkiye'ye bağlanması gerektiğini söylemiştir. Unutmayalım, bunu söyleyen eski cumhurbaşkanımız İsmet İnönü.

### Adnan Pertev, 27-Aralık-2005
> Irak ve Iraklı Kürtler...: 
> Kerkük, Irak'ın bütünlüğü için kilit nokta. Kerkük’te Kürt nüfusunun fazla olduğu söyleniyor. Kerkük’ün nüfus yapısının Kürtlerin lehine değiştirildiğine inanıyorum. Yazıda da ifade edildiği gibi Kürtler Amerika ile müttefik olmanın meyvelerini fazlasıyla topluyorlar. Barzani kesinlikle Irak'ın toprak bütünlüğünü istemiyor. Amacı Ortadoğu’daki bütün dengeleri değiştirecek büyük bir Kürdistan devleti kurmak. Şimdi her ne kadar Irak'ın toprak bütünlüğünden yana gözükse de sadece amaçlarını gerçekleştirmek için zaman kazanmak istiyor. Hızla yükselen bir pankürdizm akımından söz edilebilir aslında. Büyük Kürdistan hayalinin gerçekleştirilmesi müttefiklerin desteğine bağlı. Müttefiklerinin desteği olmadan Kuzey Irak’ta ayakta kalmaları çok güç. Bu da Kürtlerin Ortadoğu’da uzun süre Amerikan İsrail çıkarlarına hizmet edeceğinin en önemli göstergesi.

### Nuri Civelek, 26-Aralık-2005
> Mum kimin (gibi) yandı Kerkük: 
> Atatürk, Musul-Kerkük için sekiz kez çizme giydi; ama nasip olmadı. Eloğlu Amerikan himayesinde Türk milletine meydan okumaya devam ediyor. Irak’ta gerçek demokrasi Türk'ün yetmiş iki milleti hasım görmeyen anlayışının, Yaradan’dan ötürü yaratılanı sevmek ilkesinin varlığı ölçüsünde anlam kazanacaktır.

Kaynak: [www.aksiyon.com.tr](http://www.aksiyon.com.tr:80/detay.php?id=23089&yorum_id=1), [web.archive.org (arşiv bağlantısı)](http://web.archive.org/web/20060113122726/http://www.aksiyon.com.tr:80/detay.php?id=23089&yorum_id=1)
