# Yine, yeniden Öcalan mı?

*Haşim Söylemez 2012.11.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Abdullah Öcalan, örgüt için sembolik bir lider, ‘önderlik’ makamına oturtulmuş, kutsanmış bir şahsiyet artık. Bir nevi terörün ve örgütün politik dili. Ama asla tek lider değil.
  </font>
 </div>
 <div id="newsText">
  <font class="detail-text">
   <p>
    Abdullah Öcalan’ın KCK/PKK yapılanmasındaki konumu bugünlerde yeniden tartışılıyor. “Açlık grevlerini bitirin!” mesajından sonra bazı aydın ve yazarlar Öcalan’ın kaybettiği liderliğe yeniden kavuştuğunu ileri sürerken kimileri de “İkili oynuyor; devlete ayrı, Kandil’e farklı konuşuyor.” yorumları yapmaya başladı. Liderlik ya da daha doğru ifadeyle örgüte hâkimiyet tartışması uzun süre devam edecek gibi. Peki, perde arkasında neler yaşandı? Yaşananlar Öcalan’ın tek lider olması için yeterli mi?
    <p>
     Her şeyden önce Öcalan, örgüt için sembolik bir lider. O, örgütün asla vazgeçemeyeceği politik bir argüman, ‘önderlik’ makamına oturtulmuş, kutsallık atfedilmiş bir şahsiyet artık. Örgütün ve terörün bir nevi politik dili. Sadece ‘Serok Öcalan’ ya da ‘Biji Apo’ sloganları ile meydanlar doldurulabilir. Ama bu onun kanlı canlı bir şahsiyet, iradeli bir örgüt lideri olduğu anlamına da gelmez. Çünkü örgütün tek patronu o değil. Zaten tek bir patron da yok. KCK/PKK’nın birçok patronu var ve bu patronlar isterse Öcalan lider olur, istemezse sadece sloganlarda kalır.
     <p>
      Öcalan’ın “Açlık grevini bitirin.” sözü ile başlayan ‘yeni süreç’ kafaları karıştırırken, KCK yönetimi ‘patron’luğunun ispatı için yeni bir hamle yaptı. Açlık grevinin hemen bitiminde 19 Kasım tarihli bir bildiriyle ‘gerillanın öz savunma hakkını kullanması’ istendi, topyekûn serhildan (başkaldırı) çağrısında bulunuldu. Çağrının Cemil Bayık, Duran Kalkan ve Murat Karayılan üçlüsünden gelmesi ise hayli ilginç. Bildiride yer alan şu sözler belki de liderlik tartışmalarına yeni bir bakış açısı getirecek türden: “Kış geldi diye bir şey bitmeyecek. Açlık grevleri bir kazanım oldu, aynı mücadelemiz başka alanlarda devam edecek. Çözüm siyasetle değil, mücadele ile olur. Çocuklar, kadınlar bu mücadelede aktif yer almalı.”
      <p>
       Aslında Öcalan, açlık grevlerine başından beri karşıydı. Bunu devlet yetkilileriyle yaptığı görüşmelerde hep dile getirdi. 5 Kasım 2012 tarihli Aksiyon’da Öcalan’ın 7 talepte bulunduğunu duyurmuştuk. Öcalan bir de şunu söylemişti: “Açlık grevleriyle ilgili bilgim yok. Arkadaşlar enerjilerini çözüm için harcamalı. Grev ve eylemler en son çare olmalı.” Yani grevlerin neden yapıldığını bile bilmediğini iddia ediyordu Öcalan. Talepleri arasında ev hapsi, yeniden yargılanma gibi maddeler vardı ama biri özellikle kayda değerdi. Öcalan bir nevi liderliğini geri istiyordu: “Örgütte söz söyleme fırsatı bana verilmeli. BDP ise daha geniş kapsamlı, halklara yayılan bir politika geliştirmeli. Gerekirse yeni bir parti oluşturulup yeni tüzük hazırlanmalı.”
       <p>
        Açlık grevleri boyunca devletin resmî organları, haftada ya da 10 günde bir Öcalan’la görüştü. Bu görüşmelere MİT mensupları yanında hükümet adına bazı danışmanların da katıldığı belirtiliyor. KCK ana karargâhı açlık grevini başlattığında, durum Öcalan’a aktarılıyor. İddiaya göre Öcalan’ın ilk tepkisi şu şekilde: “Bunlar beni dinlemiyor. Neden danışılmıyor? PKK’nın önderinin kim olduğunu bunlar bilmiyor mu?”
        <p>
         Grev birinci ayını doldurduktan sonra resmî kurumlar Kandil ile de görüşüyor. Farklı tarihlerde 3 görüşme yapılıyor ve grevlerin bitmesi konusunda anlaşmaya varılıyor. Kandil, KCK davasında tutuklu bazı isimlerin serbest bırakılmasını istiyor. 15 kişilik bir liste söz konusu. Buna karşılık, açlık grevlerinin KCK’nın değil, Abdullah Öcalan’ın sözüyle sona ermesi isteniyor. Nitekim ölümler başlamadan Öcalan, kardeşiyle görüştürülüyor, “Açlık grevlerini bitirin!” mesajı iletiliyor ve grevler ‘İmralı etkisi’ ile sonlandırılıyor.
         <p>
          Peki, Öcalan’ın örgüt üzerinde yeniden ‘söz hakkı’ elde ediyor olmasının bedeli ne? Öcalan’ın da MİT mensuplarına bir yöneticinin teslim edilmesi için yardım edeceğine dair söz verdiği ileri sürülüyor. Bu yöneticinin kimliği konusunda net bir bilgi yok ama yönetim kadrosunun alt kademesindeki zayıf halkalardan biri olacağına kesin gözüyle bakılıyor. Bu çerçevede oklar şimdilik Rıza Altun’un üzerinde. Eğer bu gerçekleşirse Öcalan’ın da bir isteği var. Teslim olan kişi İmralı’ya, kendisinin yanına getirilecek. Bu arada Öcalan ‘ev hapsi’ isteğini de her fırsatta tekrarlıyor. Hatta gitmek istediği yeri bile belirlemiş: “Mudanya ya da Yalova’da korunaklı bir ev.”
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34165-yine-yeniden-ocalan-mi.html), [web.archive.org (arşiv bağlantısı)](http://web.archive.org/web/20130904164743/http://www.aksiyon.com.tr:80/aksiyon/haber-34165-yine-yeniden-ocalan-mi.html)
