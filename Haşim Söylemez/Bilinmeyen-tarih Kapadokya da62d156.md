# Kapadokya

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050302225342im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225342im_/http://www.aksiyon.com.tr/resim/297/21.jpg" vspace="5"/>
  </p>
 </font>
 <font class="content">
  Özüründen dolayı koşup oynayamamak, bastonsuz ve tekerlekli sandalyesiz dışarı bile çıkamamak nasıl bir duygu acaba hiç düşündünüz mü?
 </font>
 <br/>
 <p>
  <font class="content">
   Sağlıklı olan insanların gezip gördüğü doğa güzelliklerini, tarihi yapıları görememek, kuş gibi özgür olamamak, yüksek dağlara çıkamamak nasıldır acaba, hiç hayal ettiniz mi? Ömrünü bu psikoloji ile dışarıya bile çıkmadan geçiren insanların gel—gitli duygularına bir an olsun ortak oldunuz mu? Ya da kendi halinize bakıp şükreder bir düşünceyle özürlü insanları mutlu etmeyi aklınızdan hiç geçirdiniz mi?
   <br>
    <br>
     İşte bütün bu soruları düşünen ve cevap arayan bir kuruluş var artık. Biraz insanlık adına, biraz da yeni bir sektör oluşturmak için... Kapadokya’da özürlülere yönelik programlar hazırlayan MEPHISTO Turizm Seyahat Acentası dünyadaki ilk özürlü turizmini başlatmış durumda. Ve artık her yıl çok sayıdaki yabancı ve yerli özürlü turist, düzenlenen turlar sayesinde Kapadokya’nın eşsiz güzelliklerini görme imkanı buluyor.
     <br>
      <br>
       2 yıldır geliyorlar
       <br/>
       <br/>
       2 yıl içinde yüzlerce özürlü turist ülkemize gelip Kapadokya’nın mühteşem güzelliklerini görme imkanı buldu. Özellikle Fransızların ilgi gösterdiği turlara her milletten insan katılıyor. Şu anda Fransa’nın Lion kentinde bulunan Handicap Evations Sakatlar Derneği periyodik olarak belirli aralıklarla derneğe bağlı üyelerini bu turlara gönderiyor. Turlara katılacak olan özürlüler, MEPHISTO Turizm Seyahat Acentası yetkilileri ve özürlü dernekleri tarafından bilgilendiriliyor. Acenta yetkilisi Ahmet Kılınç özürlülerin geleceği ülkeye gidip seminerler veriyor, Kapadokya’yı ve gezilecek yerleri anlatıyor. Belirlenen program ile birlikte özürlüler hava yolu ile Türkiye’ye getiriliyor. Havaalanından alınan özürlü turistler Acenta tarafından belirlenmiş olan pansiyonlara veya otellere yerleştiriliyor. Özürlüler daha sonra belirlenen program doğrultusunda günlük olarak gezintilere çıkıyorlar. Turlar bazen bir hafta 15 gün sürdüğü gibi bir ay da süre biliyor.
       <br/>
       <br/>
       Karış karış Kapadokya
       <br/>
       <br/>
       Kapadokya’ya götürülen özürlü turistler kendileri için hazırlanmış olan özel araçlar sayesinde Kapadokya’yı karış karış gezebiliyorlar. Zaten özürlülerin, araçları ve bu araçları çekecek olan iki taşıyıcı ile birlikte turlara katılma zorunluluğu bulunuyor. Özel olarak hazırlanmış araçlar sayesinde Ürgüp, Göreme, Avanos, Çavuşini’nin tarihi ve doğal güzellikleri tüm ayrıntılarıyla geziliyor. Özürlünün durumu göz önünde bulundurularak, yatış, oturuş şekillerine göre araçlara bindiriliyor. Gerekirse özürlünün elleri ve başı sarkmayacak şekilde araca bağlanıyor. Önden bir kişi çekmek, arkadan bir kişi itmek için özürlü aracını taşıyor. Araçların geçemediği dar ve kayalık yerlerde araç yine özelliğine göre kaldırılıp taşınıyor. Yani insanın yürüyerek gidebildiği her yere araçlar sayesinde özürlüler de gidebiliyor. Araç özel olarak hazırlandığı için turdan sonra katlanıp arabanın bagajına yerleştirilmeye de müsait.
       <br/>
       <br/>
       Psikolojik olarak eşitlik
       <br/>
       <br/>
       Özürlülere tur esnasında psikolojik olarak normal bir insan gibi oldukları hissettirilmeye çalışılıyor. Bunun için tura katılan sağlam kişiler özürlülerin yaptıkları herşeye katılıyor, özürlülerin de sağlıklı insanların yaptıklarına katılmaları sağlanıyor. Burada amaç psikolojik olarak özürlüye güç verip onu hayata bağlamak. Turları düzenleyerek dünyanın ilk özürlü turizmini başlatan MEPHISTO Turizm Seyahat Acentası&amp; İn Pansiyon Direktörü Ahmet Kılınç tur sırasında özürlülerin kendilerini psikolojik olarak sağlam bir insandan eksik görmemeleri için ellerinden geleni yaptıklarını söylüyor. Kılınç, “Biz nereye gidiyorsak özürlü arkadaşlarımızı da oraya götürüyoruz. Bu yüzden tur sırasında özürlülerin çıkamayacağı yerlere asla çıkmıyoruz. Hep birlikte hareket edip, dinleniyoruz. Yani hep beraber aynı şeyleri yapıyoruz. Burada özürlü bu olayları gözlemleyip hayata bağlanıyor, kendisine güveni artıyor. Yüksek yerlere çıkıp Kapadokya’ya kuşbakışı bakıyorlar. Doğa ve tarihi güzellikleri görüyorlar, psikolojik olarak da rahatlıyorlar. Bu turlar hem maddi hem de manevi olarak fayda sağlıyor.”
       <br/>
       <br/>
       Yerlilerden henüz ilgi yok
       <br/>
       <br/>
       Yabancı özürlüler düzenlenen turlar çerçevesinde biraz manen biraz da bedenen rahatlamak için Kapadokya’ya akın ederken yerli özürlülerden ve derneklerden bu turlara henüz bir ilgi yok.
       <br/>
       <br/>
       Bu turlara bu zamana kadar tek bir yerli özürlü katılmış. 23 yaşındaki özürlü Mehtap Uğurlu dar gelirli bir ailenin çocuğu olduğu için Ahmet Kılınç'ın misafiri olmuş. 23 yıl boyunca evden dışarıya hiç çıkmayan Mehtap Uğurlu Kapadokya’yı gezdikten sonra psikolojik olarak çok rahatladığını söylüyor.
       <br/>
       <br/>
       Geziye katılıp özgür olarak dolaşmanın tadına vardıktan sonra çok mutlu olduğunu ve hatta bir de şiir yazdığını belirterek şunları söylüyor: “Ben çok mutlu oldum. Kendimi çok özgür hissettim. Herkese tavsiye ediyorum. Dışarı çıkıp gezmek çok güzel bir şey.”
       <br/>
       <br/>
       MEPHISTO Turizm Seyahat Acentası Direktörü Ahmet Kılınç yerli özürlülerin bu turlara ilgi göstermemesini anlayamadığını belirterek: “Varlıklı özürlü aileleri var. Ya da Türkiye’de çok sayıda özürlü derneği var. Bunlar her sene böyle bir tura katılabilirler. Çünkü güven geliyor, hayata daha da anlamlı bakabiliyorlar. Yabancılar bile bunu bilip doktor tavsiyesiyle bu turlara katılıyor. Yerli özürlülerin de bu turlara katılmalarını tavsiye ediyorum” şeklinde konuşuyor.
       <br/>
       <br/>
       Özürlü olup da böylesine turlara katılıp hayata bağlanmak bir kaç gün olsa da özgürlüğün, doğanın ve tarihi mekanların tadını çıkarmak güzel olsa gerek. Biraz mutluluğa biraz da yaşamın bir başka boyutuna yelken açmak için her özürlünün katılması gereken bir tur bu...
       <br/>
       <br/>
       E—mail: hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14103), [web.archive.org (arşiv bağlantısı)](http://web.archive.org/web/20050302225342/http://www.aksiyon.com.tr:80/detay.php?id=14103)
