# Kayıtsız talan

*Haşim Söylemez 2000.09.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarihi boyunca sayısız kültür ve medeniyetlere beşiklik eden Türkiye coğrafyasının her karesi tarihi bir izin veya bir medeniyetin nüvesini taşıyor.
  </font>
 </div>
 <div id="newsText">
  <font class="detail-text">
   Böylesine tarihi doku ile süslenmiş olan Anadolu toprağı art niyetlilerin iştahını kabartmaya devam ediyor. Kötü güçler devreye girip tarihi dokuyu menfaatleri doğrultusunda yok etmeye çalışırken, devletin organları ise bu yok oluş karşısında aciz kalmış durumda. Tarihi eserlerin korunması bir yana, devletin haberi ve bilgisi dahilinde olmayan tarihi alanlar hazine tacirleri tarafından istenildiği gibi yok ediliyor. Buralardan çıkarılan tarihî eserler, medeniyetler tarihinin yeniden yazılmasına vesile olacak nitelikte olmasına rağmen yurtiçinde ve yurtdışında rahatlıkla pazarlanıyor. Bu da yetmiyormuş gibi tarihin aydınlanması bakımından çok önemli nitelikteki parçalar yabancıların eline kültürel bir koz olarak geçiyor.
   <br/>
   <br/>
   Peki tarihi eserler yurtiçinde nasıl pazarlanıyor, yurtdışına nasıl çıkarılıyor? Bütün bu soruların cevabını bulmak için olayları yakinen bilen arkeologlarla görüştük, elikolu bağlanan müze müdürlerinin feryadına kulak verdik. Sadece olayın bir tarafındakilerle görüşmedik, bu eserleri çıkarıp pazarlayan kişilere de kulak verdik.
   <br/>
   <br/>
   Anadolu kayıp vatan
   <br/>
   <br/>
   Türkiye'de bilinen tarihi eserlerin yanısıra bilinmeyenler de var. Ancak bilinmeyenlerin sayısı bilinenlerden çok daha fazla. Türkiye'nin hemen hemen her bölgesinde, her şehrinde ve kasabasında tarihi bir dokuya, bir yapıya veya bir medeniyetin kalıntılarına rastlamak mümkün. Sadece yöre halkı tarafından bilinen ancak devletin resmi kayıtlarında olmayan bu alanlarda tarihi eser kaçakçıları istedikleri gibi cirit atıyor, tarihi dokuları kendi tasarrufundaymış gibi yok edebiliyorlar.
   <br/>
   <br/>
   Arkeolog Semih Yalın sadece Marmara Bölgesi'nde 4 yıla aşkın bir sürede yapmış olduğu tespitler sonucunda 3 bin tarihi alanın olduğunu ortaya çıkarmış. Yalın'ın tespit ettiği bu alanları ne acıdır ki devlet bilmiyor. Yalın araştırmasını şöyle anlatıyor: "Ben 4 yıl boyunca Marmara Bölgesi'nde araştırmalar yaptım. Benim tespit ettiğim alanlar kimse tarafından bilinmeyen ve devletin resmi kayıtlarında olmayan alanlar. Bu alanlar üzerinde hiç çalışılmamış. Milattan önceki dönemlere ait olduğu gibi, milattan sonraki dönemlere ait olan alanlar da var. Osmanlı döneminin izlerini taşıyan tarihi mekanlar bu rakamın içine giriyor. Yalın, Bilecik, Bursa, Balıkesir, Kocaeli, Sakarya'da çalışmalarda bulunmuş.
   <br/>
   <br/>
   Sakarya Üniversitesi Güzel Sanatlar Fakültesi Dekan Yardımcısı Doç. Dr. Engin Beksaç ise kayıtsız tarihi alanların sanıldığından çok daha fazla olduğunu, bunu tespit etmek için 56 yıl gibi bir süre çalışmak gerektiğinin altını çiziyor, "Benim araştırma yaptığım Balıkesir'in Burhaniye bölgesinde size yüzlerce tarihi alanı gösterebilirim. Bunlar bir çok medeniyetin izlerini taşıyor. Öyle olmuş ki bazen bir alanda üst üste üç veya dört dönemi görmek mümkün. Ama bunlardan devletin haberi yok!".
   <br/>
   <br/>
   Milattan önce ve milattan sonraki erken dönemlere ait tarihi alanlar olduğu gibi, Selçuklu ve Osmanlı dönemlerine ait tarihi alanlar da bulunuyor. Bu tarihi alanların büyük bır kısmı tabiat şartlarına bağlı olarak toprağın altında kalmışken, az bir kısmı ise çıplak gözle görülebilecek nitelikte. Alanlar bazen bir yapı, bazen bir höyük, bazen de bir tümülüs olarak karşımıza çıkıyor. Tarihi alanlar dönemlere göre de bölgelere ayrılmış durumda. Trakya Bölgesi'nde milattan önceki dönemlere ait eserler tümülüsler olarak karşımıza çıkıyor. Orta Marmara Bölgesi'nde ise milattan önceki dönemlerden çok milattan sonraki dönemlere ait tarihi alanlara rastlamak mümkün. Marmara'nın Ege'ye uzanan bölümünde özellikle Balıkesir'in Edremit Körfezi bölgesinde milattan önceki dönemlere ait kaya sunaklarına rastlamamak neredeyse imkansız. İç Anadolu, Doğu Anadolu ve Güney Doğu Anadolu bölgelerinde milattan önceki dönemlere ait eserlerin yanısıra Selçuklu ve Beylikleri temsil eden tarihi alanların fazlalığı dikkat çekiyor. Kayıtsız tarih alanların en az olduğu bölge ise Karadeniz.
   <br/>
   <br/>
   Envanter yok
   <br/>
   <br/>
   Türkiye'de tarihi eserlerin, tarihi alanların tespiti ve sayımı yapılmış değil. Var olan tarihi alanların ve eserlerin sadece çok küçük bir kısmının envanteri çıkarılmış durumda. Envanter olmayınca da kontroller yapılamıyor. Sanat Tarihçisi Enis Karakaya envanter olmadığından önemli tarihi eserlerin kaybedildiğinin altını çiziyor. Karakaya, "Türkiye'de tam anlamıyla olmasa da önemli ölçüde tarihi eser ve alan tespiti yapılması lazım. Böyle olmadığı için ismicismi duyulmamış yerlerden muazzam eserler kayboluyor. Kayıtsız tarih sınıfına girdiği için kim aldı, kim götürdü belli olmuyor" şeklinde konuşuyor.
   <br/>
   <br/>
   Sakarya Müze Müdürü Mürşit Yazıcı da sağlıklı bir envanterin şart olduğunu dile getiriyor, "Kendi bölgemizde bile tam çalışmalar yapamıyoruz. Elemanlarımız eksik. Envanter için ciddi bir çalışma gerekiyor. Tek tek tarihi alanları ve eserleri kayda geçirmek çözüm olmuyor, önemli olan onları korumak. Bunun için de yeterli personel ve finans gerekiyor."
   <br/>
   <br/>
   Devlet Zeugma'yı bile bilmiyordu
   <br/>
   <br/>
   Türkiye coğrafyasında irili ufaklı birçok ören yeri, tümülüs, tarihi yapı, antik kentlerin devlet tarafından bilinmemesi bir yana, alanı üzerine baraj kurulan tarihi dokunun bile farkında olunmuyor. Tarih değeri bakımından önemli bir kimlik taşıyan Zuegma'dan devletin haberinin olmaması olayın ayrı bir vehametini ortaya koyuyor. Oysa bizim topraklarımızı bizden daha iyi bilen yabancılar tarihi alanlarımızı bile bizden daha iyi tanıyor. Devletin birkaç yıl önce haberdar olduğu Zeugma ile ilgili olarak bundan tam 30 yıl önce bir tez hazırlanmış. 1970 yılında Alman bir arkeolog bölgeye gelerek Zeugma ile ilgili olarak uzun bir süre çalışmalar yapmış ve bu çalışmasını bağlı bulunduğu üniversiteye doktora tezi olarak sunmuş. Alman arkeolog Zeugma ile ilgili olarak hazırlamış olduğu doktora tezinin bir kopyasını ise Kültür Bakanlığı'na teslim etmiş. Kültür Bakanlığı'nın Zeugma'yı kurtarması bir yana Zeugma ile ilgili olarak hazırlanmış tezden bile haberi yok. Tez ise kayıplarda.
   <br/>
   <br/>
   ArkeologSanat Tarihçisi Erdem Yücel, Zeugma konusunun devletin bir ayıbı olduğunun altını çiziyor, "Alman arkeolog tarafından hazırlanan tez bile kayıp ise, Türkiye'de tarihi alanların kaybını doğal karşılamak lazım. 1970 yılında böyle bir tez hazırlanmışken devletin böyle bir yerin varlığını medyadan öğrenmesi herşeyi ortaya koyuyor".
   <br/>
   <br/>
   Her yer deşiliyor, doku kayboluyor
   <br/>
   <br/>
   Tarih avcıları devletin resmi kayıtlarında olmayan tarihi alanları ve tarihi eserleri istedikleri gibi tasarruf edebiliyorlar. Çoğu zaman kimse sorgulayamadığı için kepçelerle bile bir tarihi alanda kazılar yapılıyor. Tarihi alanların ve dokuların yoğun olduğu bölgeleri dolaştığınızda irili ufaklı kazı yapılmış alanlara rastlamak mümkün. Bu alanların büyük bir kısmı yerleşim yerlerinin uzağında olsa da şehrin merkezinde olanlar da var. Bir şikayet olmadığı sürece kazı yapmak, tarihi eser aramak suç olmuyor. Tarihi eser kaçakçısı Ahmet B. nasıl kazılar yaptıklarını şöyle anlatıyor: "Biz istediğimiz yerde kazı yapıyoruz. Şikayet olmadığı sürece kimse gelip bize birşey soramıyor. Köylüler gelip gördüklerinde ise kendilerine bir araştırma yapmak üzere kazı yaptığımızı söylüyoruz ya da eğer buradan birşey çıkarsa size de pay veririz diyoruz. Muhtarları hatta jandarmayı bile kafaya alıyoruz. Kazılarımızı genellikle sabaha karşı ya da gece yapıyoruz. Gündüz vaktinde yaptığımız da oluyor. Bir keresinde büyük bir tümülüsü kazmak için kepçe bile kullandık. Yeter ki siz yapmak isteyin, bu iş çok kolay. Benim grubum dört kişiden oluşuyor. Biz eseri bulup aracılara satıyoruz. Nasıl pazarlanıyor onu bilemiyorum".
   <br/>
   <br/>
   Balıkesir Müze Müdiresi Neriman Özaydın konu ile ilgili olarak şunları söylüyor: "Onlar bizden önce tarihi alanı buluyorlar. Bizim imkanlarımız kısıtlı olduğu için tam bir tespitimiz yok. Ancak bildirirlerse araştırıyoruz. Ama kaçakçıların işi bu. Onlar buldukları tarihi alanı hemen kazıyorlar. Bilinçsiz bir şekilde yapılan kazılar ise tarihi miras açısından son derece zararlı. Çünkü bir yerde yapılan kontrolsüz kazı bazen bir dönemin yok olmasına sebebiyet verebiliyor. Kalıntıyı yok ediyor. Çoğu zaman bulunan eserler tarihe yön verebilecek nitelikte".
   <br/>
   <br/>
   Hava, kara, deniz; her yol mübah
   <br/>
   <br/>
   Tarihi eser kaçakçıları ellerindeki eserleri elden çıkarmakta pek zorlanmıyorlar. Zaten kurulmuş olan tarihi eser kaçakçılığı tezgahı Türkiye'nin neresinde olursa olsun çok rahat işliyor. Yurtiçinde tarihi eserleri pazarlamak artık çocuk oyuncağı olmuşken, yurtdışına eser kaçırmakta o derece kolay. Kaçakçılar yurtdışına eser kaçırmak için hava, kara ve deniz yollarını kullanıyorlar. Ancak tarihi eserlerin yurtdışına kaçırılması için tüm tarihi eser kaçakçıları en iyi ve en güvenli yol olan deniz ulaşımını tercih ediyorlar. Özellikle Ege sahilleri kaçakçıların vazgeçemediği bölgelerden biri. Kaçakçılar Balıkesir'in Körfez bölgesini kullanırken, Ayvalık sahilleri onlar için dışarıya açılan nefes borusu niteliğinde. Sahillerden yatlara yüklenen tarihi eserler buradan Yunanistan'a ait adalara, oradandan da tüm Avrupa'ya rahatlıkla ulaştırılıyor.
   <br/>
   <br/>
   Tarihi eserleri çıkarıcıdan alıp asıl pazarlayıcıya taşıyan aracı Mehmet K. eserlerin yurtiçinde nasıl dolaştığını, yurtdışına nasıl çıkarılıdığını şöyle anlatıyor: "Bizim için artık bu işler çok kolay. Her yerde adamlarımız var. Ama gene de temkinli davranmakta fayda var. Bu işi hiçbir zaman bir kişi yapamaz, bir grubunuz olmak zorunda. Türkiye'nin her yerinde tarihi eserleri rahatça dolaştırmak çok kolay. Yurtdışına taşımanız da pek zor değil. Biz aldığımız malı asıl alıcıya ulaştırıyoruz. Gerisini o hallediyor. Mesela; benim alıcılarım Edremit Körfez'inde zeytincilik yapan bir kaç varlıklı kişi. Onların eser taşıması daha kolay çünkü prestijlerini kullanıyorlar. Benim teslim ettiğim malları onlar Ayvalık salihinden ya da Edremit yakınlarındaki her hangi bir sahilden yatlarla alıp adalara götürüyorlar, buradan da Avrupa'ya ulaştırıyorlar. Tabii her yerde adamları var. Eğer birimiz yaklanırsa kesinlikle ötekilerini ihbar etmiyor, çünkü; bu bizim kuralımız. Zaten tutuklananlar belirli bir süre sonra serbest kalıyor."
   <br/>
   <br/>
   Deniz yolu ile taşımacılık kolay iken kara ve hava yolu ile eserleri yurtdışına çıkarmak biraz daha zor. Buralarda da sıkı kontroller sözkonusu. Aslında bu kontroller sıradan kaçakçılar için geçerli, güçlü ve prestijli olan kaçakçılara yönelik bir engelleme ve yaptırım olmuyor, olsa bile işin içinden çıkmayı çok iyi beceriyorlar. Normal şartlarda havaalanı ve karayolu gümrüklerinde bir arkeoloğun bulunması şartı bulunuyor. Ancak bir çok gümrükte arkeolog olmuyor, olanlar ise mesai saatleri doğrultusunda çalıştıkları için öğle tatili sırasında ya da saat 17:00'den sonra görev yerlerini bırakıyorlar. Kaçakçılar özellikle bu saatleri kullanıyor. Arkeolog olmadığı için yakalanan parçanın tarihi eser olup olmadığı bilinmiyor. Taşıyıcı ise bunun sıradan bir parça olduğunu belirtiyor ve gümrüklerden elini kolunu sallayarak geçiyor. Mehmet K. isimli kaçakçı gümrüklerdeki geçişleri ise şöyle anlatıyor: "Ben size konuşuyorum, ama bunun yanlış olduğunu biliyorum. Bizim malı teslim ettiğimiz kişiler zaten çoğu gümrükçü ile ahbap. Soran görevlilere bu bize babadan kalma diyorlar. Anlayanı olmadığı gibi herhangi bir ihbar da olmayınca bu eser çok kolay yurtdışına çıkarılıyor. İhbarlar genellikle kaçakçı grupların çıkar çatışması sonucu yapılıyor".
   <br/>
   <br/>
   Lahiti bile yurtdışına çıkardık
   <br/>
   <br/>
   Tarih eser kaçakçıları küçük ebattaki eserlerin yanısıra büyük eserleri de yurtdışına kaçırıyorlar. Bu eserlerin ölçüleri bazen insanı hayrete düşürecek nitelikte. Tabii eğer bu eser bir lahit ise hayret etmemek mümkün değil.
   <br/>
   <br/>
   Görüştüğümüz tarihi eser kaçakçısı Ö. E., beş metre uzunluğunda, üç metre genişliğindeki lahiti yurtdışına nasıl kaçırdıklarını şöyle anlatıyor: "Bu lahitin üzerinde farklı bir yazı çeşidi vardı. Bir Fransız araştırmacı istemiş. Kendisi Türkiye'ye gelip görmüş ancak yazıyı çözemeyince çareyi lahiti istemekte bulmuş. Yazılar silik olduğu için fotoğraflarda da tam net olarak çıkmıyormuş. Biz de bu lahiti Erzurum'dan alıp Ayvalık'a getirdik. Buradan yatla adalara oradan da Yunanistan'a gitmiş. Daha sonra kendisi gelip alıp götürmüş. Erzurum'dan Ayvalık'a bir kamyonetle getirdik. Üzerine patetes koyduk, kimsenin ruhu bile duymadı".
   <br/>
   <br/>
   Ö.E istenilen her türlü tarihi eseri yurtdışına kaçırabileceklerini belirterek "Ben ve ekibim istenilen her türlü tarihi eseri yurtdışına çıkarabiliriz. Biz bu işte en iyiyiz. Yaklananlar genellikle çaylaklar oluyor" şeklinde konuşuyor.
   <br/>
   <br/>
   Bu eser değersizdir!
   <br/>
   <br/>
   Eserleri yurtiçinde gezdirmek veya yurtdışına taşımak için kaçakçı sıfatı ile bu işleri yapmaya gerek yok. Yani herkesin gözü önünde bu eserleri dolaştırıp, yurtdışına çıkarmak mümkün. Herhangi bir tarihi esere "değersizdir" raporu alındıktan sonra o eseri artık rahatlıkla sıradan bir eşya imiş gibi taşınabiliyor. Ancak değersizdir raporu almak için biraz güçlü, yani kodaman olmak gerekiyor. Raporun ya bir arkeolog ya da bir müze müdürü tarafından verilmesi gerekiyor. Zaten her kaçakçının herhangi bir üniversitede veya bir resmi kurumda görevli arkeoloğu bulunuyor.
   <br/>
   <br/>
   Arkeolog Semih Yalın bir zamanlar kaçakçılık yaptığını, bunun için çok sayıda rapor verdiğini söylüyor. Yalın: "Beni şu anda polis bu görüşlerimden dolayı alıp götürebilir. Ancak ben bu işi yıllardır yapmıyorum. Şu anda amacım tarihi eser kaçakçılarına karşı mücadele etmek ve bu eserleri korumak. Beraber çalıştığım Türkiye'nin önde gelenlerinden birisi idi. İsmini açıklamak istemiyorum. Ben Anadolu'da bir üniversitede görevliydim. Dolasıyla benim raporumun resmiyeti vardı. Ben birçok esere değersizdir raporu verdim. Ancak bu eserlerin bazılarının değeri maddi bakımdan trilyonu buluyordu. Çünkü türünün tek örneğini teşkil ediyorlardı. Aynı zamanda tarihin aydınlanmasına önemli ölçüde katkıda bulunacak nitelikte idi. Rapordan sonra bu eserler istenildiği gibi hem yurtiçinde hem de yurtdışında dolaştırılıyordu" şeklinde konuşuyor.
   <br/>
   <br/>
   Değersizdir raporunu sadece arkeologlar vermiyor. Eli kolu bağlanmış, yetkileri kısıtlanmış olan müze müdürleri de gelecek kaygısıyla birçok esere "değersizdir" ropuru vermek zorunda kalıyor. Kırklareli Müzesi Müdürü Zülküf Yılmaz bu konudaki feryadını şöyle dile getiriyor: "Birçok müzeci arkadaşım bu konudan şikayetçi. Eser yakalıyorsunuz baskı geliyor, mecburen değersizdir raporu vermek zorunda kalıyorsunuz. Bu tür durumlarla çok karşılaşıyoruz".
   <br/>
   <br/>
   Etüt adı altında kaçakçılık
   <br/>
   <br/>
   Birçok tarihi eser etüt çalışması veya restore adı altında yurtdışına çıkarılıyor. Ancak bu eserlerin bir daha geri gelmediği belirtiliyor. Resmi bir kayıt ve envanter olmadığı için kimse bu eserlerin geri dönüşünü bir daha takip etmiyor. Tarihi eser tacirleri bu yolla eser kaçırmak için de arkeolog kullanıyorlar, ancak bu sefer yerli değil, yabancı erkeologları taşıyıcı yapıyorlar.
   <br/>
   <br/>
   Sanat Tarihçisi Enis Karakaya bu yolla Türkiye'den dışarıya çok sayıda eser taşındığını ve taşınmaya devam ettiğini belirtiyor. Karakaya: "Yabancı arkeologlar gelip bir bölgede çalışma yaptıktan sonra bazı eserleri etüt yapacağım ya da restore edeceğim adı altında alıp yurtdışına götürüyor. Kayıtsız olduğu için kimse de sorup soruşturmuyor. Tabii eserlerin birçoğu bir daha geri gelmiyor. Bu arkeologlar tarihi eser kaçakçıları ile işbirliği içindeler" şeklinde konuşuyor.
   <br/>
   <br/>
   Arkeolog Mehmet Uzun ise şunları söylüyor: "Tabii bu dediğimiz bütün yabancı arkeologlar için geçerli değil. Tarih eser kaçakçıları ile birlikte hareket eden arkeologlar bu işi yapıyor. Ben böyle yurt dışına taşınan çok sayıda eser biliyorum. Arkeologları biliyorum. Kaçakçılık olduğu müddetçe bu yolla eserlerin yurt dışına taşınması devam eder".
   <br/>
   <br/>
   Müzayedeler: Kaçak eserlerin satış yeri
   <br/>
   <br/>
   Tarihi eser kaçakçıları bazı eserleri yurtdışına çıkarma zahmetine girmeden onları legal yolla elinden çıkarmayı başarıyor. Kaçakçılar ellerindeki eserleri müzayedelere getirip burada gerçek değeri kadar olmasa da çok iyi bir paraya satıyorlar. Müzayedede satışa çıkarılan eser ise artık kaçaklık kimliğinden çıkıp korunan eser özelliğine büründürülüyor.
   <br/>
   <br/>
   Öteyandan jandarma ya da polis tarafından yakalanan eserler müzelere teslim ediliyor. Müzelerde eserin aynısından olması halinde ya da müze sorumlusu eseri istemezse tarihi parça buradan satışa çıkarılıyor. Eseri yakalanan kaçakçı ise hemen devreye girip bu eseri çok ucuza alıyor. Eser resmi yoldan el değiştirdiği için antika hüviyeti kazandırıyor. Antika olan bu eser tekrar müzayedeye getirilip satışa çıkarılıyor. Tabii alış fiyatının 45 katı fazla bir parayla bir başkasına satılıyor. Arkeolog Semih Yalın bu yolla birçok iş adamının büyük paralar kazandığını belirtiyor: "Müzayedelerde eserlere bir resmi kimlik kazandırılıyor. Zaten kaçakçılar malı ellerinden çıkarmak için gayret gösteriyor. Hem parasını alıyor hem de itibarını artırıyor" şeklinde konuşuyor.
   <br/>
   <br/>
   Türkiye'de kayıtsız tarihin yok oluşunu sağlayan diğer bir etken ise definecilerin almış oldukları arama iznine sadık kalmamaları. Definecilerin izni sadece belirli sınırdaki paraları çıkarmaktan ibaret, ancak bu kurala pek uyulmuyor. Defineciler ileri gidip arkeolojik alanlarda kazılar yapıyor. Arkeolog Erdem Yücel, "Defineciler Türkiye'de tarihi eser kaçakçılığı yapıyor. Kendi işleriyle uğraşmıyorlar. Onlar sadece belirli dönemler içindeki paraları veya değerli madenleri arayabilirler. Ancak onlar tarihi eser kaçakçılığı yapıp, arkeolojik nitelikte kazı yapıyor. Ben Sakarya'da definecilerin müzeye baskı yapıp arkeolojik kazı yaptıklarına şahit oldum. Tabii hepsinin arkasında kodamanlar var" şeklinde konuşuyor.
   <br/>
   <br/>
   Prof. Dr. Semavi Eyice ise Türkiye'de definecilik ruhsatının kolay verildiğini belirtiyor, "Her eline izin kağıdını alan sağı solu eşmeye, kırmaya başlıyor. Bu çok yanlış. Bartın'daki Yol Anıtı'na define var diye dinamit koyup parçalamışlar. Büyükçekmece'deki Mimar Sinan Köprüsü'nde para var diye duvarlarını yıkmışlar. Bütün bunlar art niyetli zihniyetlerin eseridir. Türkiye'de artık tarihi eser kaçakçılığı neredeyse resmi bir kimlik kazanmış durumda" diyor.
   <br/>
   <br/>
   Bir yanda kaçakçılar cirit atıyor, diğer yanda devlet kaydını yaptığı eserleri bile korumakta aciz kalıyor. Kayıtsız eserlerin yok oluşu ise tarihi mirasın yok oluşuna vesile oluyor. Türkiye'de baraj sularının altında kalan tarih alanlardan yüzlerce kat daha fazla eser ise envanter dışı oluşundan dolayı başıboşluğun seline kapılıyor.
   <br/>
   <br/>
   email:hsoylemez@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6775-34-kayitsiz-talan.html), [web.archive.org (arşiv bağlantısı)](http://web.archive.org/web/20130529055305/http://www.aksiyon.com.tr:80/aksiyon/haber-6775-34-kayitsiz-talan.html)
