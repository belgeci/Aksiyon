# Savaşçı geçiş kapısı

*Haşim Söylemez 2014.09.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kobani’ye destek vermeye gelen binlerce kişi sınır köylerinden savaşı izliyor. IŞİD mevzileri vurulduğunda zılgıt çekiyor, PYD mevzileri vurulunca kahroluyorlar. Destekçilerden bazıları fırsat bulduklarında savaşa katılmak için karşı tarafa geçiyor.
  </font>
 </div>
 <div id="newsText">
  <font class="detail-text">
   <p>
    22 yaşındaki Bozan Abdullah, Kobani’den Türkiye’ye geçiş yapanlardan biri. Ailesini bırakıp tekrar Kobani’ye geçmek istiyor. Elinde kimliği ile sınırdan geçmeye çalışıyor. Kısa sürede izin alıyor ama öncesinde bizimle görüşüp neden geri döndüğünü anlatıyor: “Ailemi bu tarafa geçirdim. Onlar artık güvende sayılır. Şimdi kendi topraklarımı savunmaya gidiyorum. IŞİD’den korkmuyoruz. Ölene kadar savaşacağız. Ben bunun için geri dönüyorum.”
   </p>
   <p>
    Bozan gibi sınırda bekleyen yaşları 18 ile 30 arasında değişen yüzlerce genç var. Kapıya sadece geri dönmek istediklerini iletiyorlar ama kenara çekip konuştuğunuzda savaşmak için döndüklerini anlatmaya başlıyorlar. Bozan’ın verdiği bilgilere göre 10 gün içinde ailesini bu tarafa geçirip geri dönenlerin sayısı 2 bin. Bu rakam her geçen gün artıyor. Bunlar Suriye kimliği taşıyan ve Mürşitpınar Sınır Kapısı’ndan geçmeye çalışanlar. Yani resmî sınır kapısındaki geçişler. Sadece Kobanililer değil elbet, Türkiye vatandaşı Kürtler de savaşmaya gidiyor. Ama bunlar sınırı kaçak geçiyor. Bunu da PKK organize ediyor. Neredeyse bütün sınır köylerinde karşı tarafa geçmek için bekleyenler var. Bunlar uygun buldukları bir anda sınırı geçip YPG saflarına katılıyor. Tabii sadece bu değil, bir de buradan silah geçişleri yapılıyor. Sınır boyunca 30 köye yerleşen Türkiye’nin değişik yerlerinden gelen gençler buralarda kendi güvenlik sistemlerini kurmuşlar bile. Köylerin giriş ve çıkışları bu kişiler tarafından kontrol ediliyor. Devlet bu alanlarda yok. Son dönemlerde görmeye alışık olduğumuz PKK’nın YDG-H Asayiş birimleri buralarda da iş başında. Geçişler daha çok gece yapılıyor. Tel örgüler, yer yer mayınlı araziler aşılarak karşıya geçiliyor. İsminin Deniz Mira olduğunu söyleyen üniversite öğrencisi İstanbul’dan gelip Kobani’ye savaşmak için gitmek istediğini anlatıyor. Kendi grubunda 25 arkadaşı var. Bunlar en kısa sürede karşı tarafa geçip PYD güçlerinin birer silahlı savaşçısı olmak istiyorlar. Kobani’ye sınır 30 köyde konuşlanan ‘savaşçılar’ kademeli olarak karşı tarafa geçmeye çalışıyor. Uygun zamanı bekleyip IŞİD’e uzak geçiş noktalarını tercih ediyorlar. Grupları HDP ve DBP organize ediyor. Her köyde parti temsilcileri bulunuyor. Bunlar daha çok devletin resmî görevlilerine cevap vermekle mükellef kişiler. Başka bir deyişle gelen savaşçıları siyaset şemsiyesine alan görevliler. Milletvekilleri, parti il başkanları bu anlamda birer görevli. Her vekil ve siyasi temsilci bir köyde bulunuyor. Aynı zamanda her köyde PKK’nın görevlendirdiği bir kişi de geçişleri organize eden ekipte yer alıyor.
   </p>
   <p>
    Aldığımız bilgilere göre son on günde sadece Türk kimliği taşıyan ve karşıya geçmek için kayıt altına alınanların sayısı binlerle ifade ediliyor. Binden fazla kişinin şu anda karşı tarafta silahlandırıldığı öne sürülüyor. Katılımlar devam ediyor. Hakkâri, Diyarbakır, Van gibi şehirlerden gelenler bu köylerde uygun anı bekleyip karşıya geçiyor. Henüz bazı kişilerin karşıya geçmeleri parti tarafından onaylanmamış. Genel başvuru sayısı hakkında ise bir bilgi vermek istemiyorlar.
   </p>
   <p>
    Silah ve önemli ihtiyaçları karşı tarafa geçirmekle görevlendirilmiş bu kişiler daha çok kaçakçılık tecrübesi olanlardan seçiliyor. Sınır hattı boyunca yer yer askerî karakollar var. Buralardaki asker sayısı artırılmış durumda ve yeni tanklar sınıra getirilmiş. Ama bunlar daha çok tedbir amaçlı.
   </p>
   <p>
    Bu arada sınır noktalarında sık sık ambulans geçişleri oluyor. Bunlar daha çok yaralı taşısa da silah taşıyanları da var. Bu bir iddiadan çok artık PKK yanlılarının da açıkça dile getirdiği bir konu. Çatışmalarda yaralanan PYD’lilerin tedavileri Türkiye’de yapılıyor. Suruç ve Urfa’daki birçok hastanede yaralı PYD savaşçıları, sivil vatandaş olarak gösterilip tedavi altına alınıyor. PYD’ye yakın bir kaynak çatışmalarla birlikte Kobani’den Türkiye’ye 100 kadar militanın tedavi için geçirildiğini aktarıyor.
   </p>
   <p>
    <img alt="" height="291" src="http://web.archive.org/web/20141019082945im_/http://medya.aksiyon.com.tr/aksiyon/2014/09/29/savasci-gecis2.jpg"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=81A83DC8CDDDC9E54E7AA32DDCEB40BD?newsId=39590), [web.archive.org (arşiv bağlantısı)](http://web.archive.org/web/20141019082945/http://www.aksiyon.com.tr:80/aksiyon/newsDetail_getNewsById.action;jsessionid=81A83DC8CDDDC9E54E7AA32DDCEB40BD?newsId=39590)
