# Bır gelının ıtırafi: Siyasi çekişme Bingazi’yi kaybettirdi

*Haşim Söylemez Bilinmeyen-tarih*

<div>
 <p>
  <font>
   Osmanlı İmparatorluğu’ndan, Türkiye Cumhuriyeti’ne geçişte, yaşanan birçok tarihi olay aradan yıllar geçse de hâlâ gizli kalabiliyor.
   <br/>
   <br/>
   Gerçi Türkiye’de yakın tarihin resmi bile net olarak çizilemiyor, olayların netliğinden çok flûluğu ön plana çıkıyor. Bütün bu gizlilikler, ortaya çıkmayan gerçekler tarih denilen bilincin bilgiye olan şehvetini artırmada önemli rol oynuyor. Yıllar sonra birisinin ortaya koyduğu özel bilgi notu ya da arşiv belgesi tarih için yeni kapıların açılmasını sağlıyor. Sadece belgeler, bilgiler ve fotoğraflar değil bir hatırat veya bir itiraf bile doğru bilgiye kavuşmak için kıymet taşıyor. İşte Bingazi’nin yıllar öncesinde düşmesi de bir itirafla kısmen olsa bile netlik kazandı. 90 yaşındaki bir gelinin itirafı şeklen bir ehemmiyet ifade etmese de bilgi açısından önemli. Nezihe Yücel kayınbabasının Mustafa Kemal’e yardım etmediği için Bingazi’nin kaybedildiğini söylüyor. Yücel kayınbabasından dinlediği bu olayı anlatırken yanlış yorumlanmaması gerektiğinin de altını çiziyor.
   <br>
    <br>
     Zorunlu bir tercih
     <br>
      <br>
       Osmanlı bir taraftan Balkanlar’daki, bir taraftan da güneydeki topraklarını korumak için mücadele veriyordu. Başarılı olmak ve en azından mevcut toprakları muhafaza etmek için elde avuçta ne varsa ortaya döküyordu. Bu bölgelere en deneyimli komutanlarını gönderiyor, askeri mühimmatın önemli kısmını buralara aktarıyordu. Bu gelişmeler içerisinde Binbaşı Mustafa Kemal (Atatürk), İtalyanların Trablusgarp’a yönelik saldırılarına karşı buraya görevli olarak gönderildi. Mustafa Kemal, Tobruk Savaşı’nı İtalyanlara karşı kazandıktan sonra Derne Komutanlığı’na getirildi. Osmanlı bir yandan cephelerde mücadele ediyor, bir yandan da siyasi iç çekişmelerle iyiden iyiye kan kaybediyordu. Enver Paşacılar ve diğerleri arasındaki iktidar mücadelesi bu tarihlerde yavaş yavaş kendisini gösteriyordu. Bu çekişmeler sadece Anadolu topraklarında değil, dışarıdaki Osmanlı topraklarına, hatta cephelere kadar yanısıyordu. İşte böylesine siyasi çekişmelerin ve cephe savaşlarının sürdüğü sırada Bingazi’nin kaybedilmesi olayı tarihe damgasını vuracak kadar önemli bir itirafla aydınlığa kavuşuyor.
       <br>
        <br>
         Olayı yıllar sonra gündeme getiren Nezihe Yücel, kayınbabasının Bingazi’de mutasarrıf olduğu sırada Binbaşı Mustafa Kemal’e yardım etmediğini söylerken bu olayın polemik konusu yapılmaması gerektiğini de sözlerine ekliyor. Mustafa Kemal, bölgede olduğu sırada Bingazi mutasarrıfı Mehmet Seyid Efendi’den yardım ister ancak Enver Paşa yanlısı olduğu için komutasındaki askerlerle Mustafa Kemal’e yardım etmeyi reddeder. Böylece Mustafa Kemal başarısız olur ve Bingazi İtalyanların eline geçer. Nezihe Yücel kayınbabasının cephede kaybettiğini, onun da İtalyanlara esir düştüğünü dile getiriyor. Ama Yücel birşeyden çok emin; ‘Siyasi çekişme olmasaydı Bingazi İtalyanların eline geçmezdi’ diyor. Bingazi’nin işgal edilmesiyle Osmanlı’nın bu bölgedeki gücü kırıldı ve patlak veren Balkan Savaşı ile birlikte bölgenin kontrolü tamamen kaybedildi.
         <br/>
         <br/>
         Yaşanan bu olayı Nezihe Yücel şöyle anlatıyor: “Sakın yanlış anlaşılmasın; babam, Enver Paşa’dan emir alırdı. Onun ekibindendi. Bu daha sonra da devam etti. Zaten olayı değerlendirirken o günün siyasi şartlarını göz önünde bulundurmak lazım. Kaldı ki o sıralar oralarda bir savaş vardı, zaten babam da savaşı kaybedip esir düştü. Mustafa Kemal ile güçlerini birleştirseydiler o zaman kesin galip gelirlerdi.”
         <br/>
         <br/>
         Atatürkçü aile
         <br/>
         <br/>
         Mehmet Seyid Efendi, İtalyanlara esir düştükten sonra İtalya’ya götürülür. Burada bir süre tutuklu kaldıktan sonra serbest bırakılır ve İstanbul’a geri döner. Ama Seyid Efendi yine de boş durmaz. Enver Paşa’nın özel görevlisi olarak Batum’a gider. Burada bilgi toplayıp düşmanın stratejisini ve taktiğini Enver Paşa’ya aktarır. Seyid Efendi’nin o yıllarda Batum’a girip çıkarken kendi adına düzenlenmiş olan belgeleri bugün torunu Erdem Yücel muhafaza ediyor. Erdem Yücel’de dedesine ait bundan başka birçok tarihi belge de bulunuyor.
         <br/>
         <br/>
         Dede Enver Paşacı ancak oğlu Süreyya Yücel tam bir Atatürkçü. Aynı şekilde ailenin şimdiki fertleri de Türkiye’de koyu bir Atatürkçü olarak tanınıyorlar. Nezihe Yücel bu durumu şöyle anlatıyor: “Kayınbabam doğal olarak Enver Paşacıydı. O da bu toprakların korunması için mücadele verdi, savaştı, esir düştü, canını tehlikeye attı. Aslında iki grup da aynı şeyi yapmaya çalışıyordu ama yolları farklıydı. Kayınbabam öyle ama benim eşim ve çocuklarım tam bir Atatürkçü olarak yetiştiler. Onlar sağlam Atatürkçü oldular. Torunlarım da aynen öyle.”
         <br/>
         <br/>
         Aile mücadelede hep vardı
         <br/>
         <br/>
         Mehmet Seyid Efendi’den ayrı olarak ailenin diğer fertleri de mücadelelerde hep vardılar. Nezihe Yücel daha 12 yaşındayken Yunanlılara ait cephaneliği bulup savaşın kaderinde önemli rol oynadı. Aynı şekilde Nezihe Yücel’in eşi Süreyya Yücel de Milli Mücadele’de İstanbul’dan Anadolu’ya silah sevkiyatının merkezinde görev yaptı. Sürreya Yücel ayrıca Çankaya Köşkü’nü yapacak kadar iyi bir mimardı. Atatürk’ün yakın dostu olan Sürreya Yücel, enaniyet olmasın diye kendisine verilen yeşil madalyayı almayacak kadar da mütevazı biriydi.
         <br/>
         <br/>
         Nezihe Yücel kendi hayatlarını anlatırken, bu ülke için çok uğraş verdiklerinin altını çiziyor. Yücel: “Kayınbabam böylesine uğraş verdi. Eşim Milli Mücadele için canını hiçe saydı. Aynı şekilde kendi babam İsmail Hakkı Ergüvenç işgal sırasında işgal bölgelerinde savcı olarak görev yaptı. Şimdi ise çocuklarım kendi alanlarında uğraş veriyorlar. Bu yüzden yaşanmış olan olayları günün şartları içinde değerlendirmekte fayda var. Yanlış yorumlanmaması gerekir” diyor.
         <br/>
         <br/>
         Siyasi fikir çatışmalarının cephelere yansıdığı dönemlerde çıkıp da birilerini suçlamak kesinlikle tarihin âdâbına uygun düşmez. Ama neredeyse yüzyıl sonra tarihi bir olayı bilen birisinin itirafta bulunmasını da tarihi bilgiye ulaşılması açısından önemli bir hareket olarak değerlendirmek gerekir.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 9 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12130), [web.archive.org (arşiv bağlantısı)](http://web.archive.org/web/20050227214845/http://www.aksiyon.com.tr:80/yazdir.php?id=12130)
