# Sultanahmet'te yenıden Ramazan

*Haşim Söylemez 1998.01.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Oysa şimdi bir nebze de olsa nostaljiyi yaşamak için geçmişe uzanmak, küllenmiş hatıraları yadetmek gerekmiyor.
  </font>
 </div>
 <div id="newsText">
  <font class="detail-text">
   Çünkü of çekmek yerine bizatihi yaşanıyor İstanbul'da eski Ramazanlar. Mekanlar ve insanlar değişmiş ancak gelenekten gelen yaşam pek farklılığa uğramamış, duygular hisler ve istekler dünkünün aynı. Eskisi gibi şimdi de Ramazanlar bir şenlik gibi geçiyor yazkış demeden, engel tanımadan. Ramazanlarda eğlence İstanbul'da vazgeçilmez bir olgu, bir yaşam tarzı olmuş; geçmişten günümüze gelmiş tatlı güzel hatıralarıyla.
   <br/>
   <br/>
   Nuruosmaniye'den Sultanahmet'e
   <br/>
   <br/>
   İhitiyarlara hak vermemek elde değil. Eskiden Ramazanlar özellikle İstanbul'da bir başka yaşanırmış. Gündüzleri selatin camilerindeki vaazları, bülbül sesli hafızların okudukları mukabeleleri takip eden, oruç neşesiyle çarşıyı pazarı, hele hele Beyazıt Meydanı gibi yerlerde kurulan sergileri gezip bazen hediyelik, bazen iftariyelik alışverişini yapanlar iftarlarını yapıp teravihlerini kıldılar mı on bir ayın sultanının neşesinden istifade için ver elini eğlence mekanları. Ramazanın en belirgin eğlence merkezleri ise Nuruosmaniye ve Direklerarası idi. Bu mekanlar tabir yerinde ise tam bir  Ramazan karnavalına dönüşürdü. Bazen sahura bazen de gece yarılarına kadar sürerdi eğlenceler.
   <br/>
   <br/>
   Son yıllarda bazı belediyelerin de katkısıyla eski Ramazanlara demesek de Ramazanların coşkuyla yaşandığı günlere bir dönüş yaşanıyor. Tarzda, mekanlarda az çok değişiklik var tabii ki. Konak iftarlarının yerini iftar çadırları aldı, Ramazan eğlenceleri ise Eyüp'e, Üsküdar'a, Bayrampaşa'ya taşındı. Şimdilerde Ramazan eğlencelerinin merkezi Direklerarası yerine Sultanahmet meydanı. Binlerce insan iftardan sonra dolduruyor burayı. Ramazanı iliklerine kadar idrak ederek biraz nostalji, biraz da varolan güçlü geleneğin devamını sağlıyor.
   <br/>
   <br/>
   Eğlenceler dünden bugüne hep aynı; yine çocuklar ve büyükler kurulan çadırlarda Karagöz, Ortaoyunu seyrediyor. Cambazlar eskilerdeki gibi binbir numara yapıyorlar ip üstünde; sihirbazlar, falcılar marifetlerini sergiliyorlar. Palyaçoların, ibişlerin de komiklikleriyle dünden pek farkları yok. Sırık cambazları bile aynı uzunlukta. Eskilerdeki gibi yine çalgılar çalınıyor, şarkılar, ilahiler söyleniyor musiki akşamlarında. Çadırlar altında ve değişik mekanlarda yapılan dini ve ilmi sohbetler eskisi gibi keyf veriyor, eğitiyor. Şaşaalı ışıklar altındaki masalarda oturup boza içerek sohbet etme, nostaljik köşelerde geçmişi yadetme geleneği de zamanın bir gerçeği olarak var artık. Kitap fuarları ise bir başka güzel gerçeği Ramazan mekanlarının.
   <br/>
   <br/>
   Tabii bu eğlenceler sadece İstanbul'la sınırlı değil, Anadolu'nun her yerinde bunları görmek mümkün. Zaman, mekanlar ve insanlar değişse bile örf ve geleneklerimize bağlı olarak zevklerimizin, eğlencelerimizin tüm güzellikleriyle var olacağını düşünmek bizi mutlu ediyor. Geleceğimizin mirası olan güzellikleri yaşatmanın vazife olduğunu bilmemiz çok güzel.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3386-sultanahmette-yeniden-ramazan.html), [web.archive.org (arşiv bağlantısı)](http://web.archive.org/web/20120406195541/http://www.aksiyon.com.tr:80/aksiyon/haber-3386-sultanahmette-yeniden-ramazan.html)
