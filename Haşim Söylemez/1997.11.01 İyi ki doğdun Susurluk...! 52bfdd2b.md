# İyi ki doğdun Susurluk...!

*Haşim Söylemez 1997.11.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarih 3 Kasım 1996 akşamını gösterirken, Cumhuriyet tarihinin "en önemli" trafik kazası "Susurluk"ta vuku buldu.
  </font>
 </div>
 <div id="newsText">
  <font class="detail-text">
   Bu tarihten itibaren Susurluk bir yer olmaktan çok, bir kavram olarak, derin ve karanlık ilişkilerin, skandalların adı olarak gündeme geldi. Bu yüzden olsa gerek Susurlukluların ağzında bugünlerde bir nakarat var. Oturup kalkıp "Kaza keşke 200 metre daha ötede olsaydı" diyorlar. Çünkü malum kamyon kazası 200 metre daha ileride olsaydı Bursa'nın Mustafakemalpaşa ilçesi sınırları içinde gerçekleşecek ve skandal "Mustafakemalpaşa skandalı" olarak geçecekti tarihe. Türkiye'de vatanseverlik ve hukuk tarihi de "Susurluk'tan önceSusurluk'tan sonra" şeklinde değil, "Mustafakemalpaşa'dan öncesonra" diye tesmiye edilecekti. Susurluk kazası 3 Kasım'da bir yaşını doldurup senei devriyesini tamamlıyor. Susurluk kazasının yaş gününde belki üstünde mumları olan bir doğum günü pastası yapılmayacak ama en azından karanlıkların aydınlaması için dilek tutabiliriz. Herşeye rağmen iyi ki doğdun Susurluk!
   <br/>
   <br/>
   Kamyonun çarparken çıkardığı sesten sonra bir çok siyasi lider Susurluk'a gelerek karanlıkların arkasındakileri aradı, ayran içti, gitti. Televizyondan ancak görebildikleri siyasilerle görüştüler fakat bu işten en zararlı çıkanların başında Susurluklular geldi. Hiçbirşeyden çekmemişlerdi "kaza"dan çektikleri kadar. Başta memleketleri uğursuz, karanlık ve derin bir skandala "ad" oldu. Ayran satışlarında artış olması bir yana düşüş bile yaşandı. Bir kamyona ya da Mercedes'e rastlamadan Susurluk'tan bir an önce geçip gitmekten başka bir şey düşünmeyen transit yolcular, bir soluklanıp ayran içmeyi unuttular. Üstelik, vaadedip vaadini yerine getirmeyen siyasilerle daha yakından tanışma imkanları oldu Susurlukluların. Bu da onları memleketin ne olacağı meçhul hali konusunda iyice karamsarlığa itti.
   <br/>
   <br/>
   Kazanın ardından çok şey konuşuldu, ama unutulan tek şey vardı: Susurluk. "Susurluk ahkamı kesen birçok insanın, Susurluk'un nerede bulunduğunu, yeniliriçilir mi olduğunu bilmediklerinden eminiz" diyor Susurluklular. Onlar ülkemizde moda olduğu üzere, "fırsat budur" deyip ilçelerine ve kendilerine fayda sağlamak, hatta il olmak için bile "ses yükseltmeye" tenezzül etmediler, Anadolu insanının efendiliğiyle. Burunlarından kıl aldırmadılar fakat Susurluk da herhangi bir Anadolu ilçesi kadar muhtaç, perişan ve mahrum. Susurluk Belediyesi Türkiye'nin en borçlu belediyesi durumunda. Yıllardır bir trafik hastanesi, bir yüksekokul, bir çevre yolu istiyorlar. Galiba daha çook uzun yıllar istemeye devam edecekler.
   <br/>
   <br/>
   Herşey 'ayran için'
   <br/>
   <br/>
   Susurluklular şimdi kaybettikleri imajlarını ayranlarıyla tekrar kazanmak istiyor. Çünkü Susurluk'ta kamyondan önce ayran vardı. Ayrancı Şükrü Usta ile başlamış Susurluk'ta ayranın hikayesi. Yaklaşık 50 yıl önce Ayrancı Şükrü'nün yaptığı bol köpüklü ayranları gelen içmiş, giden içmiş, içenin bir daha içesi gelmiş. Tam yağlı yoğurttan yayıkta yapılan Susurluk ayranı Şükrü Usta ile birlikte son bulmamış. Susurluk'ta birçok ayrancı var şimdi. Ayranı yaşatmak için belediye şehrin girişinde vaktiyle Ayrancı Şükrü'nün dükkanının olduğu yere bir ayran evi inşa etmiş, gelen önemli misafirlere burada ayran ikram ediyor.
   <br/>
   <br/>
   Bir de, Susurluk'a son bir yıldır gidenler (psikolojik bir vaka mıdır nedir, araştırmak gerek) ilçede her köşe başında bir kamyon gördüklerini söylüyorlar. Otobüs garajında bile otobüsten çok kamyon var Susurluk'ta.
   <br/>
   <br/>
   İmajımızı kurtarmaya çalışıyoruz
   <br/>
   <br/>
   Kaza Susurluk'un ve meşhur ayranın imajını kırmış. Bundan ne halk memnun ne idareciler. Hepsi dertli ve "keşke olmaz olaydı o kaza" diyorlar. Susurluk Belediye Başkanı Fahrettin Tan, kaza ile birlikte imajlarının bozulduğunu söylüyor ve ekliyor: "Biz şimdi imajımızı kurtarmaya çalışıyoruz. Susurluk deyince akla hemen kirli ilişkiler, kaza ve sakandallar geliyor. Biz bunu istemiyoruz. Önceden Susurluk deyince akla ayran geliyordu, güzel ve şirin bir belde geliyordu. Bizde kazalar; skandallar, çarpık ilişkiler ünlü değildir. Bunu herkes böyle bilsin. Herkesi Susurluk'a ayran içmeye davet ediyoruz. Kirlilikleri göstermek istemiyoruz. Şimdi tek parolamız var: Susuluk'ta herşey 'ayran için'. Her yıl 5 Eylül'de düzenlediğimiz "Ayran Festivali" bu yıl ayrı bir önem kazandı. Festival için birçok ünlü sanatçıyı Susurluk'a davet ettik. Sırf imajımızı kurtarmak için elimizden geleni yapmaya çalıştık. Biraz da olsa başarılı olduk."
   <br/>
   <br/>
   Susurluk'ta mutluyduk
   <br/>
   <br/>
   Belediye Başkanı Tan, kazadan sonra ilçeye gelen siyasilere söylediğini bize de tekrarlıyor: "Herkes Susurluk'u konuşuyor ama kimse Susurluk için birşey yapmıyor. Bizim birçok sorunumuz var. Belediyemizin 150 milyar borcu var. Türkiye'nin en borçlu ilçesiyiz. Kazalarda müdahale için bir trafik hastanesi lazım. Defalarca yetkililerden bunu istedik, ama kimse kaale almadı. Yıllardır ilçemize bir yüksekokul bekliyoruz, kültür seviyesinin yükselmesi için. Yollarımız bozuk, binlerce araç şehrin içinden geçiyor. Borçlarımıza kimse yardımcı olmuyor. Kaza asılında bizi pek ilgelendirmiyor. Sorunlarımız hep aynı ve değişen birşey yok. Herkes şimdi Susurluk'u kullanmaya çalışıyor. Parti liderleri gelip burada nutuklar atıp gidiyorlar. Kim suçlu biz de şaşırdık."
   <br/>
   <br/>
   Susurluk halkı da başkanlarına katılıyor şikayetler konusunda. Son bir yıldır ilçenin isminin dillerden düşmemesine rağmen ne esnafının müşterisi artmış, ne de halkının alım gücü. Herşey eskisi gibi. Hatta halk kazanın kendilerine zarar verdiğini düşünüyor ve ekliyor: "Bizim hayatımız aynı. Yine aynı işleri yapıyoruz. İlçemizin sorunlarına kimse eğilmedi. Balıkesir'in en işlek ilçesi olmamıza rağmen en az yatırım alan yer durumundayız. Kaza ile birlikte belki faydası bize dokunur, gündemde oluruz, büyükler sorunlarımızı görür diye düşündük, ama kimse bana mısın demedi. Sadece gelip burada konuşup gittiler. Biz halimizden memnunduk. Şimdi Susurlukluyum dediğimiz zaman öcü gibi bakıyorlar. Sanki bütün kirli ilişkileri biz yapmışız gibi."
   <br/>
   <br/>
   Kimilerine bayram
   <br/>
   <br/>
   Susurluk ismi kazanın meydana geldiği yer olarak bir skandala ismi has olunca özellikle siyasi partiler tarafından malzeme olarak kullanılmaya başlandı. Kimileri için de bir fırsat olarak iştah kabarttı. "Susurluk"un yıldönümünden birileri yine birşeyler kazanma dürtülerini harekete geçirdi. 2 Kasım'da kirli ilişkileri protesto etmek ve karanlıkların aydınlanması için ÖDP'nin önderliğinde bir miting düzenleniyor. Ayrıca kimi çevreler de Susurluk kazasında ölenler için Susurluk Çarşı Camii'nde mevlit okutuyorlar. Miting ve mevlit gündeme yerleşecek gibi. ÖDP'nin tertiplediği mitinge KESK, HADEP, Barış Partisi, Sosyalist İktidar Partisi, Emeğin Partisi, Kamu Emekçileri Sendikaları Konfederasyonu, Devrimci Sendikalar Konfederasyonu, Türk Mühendisler ve Mimarlar Odaları Birliği, Türk Tabibler Birliği, Türk Eczacılar Birliği, Türk Diş Hekimleri Birliği, Çağdaş Hukukçular Derneği, Çağdaş Gazeteciler Derneği, İnsan Hakları Derneği, Halkevleri, Pir Sultan Abdal Derneği katılmakta. İlçede tedbirler ikiye katlanmış durumda.
   <br/>
   <br/>
   Herşeyin üstüne Susurluk ayranı içmek
   <br/>
   <br/>
   CHP lideri Deniz Baykal kazanın ardından elinde bir süpürge ile kaza meydanını süpürdü, DYP lideri Tansu Çiller kazanın dokuzuncu ayının üstüne Susurluk meydanında bol köpüklü bir bardak Susurluk ayranı içti. Kazadan sonra kimisi kahraman olurken kimileri de vatan haini oldu. Kapı komşumuzdan, kırk yıllık dostumuzdan şüphelenmeye başladık, Susurluk'tan çıkacak diye. Henüz tam kimse ortaya çıkmadı, herşey, herkes flu. Öyle görünüyor ki, kamyonun ve derin devletin üstüne birer kocaman bardak Susurluk ayranı içeceğiz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3130-iyi-ki-dogdun-susurluk.html), [web.archive.org (arşiv bağlantısı)](http://web.archive.org/web/20140112112603/http://www.aksiyon.com.tr:80/aksiyon/haber-3130-iyi-ki-dogdun-susurluk.html)
