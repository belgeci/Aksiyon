# Zeugma sandıklarda!

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050227093111im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093111im_/http://www.aksiyon.com.tr/resim/344/20.jpg" vspace="5"/>
  </p>
 </font>
 <font class="content">
  Tarihi eserler, tarihi dokular, bazen bir milletin, bazen bir devletin, bazen de bir medeniyetin özelliklerini ve varlığını gelecek nesillere taşır. Bunun için her tarihi parçanın ayrı bir önemi ve değeri vardır.
 </font>
 <br/>
 <p>
  <font class="content">
   Bir tarihi eseri bulup ortaya çıkardıktan sonra onu bulmaktan belki de daha önemli bir konu var; koruyup, orijinal haliyle muhafaza etmek. Tarihi eserlerin gerektiği şekilde korunması Türkiye’de yıllardır dile getiriliyor. Ancak yetkili makamlar bu konuda bir arpa boyu yol alabilmiş değiller. Son olarak Zeugma buluntularında yaşananlar buna en güzel örnek.
   <br>
    <br>
     “Zeugma sular altında kalıyor”, “Bir tarihi miras yok oluyor” diyerek yerli ve yabancı birçok sivil toplum kuruluşu, uzman ve etkili kişiler tabir yerindeyse yaygarayı kopardı. Gelin görün ki, söylenenler, çırpınışlar hep boşunaymış. Çünkü; Zeugma alanından çıkarılan eserler yer olmadığı için Gaziantep Müzesi’nin bahçesinde ve deposunda rastgele tutuluyor. Uzmanlar tarafından, korunma şartları uygun olmadığı için Zeugma’nın sular altında kalması daha iyi olur tezi bile ileri sürülüyor.
     <br>
      <br>
       Zeugma buluntuları depolarda çürüyor!
       <br/>
       <br/>
       Yerli ve yabancıların aşırı derecede ilgisini çeken Zeugma’dan çıkarılan mozaikler başta olmak üzere buluntular Gaziantep Müzesi’nde yer olmadığı için gelişi güzel muhafaza edilmeye çalışılıyor. Bir kaç eser hariç diğer buluntular müzenin bahçesinde ve depolarında tutuluyor. Sandıklar ve brandalar içinde korunmaya(!) çalışılan kalıntılar şu anda çürümeye yüz tutmuş durumda. Zeugma’dan çıkan kalıntıları inceleyen ve onlar üzerine araştırmalar yapan Arkeolog-Sanat Tarihçisi Erdem Yücel, Zeugma’dan çıkarılan eserlerin gerektiği gibi korunamadığını belirterek şöyle konuşuyor: “Gaziantep Müzesi’nde yer olmadığı için Zeugma’dan çıkarılan eserlerin bir kısmı sergilenebiliyor. Bunlar da sadece sergilenmek amacıyla yapılıyor. Geri kalan mozaikler ve diğer eserler sandıklar içinde müzenin bahçesinde ve deposunda tutuluyor. Devlet önce yer belirlemeli, daha sonra tarihi eserleri ortaya çıkarmalı. Tarihi eseri bulup ortaya çıkarmaktan çok, onu korumak daha önemlidir. Bu Türkiye’nin her yeri için geçerli bir durum. Sadece Zeugma ile sınırlı değil. Bakanlık eserlerin korunması için projeler geliştirmeli. Ancak Zeugma tarihi değer açısından biraz daha fazla önemi haiz olduğu için buradan çıkan eserlerin korunması iki kere daha önem taşıyor. Böyle giderse bulunan eserler değerini yitirecek, mozaikler çürüyecek.”
       <br/>
       <br/>
       Gaziantep Müzesi Müdürü Kemal Sertok da Zeugma’dan çıkarılan eserlerin korunması ve muhafaza edilmesi için çalışmaların sürdüğünü belirtiyor. Sertok, eserleri depolarda zorunlu olarak tuttuklarını belirterek: “Eserlerin bir kısmı için prefabrik laboratuvarlar oluşturuldu. Bunları bu şekilde muhafaza ediyoruz. Ancak mozaikler için çalışmalar sürüyor. Yerimiz yok. Bunun için 2-3 alternatif proje geliştiriyoruz. Yeni binamız biterse bunları burada sergileme imkanı buluruz. Ama şu anda eserleri tam olarak koyabileceğimiz bir yerimiz yok” şeklinde konuşuyor.
       <br/>
       <br/>
       Sular altında kalsa daha iyi
       <br/>
       <br/>
       Zeugma’dan çıkarılan tarihi eserler doğal haliyle korunamadığı için çürürken, konunun uzmanları bu durum karşısında Zeugma’nın sular altında kalmasının daha doğru olacağı görüşünde birleşiyorlar. Çıkarılan eserler doğal korunma örtüsünden koparılarak suni bir ortama taşınıyor ve burada doğal yeni bir ortam oluşturulmadığı için 2-3 sene içerisinde ya çürüyor ya da orijinal özelliğini kaybediyor. Bir tarihi eserin geleceğe taşınması için o tarihi eserin dönemine ait bir durum değerlendirmesi yapılıp, eserin o günün şartlarındaki nem ve ısı oranının sağlandığı bir ortamda korunması gerekiyor. Ancak Zeugma’dan çıkarılan başta mozaikler olmak üzere diğer kalıntıların bırakın doğal ortamda korunmasını, kısmen de olsa korunabileceği bir yer bile yok. Durum böyle olunca da Zeguma için verilen uğraşların ve tepkilerin boşuna olduğu anlaşılıyor.
       <br/>
       <br/>
       Arkeolog-Sanat Tarihçisi Erdem Yücel, Zeugma’dan çıkarılan eserlerin doğal ortamlarda korunamadığı için çürüyeceğini, sular altında kalmasının daha doğru olacağını belirterek; “Zeugma’dan çıkarılan eserler o günün şartlarına uygun olarak nem, ısı ve rutubet ayarlanarak korunmalı. Bu mümkün olmadığına göre, Zeugma’nın sular altında kalmasının hiçbir sakıncası yok. Çünkü sular altında kalırsa onları oradan tekrar çıkarmak mümkün olabilir ya da sualtı turizmi için önemli bir proje olabilir. Sular altında doğal yapısından kopmadığı için çürümesi, parçalanması veya orijinalliğini kaybetmesi sözkonusu olmaz” şeklinde konuşuyor.
       <br/>
       <br/>
       Arkeolog Semih Yalın da Yücel’in görüşlerini destekler nitelikte şunları söylüyor: “Zeugma için koparılan yaygaralar korunması için koparılmıyor. Bence sular altında kalmasında hiçbir mahzur yok. Çünkü; Türkiye’de hiçbir müzede bu eserleri korayacak, orijinalliğini bozmadan, çürütmeden geleceğe taşıyacak bir sistem yok. Bunların laboratuvar ortamında korunması gerekiyor. Yoksa bir yerde sergilemekle korunmuş olunmaz. Bu yüzden Türkiye’de şartlar değiştiği zaman bunları suların altından çıkarmak mümkün olurdu. Bırakın Zeugma sular altında kalsın. Keşke çıkarılan kısımlar da şimdi sular altında kalsaydı.”
       <br/>
       <br/>
       Talihsiz Zeugma
       <br/>
       <br/>
       Doğu Roma İmparatorluğu’nun doğudaki en uç noktasını teşkil eden Zeugma bölgesi tarihi bakımından son derece önem taşıyor. Bunun için her taş veya her tarihi eser parçası Doğu Roma’nın anlaşılması veya daha iyi öğrenilmesi için kıymet arz ediyor. Böylesine önemli bir alanı ne yazık ki bizden önce yabancılar keşfediyor. Bırakın Zeugma’dan çıkarılan eserlerin gerçek manada korunmasını veya sular altında kalmasını önlemeyi, Zeugma’dan devletin 3 yıl öncesine kadar haberi bile yoktu. Zeugma’dan devletin haberi olmaması tarihi eserlere ve tarihi dokulara verdiğimiz değerin bir göstergesi olsa gerek. Develetin birkaç yıl önce haberi olduğu ve üstünde baraj kurduğu Zeugma ile ilgili olarak yurt dışında bundan tam 31 yıl önce bir tez hazırlanmış. 1970 yılında Alman bir arkeolog bölgeye gelerek Zeugma ile ilgili olarak uzun bir süre çalışmalar yapmış ve bu çalışmasını bağlı bulunduğu ünversiteye doktora tezi olarak sunmuş. Alman arkeolog Zeugma ile ilgili hazırlamış olduğu tezin bir kopyasını da Kültür Bakanlığı’na bırakıyor. Ancak ne bakanlığın ne de başka bir araştırmacının bu olaydan haberi bile olmuyor, ta ki yine yabancılar kanalıyla Zeugma üzerinde baraj yapıldığının kamuoyunda duyulmasına kadar.
       <br/>
       <br/>
       Türkiye’de tarihi eserlerin tespit edilmesi, bulunup ortaya çıkarılması ve korunması tam bir keşmekeşlik içinde. Yeterli imkanlar sağlanmadığı için eserler gerektiği gibi korunamıyor, dolayısıyla çıkarılan eserin hiçbir kıymet-i harbiyesi kalmıyor. Sanırım arkeologlar arasında serlevha olarak kabul edilen; “Eğer bir eseri koruyamayacaksan, bırak kalsın senden sonra gelecekler ortaya çıkarsın” sözünü kendimize düstur edinmemiz gerekiyor. Ama önce yetkililer...
       <br/>
       <br/>
       e-mail: hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12682), [web.archive.org (arşiv bağlantısı)](http://web.archive.org/web/20050227093111/http://www.aksiyon.com.tr:80/detay.php?id=12682)
