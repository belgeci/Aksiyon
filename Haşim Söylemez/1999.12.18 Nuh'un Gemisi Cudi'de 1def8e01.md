# Nuh'un Gemisi Cudi'de

*Haşim Söylemez 1999.12.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Birkaç hafta önce gazetelerde çıkan bir ilan Nuh'un gemisinin bulunduğu yer konusunu tekrar gündeme getirdi. Aslında sadece yer konusu değil, Nuh'un gemisi ve Tufan da ilanla birlikte tekrar tartışılmaya başlandı.
  </font>
 </div>
 <div id="newsText">
  <font class="detail-text">
   Noah's Ark Alliance (Nuh'un Gemisi Derneği) tarafından verilen ilanda geminin bulunduğu yeri bilen kişi ve kişilere ödül olarak 1 milyon Amerikan Doları verileceği taahhüt ediliyordu. İlanda, Nuh'un gemisi ile ilgili keşfin hâlâ tamamlanmadığı belirtiliyor ve keşfi tamamlayanların delilleriyle 31 Aralık 2000 tarihine kadar derneğe başvurmaları isteniyordu. Adı geçen dernek yetkilileriyle yaptığımız görüşmelerde kendilerinin bu konuda bir çalışmaları bulunmadığını, amaçlarının insanları teşvik etmek olduğunu belirtiyorlardı. Noah's Ark Alliance'ın ilanından sonra Nuh'un gemisi tekrar gündeme oturmaya başladı, ilgililerinin tekrar dikkatini çekti. Biz de Aksiyon dergisi olarak Nuh'un gemisi konusunda varılan son noktaya kadar bir inceleme yaptık.
   <br/>
   <br/>
   Nuh'un gemisi Ağrı Dağı'nda mı? Yoksa başka bir yerde mi? Birçok bilim adamı, maceraperest, gezgin bu sorulara cevap bulmak için hayatı pahasına araştırmalara koyuldu, koyulmaya devam ediyor. Hal böyle olunca Nuh'un gemisi ile ilgili efsaneler yeniden dilden dile dolaşmaya başladı. Adı Nuh'un gemisiyle adeta özdeşleşen Ağrı Dağı zaten bir efsane dağ; bu etkileyici dağı gören hemen hemen herkes, "İşte Nuh'un gemisi mutlaka burada" demeye başladı...
   <br/>
   <br/>
   Son yüzyıl içinde yapılanları bilim ve teknolojinin desteğinde olmak üzere yüzyıllardır yapılan araştırmalarda kesin bir sonuca varılamadı. Yani geminin yeri konusunda kesin bir şey söylenemedi. Birçok yabancı araştırmacı geminin Ağrı Dağı'nın tepesinde olduğunu söylerken, birçokları bu konuda daha da aşırı gitmeye başladı. Apollo 15 ile Ay'a ayak basan astronot James Irwin, Nuh'un gemisinin Türkiye'nin doğusunda aranması gerektiğini söyleyen bir sesi duyduğunu ileri sürer. Irwin soluğu Dünya'da alır almaz, bunu halka anlatır. Irwin kendisine inananlardan topladığı dolarlarla "Yüksek Uçuşlar Vakfı"nı kurar ve Türkiye'ye gelir. Ağrı Dağı'na tırmanan Irwin geminin izine rastlamasa da, Nuh'un kemiklerini bulunduğunu iddia eder. Sadece Irwin değil, onun gibi birçok kişi dağda herhangi bir ize rastlamasa da geminin orada olduğunu söylemeye başlar, ya da kendisine göre bir hikaye uydurur.
   <br/>
   <br/>
   Başta Amerikalı ve Rus bilim adamları olmak üzere gemi konusunda araştırma yapanların büyük bir çoğunluğu geminin Ağrı Dağı'nın tepesinde olduğunu söylüyor. Amerikalı bilim adamı Ronald Wyatt ve Yrd. Doç. Dr. Salih Bayraktutan'a göre ise, gemi büyük bir ihtimalle Ağrı silsilesi içinde bulunan Doğubeyazıt'taki Cudi tepesinde.
   <br/>
   <br/>
   Gemi mi, çamur mu?
   <br/>
   <br/>
   Herkes kendisine göre birşeyler söyleyip, gemi ile ilgili yorumlarda bulunurken, Doğubeyazıt'ta bulunan gemiye benzeyen kara kütlesinin Nuh'un gemisi konusundaki sırrı büyük ölçüde çözdüğü birçok bilim adamı tarafından iddia ediliyor. Yeni bilim adamlarına göre, çekilen uydu fotoğrafları, yapılan arazi taramaları geminin burada olma olasılığını kuvvetlendiriyor. Doğubeyazıt'taki Cudi tepesi denilen mevkide bulunan kütle, ilginçtir, Tevrat'taki ölçülere de uyuyor. Tevrat'ta geminin boyutları 300 arşın uzunluğunda, 50 arşın genişliğinde, 30 arşın yüksekliğinde olarak geçiyor. Bulunan kütlenin boyutu ise 160 metre uzunluğunda, 60 metre genişliğinde ve 56 metre yüksekliğinde. Cudi tepesinde bulunan kütlenin asırlar içinde tortularla kaplandığı, boyutlarının değiştiği dikkate alındığında ölçülerdeki yakınlık dikkatten kaçmıyor.
   <br/>
   <br/>
   Kütlenin çekilen fotoğrafı araştırmacılar ve bilim adamları arasında önce kayda değer olarak görülmedi ancak daha sonrasında yapılan incelemelerde geminin büyük olasılıkla burada olabileceği görüşüne varıldı. Son olarak yapılan araştırmalarda geminin bağlandığı tahmin edilen taşlar da bölgenin hemen yakınında bulundu. Yeni çekilen uydu fotoğraflarında varlıkları tesbit edilen Naxuvan ve Seron isimli eski yerleşim yerlerinin, gemiden çıkanlar tarafından oluşturulduğu söyleniyor. Bu iki yerleşim birimi geminin hemen civarındaki bölgelerde bulunuyor. Ayrıca burada yapılan kazı çalışmalarında bulunan fosiller de tufandan sonra insanların yerleştiklerine işaret ediyor. Yine uydudan çekilen görüntülerde binlerce kalıntının görüntüsü kaydediliyor.
   <br/>
   <br/>
   Gemi Cudi'de
   <br/>
   <br/>
   İlk olarak Amerikalı bilim adamı Ronald Wyatt geminin Cudi denilen tepenin üzerinde olduğunu açıklamış ve geminin çok sağlam olarak yapıldığını söylemişti. Wyatt'tan sonra da Nuh'un gemisi ile ilgili olarak yıllarca araştırma yapan Atatürk Üniversitesi Deprem Araştırma Merkezi Müdürü Yrd. Doç. Dr. Salih Bayraktutan da geminin büyük olasılıkla burada olduğu kanısına vardı. Bayaraktutan, yaptıkları araştırmalarda önemli bulgulara ulaştıklarını söylüyor. Bayraktutan araştırmalarını şöyle anlatıyor: "Belirlenen gemi şeklindeki kara kütlesinin üzerinde araştırmalar yaptık. Kütlenin üzerinde değişik yerlerde sondajlama yaptık, önemli bilgilere ulaştık. Aldığımız örnek toprakların yaşlanmasını bekliyoruz. Ayrıca yeraltı radarlarıyla yaptığımız ölçümlerde de her üç metrede bir sinyal aldık. Bu insan kalıntısıdır ya da gemiye ait bir metal parçadır. Çünkü kütlenin etrafında da ölçümler yaptık ancak herhangi bir sinyal alamadık."
   <br/>
   <br/>
   Wyatt ve Bayraktutan'ın görüşlerini çekilen uydu görüntüleri de doğruluyor. Uydudan çekilen ve CIA'ya ait olduğu illeri sürülen görüntüler geminin şeklini ortaya çıkarıyor. Ayrıca uydu görüntülerinde Naxuvan ve Seron şehirlerinin de yerleri belirleniyor. CIA çekmiş olduğu görüntülerin tamamını daha sonra açıklayacağını söylerken, aynı görüntülerin Türk Genelkurmay'ında da olduğu belirtiliyor.
   <br/>
   <br/>
   Depremde ortaya çıktı ve kaydı
   <br/>
   <br/>
   Uydudan belirlenen görüntülere göre geminin büyük bir kanaldan değişik zamanlarda kayarak yer değiştirdiği ve kanalın daralan ucuna takılıp kaldığı ortaya çıkıyor. Yrd. Doç. Dr. Salih Bayraktutan ise mevcut olan gemi şeklindeki kütlenin 1948 ve 1949 depremlerinde ortaya çıktığını ve kaydığını belirtiyor. Bayraktutan kütlenin bulunduğu mekanın hemen yanıbaşından bir fay hattının geçtiğine de dikkat çekiyor.
   <br/>
   <br/>
   Nuh'un gemisine ait kütle Doğubeyazıt Üzengili (Maşer) köyü yakınlarındaki Zindu kayalıkları denilen kayalıkların en yüksek kısmı olan Cudi tepesinde bulunuyor. Burası coğrafi ve jeofiziki yapısı bakımından oldukça ilginç. Bu alan ülkemizde ve Doğu Anadolu Bölgesindeki en iyi canlı heyelan alanı. Heyelan sebebiyle balçıklı alan sürekli kaydığı için bir kanal oluşmuş. Üstten bakıldığında ise, denizde yüzen bir gemi görüntüsü ortaya çıkıyor. Ayrıca bölgede yapılan jeolojik araştırmalar sonucunda da burada büyük bir tufanın meydana geldiği, birçok bilim adamı tarafından kabul ediliyor. Yine gemi şeklindeki kütle malzemesi, bulunduğu kara parçasından (dayanıklılık açısından) daha güçlü bir yapıya sahip. Olası geminin günümüze kadar gelmesi balçıkla sıvanıp hiç hava almadan kütle halinde kalmasına bağlanıyor.
   <br/>
   <br/>
   1985 yılında iskeleti Amerikalı bilim adamlarıyla inceleyen Doç. Dr. Mehmet Karaosmanoğlu, Uzengili köyünün (Maşer) Ağrı Dağı'ndan uzak olduğunu belirterek şunları söylemişti:" 1985 Eylül'ünde Amerikalı 10 kişilik bir kazı grubu bu yörede çalışmalar yaptı. Gerçekten orada, bölgenin genel coğrafik yapısına uymayan, daha doğrusu sırıtan bir başka toprak yapısı var. Bu yapının toprağı ile çevrenin toprağı birbirinden yapısal olarak çok farklı. Dev bir kütle gibi ortada duruyor."
   <br/>
   <br/>
   Ağrı'da aramak boşuna
   <br/>
   <br/>
   Nuh'un gemisinin bulunduğu yerin Ağrı Dağı'nın tepesi olduğu yönünde görüşler çoğunlukta. Ancak bu görüşlerin sağlam bir delile dayandırılarak illeri sürüldüğü tartışmaya açık bir konu. Bazı bilim adamlarının görüşü ise geminin Ağrı Dağı'nda olmasının mümkün olmadığı yönünde. Buna gerekçe olarak da Ağrı Dağı'nın genç volkanik bir dağ olması gösteriliyor. Konu ile ilgili olarak Bayraktutan kesin olarak konuşuyor. Bayraktutan'ın görüşü geminin Ağrı Dağı'nın tepesinde olmasının mümkün olamadığı yönünde. Bayraktutan Ağrı Dağı'nda hiç araştırma yapmadıklarını belirterek: "Ağrı Dağı genç bir volkan konisi. Volkanik faaliyetler yakın zamana kadar hep devam etmiş. Tufan'ın ise yaklaşık 7 bin 500 yıl önce meydana geldiği tahmin ediliyor. Dolayısıyla volkanlar sonucu çıkan lavların bir cismi tepesinde barındırması mümkün değil. Çünkü cisimler parçalanır ya da yok olur. Ağrı Dağı volkanı ise yakın zamana kadar hareket halindeydi. Bu yüzden Ağrı Dağı'nın prizma şeklindeki tepesi yok. Dağda hâlâ sıcak sular çıkıyor, bu da genç volkan olduğunu gösterir. Dağın tepesindeki buzul ise krater oluşmu sonucunda ortaya çıkmıştır" şeklinde konuşuyor.
   <br/>
   <br/>
   Ağrı Dağı'nın volkanik bir dağ olmasına rağmen bir çok yabancı bilim adamının Nuh'un gemisinin ısrarla Ağrı Dağı'nda bulunduğunu ileri sürmesinde iki sebepleri olduğu ileri sürülüyor: İncili doğrulamak, dolayısıyla Kuranı Kerim'i yalancı çıkarmak ve buraların Ermeni toprağı olduğunu ispatlamak. Araştırma yapanların yüzde 70'inin Ermeni asıllı olması da bu iddiayı doğruluyor. Bu durumdan şüphelenen Prof. Dr. Tolga Yarman şunları dile getiriyor: "Ağrı Dağı'nda Nuh'un gemisini arama çalışması aslında dağa yerleştirilmesi amaçlanan lazer toplarının yerini belirleme çalışmasıdır. Bir istavrit kılçığına rast gelinmiş midir? Böyle birşey yoksa bence Nuh'un gemisini Ağrı'da aramakla, ayda aramak arasında bir fark yoktur."
   <br/>
   <br/>
   Olay böylesine ortadayken özellikle Amerikalılar geminin Ağrı Dağı'nda olduğunu ileri sürmeye devam ettiler, hatta Nuh'un gemisi filmi bile çekildi. Amerikalılar 12 Eylül öncesinde Doğu Anadolu Bölgesine gelip burada başta Ağrı Dağı olmak üzere bazı mekanları çekip geminin burada bulunduğuna işaret etmişler. Amerika'da faaliyet gösteren Seven League Productions şirketi tarafından çekilen yarı belgesel filmde araştırmalara da yer verilmişti. Filmde çıkan sonuç ise; geminin Ağrı Dağı'nda olduğu.
   <br/>
   <br/>
   SEPDAC son noktayı koyacak
   <br/>
   <br/>
   Nuh'un gemisinin yeri konusunda yaptığı çalışmalarla geminin Cudi Dağı'nda olduğu yönünde önemli bulguları gün yüzüne çıkardıktan sonra bu konudaki sorulara büyük ölçüde cevap bulan SEPDAC (Sümerlerden önce bu bölgede mevcut olan medeniyetlerin izlerinin araştırılması) şimdi de kayıp şehirler peşinde. SEPDAC'ın başında ise Yrd. Doç. Dr. Salih Bayraktutan bulunuyor. Bayraktutan'a göre Naxuvan ve Seron isimli kayıp şehirlerin sırrının çözülmesiyle birlikte tufan olayı da çözüme kavuşacak. Bayraktutan SEPDAC'ı şöyle anlatıyor: "Kurmuş olduğumuz ekibimizle birlikte önümüzdeki yaz çalışmalarımıza tekrar başlayacağız. Bu çalışmalarımız kayıp şehirlerin mavcudiyetini incelemek üzerine olacak. Bunları incelemek demek Nuh'un gemisinin büyük ölçüde çözülmesi demektir. Yine SEPDAC olarak 2000 yılının başında Doğubeyazıt'ta bulunan kütlenin yanında bir Tufan sempozyumu düzenliyoruz. Bu sempozyum uluslararası nitelikte olacak."
   <br/>
   <br/>
   Kur'an Cudi; İncil ve Tevrat, Ararat diyor
   <br/>
   <br/>
   Kutsal kitaplar Tufan konusunda birbirlerini destekler nitelikte. Ancak kutsal kitaplardaki ayrılık noktası geminin oturmuş olduğu yer konusunda. Tevrat ve İncil, Ararat (Ağrı) dağları derken, Kur'anı Kerim ise Cudi Dağı'nı işaret ediyor.
   <br/>
   <br/>
   Kur'anı Kerim'de Hud Suresi'nde Nuh Tufanı geniş bir şekilde anlatılıyor. İşte Kur'anı Kerim'de geçen Nuh Tufanı ile ilgili ayetler;
   <br/>
   <br/>
   Nuh'a "Senin milletinden, inanmış olanlardan başkası inanmayacaktır; onların yapageldiklerine üzülme; nezaretimiz altında, sana bildirdiğimiz gibi gemiyi yap. Haksızlık yapanlar için bana baş vurma, çünkü onlar suda boğulacaklardır" (11/3637) diye Allah tarafından vahyolundu. "Gemiyi yaparken, milletinin inkarcı ileri gelenleri yanına uğradıkça onunla alay ederlerdi. O da: 'Bizimle alay ediyorsunuz ama, alay ettiğiniz gibi biz de sizinle alay edeceğiz; rezil edecek olan azabın kime geleceğini ve kime sürekli azabın ineceğini göreceksiniz" (11/3839) dedi. Buyruğumuz gelip tandırdan sular kaynamaya başlayınca, "Her cinsten birer çift ve aleyhine hüküm verilmiş olanın dışında kalan çolukçocuğunu ve insanları gemiye bindir" (11/40) dedik. Pek az kimse onunla beraber inanmıştı. Allah "Oraya binin; yürümesi ve durması Allah'ın ismiyledir, Rabbin bağışlar ve merhamet eder" (11/41) dedi. Yer, "suyunu çek!", göğe, "Ey gök sen de tut!" denildi. Su çekildi, iş de bitti; gemi Cudi'ye oturdu. "Haksızlık yapan millet Allah'ın rahmetinden uzak olsun"denildi.(11/44)
   <br/>
   <br/>
   Kur'anı Kerim'de anlatılan Tufan ve geminin oturduğu nokta yukarıdaki ayetlerle belirtiliyor. Bulunan kütle ve uydudan çekilen fotoğraflar ile Nuh'un gemisi Cudi denilen dağın üzerinde bulunuyor. Bu da Kur'anı Kerim'i bir kez daha doğruluyor. Kütlenin bulunmasından sonra GazeteciYazar Fehmi Koru da Zaman Gazetesindeki Gündem köşesinde yazısını şöyle tamamlıyordu: "...Böylece Hz. Nuh'un gemisinin son durağının Cudi dağı olduğunu söyleyen Kuranı Kerim doğrulanmış oluyor."
   <br/>
   <br/>
   Diğer kutsal kitaplarda gemi ve tufan hakkında geniş bilgi verildikten sonra geminin Ararat (Ağrı) dağlarında olduğuna işaret ediliyor. Tevrat'ta Nuh'un gemisi ve tufan ile ilgili olarak şu satırlara yer veriliyor; geminin uzunluğu 300 arşın, genişliği 50 arşın ve yüksekliği 30 arşın olacaktır. Gemiye ışıklık yapacaksın ve onu yukarı doğru bir arşına tamamlayacaksın. Ve geminin kapısının yan tarafına koyacaksın, alt, ikinci ve üçüncü katlı olarak yapacaksın." (Genesis s6, 1516) "...Ve gittikçe sular yerden çekildiler; ve yüz elli gün bittikten sonra sular azaldılar. Ve gemi yedinci ayda, ayın onyedinci gününde Ararat dağları üzerine oturdu." (Genesis 8, 34)
   <br/>
   <br/>
   21. yüzyıla girmeye gün sayıyoruz. Teknolojinin başdöndürücü gelişme hızına karşın Nuh'un gemisi ile ilgili olarak hâlâ yüzde yüz kesin bir bilgiye ulaşılamadı. Binlerce yıldır insanların merakını çeken Nuh'un gemisi bakalım, kaç yüz veya bin yıl daha merak uyandıracak. Kimbilir belki de meraka gerek kalmayacak, büyük sır çözülecek...
   <br/>
   <br/>
   Email: hsoylemez@hotmail.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5641), [web.archive.org (arşiv bağlantısı)](http://web.archive.org/web/20130321082204/http://www.aksiyon.com.tr:80/aksiyon/newsDetail_getNewsById.action?newsId=5641)
