# Kasap restorasyoncular iş başında

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050226214555im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214555im_/http://www.aksiyon.com.tr/resim/335/8.jpg" vspace="5"/>
  </p>
 </font>
 <font class="content">
  Bir eseri korumak, o eseri yapmak kadar önemlidir. Tarihi bir eseri gelecek nesillere taşımak ise çok daha önemlidir. Önemli olan eseri kaba haliyle değil, aslına uygun ve en ince ayrıntısını bozmadan gelecek kuşaklara aktarmak.
 </font>
 <br/>
 <p>
  <font class="content">
   Ancak tarihi eserlere gerekli değeri vermediğimiz gibi onları geleceğe taşıma adına da hassas davranamıyoruz. Onarım ve restorasyon adına yapılan işlemleri bile tam bir “angarya” zihniyeti içinde gerçekleştiriyoruz. Durum böyle olunca da Türkiye’de tarihi eserlere yönelik restorasyon çalışmalarında tam bir skandal yaşanıyor. Eserlerin orijinalliği bozuluyor, kullanılan malzemeler olması gerektiği ölçüde olmadığı için eserlerin tahrifatı artıyor; herhangi bir doğa olayı karşısında zarar görmesi kolaylaşıyor. Tarihi eserlerin restorasyonunda kasapların, manavların çalışması ise ayrı bir vahamet. Uzmanlara göre restorasyonlarda yapılan hatalar, bir eserin yok olmasını kolaylaştırıyor. Yine uzmanlara göre Ayasofya’da da restorasyon hatası yaşanıyor ve Ayasofya çökme ile karşı karşıya! Sadece Aysofya değil, aynı durum Fatih, Sultanahmet ve Süleymaniye camileri için de geçerli.
   <br>
    <br>
     Restorasyon çok önemli
     <br>
      <br>
       Tarihi eserlerin asırları aşarak bize ulaşmasında en büyük faktör, onları inşa eden mimarların, ustaların herşeyi bir düzen içinde ve milimetrik hesaplarla gerçekleştirmeleri. Dengesi bozulduğu anda o eseri bizden sonraki kuşaklara aktarabilmemiz hayal. Restorasyon olayının bir eseri yeniden yapmak kadar önemli olduğunu söyleyen Mimar Abdülkadir Akpınar, “Bir tarihi eseri restore ederken o eseri yeniden inşa ediyormuş gibi hareket etmek gerekir. Sevgi verip özüne ve aslına uygun çalışmak gerekir” şeklinde konuşuyor.
       <br/>
       <br/>
       Ayasofya Müzesi eski Müdürü Arkeolog–Sanat Tarihçisi Erdem Yücel de Türkiye’de tarihi eser restorasyonlarında tam bir skandal yaşandığını belirterek, “Bir eseri gelecek nesillere taşımak istiyorsanız, onu asıl haliyle muhafaza etmeniz gerekiyor. Kullanacağınız kurşuna, cama, taşa, çamura, sıvaya dikkat etmeniz gerekiyor. Rengine bile özen göstermek şarttır. Eğer bir eserde 1 cm’lik kurşun levha kullanılmışsa siz 1.5 cm’lik kurşun kullandığınızda o eserin daha çabuk zarar görmesini sağlamış olursunuz. Çünkü; o eseri yapan ona göre bir hesaplama yapmış” şeklinde konuşuyor.
       <br/>
       <br/>
       Mimar Süleyman Anıl ise Türkiye’de restorasyonu yapılan tarihi eserlerin büyük çoğunluğunda hataların yaşandığını vurguluyor: “Restorasyon diye göz önündeki yaraları doldurmaya çalışıyoruz. Bu, esere daha fazla zarar vermemizi sağlıyor. Bugün Sultanahmet’te, Fatih’te, Süleymaniye ve Ayasofya’da büyük restorasyon yanlışlıkları yaşanmış, yaşanıyor. Bu şekilde bunları geleceğe taşıyamayız.”
       <br/>
       <br/>
       Kasaplar tarihi eser restorasyonunda
       <br/>
       <br/>
       Tarihi eserlerin restorasyonu son derece hassasiyet isteyen bir iş. Bunun için eserleri restore edenlerin ehil olması şart. Gelin görün ki Türkiye’de tarihi eserlerin restorasyon işlerinde çalışanların büyük çoğunluğu ilgisiz mesleklerden gelme. Tarihi eserlerin restorasyonlarında kasaplar, konfeksiyoncular, manavlar çalışıyor. Bu tür mesleklere sahip insanların bir tarihi eserin restorasyonunda yapacakları hataları ve yanlışlıkları tahmin etmeyi size bırakıyoruz. Aslında yaşanılan bu olayın bir tarihi eseri yıkmakla eşdeğer olduğunu söylemek yanlış olmaz.
       <br/>
       <br/>
       Mimar Abdülkadir Akpınar, restorasyonların ehil kişilerce yapılmasının şart olduğunun, bu kişilerce yapılan restorasyonların tarihi eserlere ihanet olduğunun altını çizerek, “Tarihi eserler restore edilirken, çok hassas davranılmalı. En ince ayrıntısına dikkat edilmeli. Bunu yapacak kişiler de işin uzmanları olur. Bugün Türkiye’de eserlerin restorasyonunda celepler, manavlar çalışıyor. Boyacılık yapan bir kişiye bir tarihi eserin boya işini veremezsiniz” şeklinde konuşuyor.
       <br/>
       <br/>
       Mimar Süleyman Anıl ise restorasyonlarda inşaat işçilerinin çalıştığını belirterek şöyle konuşuyor: “Türkiye’de restorasyon normal bir tamirat olarak görülüyor. Bu çok yanlıştır. Restorasyon bir eserin sıfırdan yapılmasından daha zordur ve dikkat ister. Kaba inşaatlarda çalışan insanlar bugün tarihi eserlerin restorasyon işlerinde çalışıyorlar. Adam çalışırken tarihi dokuyu normal bir yapının paraçası olarak görüyor. Kazmayı ya da malayı vururkun hiç dikkat etmiyor. Bunu yapan kadar buna müsaade eden de suçludur.”
       <br/>
       <br/>
       Özel ekipler şart
       <br/>
       <br/>
       Dünyada gelişmiş ülkeler kendi tarihi eserlerini gelecek nesillere taşımak için gereken ne ise onu yapmaya özen gösteriyor. Örneğin Almanya’daki Köln Katedrali’nde 50 kişiden oluşan özel bir ekip mevcut. Bu ekip katedraldeki tamirat ve restorasyon işlerini gerçekleştiriyor. Meydana gelen en küçük bir tahribat baş mimarın direktifleri doğrultusunda konunun uzmanları tarafından onarılıyor. Yani bizdeki gibi bir pencerenin tamiratında duvarcı ustası çalıştırılmıyor.
       <br/>
       <br/>
       Türkiye’de de önemli tarihi eserleri onaracak bir ekibin bulunmasının şart olduğunu ve bunu görev yaptığı sırada yetkililere teklif ettiğini belirten Ayasofya Müzesi eski Müdürü Erdem Yücel devamla şunları söylüyor: “Dünyanın her yerinde önemli tarihi eserlerin restorasyonunu gerçekleştirecek özel ekipler var. Batıda bir işi işin uzmanı yapar. Vitray, taş, ahşap, cam, kurşun ustaları farklı farklıdır ve bunların hepsi yüksek düzeyde eğitim görmüş kişilerdir. Ülkemizde böyle bir şeyden bahsetmek mümkün değil. Kurşun levhalar duvarcı tarafından takılıyor.”
       <br/>
       <br/>
       Mimar Süleyman Anıl da Türkiye’de tarihi eserlerin restorasyonu için özel bir ekibin kurulmasının gereklilik olduğunu vurgulayarak “Kültür Bakanlığı derhal bu konu için girişimde bulunmalı. Eğer tarihi eserlerin geleceğe taşınmasını istiyorsak mutlaka bir ekip kurmamız gerekir. Ekiplerin okumuş ve işin eğitimini almış kişilerden oluşması gerekir” şeklinde konuşuyor.
       <br/>
       <br/>
       Erdem Yücel Türkiye’de restorasyonlarda kullanılan malzemelerin de orijinaliyle aynı metodla hazırlanmadığını, tarihi eserlerin fabrikasyon malzemeler ile yenilendiğini söylüyor. Yücel, “Bugün bir kurşun levha fabrikadan çıkıyor, kalınlığı ve inceliği hesaplanamıyor. Ayrıca buna şekil veremiyorsunuz. Tarihi eserlerdeki tüm malzemeler elde yapıldığı için restorasyonlarında da malzemelerin elde yapılması gerekir. Elde üretilirken eserin aslına göre ayarlamalar yapılır. Ancak ne yazık ki; birçok meslek de ilgisizlik yüzünden ölmüştür. Bir pencere ustası veya kurşuncu bulmak çok güçleşmiştir. Eğer özel ekip kurulursa bunlar kendi malzemelerini kendileri yapar, sorun da ortadan kalkmış olur” şeklinde konuşuyor.
       <br/>
       <br/>
       İhalelerde uzman şartı yok
       <br/>
       <br/>
       Tarihi eserlerin restorasyonunda yaşanan skandallar, yanlışlıklar, tahrifatlar aslında ihalelere kadar uzanıyor. Devlet bir tarihi eseri restore edeceği zaman ihale üsulü ile bir firma belirliyor. İhaleyi alan firmada mimar veya uzman ekip bulunması şartı aranmıyor. Bu yüzden bazen tarihi eserleri restore edecek olan firmaların inşaatla uğraşan ekiplerden oluştuğunu gözlemek mümkün. Türkiye’de tarihi eserlerin restorasyon ihalelerini siyasi ağırlığı bulunan firmaların aldığını belirten Mimar Abdülkadir Akpınar, “Bu, tarihi esere yapılacak en büyük ihanettir. İhaleleri alan firmalar, ekip bakımından zayıf. Kasaplardan, manavlardan oluşan ekipleri var. Ancak firma siyasi bir yakınlığı bulunduğu için ihaleyi kazanıyor. Bu tarihe ve tarihi eserlere yapılacak en büyük hakarettir. Tarihi eserleri restorasyon işi bir sevgi bir özveri işidir. Kendi alanında uzman kişilerden oluşan bir ekibin olması gerekir” şeklinde konuşuyor.
       <br/>
       <br/>
       Mimar Münir Alparslan ise Türkiye’de işin ehli olmaktan çok, en düşük fiyatı veren şirketlerin ihaleleri aldığını belirterek şöyle konuşuyor: “Düşük fiyatı veren firma, malzemelerin birim fiyatlarını pek umursamıyor, dolayısıyla devlet bu teklifleri kabul ediyor. Dolayısıyla daha ucuz malzeme kullanılıyor, yani restorasyon çürük oluyor. Bence bu önemli ayrıntıya dikkat edilmiyor. Biz bu yüzden devletin ihalelerine katılmıyoruz” şeklinde konuşuyor.
       <br/>
       <br/>
       Ayasofya yıkılacak mı?
       <br/>
       <br/>
       Binlerce yıllık tarihi olan, birçok kültüre ve medeniyete tanıklık eden Ayasofya tarihi boyunca sayısız tamiratlar, restorasyonlar gördü. Ancak bu tamiratların ana yapıya uygun olduğunu ve binanın aslı bozulmadan günümüze kadar ulaştığını görmek mümkün. Peki Ayasofya günümüzde de aslına uygun olarak restore edilebiliyor mu? Bu soruya farklı cevaplar veriliyor. Bazı mimarlara göre Ayasofya restorasyon hatalarından dolayı şu anda ciddi tehlikeler yaşıyor. Bazı mimarlara göre de Ayasofya bin 500 yıl daha ayakta kalabilecek sağlamlıkta. Bu görüşler arasında ağırlık basanı ise yapılan restorasyonlardan dolayı Ayasofya’nın ciddi problemler yaşadığı. Bazı uzmanlar Ayasofya’nın kubbesinin ve mozaiklerinin durumunu tespit için yapılan 55 metre yani 20 katlı bir bina yüksekliğindeki iskelenin ana yapıya zarar verdiğine dikkat çekiyorlar. Ayasofya’nın altının boş olmasından dolayı zamanla bu dirseğin ağırlığından çökmeler meydana gelebileceği dile getiriliyor. Yapılan dirseğin yerinin belirli zamanlarda 8 nokta üzerinde değiştirilmesi gerektiği ancak aradan yıllar geçmesine rağmen dirseğin yerinin değiştirilmediği ortaya çıktı.
       <br/>
       <br/>
       Ayasofya Müzesi eski Müdürü Arkeolog–Sanat Tarihçi Erdem Yücel, Ayasofya’da depremden dolayı değil, dirseğin ağırlığından kaynaklanan yıkıntıların olabileceğini belirterek, “Ana yapı çok sağlamdır. Ancak ortada bulunan iskele, sürekli bir yere baskı yapması nedeniyle Bizans yapısının dengesini bozabilir. Bu da çöküntülere yol açar. Bu desteğin yerinin değişmesi gerekir, ancak bunu değiştirecek yeterli uzman elemanımız yok. Zaten mevcut dirsek, UNESCO’nun yardımı ile yabancılar tarafından yapılmıştır. Ayasofya bir çöküntü yaşayacak, ancak bu depremden olmayacak” şeklinde konuşuyor.
       <br/>
       <br/>
       Mimar Süleyman Anıl da Ayasofya'nın bu iskeleden dolayı yıkılacağına dikkat çekerek, “Bunu yapan insanlar iyi niyetli olabilir, ancak bir yanlışlık yaşanıyor. Ayasofya doğa olaylarından dolayı değil bu iskeleden dolayı yıkılacak. İskelenin yeri acilen değiştirilmeli. Şu anda Ayasofya ciddi bir tehlike yaşıyor” şeklinde konuşuyor.
       <br/>
       <br/>
       Ayasofya’nın onarım ve restorasyonunu maddi bir karşılık beklemeden gerçekleştiren Net İnşaat yetkilileri Ayasofya’nın tehlikeler yaşamadığını ancak iskelenin yerinin değişmesi gerektiğini belirtiyorlar. Net İnşaat’tan Mimar Münir Alparslan, Ayasofya’da herşeyi aslına uygun restore etmek için yıllardır çalışmalar yaptıklarını belirterek şöyle konuşuyor: “Yapılan çalışma hassasiyet gerektiriyor. Bunun için yıllardır çalışma yapıyoruz. Kubbe mozaiklerinin tespiti ve tamiri için 55 metre yüksekliğinde yapılan iskelenin yerinin değişmesi gerekiyor. Biz bunu dengeli yük aktarımı hesabını yaparak gereçekleştirdik. Onun da depreme karşı dayanıklı olmasına özen gösterdik. 8 defa yeri değiştirilmesi gerekiyor. Ancak UNESCO’nun katkılarıyla yurdışından gelen ekipler bu iskeleyi yapıyor ve yerini değiştiriyor. Yabancı ekibin gelmesi ise uzun sürebiliyor. Çünkü; onlar Avrupa’da sürekli tamiratlar yapıyorlar. Ayasofya kolay kolay yıkılacak bir yapı değil. Bin 500 yıl daha gider.”
       <br/>
       <br/>
       e—mail: hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13068), [web.archive.org (arşiv bağlantısı)](http://web.archive.org/web/20050226214555/http://www.aksiyon.com.tr:80/detay.php?id=13068)
