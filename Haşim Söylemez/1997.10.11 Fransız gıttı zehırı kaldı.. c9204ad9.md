# Fransız gıttı, zehırı kaldı..

*Haşim Söylemez 1997.10.11*

<font class="agenda2NewsSpot">
 Kapitülasyonlarla beli bükülen Osmanlı, son zamanlarında yeraltı zenginliklerini kullanamıyordu.
</font>
<font class="newsDetail">
 Ölüm postuna yatmış Yaralı Aslan'ın kanını emmek, emerek yok etmek isteyen güçler hiçbir fırsatı kaçırmıyordu. Kapitülasyonlardan da faydalanarak yurdun dört bir yanındaki yeraltı zenginlikleri çeşitli devletler tarafından işletilmeye başlandı. Bir nevi yeraltı zenginliklerinin sömürüsü sayılan bu hareketler içerisinde Fransızlar da Balıkesir'in Balya ilçesindeki kurşun yataklarını seçmişlerdi kendilerine.
 <br/>
 <br/>
 1850 yılında Balya'da maden çıkarmaya başlayan Fransızlar Edremit'e, oradan da Çanakkale'ye uzanan bir demiryolu ağı kurdular. Yaklaşık 200 kilometrelik demiryolunda vagonlar tonlarca kurşunu taşıdı Çanakkale Limanı'na. Limana taşınan madenler oradan da deniz yolu ile Fransa'ya ulaştırıldı. Milli mücadelede Türk milleti Antep'te Fransızlara karşı zor şartlar altında mücadele ederken, Fransızlar da topraklarımızdan çıkarttıkları kurşunu Antep'te tekrar bize karşı sıktılar.
 <br/>
 <br/>
 O dönemde Fransızlar ilçeyi endüstri şehri görünümüne soktular, Avrupai bir çehre vermeye çalıştılar. Tenis kortları, hastanelerde kalorifer vardı. Hatta o zaman Balya'nın nüfusu 28 bin iken Balıkesir'in nüfusu sadece 13 bindi ve elektrik İstanbul'dan önce Balya'ya gelmişti. 1900'lü yıllarda Türkiye'de henüz elektrik yokken Balya ilçesinde hayvan ahırları bile elektrikle aydınlanıyordu. Fransızların terk etmesiyle Balya eski günlerine döndü, tipik Anadolu şehrinin bütün özelliklerine tekrar kavuştu. O dönemde yapılan binalar, yollar hâlâ faaliyette ama, 100 yılık bir sömürü politikasının uygulandığı Balya kanı emilmiş halsiz bir canlı gibi. Bir zamanlar binlerce aileyi göç olarak alırken, şimdi göç veriyor. Köy görünümündeki Balya'nın nüfusu 2 bine kadar düşmüş.
 <br/>
 <br/>
 1850 yılından 1950 yılına kadar 100 yıl boyunca kurşun madenlerini işleten Fransızlar kârlarını cebine koyup giderken zehirlerini geride bıraktılar. Fransızların bıraktığı maden atıkları Balya'da şimdi dahi canlı hayatı tehdit ediyor. Yaklaşık 10 bin ton atığın yok edilmesi için 5 ila 10 milyar lira arasında bir paraya ihtiyaç var. Yıllardır ihmal edilen atıklar çevreyi tehdit ediyor.
 <br/>
 <br/>
 Yağmurla zehir canlanıyor
 <br/>
 <br/>
 Balya'da çöl tepelerini andıran kurşun madeni atıklarından yağmur sularına karışan ağır zehirli maddeler canlılar için tehlike arz ediyor. Koca Çay'a karışan ağır metaller çayın gittiği yere kadar etraftaki canlılara zarar veriyor. Zaman zaman balıkların kitlesel ölümüne yol açan zehirli atıklar çevrede bitki örtüsünün de yok olmasına sebep oluyor. Bu sebeple bölgede bazı alanlar çölleşmeye başlamış. Atıkların antimon, siyanür, demir gibi ağır maddeleri içerdiğini belirten Bandırma Milli Parklar (Kuş Cenneti) Şefi Şükran Elmalı "Bu atıklar hayvanlar, bitkiler, insanlar için tehlike arz ediyor. Zaman zaman yağmur suları ile birlikte Koca Çay vasıtasıyla Manyas Kuşgölü'ne akan zehirli atıklar burada kitlesel balık ölümlerine yolaçtı. Bitki örtüsünün çürümesine yok olmasına sebep oldu. Bir an önce önlem alınması gerekir. Kuş Cenneti'ndeki kuşlar da tehlikeyle karşı karşıya" diyor.
 <br/>
 <br/>
 Yılların ihmali
 <br/>
 <br/>
 Balya Kaymakamı Birol Kurbal ise atıkların yılların ihmali olduğunu, kimsenin duruma müdahele etmediğini belirterek "Biz konu ile ilgili yazışmalarımızı yaptık. Burada 10 bin ton atık var. Buranın bir an önce kapatılıp yeşil alana çevirilmesi gerekir. Atıklar çevreye kükürt oksit kokusu yayıyor. Dereye birleştiği zamanda canlıların ölümüne yol açıyor. Bu ihmal artık önlenmeli" diyor.
 <br/>
 <br/>
 Bölgede kapsamlı bir şekilde bilimsel bir araştırma yapılması gerektiğini kaydeden Balıkesir Valisi Alaattin Yüksel de "Atıkların bölgede canlılara zarar verdiği ve yörede hiçbir bitki türü yaşamadığı saptanmıştır. Ayrıca maden işletme tesislerinin bulunduğu bölgedeki baca ve galerilerden kaynaklanan yoğun kükürt kokusunun olduğu da anlaşılmıştır. Konu ile ilgili gerekli yerlere yazışmalarımız oldu. Durumun çözülmesi için gereken çalışmalar yapılacaktır" şeklinde konuşuyor.
 <br/>
 <br/>
 Fransızlardan tazminat alınmalı
 <br/>
 <br/>
 Fransız hükümetine, eğer halen faaliyette ise şirket idarecilerine bildirilmeli, bugüne kadar meydana gelmiş ve gelecek olan her türlü maddimanevi zararın tazmini ve maden sahasının rehabilitasyonu talep edilmeli.
 <br/>
 <br/>
 Celal Bayar Üniversitesi Mühendislik Fakültesi öğretim görevlisi Yrd. Doç. Dr. Ömer Faruk Noyan, bir an önce uzmanlar, bilim adamları ve hukukçulardan oluşan bakanlıklar arası bir koordinasyon kurulunun meydana getirilmesi gerektiğini belirterek, şunları söylüyor: "Bu kurulda enerji ve tabii kaynaklar, çevre, orman, sağlık, tarım ve madencilikten sorumlu devlet bakanlıkları ile MTA gibi kuruluşlar yer almalıdır. Balya kurşun madeni bölgesinin jeolojisi, jeomorfolojisi, su havzası içindeki yeri, yağış alan sınırları, yerleşim merkezine uzaklığı, bölgede yıl boyunca hakim rüzgar ve yağış rejimi, özellikle madencilik faaliyetine konu olan sahanın yüzey ve yeraltı suları ile etkileşimi, tarımsal faaliyete, insan ve çevre sağlığına etkisi araştırılmalı ve bilimsel kriterler ortaya konmalıdır. Gerekirse Fransız hükümetinden tazminat istenmelidir. Fransız Danıştayı çeşitli çevre sorunlarıyla ilgili kararlarını incelemek üzere bu ülkeye zaman zaman tetkik hekimleri göndermektedir. Bugün bu kanallar işletilmelidir."
 <br/>
 Ölümcül hastalıklara yol açabilir
 <br/>
 <br/>
 Ağır metaller sınıfında yer alan kurşun solunum ve gıda maddeleri yoluyla insan vücuduna girdiği takdirde yüzde 95'i değişebilen sürelerle vücuttan atılıyor. Kalan yüzde 5'i özellikle kemiklerde birikiyor. Kemiklerde belli bir doygunluk derecesine ulaşan kurşun daha sonra kanda birikmeye başlayarak bilhassa küçük çocuklarda çok ağır vakalar şeklinde ortaya çıkan zihin ve sinir bozukluklarına yolaçıyor. Bunların içinde en önemlisi ise satürnizm hastalığı. Kurşunun sürekli şekilde vücuda alınması organizma için hayati tehlike arz eden bir birikim meydana getiriyor ve bundan en fazla zararı alyuvarlar, düzkaslar, motor sinir sistemi ve ürinier sistem görüyor. Kurşunun böbrekler, kalpdamar sistemi ve üriner organları üzerindeki etkileri de biliniyor. İnsan vücuduna bu kadar zararlı olan kurşun tabiata, özellikle iğne yapraklı ağaçlara da büyük zarar veriyor.
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-3057-34-fransiz-gitti-zehiri-kaldi.html), [web.archive.org (arşiv bağlantısı)](http://web.archive.org/web/20110825111714/http://www.aksiyon.com.tr:80/aksiyon/haber-3057-34-fransiz-gitti-zehiri-kaldi.html)
