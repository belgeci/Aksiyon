# Japonya Amerika'dan icazet almak zorunda

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20030624015618im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030624015618im_/http://www.aksiyon.com.tr/resim/47/30.jpg" vspace="5"/>
  </p>
 </font>
 <font class="content">
  “Japonya büyüyemeyen bir çocuktur. İlişkilerinde agresif bir tavır sergiler. Bilinenin aksine hiçbir zaman süper güç olması mümkün değil. Kaldı ki kendi bölgesinde bile bir güç değildir. Etkin olacaksa da bunu Amerika’nın izni ile gerçekleştirebilir. Avrasya’ya açılma isteğini bile Amerika’nın cevazı ile yapıyor.” 1297’de dünyayı kasıp kavuran Moğollar Japonya’ya saldırdığı esnada Japon Denizi’nde bir tayfun çıkar. Fırtına sonrasında Moğollar büyük zarar görür, başarısız ve yenilmiş bir şekilde adayı terk etmek zorunda kalırlar.
 </font>
 <p>
  <font class="content">
   Japonlar ülkeleri kurtulduğu için bu olaya ‘kamikaze’ adını verirler ve şu sonuca ulaşırlar: “Japonya kutsaldır ve tanrılar tarafından korunuyor.” Toplumun hafızasına bu şekilde kazınan mistik anlayışın ülkeyi ne kadar güç durumda bıraktığı daha sonra anlaşılır. Japonya 19. yüzyılın sonları ve 20. yüzyılın başlarından itibaren işgal ve saldırılara maruz kalır. Bunun da bir sonucu olarak 2. Dünya Savaşı öncesinde belirgin agresif bir Asya politikası izler. Ancak savaştan sonra bağımsız dış politika parametreleri oldukça kısıtlıydı. Soğuk Savaş döneminin 1990’larda bitmesiyle beraber Japonya gerek bölgede gerekse uluslararası arenada yeni bir kimlik arayışına yöneldi. Başbakan Hashimoto’nun 1997 yılında deklare ettiği ‘Avrasya’ vizyonuna kadar Japonya’nın ilgi sahası daha çok Doğu ve Güneydoğu Asya ülkelerine endekslenmişti.
   <br/>
   <br/>
   11 Eylül’den sonra ortaya çıkan ve Avrasya’yı eksene alan süreç Japonya için yeni açılım imkanları sundu. Bu açılım kriz içerisinde olan Japon ekonomisi için olduğu kadar bölge ülkeleri için de anlamlar ifade ediyor. Büyük bir ‘süper güç’, resesif ancak bir ‘teknoloji devi’ söylemleri Japonya için ne anlama geliyor? Amerika’nın güdümünde politikalar belirleyen, ne zaman ne yapacağı belli olmayan ‘şişedeki cin’in, bulunduğu şişeden özgürlüğüne kavuşmasının da yine Amerika’nın tıpayı çıkarmasıyla mümkün olacağı tezleri ileri sürülüyor. Tıpa çıktığında cinin ‘Sahip, dile benden ne dilersen’ modunda itaatkâr bir köleye dönüşeceği de biliniyor.
   <br/>
   <br/>
   Herşeye rağmen Japonya’nın dünya düzeni üzerindeki geleceği ne olacak, Avrasya modeli, Türkiye—Japonya ilişkileri ne boyutta gibi soruların cevabını almak için Türkiye’deki birkaç Japon uzmanından biri olan Marmara Üniversitesi öğretim üyesi Yrd. Doç. Dr. İbrahim Öztürk’le konuştuk. Anlaşılan o ki, Japonya’nın bilinenin aksine gelecekte bir hükümranlık sürmesi sözkonusu bile değil.
   <br/>
   <br/>
   Japonya Peter Pan sendromu yaşıyor
   <br/>
   <br/>
   – Dünya ‘global bir köy’ diye tanımlanıyor. Ancak Japonya öteki mahallelere karşı kapalı. İlişkilerinde bir ‘Peter Pan’ sendromu mu yaşıyor?
   <br/>
   <br/>
   Kamikaze sembolleri nedeniyle Japonlar ‘büyümeyen çocuk’ olarak değerlendiriliyor. Oto kontrolde, çevresiyle birlikte yaşamakta zorlanıyor, paylaşma alışkanlığı yok ve ne zaman, nasıl davranacağını bilemiyor. Dışa açılması 19. yüzyıl Meiji dönemidir. Bu da Batı emperyalizminin dayatması sonucu olmuştur. Commodore Mathew Perry, Japonların ifadesiyle ‘kara gemileriyle’ yaklaşıp kapitülasyon hakkı ile geri döner. Aynı ayrıcalıklar İngiltere, Fransa, Rusya ve Hollanda tarafından da elde edilince ülke kendi içine kapanır. Başlayan güvensizlik sürecinde bir ‘yabanilik’ dönemi gelişiyor.
   <br/>
   <br/>
   – Japonya Rusya’dan evvel anatomiyi biliyor, 1894’te medeni kanunu Almanya’dan alıyor, yani aslında sürekli bir etkileşimi var.
   <br/>
   <br/>
   Japonya’nın içine kapanık olması bilinçli tarihsel refleksinden kaynaklanıyor. Alacaklarını daha çok Avusturya ve Almanya’dan almıştır. Amerika bir model olmamıştır. Ama buna rağmen Japonya çok pragmatisttir. Bazı Japon uzmanlar kabul etmezlerse de çok kırılgan ve sürekli tedirginlik içindedirler. İlişkilerde bir zorunluluk olmuştur, istediğini aldıktan ve menfaat temin ettikten sonra kabuğuna çekiliyor. Örneğin Japonya Batılı uzmanlardan çok faydalanıyor. Ancak bu süreç biter bitmez de Japonya’yı terk etmeleri için elinden geleni yapıyor. 1889’larda yaklaşık 800 kişi milli eğitimde ve tarımda çalışırken bu yabancıların sayısı 4 sene içerisinde 40’a düşüyor. Dünyada en çok yabancı sermaye yatırımı yapan buna karşılık en az yabancı sermaye çeken ülke konumunda. Halbuki 120 milyon nüfusu olan büyük bir ülke. Yabancı varlığına karşı çok ketumlar. Japon vatandaşlığına geçmek çok zordur. Ünlü bir futbolcu veya sanatçı olmak gerekiyor. Çünkü, sizden faydalanacaktır.
   <br/>
   <br/>
   – Amerika tarafından dile getirilen ‘yeni dünya düzeni’ kavramının içini dolduracak başka devletlerin ismi geçiyor. Ancak şah her zaman ABD. Japonya’nın bir hamle ile şahı mat etme pozisyonu olabilir mi? Genelde ada ülkesi geleceğin süper gücü olarak lanse ediliyor.
   <br/>
   <br/>
   Japonya çok şüpheli bir ülke. Hem dünyada hem de çatıştığı güçlerin gözünde oluşturduğu imajı budur. Müttefiki olmasına rağmen tarihte yaşananlardan dolayı Amerika’ya bile şüphe ile yaklaşıyor. Hemen yanıbaşındaki Çin için de aynı durum geçerlidir. Aysa’daki komşularıyla yüksek düzeyde ticaret yapıyor. İktisadi zenginliğinden dolayı bölgedeki ülkelere en çok yatırım yapan ülke konumunda. Bütün bunlara rağmen 2. Dünya Savaşı’ndaki agresif tutumlarından dolayı Japonya’ya karşı bir güven yoktur. Hatta iyi ki Amerika Japonya’yı denetlemektedir diye de içten içe mutluluk duyarlar. Ama nedense Japonya süper bir güç olarak algılanıyor. Nüvesinde olmamasına rağmen imparatorluk refleksi ile hareketten kaynaklanan bir durum bu. Güdüsel hareket hep canlı biçimde görülüyor. Ama kesinlikle böyle birşey yok.
   <br/>
   <br/>
   – Peki Japonya’ya karşı bu korkular nereden kaynaklanıyor?
   <br/>
   <br/>
   Genel kanaatlerin sağlam temellere dayandırılmadan ortaya atılmasından kaynaklanıyor. Bir de içine kapanık olması büyük bir güç olarak tanınmasını sağladı. 1890’larda Japonya ‘Asya Ortak Refah Bölgesi’ diye bir projeden söz ediyor, bu yeniçağda bir imparatorluk kurma hayalidir. Japonya’da çok güçlü bir Asya vizyonu var. Bu söylemler de önemli bir korku sebebi olmuştur. Ancak Japonya’nın zaman zaman dile getirdiği projeler Amerika’nın izni olmadan hiçbir şekilde uygulanamaz. Amerika’nın suratına bakarak politika belirler
   <br/>
   <br/>
   – Amerika Japonya ilişkisini nasıl değerlendiriyorsunuz? Çünkü, Asya’da Japonya’ya karşı olan şüpheler, güvensizlikler Amerika’nın ülke üzerindeki kontrolünü meşru bir zemine oturtuyor anlamına da geliyor.
   <br/>
   <br/>
   Hal böyle olunca Amerika bir meşruiyet kazanıyor. 2. Dünya Savaşı sonrasında Amerika ile Japonya arasında kurulmuş olan bu ‘zorunlu dayanışma’yı iki taraf da fırsat buldukça kullanmaktan çekinmiyor. Uluslararası bir kriz çıktığı ve bu konuda kendisinin başı çektiği zamanlarda Amerika, Japonya’ya sağladığı güvenlik şemsiyesinin bu ülke tarafından finanse edilmesi gerektiğini ortaya koymakta tereddüt etmemiştir. Nitekim 1978’de imzalanan Japonya—Amerika Askeri İşbirliğinin Prensipleri Anlaşması bu sürecin önemli örneğidir. Ancak bu ilişkide ipler her zaman Amerika’nın elinde olmuştur. Amerika ağırlığı Japonya üzerinde çok kıyaktır; suratına bakarak politikalarını belirler. Amerika Türkiye’yi hangi bölgede değerlendiriyorsa Japonları da öyle değerlendiriyor. Japonya’da Türkiye masası Ortadoğu masasına dahildir. Türkiye’ye yatırım yapacak olursa yine Amerika’ya bakıyor. Türkiye Amerika için stratejik müttefik; ticari bir ortak hareketlilik yok. Bu durum Japonya’da önemli makamlarda konuşuluyor, ona göre hareket ediliyor. İleriye dönük hamleler üzerinde etkili oluyor.
   <br/>
   <br/>
   – Japonya sürekli bir düş görüyor, gördüğünü de kendisine göre tevil ediyor. Avrasya rüyasını gerçekleştirmesi onun doğal olarak süper bir güç olmasını mümkün kılacak, böyle bir durum sözkonusu olabilir mi?
   <br/>
   <br/>
   Bu özlem var. Bunu sesli telaffuz etmezlerse de içlerinde yaşatıyorlar ve üzerinde kafa yoruyorlar. 1997 yılında Japonya’da devlet nezdinde bir Avrasya politikasından söz edildi. II. Dünya Savaş’ından sonra bunu resmi düzeyde ilk kez dile getirdi. İpek Yolu’nun canlandırılmasından bahsettiler. Öte yandan Amerika artık Avrasya’ya yönelik politikalarda askeri ve siyasi bedel ödemekten çok yorgun düştü. Bunun için Japonya’nın yeni dönemde askeri inisiyatif almasını istiyor. Japon toplumu buna karşı, askeri silahlanmadan korkuyor. Afganistan herekatında Japonya ilk defa uzaklara savunma ve stratejik amaçlı savaş gemileri gönderdi ve halktan tepki aldı. Ancak Amerika’nın önerisi ile bunu yaptı. Körfez Savaşı’nda Amerika bunu yaptıramamıştı. Büyük paralar ve teknolojik katkı aldılar fakat daha ileri düzeyde bir rol almadılar/aldırmadılar. Dolayısıyla Avrasya’da Japonya’nın elini taşın altına koyması gerekiyor. Amerika bu şekilde istiyor. Avrasya’da Amerika ile beraber
   <br/>
   <br/>
   – Avrasya olmazsa olmaz mı?
   <br/>
   <br/>
   Burası münbit, yeni açılım gösteren ülkelerle dolu. Yatırıma aç bir bölge. Japonya da ekonomik birikimini ve ticaretini buraya aktarmak istiyor. Onun için Avrasya çok önemli. Yayılması için de güven telkin etmesi gerekiyor. Maddi yardım yaparak, uzun süreli krediler vererek, devlet garantisi sağlayarak buralara önce sembolik bir mesaj gönderiyor. Amerika’nın uzun süreli projesi Çin’i bloke etmek olduğu için Japonya’nın bu tavırları Amerika’da destek görmektedir.
   <br/>
   <br/>
   – Amerika ile hayati bir bağından söz ediyorsunuz. Peki Japonya kendi kendine bağımsız politikalar üretebilecek mi?
   <br/>
   <br/>
   Böyle bir şansı yok. Japonya Amerika’ya bağlı yaşıyor, Amerika’nın vereceği oksijene göre hayatını, projelerini şekillendiriyor. Bu yüzden ciddi manadaki siyasi iddialarını kaybetmiş bir ülkedir Japonya. Bir file benzer, vücudu büyümüş ama beyni küçük kalmıştır. İyi çek yazıcısıdır. Afganistan’ın yeniden yapılandırılması için Japonya’da uluslararası bir toplantı yapıldı, en büyük bağışı Japonya yaptı. Radikal bir inisiyatifi alması mümkün değil.
   <br/>
   <br/>
   – Amerika’ya bağlı olan Japonya’nın kendi bölgesindeki gücü nedir?
   <br/>
   <br/>
   Bölgesel bir güç bile değildir. Çin bölgesel güçtür, Hindistan için de aynı tanım yapılabilir. Kaldı ki bölgesel güç olmak için Amerika’dan onay bile almamıştır.  Japonya Avrasya’da Türkiye’yi istemiyor
   <br/>
   <br/>
   – Türkiye’nin de Avrasya’da bir hayali var. Peki bir çatışma olacaksa bu sürtüşme Japonya ile mi olacak?
   <br/>
   <br/>
   Amerika bölgede hem Türkiye’yi istiyor hem de Japonya’yı. O zaman bu iki müttefiki aynı noktada buluşturma çalışması olması lazım. Adını koymazsa bile ortadaki gerçek bu. Şimdi Afganistan’a fiilen girdi. Türkiye’nin dil, din gibi tarihsel birikimi ve Japonya’nın bilgi, teknoloji, ekonomi gücü ortak bir projeye dönüştürülmek isteniyor. Ancak Japonlar buna karşı çıkıyor. Önceki yıllarda Türklerle buralara girdiler. Türklerden aldıkları kartları toplayıp kendileri bölgeye açıldılar. Parayı veren Japonya, projeyi hazırlayan kendileri olunca durum böyle oluştu. Şu anda Orta Asya’da Japonya’nın popülaritesi Türkiye’den daha fazla. Bölge insanı Türkiye’nin Amerika modelini buraya uygulamaya kalkışmasından, darbelere adı karışmasından dolayı rahatsız oldu. Japonya böyle bir müttefikle birlikte hareket etmek istemiyor. Pastayı da boş yere bölme niyetinde değil. Japonya’nın burada büyük hesapları var.
   <br/>
   <br/>
   – Peki burada uzun süre bir Japon etkinliği olabilir mi? Herşeye rağmen Türkiye’nin bölge ile duygusal, değişmez birtakım bağları var.
   <br/>
   <br/>
   Doğrudur, Japonya burada yanılıyor. Çünkü uzun vadede Japonya istemese de Türkiye’nin doğal açılma alanı olduğu için bu önlenemez. Halihazırda müthiş bir eğitim atağı var. Bir imparatorluk refleksi ile bunu oraya taşımıştır. Türkiye’nin anlaşılması için eğitim gören yeni jenerasyonun etkin duruma gelmesi gerekiyor. Ve Japonya bir gün ister istemez Türkiye kartlarını tekrar geri toplamak zorunda kalacaktır. Japonya’nın iktisadi entegrasyonu var ama siyasi bir vericiliği yok. Japon pragmatizmi burada da yanılacaktır.
   <br/>
   <br/>
   – Teknoloji anlamında süper bir güç diye biliniyor, siz buna katılıyor musunuz?
   <br/>
   <br/>
   Japonlar, teknolojilerin yaratıcısı değil başarılı bir pazarlamacısıdır. 1980’lerde öğrenme süreçlerinin sonuna geldiler. Artık teknolojileri de öğreneceği bir boşluk kalmayınca herşeyi deneme yanılma yolu ile bedelini ödeyerek kendisi sürdürmek zorunda kaldı. Birçok uzmana göre 1990’dan itibaren Japonya’nın krize girmesinin asıl nedeni bu. Karşılarında bir örnek yok. Çöken borsalarını düzeltemiyorlar. Enformasyon teknolojisinde çok geri kalmışlar ve bu konuda bir çıkış bulma çabasına girmiş durumdalar.  Japonya kendine has uzay teknolojisinde iyi ancak bu da Amerika’nın izlerini taşıyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2488&yorum_id=1), [web.archive.org (arşiv bağlantısı)](http://web.archive.org/web/20030624015618/http://www.aksiyon.com.tr:80/detay.php?id=2488&yorum_id=1)
