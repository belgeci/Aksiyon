# PKK’nın bir tankı eksik

*Haşim Söylemez 2007.02.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Terör örgütü, Kuzey Irak’taki kaos ortamından da yararlanarak silahlarını yenilemeye devam ediyor. PKK’nın elinde füze ve uçaksavar bulundurması artık sıradan bir hale geldi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070403054550im_/http://www.aksiyon.com.tr/resim/635/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Merkezi Londra’da bulunan Uluslararası Stratejik Araştırmaları Enstitüsü’nün hazırladığı, “2007 AskerÎ Dengeler” raporunda PKK’nın durumu ve terör örgütüne karşı yürütülen mücadele hakkında geniş bilgilere yer verildi. Örgütün, “Uzaktan kumandalı model uçaklarla terör saldırısı planladığı” ibaresi önemli bir ayrıntı olarak raporda yer aldı. Sözü edilen model uçakların İsrail yapımı olduğu ve onlarca kilometre mesafeden kontrol edilebileceği  belirtiliyor.
   <br>
    <br>
     Merak edilen; ancak üzerinde sadece tahminlerin yürütüldüğü örgütün cephaneliği, yabana atılacak cinsten değil. Öncelikle, uçaksavarlar, füzeler, havan topu gibi silahların artık PKK için sıradanlaştığını söylemek mümkün. Terör örgütünün elinde 11 adet 14,5 mm’lik Dokça uçaksavar, 8 adet 82 mm’lik havan topu, 5 yüksek teknolojili termal kamera, 20 muhabere santralı ve silahlara ait binlerce mermi bulunuyor.
     <br/>
     <br/>
     Genelkurmay raporlarına da yansıyan bilgilere göre örgüt sürekli silah yenilemeye devam ediyor. 3 uçaksavarın şu anda Türkiye sınırları içindeki teröristlerde olduğu, kalanların Kuzey Irak’taki PKK kamplarında muhafaza edildiği örgüt yanlısı kaynaklarca doğrulanıyor. Diğer uçaksavar ve havan toplarının Kuzey Irak’taki Harun Kampı Bölgesi ile Tang-i Shiwadiza Bölgesindeki kampta bulunduğu aktarılıyor.
     <br/>
     <br/>
     KAYIP SİLAHLAR PKK’NIN ELİNDE
     <br/>
     <br/>
     Bu silahların yanı sıra PKK’nın elinde 4 ton TNT, arazi ve yola döşenme kapasiteli 5 bin hassas mayınla birlikte 2 Katyuşa füzesi ve çok sayıda Rus yapımı Strella füzesi bulunuyor. Strella füzelerinin Sırbistan’dan 20 biner dolara silah tüccarlarından alınarak, Rusya üzerinden Kafkaslar, Ermenistan, Bakü hattıyla İran’dan geçirilerek Kuzey Irak’a ulaştırıldığı aktarılıyor. Örgüt bu silahlar için parayı çeşitli yardım kampanyalarından, işadamlarından topladığı haraçlardan ve uyuşturucu ticaretinden elde ediyor. Bazı kiliselerde toplanan paraların da PKK’ya aktarıldığı ileri sürülüyor. Bu durum geçmişte teröristbaşı Abdullah Öcalan’ın ifadelerine de yansımıştı.
     <br/>
     <br/>
     RPG roketatarlar, MP-5 makineli tabanca, M-4 (keskin nişancı silahı) AK-47 Kalaşnikof, Colt, Smith-Wesson, Glock tabancalar da örgütün silah listesinde yer alıyor. Genellikle Avusturya ve Rus yapımı olan bu silahların doğrudan veya dolaylı olarak Amerika tarafından örgüte sağlandığı iddia ediliyor. Başbakan Recep Tayyip Erdoğan, geçtiğimiz aylarda “PKK’nın elinde ABD menşeli silahlar var.” uyarısını yaparak bunun araştırılmasını istemişti. Türk ve Amerikan istihbarat birimlerinin araştırmaları, Başbakan’ın haklılığını ortaya koymuş, Amerikalıların birçok kayıp silahının da PKK’nın eline geçtiği belirlenmişti.
     <br/>
     <br/>
     İSRAİLLİ KOMUTANLAR MI EĞİTİYOR?
     <br/>
     <br/>
     ABD’nin yerel güvenlik güçlerinin kullanması amacıyla 2003’ten sonra Irak’a gönderdiği 500 bin silahın yüzde 10’unun kayıt altına alındığı tespit edildi. Kalan silahların bir kısmının bulunmasına rağmen kayıp 14 bin silahın izine rastlanmadı. Bu silahların PKK’nın eline geçtiği ve örgütün önemli ölçüde silahlarını yenilediği aktarıldı. Kayıp silahlar arasında RPG roketatarlar, makineli tüfekler, Kalaşnikoflar, Colt ve Simth-Wesson bulunuyor. ABD’nin gönderdiği 200 bin Glock tabancanın önemli bir kısmının da yine PKK’nın eline geçtiği belirtiliyor. Örgütün çeşitli ihtiyaçlarını karşılamak için silahları sattığı biliniyor. Murat Karayılan ve Cemil Bayık’ın bildirilerine de yansıyan bu açıklamalar sonrasında binlerce Glock marka tabancanın Türkiye’ye sokulduğu emniyet birimlerince tespit edildi.
     <br/>
     <br/>
     Ortalama 7 bin militanı bulunan terör örgütünde her teröriste değişik çapta 3-4 silah düşüyor. Bunların yanı sıra örgütün son yıllarda dijital patlayıcı kullanmada da önemli aşamalar kaydettiği belirtiliyor. PKK’nın bu amaçla 50 kadar militana uzaktan kumanda, cep telefonu ile patlatma düzeneği üzerine eğitim verdiği örgüt yanlısı kaynaklarca doğrulanıyor. İddiaya göre terör örgütü PKK’nın uzaktan kumanda eyleminin geliştirilmesi için İsrailli komutanlar K. Irak’taki kamplarda teröristlere eğitim verdi. PKK saflarına geçen eski Hizbullahçıların da teröristlere ders verdiği aktarılıyor.
     <br/>
     <br/>
     Örgüt, saldırılar için TNT, C-4 ve A-4 türü patlayıcılar kullanıyor. İstihbarat birimlerine göre PKK’nın elinde 1 ton A-4 ve bol miktarda C-4 patlayıcı bulunuyor. Portekiz menşeli A-4 patlayıcılar sadece devletlerarası resmi yazışmalar ve anlaşmalarla satılıyor. İstihbarat birimlerine göre terör örgütü Irak ordusu cephaneliklerinden ele geçirdiği bu patlayıcıları Türkiye’ye soktu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26647), [web.archive.org (arşiv bağlantısı)](http://web.archive.org/web/20070403054550/http://www.aksiyon.com.tr:80/detay.php?id=26647)
