# Ergenekon'un çok yönlü terör bağlantısı

*Haşim Söylemez 2008.01.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ergenekon örgütünün başta Hizbullah olmak üzere bölücü terör örgütü PKK ve DHKP-C ile bağlantılı olduğu belirtiliyor. Yapılanmaya yurtdışından yüklü miktarda para aktarıldığı da ileri sürülüyor. Polis şu anda bu gizli kasayı araştırıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080403175241im_/http://www.aksiyon.com.tr/resim/686/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080403175241/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080403175241/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080403175241oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080403175241oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Geçen hafta Türkiye’nin gündemine polisin yaptığı bir operasyon damgasını vurdu. İstanbul Cumhuriyet Başsavcısı Aykut Cengiz Engin’in “Ergenekon Terör Örgütü” olarak nitelendirdiği gruba yönelik birçok ilde eşzamanlı gerçekleştirilen operasyonda 36 kişi gözaltına alındı. Bunlar arasında JİTEM’in kurucusu olduğu iddia edilen emekli Tuğgeneral Veli Küçük, avukatlar Kemal Kerinçsiz ve Fuat Turgut, gazeteci Güler Kömürcü, Türk Ortodoks Patrikhanesi Yöneticisi Sevgi Erenerol, Mersin’de silah üzerine “ölme öldürme yemini” ettiren emekli Albay Fikri Karadağ, Susurluk skandalına ismi karışan Sami Hoştan, “Drej Ali” olarak bilinen Ali Yasak gibi kamuoyunun yakından tanıdığı isimler vardı.
   <br>
    <br>
     Uzun bir takibin sonucunda ilişkiler ağı tespit edilen Ergenekon üyeleri hakkında, DTP’li bazı isimlerle kamuoyunun yakından tanıdığı ünlü yazarlara suikast düzenleyeceklerine dair iddialar yer alıyor. Ses getirecek cinayetlerle toplumda “kaos” oluşturarak 2009’da bir darbeye zemin hazırlamakla suçlanan Ergenekon yapılanmasının Necip Hablemitoğlu cinayetiyle de ilintili olduğu öne sürülüyor. 18 Aralık 2002 tarihinde Ankara’da Hablemitoğlu’nu öldürdüğünü itiraf ettikten sonra cinayetin ayrıntılarını savcıya anlatan ama inandırıcı bulunmadığı için serbest bırakılan “Çerkes İbrahim” lakaplı İbrahim Çiftçi’nin “Ergenekon” tarafından Ekim 2006’da öldürüldüğü belirtiliyor. İbrahim Çiftçi’yi öldüren el bombaları ile Ümraniye’deki bir evde ele geçirilen el bombalarının aynı seriden olması kuşkulu gözleri bu ilginç grubun üzerine çeviriyor.
     <br/>
     <br/>
     İstanbul Ümraniye’de ele geçirilen el bombalarıyla ilgili olarak daha önce emekli Yüzbaşı Muzaffer Tekin ve yazar Ergun Poyraz’ın da aralarında bulunduğu 13 kişi tutuklanmıştı. Son “Ergenekon” operasyonunun ilk “derin” aşaması olarak kabul edilen bu olay sırasında polisin önemli delillere ulaştığı ve harekete geçmek için uzun süre “uyuma” evresinde beklediği dile getiriliyor. İstanbul Emniyet Müdürlüğü İstihbarat Şubesi, el bombalarıyla ilgili soruşturmayı sürdürürken, Organize Suçlarla Mücadele Şubesi de “silahlı çete ve suikast iddialarını” yakından takip ediyor. Alınan mahkeme kararıyla takipteki zanlılardan bazılarının telefonları bir yıl boyunca dinleniyor. Hatta “gizli izleme” kararı çıkartılarak zanlılar arasındaki irtibatlar ve ziyaret trafiği kamerayla tespit ediliyor. Polisin operasyon için düğmeye basması ise örgütün planladığı “provokatif” suikastları gerçekleştirmek için cinayet suçundan hükümlü bir “tetikçi” ile bağlantı kurulduğu bilgisine ulaşmasıyla başlıyor. Bir emekli askerin Erzurum doğumlu S.A ile bağlantı kurmasıyla harekete geçen polis, hakkında “gıyabi tutuklama” kararı bulunan S.A’yı yakalıyor. Bir gece emniyette tutulan S.A hakkında çıkartılan “gıyabi tutuklama” kararı “vicahiye” çevrilerek cezaevine gönderiliyor.
     <br/>
     <br/>
     Kamuoyuna yansıyan bilgilere göre örgütün bir “infaz” listesi hazırladığı da anlaşılıyor. Dinlenen telefonlarda yapılan ilginç konuşmalardan birinin de Millî Eğitim Bakanı Hüseyin Çelik’le ilgili olduğu söyleniyor. Kullandığı cep telefonları mahkeme kararıyla yaklaşık bir yıl süreyle dinlenen Kuvayı Milliye Derneği Genel Başkanı Fikri Karadağ’ın, kayda alınan bir konuşmasında, Bakan Çelik için “Annesi Kürt, babası Arap olan bir adam bu ülkede nasıl Millî Eğitim Bakanı olabilir?” dediği iddia ediliyor. Emekli Kurmay Albay Karadağ, daha önce basına yansıyan bir demecinde, ellerinde 13 bin 500 kişilik bir “hainler listesi” olduğunu söylemişti. Ortaya atılan iddialara göre Bakan Çelik’in ismi 5 kişilik infaz listesine ilave edilmek üzere bekletiliyordu.
     <br/>
     <br/>
     İstihbarat birimlerine göre Ergenekon yapılanması 46 katmandan oluşan bir “aysberg” şeklinde. Şu aşamada ortaya çıkarılan ilişkiler ağı ise aysbergin sadece görünen yüzü. Dinlenen telefon görüşmelerine yansıdığı kadarıyla örgüt üyeleri “emir-komuta” sistemi içinde hareket ediyor, birbirlerine “askerî rütbeler” ile hitap ediyor. Fikri Karadağ’ın “lobi” adı verilen gizli oluşum içerisinde “istihbarat ve araştırma” ile “silahlı” birim kurduğu da öne sürülen iddialar arasında. Araştırma ve istihbarat toplama biriminin eylem yapılacak hedeflere dönük bilgi topladığı öne sürülüyor. Operasyondan bir buçuk ay önce tutuklanan S.A’nın “ilk” eylem için Diyarbakır’ın DTP’li Belediye Başkanı Osman Baydemir’e suikast yapması için görevlendirildiği öne sürülüyor. Bir süre önce Osman Baydemir’in, takım elbisesinin altına çelik yelek giydiği görülmüştü. Bir iddiaya göre S.A gelen ikinci bir emirle Diyarbakır’a gönderilmedi. Diğer bir iddiaya göre de Diyarbakır’a gitti ve buradaki grup üyeleriyle görüşüp şehri dolaştı. Hatta suikast için plan bile hazırladı.
     <br/>
     <br/>
     DIŞARIDAN PARA GELİYOR İDDİASI
     <br/>
     <br/>
     Ergenekon örgütüne mensup şahıslardan bazılarının Mernis projesinden faydalanarak, bazı önemli kişilere ait “şecere” bilgilerine ulaştıkları ve bunları kendilerine karşı gelen bazı üst düzey kamu görevlilerini “ikna” etmek için kullandıkları ileri sürülüyor. Ortaya atılan bir diğer iddia ise örgüte dışarıdan para yardımı yapıldığı şeklinde. İstihbarat birimlerinin elde ettiği bazı banka dekontlarıyla hesap bilgilerine göre, uyuşturucu baronu olarak bilinen Ertuğrul Yılmaz ile Ergenekon örgütü arasında bir ilişki var. 23 Nisan 2003’te Almanya’nın Hannover kentindeki bir villada uğradığı silahlı saldırı sonucu öldürülen Yılmaz’ın Türkiye’ye gönderdiği uyuşturucu parasını, 1999’da kurduğu Doğuş Factoring isimli şirketle akladığı cinayetten sonra ortaya çıkmıştı. ATA Ocakları eski Genel Başkanı Ayhan Parlak’ın kuzeni olan Yılmaz’ın İstanbul Kadıköy’deki cenaze törenine Sedat Peker, İbrahim Şahin, Muzaffer Tekin de katılmıştı. Hatta o dönem görevde olan Albay Fikri Karadağ’ın bu cenaze törenine üniformalı katıldığı ortaya çıkmıştı. Şimdi polis, Yılmaz’ın ölümünden sonra para trafiğini ve kasayı kimin devraldığı üzerinde duruyor.
     <br/>
     <br/>
     Örgütle ilgili olarak öne sürülen bir diğer önemli iddia ise terör örgütleriyle irtibatı olduğu yönünde. Ergenekon yapılanması içinde olan bazı kişilerin bir dönem Hizbullah terör örgütünün içinde yer aldığının ve bazı eylemlerde aktif rol aldığının tespit edildiği belirtiliyor. Yine elde edilen bulgulara göre örgüt, 1999 yılında TİT (Türk İntikam Tugayı) aracılığıyla Akın Birdal’ı öldürdükten sonra, sanatçı Mahsun Kırmızıgül ve İbrahim Tatlıses’e de suikast düzenlemeyi planlamış. Ayrıca, Ümraniye’deki HADEP binasına bombalı saldırı düzenleyerek toplanan kalabalığın arasından Kürt kökenli bir kişiye meydanda bulunan Atatürk büstünü devirterek, Kürt-Türk çatışması çıkartmaya çalışmış.
     <br/>
     <br/>
     Ergenekon örgütüyle ilgili en çarpıcı iddia ise bölücü terör örgütüyle irtibat kurduğu yönünde. İddialara göre Ergenekon, TİT elemanları aracılığıyla PKK’nın şehir eylemlerini gerçekleştiren TAK (Kürdistan Özgürlük Şahinleri) ile bağlantı hâlindeydi. İtirafçılar üzerinden TAK ile birtakım ilişkilere girildi, bazı eylemlerin zamanlaması ve stratejisi belirlendi. Daha önce itirafçıların TAK militanlarını eğittiğine dair birtakım iddialar ortaya atılmıştı. TAK, PKK’nın derin kolu ile çalıştığı bilinen bir örgüt yapılanması. Söz konusu ilişkinin Diyarbakır’daki bir grup üzerinden başladığı belirtiliyor. Grubun ayrıca DHKP-C ile temas kurduğu öne sürülen bilgiler arasında. Sami Hoştan’ın ayrıca bu ilişki konusunda da sorgulandığı ileri sürülüyor. Daha önce Hoştan ile ilgili hazırlanan MİT raporunda DHKP-C ile ilişkili olduğu, İspanya, Hollanda ve Kolombiya bağlantılı uyuşturucu kaçakçılığı yaptığı belirtilmişti.
     <br/>
     <br/>
     Haber hazırlandığı sırada soruşturmalar devam ediyordu. Bu çerçevede polisin bazı gazetelerin muhabirlerini de sorguya çektiği; gelişmelerin seyrine göre Ergenekon ile bağlantısı olduğu sanılan bazı ünlü gazetecileri gözaltına alabileceği de öne sürülen iddialar arasında. Operasyona hazırlık sürecinde bir “infaz” listesiyle karşılaşan polis şimdi suikast emrini kimin verdiğini bulmaya çalışıyor. Ayrıca grubun devlet görevlileriyle bir bağının olup olmadığını da araştırıyor. Polisin bu noktaya odaklanması ise telefon dinlemelerine hâlen önemli birimlerde görev yapan bazı kamu görevlilerinin de takılmış olması. Bu yüzden emniyetin operasyonu başlatmadan önce kendi içinde de birtakım gizliliklere girdiği belirtiliyor. Operasyona katılacak emniyet mensuplarının gece evlerinden tek tek alınarak operasyona dâhil edildiği dile getiriliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29424), [web.archive.org (arşiv bağlantısı)](http://web.archive.org/web/20080403175241/http://www.aksiyon.com.tr:80/detay.php?id=29424)
