# Bir teksir kâğıdından daha ucuz: 10 LİRALIK GAZETE

*Haşim Söylemez 2001.02.24*

<div>
 <p class="spot">
  Günümüzde bir teksir kâğıdı bile 25 bin liradan satılırken Manyas'ta çıkan Manyas'ın Sesi gazetesi 10 yıldır 10 liradan okuyucusuyla buluşuyor. 400 tirajlı ve haftalık çıkan gazetenin yıllık abone ücreti 480 lira. Gazetenin sahibi Semih Keleş herşeye rağmen; "Para değil önemli olan hizmet edebilmektir" diyor
 </p>
 <p class="metin">
 </p>
 <img border="0" src="/web/20010304100441im_/http://www.aksiyon.com.tr/2001/325/resimler/Gazete.jpg"/>
 <p class="metin">
  Türkiye'de medya çok etkili bir güç. Eğer medya plazalarınız veya çeşit çeşit yayın organlarınız varsa Türkiye'de gündem oluşturmanız hiç de zor değil. Yayın organı ulusal olunca sorunlar ve gündemler de büyük oluyor; hükümetler, yasalar, ihaleler v.s. Büyük yayın organları böylesine büyük olaylara hükmederken, küçük yayın organları ise daha dar ve mahalli bazdaki olaylarla meşgul oluyor. Mahalli basın adı verilen bu yayın organları bulundukları bölgelerdeki küçük sorunları tartışarak çözüm arıyorlar. Büyük medya kuruluşlarının gölgesinde kalarak, kısıtlı ve zor şartlarda özverili insanlar sayesinde hayatiyetlerini devam ettiriyorlar. Birçok mahalli gazete sahipleri tarafından, bir kazancı olmadan bulundukları bölgeye hizmet etmek amacıyla çıkarılıyor.
 </p>
 <p class="metin">
  Bu gazetelerden birisi de Balıkesir'in Manyas ilçesinde çıkarılan ve 10 yıldır 10 liraya satılan Manyas'ın Sesi Gazetesi. Günümüzde bir teksir kağıdı bile 25 bin liradan satılırken 4 sayfalık Manyas'ın Sesi 10 lira gibi çok küçük miktardaki bir para karşılığında okuyucusuyla buluşuyor. Gazetenin sahibi Semih Keleş; "Fiyat hiç önemli değil, önemli olan Manyas'a hizmet edebilmektir" diyor.
 </p>
 <p class="metin">
  10 yıldır 10 liradan satılıyor
 </p>
 <p class="metin">
  Peki 10 yıldır yayın hayatını sürdüren Manyas'ın Sesi gazetesi neden 10 liradan satılıyor? Bunun cevabını alabilmek için gazetenin hikayesini öğrenmek gerekiyor. Gazete 1991 yılında yayın hayatına başladığı zaman gazetenin sahibi 37 yaşındaki Semih Keleş tarafından Manyaslı hemşehrileri alsın diye 10 lira gibi çok küçük bir fiyat belirlenmiş, belirlenen bu fiyat bir daha değiştirilmemiş ve 10 yıldır bu fiyata satılıyor. Gazetenin bayi satışı diye bir durumu yok. 400 tirajlı gazete okuyucusuna posta yolu ile ulaşıyor. Haftalık olarak çıkan gazete Manyas'ın gündemini de belirliyor. İlçede gazetenin rakibi olacak bir başka gazete yok. Gazetinin sahibi Semih Keleş, bu gazete sayesinde ilçelerine hizmet ettiklerini söyleyerek: "İlçemizde gördüğümüz olumsuzlukları yazıyoruz, yetkilileri uyarıyoruz. Örneğin belediye bir mahallenin çöpünü almıyorsa biz bunu haber yapıyoruz, haber gazetede çıkınca da belediye yetkilileri konuyla ilgileniyor. Halk bundan çok memnun kalıyor ve gazetenin gücüne inanıyor. Aynı şekilde kaymakamlık üzerinde de etkimiz oluyor" şeklinde konuşuyor.
 </p>
 <p class="metin">
  Manyas'ın Sesi gazetesinin haber sıkıntısı diye bir sorunu olmuyor. Çünkü Manyas'ta yaşayan herkes gazetenin fahri muhabiri durumunda. Vatandaşlar gördükleri ve yaşadıkları olayları gazeteye bildiriyor, gazete de olaylarla ilgileniyor, gerekirse haberini yapıyor. Gazetenin sahibi Semih Keleş, hiçbir zaman haber sıkıntısı çekmediklerini belirterek şöyle konuşuyor: "Bizim haber sıkıntısı diye bir derdimiz olmuyor. Burada arkaşlar yardım ediyor, halkımız bize yardım ediyor. Halktan gelen ihbarları değerlendiriyoruz. Yani duyarlı halkımızla birlikte bu gazeteyi hazırlıyoruz".
 </p>
 <p class="metin">
  Kendisi 10 lira postası 20 bin lira
 </p>
 <p class="metin">
  6 bin nüfuslu Manyas'ın tek gazetesi Manyas'ın Sesi abonelerine posta yolu ile ulaşıyor. Fiyatı 10 lira olan gazete 20 bin liralık posta masrafıyla her hafta abonelere ulaştırılıyor. Yıllık abone ücreti 480 lira olan gazetenin aboneleri kendilerine göre yıllık olarak gazeteye olan borçlarını ödüyorlar. Duruma göre 1 milyon, duruma göre 2 milyon lira yıllık olarak bir ödeme yapılıyor. Zaten gazete yönetiminin, abone bedeli çok küçük olduğundan dolayı bir ücret talebi olmuyor. 6 ay öncesine kadar eski yöntemle 2 günde basılan gazete şimdilerde bilgisayar sayesinde çok daha kısa sürede basılıyor. Manyas'ın Sesi mahalli bir gazete olduğu için tüm mahalli gazetelerin yerine getirdiği görev ve sorumlulukları yerine getiriyor. Gazetenin en az iki sigortalı işçi çalıştırma zorunluluğu bulunuyor. Bu yüzden gazetenin sahibi Semih Keleş hem kendisini hem de gazetenin yazıişleri müdürü olan kardeşi Hasan Keleş'i sigortalı olarak göstermek zorunda kalmış.
 </p>
 <p class="metin">
  Kendi işyerinde zorunlu olarak sigortalı çalıştığını belirten gazetinin sahibi Semih Keleş: "Biz bu gazete ile halkımıza ve beldemize hizmet etmeye çalışıyoruz. Ancak birtakım zorunluluklar ve giderler bizi zor duruma sokuyor. Bu işi devam ettirmek istiyoruz. Ancak yetkililerin bize bu konuda yardımcı olması gerekiyor. Sanırım kaymakamlık bazı konularda bize yardımcı olacak. Kazanç sağlamak istemiyoruz, sadece sıkıntısız ve rahat bir şekilde yayım hayatımıza devam etmek istiyoruz" şeklinde konuşuyor.
 </p>
 <p class="metin">
  Anadolu dert dolu
 </p>
 <p class="metin">
  Aslında zorluklarla karşılaşan sadece Manyas'ın Sesi gazetesi değil, diğer illerde çıkan hemen hemen her mahalli gazete de aynı sıkıntıları yaşıyor. Doğru—dürüst bir kazançları yok. Özverili ve hamiyetperver insanların memleketlerine hizmet edebilme aşkıyla bu gazeteler yayımlanıyor. Balıkesir'de yıllardır gazetecilik yapan Politika Gazetesi Sahibi Tarık Sürmelioğlu da mahalli basının gönül ve aşk ile hayatiyetini sürdürdüğünü söylüyor. Sürmelioğlu devamla mahalli basın için şunları söylüyor: "Mahalli basın daha genel bir ifade ile Anadolu basını ekonomik olarak sıkıntı içinde. Devlet desteklemeli. Öncelikle KOBİ kapsamına alınabilir. Kağıt ve diğer matbaa ürünlerinde indirime gidilebilir. Bir de belirlenen yükümlülükleri yerine getirmek zorunda kalıyoruz. Her işyeri durumuna göre sigortalı eleman çalıştırmak zorunda, kazancımız tamen giderlere gidiyor. Bu yüzden biz çocuklarımızı gazetecilik yapmaması üzerine yönlendirmeye çalışıyoruz. Bizimkisi gönül, aşk işi. Bir de babadan oğula devam eden bir gelenek var. Benim dedem, babam mürekkep yalamışlardı, ben de onlardan devraldım. Ama çocuğumun benim gibi olmasını istemem".
 </p>
 <p class="metin">
  Ayrıca Sürmelioğlu Anadolu basınının yaşamış olduğu maddi sıkıntıların yanısıra ciddi bir şekilde yetişmiş eleman sıkıntısının da olduğunu belirtiyor. Süremlioğlu:" Evet mahalli basın olarak bizler maddi bakımdan çok ciddi sorunlar yaşıyoruz. Ancak bir de yetişmiş eleman sıkıntımız var. Bana göre bu daha vahim bir durum. Eleman yetişmesi ise çok zor oluyor. Çünkü; maddi olarak insanlar buralardan aldıkları paralarla tatmin olmuyorlar. Bu da yeni elemanların yetişmesini engelliyor."şeklinde konuşuyor.
 </p>
 <p class="metin">
  Türkiye'de zor şartlara rağmen birşeyler yapabilme adına yayımlanan mahalli gazeteler eğer hâlâ ayakta ise bunu memleketlerine sevdalı olan insanlara borçlu. Mahalli basının ulusal basın için çekirdek niteliğinde olduğu ve bu basının bir zamanlar Kurtuluş Savaşı'nda büyük rol oynadığını unutmayalım.
 </p>
 <br/>
 <center>
  <a class="anaorta" href="http://web.archive.org/web/20010304100441/mailto:hsoylemez@hotmail.com">
   hsoylemez@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/325/haberler/2.htm), [web.archive.org (arşiv bağlantısı)](http://web.archive.org/web/20010304100441/http://www.aksiyon.com.tr:80/2001/325/haberler/2.htm)
