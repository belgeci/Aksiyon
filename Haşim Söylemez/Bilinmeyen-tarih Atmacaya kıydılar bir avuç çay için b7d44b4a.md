# Atmacaya kıydılar bir avuç çay için

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050227031305im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031305im_/http://www.aksiyon.com.tr/resim/365/6.jpg" vspace="5"/>
  </p>
 </font>
 <font class="content">
  Güzelliği ve cazibesi ile Doğu Karadenizlilerin vazgeçilmez tutkusu atmaca şimdilerde hayatta kalmak için çabalıyor. Her yıl binlerce atmaca çay bahçelerinde kullanılan kimyasal maddeler yüzünden ölüyor; yani atmaca bir avuç çaya kurban gidiyor
 </font>
 <br/>
 <p>
  <font class="content">
   İnsanları büyük bir tutkuyla kendisine bağladı, türküler söylettirdi yıllar yılı. Ürkekliği, hırçınlığı, güzelliği ve zarafeti dilden dile dolaştı. Sahiplerine kızınca, onlara hemen ceza verdiler; uçup gittiler bir daha geri gelmemek üzere. Özgürlüğe düşkün, hırçın ve bir o kadar da gururludur.
   <br>
    <br>
     Doğu Karadeniz’de, Rize’den Hopa’ya kadar uzanan coğrafyada atmaca hobi olmaktan çıkmış, aileden biri, adeta bir evlat gibi dir. Hemen hemen her kahvehanede atmaca üzerine sohbetler dinlemek ya da bir atmaca pazarlığına şahit olmak mümkün. El üstünde atmacayı gezdirmek, hele hele bu atmaca çok değerli türden ise  halk arasında bir itibar kazanma mücadelesi. Öylesine bir sevgi var ki, atmaca için söylenen her kötü söz, her acıklı türkü mısraı anında karşılığını buluyor. Atmaca tutkunları tahammül edemedikleri için, ‘...Atmacayı vurdular bir avuç kanı için...’ türküsüne nazire yaparcasına, ‘...Evlat gibi sevilen atmaca vurulur mi? Dere tepe aşarum, atmaca ile yaşarum, tüyüne zarar gelse, kendumi kaybederum..’ şeklindeki türküyü dillerinden düşürmüyorlar.
     <br>
      <br>
       Ama gel gör ki, üzerine türküler söylenen, hiçbir kötü söz yakıştırılmayan bu kuş türü son yıllarda büyük yaralar alıyor. Modernleşmenin acımasızlığı, yanlış tarım yöntemleri, bilinçsiz avlanma atmacanın Türkiye’de giderek yok olmasına sebep oluyor.
       <br/>
       <br/>
       Çaya kurban atmaca
       <br/>
       <br/>
       Göç yolu boyunca daha önce dinlenme amacıyla kullanmış olduğu mekanların yol ya da yerleşim alanına açılmış olması bu kuşu zor durumda bırakıyor. Hatta kuş varacağı noktaya varmadan ölebiliyor, yaralanabiliyor. Doğu Karadeniz’de atmaca için tehlikeli olan diğer bir konu ise burada giderek artan hava kirliliği. Özellikle fabrika atıklarına bağlı artan kirlilik kuşun varlığını ciddi bir şekilde tehdit ediyor. Yüksek gerilim hatlarına takılıp ölen atmacaların sayısı da az değil.
       <br/>
       <br/>
       Bütün bu etkenlerin yanında atmaca soyunun giderek tükenmesine en önemli sebep, pirinç tarımı yerine çay tarımına geçilmesi gösteriliyor. Giderek artan çay bahçeleri bu kuş türünün ölümlerinde can alıcı nokta oluyor. Daha önce pirinç tarlalarında beslenen küçük kuş ve hayvanları yiyerek hayatta kalan atmaca çay tarlalarında beklediği yiyecekleri bulmakta zorlanıyor. Özellikle çay tarlalarında kullanılan zehirli tarım ilaçları ve suni gübreler buradaki küçük canlıları ve kuşları öldürüyor. Atmacaların, yeminin olmamasına bağlı olarak aç kalması ve zehirli ilaçlardan etkilenerek hastalanıp ölmesi kaçınılmaz oluyor. Atmacanın yavruladığı bahar mevsiminde, çay tarlalarının ilaçlanması ve gübrelenmesi de yeni doğan yavruların en büyük düşmanı. Artmaca ölümlerinde her yıl meydana gelen artış, bu canlıların sayısında da ciddi bir azalmaya sebep oldu. Olumsuz şartlara ve yanlış kullanılan tarım yöntemlerine bağlı olarak son bir yılda binlerce atmacanın ölmesi olayın vehameti açısında düşündürücü. Yine aynı şekilde 1996 yılında benzer sebeplerden dolayı Hopa-Pazar arasındaki bölgede binlerce atmacanın öldüğü de resmi kayıtlarda karşımıza çıkıyor.
       <br/>
       <br/>
       Yıllardır atmaca avcılığı yapan 67 yaşındaki Hüseyin Can, atmacanın giderek yok oluşuna şahitlik ettiğini gözleri dolarak anlatıyor. Tam bir atmaca sevdalısı Hüseyin Can. “ Eskiye göre yöremizdeki atmaca sayısında inanılmaz bir düşüş var. Pirinç tarlalarında her türlü hayvanları yiyorlardı. Bu hayvanlar çay tarlalarına gelmiyor. Çaylar için kullanılan ilaçlar da atmaca için zararlı. Atamacının yemi de ilaçlarla ölüyor. Kimyasal maddelerin kullanılması yasaklanmalı” diyor.
       <br/>
       <br/>
       Atmaca sadece zehirlerden ve çarpık yerleşimlerden zarar görmüyor, aynı zamanda kaçak avcılar da atmacanın en büyük düşmanı. Atmacayı izinsiz avlamak yasak, hele hele avlanma mevsimi dışında avlamak cezai müeyyideyi artırıyor. Bir atmacayı izinsiz avlamanın cezası 1 milyar lira ama Doğu Karadeniz’de bu cezanın pek caydırıcı olduğunu söylemek mümkün değil. Her ne kadar atmaca ve doğal hayatı koruma dernekleri bu konuda takipçi olsalar da başıboşluğun önüne geçilebilmiş değiller. Atmacaya numara verip, numarasız atmacayı taşımanın, bulundurmanın yasak çerçevesine alınmasının da etkili çözüm olmadığı azalan atmaca sayılarından anlaşılıyor. Zaten Doğu Karadeniz’de hemen hemen her evde bir atmacanın bulunması sanırım buna en güzel kanıt olsa gerek. Hüseyin Can bu konuda da oldukça sitemkâr konuşuyor: “Her önüne gelen atmaca avlıyor. Çoğunun izni yok. Avlıyor sonra bakmasını bilmiyor, hayvanı öldürüyor. Bu hayvana bakmak çok zordur. Gerekirse üzmeyeceksin. Özellikle gençler bu işi sıradan bir av malzemesi olarak görüyor.”
       <br/>
       <br/>
       Atmaca kuş türünün giderek yok olduğunu fark eden Doğal Hayatı Koruma Derneği, yokoluşu biraz olsun yavaşlatmak için kendince önlemler almaya çalışıyor. Avcıların yuvadan yavru almamaları ve torba ağ kullanımının gerçekleşmemesi için uyarılarda bulunuyor. Dernek ayrıca gaço kuşunun, atmacanın avlanmasında kullanılan böcek ve kuşların yakalanmaması ve öldürülmemesi içinde uyarı ve tavsiyelerini artırıyor.
       <br/>
       <br/>
       Pahalı kuş
       <br/>
       <br/>
       Doğu Karadeniz’de yaşayanların önemli bir kısmı atmaca avına çıkıyor. Kimisi zevk olsun diye kimisi de bıldırcın avında atmacadan faydalanmak için bu kuşun peşine takılmış. Günlerce hatta haftalarca bir atmacanın peşinden oradan oraya dolaşıp durur atmaca tutkunları. Kara, kızıl ve sarı olmak üzere çeşitli renkleri olan atmacanın en itibar göreni, nadir bulunan kızıllar grubundan olan ispir diye bilinen beyaz atmaca. Kendi içinde 50’ye varan çeşidi bulunan atmaca için kahvehanelerde düzenlenen pazarlarda bu kuşlar yoğun ilgi görüyor. Belirli gün ve saatlerde düzenlenen atamaca pazarlarında alıcılar açık artırma ile belirleniyor. Atmacalar 40 milyon ila 2.5 milyar lira arasındaki fiyatlarda alıcı bulurken, çok iyi yetiştirilmiş beyaz bir atmacanın 2.5 milyar liraya alıcı bulması hiç de şaşırtıcı değil.
       <br/>
       <br/>
       Atmacanın karakteri itibarıyla ormanların külhanbeyi, fiziki yapısıyla da en yakışıklı kuşu olduğunu söyleyen atmaca uzmanı Kazım Tibukoğlu, atmaca için maddi bir değerin önemli olmadığını söylüyor. Tibukoğlu’na göre bu sevgi çok eskilere dayanıyor. Romalılardan Orta Asya Türklerine, oradan da Anadolu’ya geçmiş. Dişisi erkeğinden büyük olan bu kuşun avını yakalarken gösterdiği performansı tespit etmek mümkün değil. İnsanları kendisine âşık edecek kadar güzel ve alımlıdır. Özellikle göğsündeki yazılar atmacaya ayrı bir cazibe katar.”
       <br/>
       <br/>
       Atmaca avlamak marifet ister
       <br/>
       <br/>
       Türkiye’de soyu giderek azalan atmacayı avlamak da sanıldığı kadar kolay değil. Herşeyden önce atmaca avcısının son derece sabırlı olması ve uygulamak zorunda olduğu tüm oyunları başarılı bir şekilde gerçekleştirmesi gerekiyor. Av için önce çekirge veya dana burnu adı verilen bir böcek kullanılarak gaço denilen kuşun avlanması şart. Bir ipe bağlı küçük bir sepetin içinde bulunan danaburnunu gören gaço böceği yemek için sepete girerken sepet kapatılır ve kuş kafese girmiş olur. Atmaca gibi göçmen olan gaço kuşu bir hafta süreyle bir eğitimden geçer, kuş eğitimini tamamladıktan sonra gözüne mum ateşinde ısıtılmış meşin bir kapak bağlanır, böylece gaço kendisine saldıran kuşları fark etmez, kımıldamadan durur. Yem olarak hazırlanan gaço kuşu bir değneğin ucuna bağlı olarak, saklanmış olan avcının elinde tutulur. Ancak avcının ve yemin durduğu yere üçgen şeklinde bir ağ kurulur. Kuşu hareketsiz gören atmaca gaçoyu kapmak için saldırıya geçer, değnekle hafif bir kanat çırptırılan kuşa hücum eden atmaca farkında olmadan hazırlanmış olan ağa takılır.
       <br/>
       <br/>
       Yakalanan atmacanın eğitimi de oldukça zordur. İnsana alışması ve kendisine sunulun yiyecekleri benimseyip yemesi bir kaç gün sürer. Sahibiyle arasındaki bağ geliştiğinde ise aradan en az 15 gün geçmiş olur. Bu sürede iyi bir eğitim alan atmaca artık ava çıkmaya hazırdır. Bıldırcın avlanmada kullanılan atmaca, bıldırıcını yaklayıp yemek için yere oturduğu sırada sahibi tarafından bıldırcın atmacadan alınır ve av böyle devam eder. Her gün bir yumurta ve 50 gram kuşbaşı etle beslenen atmacının ortalama ömrü 10 ila 12 yıl sürüyor.
       <br/>
       <br/>
       Türkiye’de genellikle Doğu Karadeniz’de bulunan atmaca kuş türünün tükenmesiyle birlikte Karadeniz’in önemli kültürel kimliği de yok olmuş olacak. Avlanması belirli bir izne tabi olan atmacanın korunması, soyunun nesiller boyu sürmesi ve  türküsünün devam etmesi için  başta atmaca düşkünü olan bölge insanına büyük görev düşüyor.
       <br/>
       <br/>
       e-mail: hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12359), [web.archive.org (arşiv bağlantısı)](http://web.archive.org/web/20050227031305/http://www.aksiyon.com.tr:80/detay.php?id=12359)
