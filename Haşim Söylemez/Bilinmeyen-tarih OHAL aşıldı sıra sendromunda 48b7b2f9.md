# OHAL aşıldı, sıra sendromunda

*Haşim Söylemez Bilinmeyen-tarih*

<div>
 <p>
  <font>
   "Dersim dört dağ içinde/Gülü var bağ içinde/Dersim"i hak saklasın/Bir yarim var içinde..." Meşhur türkünün ilk dörtlüğü Tunceli"yi öyle tarif ediyor. Gerçekten de Tunceli sanki kurulduktan sonra etrafı dağlarla çevrilmiş gibi. Munzur, Zel, Mazgirt, Bağırpaşa dağları Tunceli"yi adeta ablukaya almış. Bu dağların içine kurulmuş olan küçük şehir, coğrafi yapısından çok içinde barındırdığı sol menşeli fikir akımları ve meydana gelen olaylarla gündemde kaldı sürekli. Adı Dersim iken bir isyana ev sahipliği yaptı, hareketlilik ve karışıklık sonra da devam etti.
   <br/>
   <br/>
   Bazı görüşlerin dağlarla çevrilmiş kalesi oldu. Ne devlet dokunabildi, ne de Tunceli sesini devlete duyurabildi. Tam 24 yıl boyunca OHAL kapsamında yönetildi. Ama son 20 gündür Tunceli"de beklenmedik bir hareketlilik göze çarpıyor. İP, ÖDP, HADEP ve CHP"nin önemli merkezlerinden olan Tunceli OHAL"in kalkması ile birlikte normal hayata dönmeye çalışıyor. Ama bunun nasıl olacağını kendileri de bilmiyor. Kalkınma ve değişimden söz etseler de "Bu nasıl olacak?" sorusuna verecek cevapları yok.
   <br>
    <br>
     OHAL kalkmış ama hâlâ Tunceli sınır girişinde ciddi bir arama-kontrol merkezi var. Kürtçe türküler veya sol tandanslı parçalar Tunceli"de gün boyu yankı buluyor. Küçük şehirde üç-dört yerde kitap standı bulunuyor. Tunceli tarihini, yöresel kahramanlıkları, türküleri içeren kitaplar, daha çok sol ve güncel kitaplar tezgahlarda satışa sunuluyor.  Tunceli izlenimlerimiz bize şunu gösteriyor: Tunceli"nin yatırımdan çok, psikolojik bir OHAL"e ihtiyacı var.
     <br>
      <br>
       Tunceli"nin günlük hayatında "Tunceli" kelimesine yer yok. Halk arasında gümüş kapı anlamına gelen "Dersim" ismi daha çok kullanılıyor. İsmin değişmesi yönünde de bir talep dikkat çekiyor. Tunceli, resmi yazışmalar ve tabelalarda yer bulurken, türkülerde, günlük konuşmada, yöresel kitaplarda hep Dersim var. 1937 tarihindeki Dersim ayaklanmasından sonra acı çektiklerini söyleyen halk şimdi de, çatışmalar ve değişik ideolojik guruplarla anılan Tunceli"den rahatsız. İsmin değişmesiyle hiç olmazsa dışarıdaki yeni nesil üzerindeki imajlarının olumlu yönde gelişeceğini düşünüyorlar.
       <br>
        <br>
         Tunceli Ticaret ve Sanayi Odası 2. Başkanı Zeki Güneşli isim değişikliğiyle ilgili olarak "Resmiyette Tunceli kullanılıyor. Halk Dersim"i tercih ediyor. Yani şehrimiz aynı anda iki ismi de canlı tutuyor. Tunceli de, Dersim de olabilir, bunda sakınca yok. Dersim olursa halk ile devlet ortak bir isimde buluşmuş olur" diyor.
         <br/>
         <br/>
         Tunceli, il merkezi ve ilçeleriyle birlikte 1936 yılına kadar Dersim adıyla anıldı. Cumhuriyet'le birlikte Atatürk tarafından buraya Tunceli adı verildi. 1926 yılında ilçe yapılan Dersim Elazığ"a bağlandı. 1935"te Tunceli vilayeti teşkil edildi. 1937"deki Dersim ayaklanmasından sonra geçici olarak Elazığ"dan yönetilmeye başlandı. 1946 yılından itibaren tekrar Tunceli adıyla teşkil edilen Tunceli ilinin Çemişkezek, Hozat, Mazgirt, Nazımiye, Ovacık, Pertek ve Pülümür olmak üzere 7 ilçesi bulunuyor. 19. yüzyıla kadar sürekli karışıklıklara ve savaşlara sahne olan Tunceli"nin tarihi ise oldukça eski. Yöredeki kalıntılar M. Ö. 5000 yılından beri yerleşim alanı olarak kullanıldığını aktarıyor.
         <br/>
         <br/>
         Psikolojik OHAL
         <br/>
         <br/>
         OHAL"in kalkması ile birlikte kendi içinde büyük değişim geçiren Tunceli"nin 3. Munzur Festivalinde 80 bin insanı ağırlaması, olağan halden normal hale dönüşü yaşamak istediğinin en büyük delili oldu. Tunceli kendi içinde değişedursun, doğduğu günden beri OHAL ortamında büyüyen genç Tuncelililer acilen psikolojik OHAL istiyor. Sadece OHAL çocukları değil bütün Tunceli psikolojik anlamda olağanüstü halden kurtulmanın zor olacağı görüşünde birleşiyor. Psikolojik tedavi merkezlerinin kurulması, devletin bölgeye sosyal aktiviteleri artıracak hizmetler getirmesi bir şart olarak görülüyor. Peki psikolojik anlamda bir çalışma olmazsa ne olacak? Aslında soru cevabı içinde taşıyor; bunalım beraberinde yine karışıklık. Çünkü Tunceli"nin yapısı ve muhtevası buna çok müsait. Yani yatırımdan önce OHAL sendromunun aşılması gerekiyor.
         <br/>
         <br/>
         Doğduğu günden beri kendisini OHAL ortamının içinde bulan ve bugün 23 yaşına giren Diner Keser işin psikolojik yönünün herşeyden daha önemli olduğunu düşünen Tuncelili bir genç. OHAL çocuğu olan Keser bu sendromun bir an önce tedavi edilmesi gerektiğini söylüyor. Dicle Üniversitesi öğrencisi Diner Keser bizden bu konuyu yazmamızı istiyor ve sözlerini şöyle sürdürüyor: "Ben OHAL içinde büyüdüm. İnsanlar arasında konuşmaya çekiniyorum. Gözlerimizin önünde çatışmalar oldu. Bütün bunlar hafızamızda yer etti. Biz bunları silemedikçe OHAL"in kalkması bir şey ifade etmeyecektir. Benimle yaşıtlar aynı problemi yaşıyor. Psikolojik tedavi merkezleri kurulmalı. Devlet buraya sosyal aktiviteleri artıracak alanlar, mekanlar açmalı. Yani bizim sosyal hayata tam manasıyla dönmemiz şart. Ben dışarıda okuyorum, dışarı çıkınca rahatlıyorum, geri gelince tekrar OHAL havasındaymışım gibi geliyor. Bana göre bu durum ancak 2010 yılında düzelir ve biz rahatlarız."
         <br/>
         <br/>
         60 yaşındaki Şeyh Ali Güzel psikolojik durumlarını anlatırken kendilerinin düşünme ve hareket kabiliyetlerini yitirdiklerini söylüyor. Güzel, "OHAL kalktı ama polis kimlik soracak oluyor, biz hemen ellerimizi kaldırıp bizi ara demeye başlıyoruz. Bu kafamızda böyle yer etmiş. Devlet bu duruma ne yapar bilemiyorum ama işimiz çok zor. Hadi bizi boş verin ya gençler nasıl yapacak? Bu konu çok önemli, devlet el atmalı" diyor.
         <br/>
         <br/>
         İş imkânı yok
         <br/>
         <br/>
         Yıllarca OHAL kapsamında kalan ve tabir yerindeyse dış dünyaya kapılarını kapatan Tunceli"nin aşması gereken sorunlardan biri de iş alanlarının açılması. Şehirde 5-10 işçiyi dahi çalıştıracak hiçbir iş yeri veya fabrika yok. 450 kapalı köyün Tunceli"ye gelenleriyle birlikte işsizlerin sayısı iki katına çıkmış. Konuştuğumuz herkes iş alanlarının açılmaması halinde kaosun süreceği görüşünü dile getiriyor. Kömür, krom, gümüş, mermer gibi maden yataklarına sahip Tunceli"de bu anlamda ocakların, fabrikaların açılmasının hem Türkiye"ye hem de Tunceli halkına yarar sağlayacağı düşüncesi var. Turizm anlamında da devlet eliyle tanıtım yapılması Tuncelililerin beklediği yatırım alanlarından biri. Tunceli Sanayi ve Ticaret Odası 2. Başkanı Zeki Güneşli önceden işi yeri yoktu şimdi de yok diyor ve ekliyor: "İş yerleri durumdan dolayı kapalıydı da şimdi açılacak değil. O zaman da yoktu şimdi de yok. Halk tekrar tarım ve hayvancılığa dönemiyor, elde avuçta ne varsa bitmiş. Yeraltı kaynakları için devreye girilmesi gerekir. Burada kış sporu, rafting yapılabilir. Tarihi yerlerimiz var. Ciddi bir turizm çalışması bu şehri önemli ölçüde etkiler. Aksi takdirde değişen bir şey olmaz."
         <br/>
         <br/>
         Subat köyünden terör dolayısıyla Tunceli"ye gelmek zorunda kalan Mehmet Güzel, işsizliğin artık kendilerini bunalttığını söylüyor. Kimsenin köye geri dönemeyeceğini dile getiren Güzel, "Bize geri dönün diyorlar. Şimdi burada kirada oturuyoruz. Tunceli"nin yarısı benim gibi. Ne yapacağız bilemiyoruz. OHAL aslında bizi pek ilgilendirmiyor. Hep açız" diyor. Haydar Tung da Güzel"le hemen hemen aynı görüşleri paylaşıyor.
         <br/>
         <br/>
         Kalkınmada öncelikli yöre (KÖY) kapsamında olan Tunceli OHAL"den dolayı yıllardır bir yatırım ve yardım alamamış. Zaten Tunceli"de birkaç apartman inşası dışında yatırım anlamında bir hareketlilik görmek mümkün değil. Tunceli"nin Ankara"dan talep ettiği diğer bir istek ise buraya bir üniversitenin açılması. Fırat Üniversitesi"ne bağlı İnşaat ve Elektrik Yüksek Okulu bulunan Tunceli kendi adını taşıyan bir üniversite için girişimlerde bulunmuş durumda. 3-4 bin öğrenci kapasiteli bir üniversite şehre büyük hareketlilik kazandıracak.
         <br/>
         <br/>
         AKP oy alır
         <br/>
         <br/>
         Tunceli"de sadece OHAL"i değil yaklaşan seçimi de konuşuyoruz. İP, HADEP, ÖDP başta olmak üzere hemen hemen her partinin il başkanlığı bulunuyor. Ancak HADEP, ÖDP ve CHP"nin yeri başka. CHP"nin kalesi olarak bilinen Tunceli bu seçimde yeni gelişmelere gebe. Tuncelilere göre AKP (Adalet ve Kalkınma Partisi) bile Tunceli"de önemli oranda oy alır. Yine aynı şekilde DYP"den vekil olan Kamer Genç de şahsına munhasır oy toplayabilir. Yeni Türkiye Partisi de Tunceli"de önemli bir yer tutacağa benziyor. Sadece iki milletvekili kontenjanı bulunan Tunceli temsil sayısından çok oy oranı ile ilgileniyor. Halka göre CHP ilk sırada yer alırken HADEP ya da YTP ikinci, duruma göre de ÖDP ya üçüncü ya da dördüncü parti olur. Ama hiçbir Tuncelilinin inkâr etmediği bir gerçek var o da bir sağ parti (Kamer Genç"in özel durumu hariç) olan AKP"nin bu şehirde önemli oranda oy alacağı gerçeği. Bu da Tunceli için hakikaten bir devrim niteliğinde.
         <br/>
         <br/>
         Tunceli Sanayi ve Ticaret Odası 2. Başkanı Zeki Güneşli"ye göre CHP yine önde olur ancak diğer partiler de sıralamada değişiklikler gösterebilir. Güneşli, "Bu sefer sağ bir partinin de oy oranı iyi olabilir. Ama milletvekili anlamında olmaz. Kemer Genç"in konumu biraz farklı, kendisine bağlı bir kitle var. Yine iyi oy alır ama yine seçilir mi onu bilemem. Yeni Türkiye Partisi de iyi hamle yapabilir. Ama Tunceli"de önemli taşlar ya yerinden oynayacak ya da titreyecek" diyor.
         <br/>
         <br/>
         Tarihi boyunca daima kendisini karışıklıkların içinde bulan Tunceli yeni bir değişime hazırlanıyor. İçindeki değişik görüşteki insanlarıyla bakalım bu değişime nasıl ayak uyduracak? Ama iyi halin Tunceli için her zaman iyi olacağı kesin.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 86 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1667), [web.archive.org (arşiv bağlantısı)](http://web.archive.org/web/20050301174245/http://www.aksiyon.com.tr:80/yazdir.php?id=1667)
