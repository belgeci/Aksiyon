# İki asırlık ‘savat’a Euro desteği

*Haşim Söylemez 2005.09.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Savatlı gümüş işlemeciliği’ sanatı 200 yıl sonra Van’da tekrar ihya ediliyor. Bu amaçla açılan eğitim kursunda 20 öğrenciye mesleğin tüm sırları öğretiliyor. Avrupa Birliği’nin de desteklediği proje kapsamında başlayan eğitim aralık ayında bitiyor. Ama devamı da gelecek. Maksat Van’a has olan bu kadim meslek için yüzün üzerinde üretim atölyesi oluşturmak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607202138im_/http://www.aksiyon.com.tr/resim/563/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bazı kadim meslekler ile birlikte bu mesleklerde ortaya konan eserler de yok oluyor. Üreten ve üretilen sırra kadem basınca, söz konusu sanatın veya zanaatın esamisi de okunmuyor artık. Sabır ve kavi bir maharet gerektiren savatlı gümüş işlemeciliği de varlığını tarihe emanet eden sanat dallarından biri. Savatın hazırlanmasından sonra kalemkârlar tarafından gümüş üzerine uygulanan bu sanat şu günlerde 200 yıllık uykusundan uyandırılıyor. Tabir yerindeyse, savatlı gümüş işlemeciliği yeniden canlandırılıyor. Bu iş için Van Ticaret Borsası kolları sıvadı. Tabii ki yalnız başına değil. Avrupa Birliği de bu eski mesleğin ihyası için başlatılan projeye 132 bin Euo’luk bir ödenek çıkardı. Proje bedelinin yüzde 90’ını AB karşılarken, Van Ticaret Borsası ise yüzde 10’luk bir maddi katkıyla projede yer alıyor.
   <br>
    <br>
     Projede, liseyi bitirmiş 20 Vanlı, savatlı gümüş eğitimi alıyor. Kimisi Van’ın merkezinden kimisi de çok uzak köylerden gelerek Van’a has bu mesleği hem ihya etmek hem de geçim kaynağına dönüştürmek için çaba gösteriyor. 2 bin kişinin katıldığı yetenek sınavından geçen 33 yaşındaki Medeni Ertaş, Van’ın Gürpınar ilçesine bağlı Geçerli köyünden gelerek kursa katılmış. Ertaş, “İşim yoktu. Köyde tarlalarda çalışıyordum. Çocuklarım ve evim köyde. Burada meslek öğreniyorum. Eğitimimi tamamladıktan sonra atölyemi kurup kendi işimi kendim yapacağım.” diyor. 20 yaşındaki Haydar Ceylan da sınavı geçenlerden. Kursa katılabilmek için büyük çaba harcamış: “Ama değiyor. Hiç adını bilmediğim bir işte usta oluyorum. Çok zor, ama gayret etmek yeterli. Ben de savatlı gümüş işinde varım, diyebilirim artık.” Eğitim amaçlı kurs aralık ayında sona eriyor. 10 aylık eğitimin ardından savatlı gümüş tekniğini her yönüyle öğrenen 20 usta, Van Ticaret Borsası’nın yardımıyla atölye kuracak. Buralarda üretilen ürünler iç piyasanın ardından dış pazarda da meraklısının beğenisine sunulacak. Van Ticaret Borsası Yönetim Kurulu Başkanı Feridun Irak, asıl amaçlarının Van’da tamamen ölmüş olan bu mesleği ve sanatı ihya etmek olduğunu söylüyor; “Biz durumu Avrupa Birliği’ne anlattık. Oradan kısa sürede cevap geldi. Fon sağladılar. Biz de öğrenci bulup bir eğitim atölyesi oluşturduk. Bu süreç daha sonra da devam edecek. Van’da kaybolan bu meslek canlanacak. Bu da bizi sevindiriyor. Savatlı gümüşün, 200 yıl sonra, doğduğu şehirde bizim aracılığımızla tekrar canlandırılacak olması ise bize ayrı bir gurur veriyor.”
     <br/>
     <br/>
     Van’da 120 atölye varmış
     <br/>
     <br/>
     Savatlı gümüş eğitimi için öğreticiler Eskişehir’den getirtilmiş. Bu işi bilen sayılı ustalardan Önder ve İsa Göze kardeşler, Vanlılara bu mesleği ve sanatı öğretiyor. 20 erkek eğitimini tamamladıktan sonra 20 kız öğrenci aslında erkek mesleği olan savatı öğrenecek. Savatlı gümüş işlemeciliği oldukça zor bir uğraş. Her ustanın kendine göre bir oturtma tarzı bulunuyor ve bu tarz aynı zamanda bir imza özelliği taşıyor. Şekiller kâğıt ya da doğrudan gümüş üzerine çiziliyor. Daha sonra gümüş üzerine çelik kalemlerle kılcal kanallar açılıyor. Bakır, gümüş, kurşun ve kükürtten oluşan karışım (savat) ya toz hâlinde ya da boraks ile sulandırılarak çamur hâline getirilip gümüş üzerindeki boşluklara doldurulur ve ateşe tutularak savatların boşluklara iyice dolması sağlanır. Böylece yapılmak istenen sanat bütünlüğüyle ortaya çıkar. Hâlihazırda kursiyerler, yüzük, küpe, tespih, tabaka, gerdanlık, bilezik gibi takı türlerinin yapımını öğreniyor.
     <br/>
     <br/>
     Savatlı gümüş işlemeciliği, Kafkasya ve Dağıstan’dan Anadolu’ya gelmiş. Günümüzden yaklaşık 200 yıl önce Van bölgesinde uygulanmaya başlamış. Osmanlı, burada yaşayan Ermeniler tarafından üretilen eserlerin değişik yerlerde pazarlanması için imkânlar sunmuş. Geçmişte Van’da çok yaygın olan bu meslek günümüzde pek bilinmiyor. O dönemlerde Van’da 120 atölye iş yapıyor ve her atölyede en az 5 kişi çalışıyormuş. Van’da geleneksel takılar içerisinde savatlı muska, hamayil, gerdanlık, saç tokası, saç bağı, tepelik, bilezik, yüzük ve kemerler vazgeçilmez unsurlar olarak yer almış. Yine o dönemlerde saraylarda, hanlarda ve zenginlerin evlerinde bulunan savat işlemeli gümüş eşyalar ve erkeklerin kullandığı tütün tabakalarının tümünün Van’da üretildiği belirtiliyor. Savatlı gümüş işlemeciliği çok iyi yapıldığından, Van damgalı eşyaların diğer bölgelerde üretilenlere oranla üç kat daha pahalı olduğu da kayıtlara geçmiş.
     <br/>
     <br/>
     Tarzını ve üslubunu geçmişten alan yeni savatlı gümüş ustaları teknolojiden de faydalanarak iyi ürünler ortaya koymaya çalışacak. Daha kısa sürede ve daha kaliteli bir biçimde... Ama kadim mesleğin kolektif olarak tam manasıyla canlanması için uzun bir zamana ihtiyaç var. Şimdilik turistik maksatlı olsa da proje için gecesini gündüzüne katan Feridun Irak işi daim kılacaklarını aktarıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22513), [web.archive.org (arşiv bağlantısı)](http://web.archive.org/web/20070607202138/http://www.aksiyon.com.tr:80/detay.php?id=22513)
