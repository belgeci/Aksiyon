# Diyarbakır ne ister?

*Haşim Söylemez 2008.04.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Güneydoğu’da sorunlar da çözümler de Diyarbakır’da başlayıp Diyarbakır’da bitiyor. Güneydoğu’nun aynası bu kadim kentin halkı ile partilerin çözüm öncelikleri ise farklılık arz ediyor. Aksiyon bu konuda bölgenin nabzını tutan bir araştırma yaptı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080624035902im_/http://www.aksiyon.com.tr/resim/698/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080624035902/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080624035902/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080624035902oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080624035902oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Güneydoğu meselesinin ‘merkezinde’ yer alan Diyarbakır’la ilgili neredeyse darbı mesel hâlini alan bir ‘tahlil’ vardır: “Diyarbakır’da bir kişiyle konuşursanız iş isteyecektir, iki kişiyle konuşursanız ‘fabrika’ diyeceklerdir, üç kişi bir aradaysa ve ne istediklerini sorarsanız o zaman siyasi hak ve özgürlükle ilgili taleplerini bir bir sıralayacaklardır.” Kürt meselesinin çözümünde bölge halkının ‘aş ve iş’e öncelik verdiği artık hemen herkesin teslim ettiği bir gerçek. AK Parti Diyarbakır İl Başkanlığı’nın verileri de bunu destekler mahiyette. İl Başkanı Abdurrahman Hattapoğlu, kendilerine gelen taleplerin yüzde 90’ından fazlasının ‘kişisel’ olduğunu söylüyor. İş ve aş isteyenlere karşılık siyasi ve sosyal taleple başvuranların sayısı yok denecek kadar az. Bu durum, Diyarbakır ve dolayısıyla bölgedeki sorunların esas kaynağını ve çözüm önceliğini de ortaya koyar mahiyette aslında.
   <br>
    <br>
     Peki bölgedeki siyasi partiler bu konuda ne düşünüyor? Aksiyon olarak 6 siyasi partinin Diyarbakır teşkilatlarından, “çözüm önceliklerini 5 madde hâlinde sıralamalarını” istedik. Bir sivil toplum kuruluşu ile Diyarbakır halkına da aynı soruyu yönelttik. İlginçtir, bu ‘nabız araştırması’ sonucunda, partilerdeki çözüm önceliğinin birdenbire ‘siyasileştiğini’ gördük. Halkın birinci önceliği olan “iş, aş ve refah”, siyasi partilerin çözüm reçetesinde ilk sıradaki yerini kaybediyordu.
     <br>
      <br/>
      HERKESİN ALGISI BAŞKA
      <br/>
      <br/>
      Herkesin bir “Diyarbakır algısı” ve bir “Diyarbakır çözümü” var. Güneydoğu’nun merkezindeki bu şehir Kürt meselesinin çözümünün de merkezinde yer alıyor şüphesiz. Çözüme yönelik atılan bölgesel adımlar Diyarbakır’da tabir yerindeyse ete kemiğe bürünüyor ve her şey burada başlıyor. Kendisini “Kürtlerin hamisi” olarak gören Demokratik Toplum Partisi’nin (DTP) genel merkezi Ankara’da olsa da fiiliyata durum farklı. Diyarbakır İl Başkanlığı, genel merkez gibi faaliyet gösteriyor. Aynı şekilde AK Parti İl Başkanlığı da bölgeyi kapsayan gizli genel merkez konumunda. Etnik siyaset yürüten Hak ve Özgürlükler Partisi’nin (HAK-PAR) genel merkezi ise zaten Diyarbakır’da. Uzun sözün kısası, Diyarbakır sorunun da merkezi, çözümün de…
      <br/>
      <br/>
      Diyarbakır genelini kapsayan çalışmada şu partilerin il örgütlerinden Kürt meselesinin çözümü için ilk etapta yapılması gereken ilk 5 maddeyi sıralamalarını sorduk: AK Parti, CHP, MHP, DTP, HAK-PAR ve Kalıtımcı Demokrasi Partisi (KADEP). Doğu Güneydoğu Sanayici ve İş Adamları Dernekleri Federasyonu (DOGÜNSİFED) temsilcileri ile Diyarbakır’da yaşayan halkın da nabzını tutmaya çalıştık.
      <br/>
      <br/>
      Sonuçta partilerin önceliğinin halkın önceliğiyle tam olarak örtüşmemesinin yanı sıra kendi aralarında da ciddi farklılıklar arz ettiğini gördük. Çünkü her partinin kırmızı çizgileri vardı ve önceliklerini buna göre belirliyorlardı. Bazı partilerin il teşkilatlarının genel merkezlerden kısmen farklı düşünmesi de ilginçti. Bu, daha çok meseleyi bizatihi yerinde yaşamaktan kaynaklanan bir sonuçtu. Meselenin çözümüne en gerçekçi yaklaşım ise halkın kendisinden geldi.
      <br/>
      <br/>
      MHP, AF KONUSUNDA TAVİZSİZ
      <br/>
      <br/>
      Hâlihazırda Meclis’te bulunan 4 büyük partinin Diyarbakır temsilcilerinin verdiği cevaplarda Kürt meselesinin çözümü için anayasal düzenleme yapılması ve bölge halkına birtakım sosyal hakların verilmesi hususu genel ortak bir sonuç olarak ortaya çıktı. Ancak AK Parti, CHP ve DTP’nin terör örgütü mensuplarına yönelik bir genel af çıkarılmasının “tartışılmaya açılması” önerisine MHP hiçbir şekilde katılmıyor. AK Parti genel affın tartışılabileceğini söylerken zaten yürürlükte olan mevcut ceza maddelerinin göz ardı edilmesi şerhini düşüyor. DTP klasik radikalliğini bu konuda sürdürüyor; başta teröristbaşı olmak üzere bütün PKK’lara şartsız af istiyor. “İlk beş madde” sıralamasında diğer Kürt partilerinin tercihleri de keskin çizgilerle ayrılıyor. Mesela KADEP ve HAK-PAR şiddetin bitmesini isterken federasyonun şart olduğunu savunuyor. DOGÜNSİFED’e göre ise sadece üç şart bile yeterli. Ekonomik alanda hamleler, sosyal boyut ve anayasa değişikliğini yeterli görüyor bölge iş adamları. Halkın sıralamasında, anayasa değişikliğinin sonuncu sırada yer alması dikkat çekiyor.
      <br/>
      <br/>
      Peki yaklaşan seçimler öncesi bölgenin en büyük partisine açılan kapatma davası neler getirebilir? AK Parti Diyarbakır İl Başkanı Abdurrahman Hattapoğlu’na göre bu süreç Diyarbakır başta olmak üzere bütün bölgede seçmenin kenetlenmesine vesile oldu: “Seçmenimiz sürekli bizleri arayıp moral veriyor. Zaman zaman telefonlarımız kilitleniyor. Biz de onları sağduyuya davet edip birlikte bu sıkıntılı zamanı aşacağımızı söylüyoruz. Partimizin bölgeye yönelik açılımları, yerel seçimlerdeki hedeflerimiz bizi heyecanlandırıyor. Şimdi Diyarbakır belediyesini almak için çalışıyoruz. Bu demokratik yarışta Diyarbakır’ı alırsak bütün bölgede kazanmış oluruz.”
      <br/>
      <br/>
      CHP KÜRT RAPORUNU REVİZE EDİYOR
      <br/>
      <br/>
      Kapatma davası süren DTP ise iktidar partisinin bölgeye yönelik hamlelerini şiddetle eleştiriyor. DTP’ye göre hükümetin GAP için 12 milyar dolar ayırması, Kürtçe televizyon bir aldatmaca. Bu keskin karşı duruşun altında ne yatıyor acaba? DTP Diyarbakır İl Başkan Yardımcısı Ali Şimşek bu durumu şöyle değerlendiriyor: “Kürt sorununun çözümü için yapılacaklar Kürtlere sorulmadan yapılamaz. Ortada verilmiş bir mücadele var. Mesele televizyon kanalı açmakla bitmez.” Yani DTP, çözüm için mutlaka kendisinin muhatap alınmasını istiyor. DTP, “kale” tartışmalarının odağındaki Diyarbakır Büyükşehir Belediyesi’ni alacağından emin. Ancak bu konuda parti genelinde bir tedirginlik olduğu da bir gerçek.
      <br/>
      <br/>
      22 Temmuz seçimlerinde Doğu ve Güneydoğu’da büyük fiyasko yaşayan CHP’liler, bundan ders çıkardıklarını düşünüyor. Bölgedeki teşkilatının neredeyse tamamını değiştiren CHP’nin Diyarbakır il başkanlığını eski milletvekili Mesut Değer’in kardeşi Muzaffer Değer yapıyor. Değer’e göre CHP Kürt meselesinde artık hatalar yapmayacak. Önümüzdeki günlerdeki CHP kurultayında Kürt meselesinin bir çıkış noktası olarak belirlendiği, Diyarbakır teşkilatınca dile getiriliyor. Kürt meselesinde eskiye göre geriye gidildiğini iddia eden Muzaffer Değer, CHP’nin Kürt paketinde neler olduğunu şöyle özetliyor: “CHP geçmişte hazırladığı Kürt raporlarını yeniden günümüze revize edip güncelleştirdi. Bunları yeniden gündeme taşıyacağız. Genel başkanımızın Kuzey Irak’a yönelik açıklamaları önemli bir puan getirdi. Kuzey Irak’ta Türk okullarının açılması yeni gümrük kapılarının açılması, bölge halkı tarafından takdir topladı. Bu yüzden biz artık Kürt meselesine ehemmiyet veriyoruz. Kurultayda tanzim edilmiş yeni Kürt raporu, bu yüzden partimiz adına önemli bir çıkış olacak.”
      <br/>
      <br/>
      MHP’nin bölgedeki ve Diyarbakır’daki konumu CHP’ninkinden daha iyi. Zira Kürtlerin bir kesimi daha önce oy verdikleri CHP’nin kendilerini aldattığını düşünüyor. MHP’nin en büyük silahı, Diyarbakır İl Başkanı Zaza kökenli Abdullah Arzakçı. Halkın sevdiği Arzakçı MHP kongrelerinde Kürtçe şarkılar çaldırarak genel merkezin klasik duruşuna nazaran Kürt meselesine farklı bir yaklaşım tarzı sergiliyor.
      <br/>
      <br/>
      ‘STATÜKO ALTERNATİF KÜRT PARTİSİ İSTEMİYOR’
      <br/>
      <br/>
      Zaten Diyarbakır merkezden 2 bin kadar oy alabilen partinin son seçimde 7 binden fazla oy alması bu açılımın bir sonucu oldu. MHP’nin bazı belde ve ilçelerde de belediye başkanlığı kazanma potansiyeli bulunuyor. Abdullah Arzakçı, Türkiye’nin bir mozaik olduğunu ve Kürtlerin de bu mozaikte önemli bir parça olduğu tezini iddia ediyor. Arzakçı’ya göre Kürt meselesinin yegâne çözüm yeri Meclis.
      <br/>
      <br/>
      HAK-PAR ve KADEP’in bölgedeki geleceği şimdilik iç açıcı değil. İki partinin birleşme hayali ise henüz başlamadan suya düştü. Ancak HAK-PAR’ın yeni açılımları bölgede kısmi bir taban oluşturmaya başlamış durumda. HAK-PAR Genel Başkanı Sertaç Bucak bazı engellemeler yaşadıklarını savunuyor: “Statükocu güçlerin Kürt sorunuyla ilgili zamansız birtakım çıkışlar yaparak birtakım komplolara ulaşmak istedikleri konusunda kuşkular var. O tip engellemeler vardır, gördük ve bizler yaşıyoruz. Ergenekon, derin yapıların, ceberut hâlinde olan herkesin Kürt sorunu ile ilişkisi var. Ergenekon’un Kürt sorunu konusunda hayırlı işler yapmadığını biliyoruz. Derin devletin bir yapısı çünkü.” Amerikalıların bile Kürt meselesinde birtakım değişimler istediğini söyleyen Bucak, Türkiye’nin demokratikleşmesini istemeyenlerin Kürt sorununda da bir değişiklik istemediklerini vurguluyor: “Türkiye’ye, demokrasiye inanan kişiler AB yolunda kararlı ve tez canlı olmalıdır. 84 yıldır bu işin pastasını yiyenler demokrasinin gelişmesini istemiyor, ayak diretiyorlar.”
      <br/>
      <br/>
      1 MİLYAR DOLAR DİYARBAKIR’A GELMEDİ
      <br/>
      <br/>
      Siyasi partilerin kafası karışık olsa da Diyarbakırlıların duruşu net. Onlara göre küçük bazı adımlar ilk etapta Kürt meselesini sorun olmaktan çıkarabilir. 70 yaşındaki Abdullah Dirik artık siyasetçilerin kendilerini kullanmaktan vazgeçmesi gerektiğini düşünüyor: “Eğer bir şeyde samimiyet yoksa hiçbir şey çözülmez. Diyarbakırlılar olarak herkesin samimi olmasını istiyoruz. Zaten ondan sonra her şey düzelir.” Abdurrahim Kurt da aynı kanaatte; ayrıca ekonomik adımların birçok kapıyı açacağını da ekliyor. Ayrıca medyaya önemli bir uyarısı var: “Gazete ve televizyonlarda sürekli Diyarbakır ile ilgili bazı hadiseleri öne çıkaran haberler yapılıyor. Durum böyle olunca yatırımcı gelmek istemiyor. Biraz dikkatli davranılmasını istiyoruz.”
      <br/>
      <br/>
      Abdurrahim Kurt’un “yatırımcı gelmiyor” yakınması boşuna değil. DOGÜNSİFED verilerine göre son 5 yılda Diyarbakır’a yatırım için gelecek 1 milyar dolar, terör ve kaos gerekçesiyle geri dönmüş. Federasyon Başkanı Şeyhmus Akbaş bu yatırımların en küçüğünün 30 milyon dolar değerinde olduğunun altını çiziyor: “Firmaların gelmesiyle birlikte sanayi ve yan sanayi gelişecek. Böylece istihdam alanları oluşacak. Ancak terör ve güvenlik gerekçesiyle yatırımcıyı ikna edip getiremiyoruz. Yerli yatırımcılarımız da buradan kaçıyor.”
      <br/>
      <br/>
      Güneydoğu’nun ve Güneydoğu meselesinin kalbi Diyarbakır bir zamanlar gelişmişlikte 6’ncı sıradayken son yıllarda 66’ncı sarıya düşmüş. Yine DOGÜNSİFED’in tespitlerine göre bir yılda sadece Bursa’ya yapılan teşvik ve yatırımların oranı bütün Doğu ve Güneydoğu’dan daha fazla. Şeyhmus Akbaş, siyasi partilerin artık samimi bir şekilde devreye girmesi gerektiğini düşünüyor. Akbaş’a göre bölgeden en fazla oy alan AK Parti’ye açılan kapatma davasını da bölge için çok büyük handikap teşkil ediyor.
      <br/>
      <br/>
      <br/>
      <br/>
      <br/>
      <br/>
      GÜNEYDOĞU MESELESİNİN ÇÖZÜMÜNDE ÖNCELİK SIRALAMASI
      <br/>
      <br/>
      <br/>
      CHP:
      <br/>
      <br/>
      • Kürt sorununun çözüm yeri TBMM’dir; burada tartışılmalı.
      <br/>
      <br/>
      • Kültürel haklar sağlanmalı; anadilde eğitim, Kürtçe televizyon, anadili serbestçe konuşma.
      <br/>
      <br/>
      • Af gündeme getirilmeli; genel af tartışılmaya başlanmalı.
      <br/>
      <br/>
      • Bölgede emeğe dayalı kalcı istihdam alanları oluşturulmalı.
      <br/>
      <br/>
      • GAP bir an önce bitirilmeli; tarıma dayalı sanayileşme oluşturulmalı, özel teşvik yasası çıkarılmalı.
      <br/>
      <br/>
      <br/>
      <br/>
      MHP:
      <br/>
      <br/>
      • Bölgeden seçilen milletvekilleri Meclis’te “Biz Kürt’üz, bu meselenin çözülmesini istiyoruz” diye ortak bir bildiri sunmalı.
      <br/>
      <br/>
      • Başta Diyarbakır olmak üzere 11 ili kapsayan özel teşvik yasası çıkarılmalı.
      <br/>
      <br/>
      • Bölgeden seçilen diğer partilerin milletvekilleri Diyarbakır’da ortak bir açıklama yaparak “Biz Kürt’üz ama PKK’lı değiliz” şeklinde açıklama yapmalılar. Böylece Kürt kelimesinin oluşturduğu PKK algısı yıkılmalı.
      <br/>
      <br/>
      • Herkes konuştuğu dili her yerde rahat konuşabilmeli. Bir Türkiyelilik anlayışı geliştirilmeli.
      <br/>
      <br/>
      • Diyarbakır ve civarını kapsayan Dicle Vadisi Projesi hayata geçirilmeli.
      <br/>
      <br/>
      <br/>
      <br/>
      AK PARTİ:
      <br/>
      <br/>
      • Kültürel haklar verilmeli (Kürtçe televizyon vs.)
      <br/>
      <br/>
      • Sosyal reformlar sağlanmalı; ana dilde eğitim gibi.
      <br/>
      <br/>
      • Ekonomik yönden kalkınma; GAP’ın bitirilmesi, bölgede yeni istihdam alanlarının oluşturulması…
      <br/>
      <br/>
      • Psikolojik olarak toplumu rehabilite edecek hamlelerin yapılması. Yıllarca süren kaos ortamı göz önünde bulundurularak yapıcı adımların atılması.
      <br/>
      <br/>
      • Genel af tartışmasına zemin hazırlanmalı. Ancak zaten yürürlükte olan maddeler göz ardı edilmemeli.
      <br/>
      <br/>
      <br/>
      <br/>
      DTP:
      <br/>
      <br/>
      • Anayasada yeni bir aidiyet tarifinin yapılması.
      <br/>
      <br/>
      • Abdullah Öcalan’ın tecrit koşullarının dışına taşınması, ardından sürecin tamamen telafisi ve imarı düşünülüyorsa serbest bırakılması.
      <br/>
      <br/>
      • PKK içinde şu veya bu şekilde yer alanların toplumsal, siyasal yaşama katılması için genel affın çıkartılması.
      <br/>
      <br/>
      • Bölgenin yeniden imarının ve toplumsal dokusunun yerleşmesine yardım edecek düzenlemelerin yapılması.
      <br/>
      <br/>
      • Göç eden insanların bulundukları bölgelere geri dönmelerine imkân sağlanması
      <br/>
      <br/>
      <br/>
      <br/>
      KADEP:
      <br/>
      <br/>
      • Federasyon şart.
      <br/>
      <br/>
      • İnsan haklarına saygılı bir sistem geliştirilmeli, bütün bireyler eşit olmalı, anayasal değişiklik yapılmalı…
      <br/>
      <br/>
      • Türklerle tarihte verilen mücadeleler yeniden pekiştirilmeli. Kürtlerin de Millî Mücadele’de yer aldıkları hesaplanmalı.
      <br/>
      <br/>
      • Ana dilde eğitim, Kürtçe televizyon.
      <br/>
      <br/>
      • Bölgeyi kalkındıracak yatırımlar için imkânların seferber edilmesi; Bask bölgesindeki gibi ağır endüstri alanları geliştirilmesi.
      <br/>
      <br/>
      <br/>
      <br/>
      HAK-PAR:
      <br/>
      <br/>
      • Türkiye’nin demokratikleşmesi adına hamlelerin yapılması.
      <br/>
      <br/>
      • Anadilde eğitim ve kültürel hakların sağlanması.
      <br/>
      <br/>
      • Demokratik çerçevede örgütlenme özgürlüğünün sağlanması.
      <br/>
      <br/>
      • Sorunun tartışılabilmesi için düşünce ve ifade özgürlüğünün temin edilmesi.
      <br/>
      <br/>
      • Federatif sistemin uygulanabilirliğinin tartışılması ve uygulanması.
      <br/>
      <br/>
      <br/>
      <br/>
      DOGÜNSİFED:
      <br/>
      <br/>
      • Anayasa değişikliği şart
      <br/>
      <br/>
      • Ekonomik boyut; teşvikler ve yeni istihdam alanları oluşturulmalı.
      <br/>
      <br/>
      • Sosyal boyut; bölge insanı rehabilite edilmeli… Bunlar olursa gerisi teferruat olarak kalır. Dolayısıyla 4. ve 5. maddelere gerek yok.
      <br/>
      <br/>
      <br/>
      <br/>
      <br/>
      <br/>
      DİYARBAKIRLILARIN İLK ETAPTAKİ TALEPLERİ:
      <br/>
      <br/>
      • Orta ve uzun vadede bölgeyi kalkındıracak ve istihdamı sağlayacak yatırımlar yapılmalı.
      <br/>
      <br/>
      • Meseleye her tarafın samimi yaklaşması. Siyasi aktörlerin veya meselede taraf olan makamların siyasi rant ve ekonomik çıkar peşinde olmamaları lazım.
      <br/>
      <br/>
      • Bütün Kürtlerin marjinal olmadığı, Kürtlerin ülkede bütünlük isteyen bir değer olduğu kabul edilip ona göre psikolojik projeler geliştirilmeli. Yok olan değerler özel projelerle gün yüzüne çıkarılmalı.
      <br/>
      <br/>
      • Anadilde eğitim.
      <br/>
      <br/>
      • Anayasada eşit vatandaşlık hakkı.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30078), [web.archive.org (arşiv bağlantısı)](http://web.archive.org/web/20080624035902/http://www.aksiyon.com.tr:80/detay.php?id=30078)
