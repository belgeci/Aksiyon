# Yahudiler yaktı Türkler yapıyor

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050125234100im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050125234100im_/http://www.aksiyon.com.tr/resim/485/22.jpg" vspace="5"/>
  </p>
 </font>
 <font class="content">
  1969 yılında fanatik Yahudiler tarafından yakılan Mescidi Aksa"nın minberini Türk ustalar yeniden yapıyor. Bütün dünyanın merakla beklediği ve Ürdün Kralı"nın 2 milyon dolar para ayırdığı minber 3 yıl içinde bitirilecek. Minberi yapmak için oluşturulan enstitü ise önümüzdeki seneden itibaren klasik sanatların öğretildiği bir eğitim fakültesi olarak programını sürdürecek. Mescidi Aksa... Müslüman, Hıristiyan ve Musevilerce kutsal sayılan tarihi bir mabed. Her dinde önemli bir yeri olmasına rağmen, Kudüs"teki mekan zaman zaman art niyetlilerden ağır darbeler alıyor.
 </font>
 <br/>
 <p>
  <font class="content">
   Günümüzde altı oyularak çökme tehlikesi ile karşı karşıya bırakılan Mescidi Aksa tarih boyunca saldırılara uğradı.
   <br>
    <br>
     1969 yılında fanatik Yahudiler tarafından saldırıya uğramış ve Salahaddini Eyyûbî tarafından yaptırılan tarihi minberi yakılmıştı. Bu olay İslam dünyasında büyük yankı uyandırmış ve bütün gözleri Mescidi Aksa"ya çevirmişti. Hatta minberin yakılmasından dolayı bir tepki olarak İslam Konferansı Teşkilatı doğdu.
     <br>
      <br>
       35 yıl önce yakılan minber, yaklaşık bir yıldır Türk ustalar tarafından aslına uygun olarak yeniden yapılıyor. Ürdün Kralı"nın 2 milyon dolar harcayacağı ve 3 yıl içinde tamamlanacak olan minber için bir enstitü oluşturuldu. Minber Ürdün"deki Al Balqa Applied Üniversitesi"ne bağlı, Salt şehrinde bulunan İslam Sanatları Enstitüsü"nde yapılıyor. Üniversite ve Ürdün Vakıflar Bakanlığı projeyi Kralın talimatıyla beraber yürütüyor. Kral Abdullah zaman zaman enstitüdeki çalışmaları inceleyip bilgi alıyor. Kral ziyaret etmekle yetinmemiş, minberin projesini de kendi mühendislik bürosuna hazırlatmış.
       <br/>
       <br/>
       Ustalar ve malzemeler Türkiye"den
       <br/>
       <br/>
       Minberin baş ustası, çivi ve tutkal kullanmadan ahşaba geometrik şekiller verilmesi anlamına gelen, geçmişi bin yıldan eskiye dayanan kündekâri sanatının son temsilcisi Mevlüt Çiller. Çiller şu anda Ürdün"de değil ama onun yerine 8 Türk minberi tamamlamak için harıl harıl çalışıyor.
       <br/>
       <br/>
       Minberde kullanılan malzemeler de Türkiye"den Ürdün"e götürülmüş. Yurtdışına çıkışı Bakanlar Kurulu iznine bağlı olan 13 metreküp ceviz ağacı, buhar kazanlarında pişirildikten sonra Ürdün"e götürülüp işlenmeye başlanmış. Ustalar hata yapmamak için asıl malzemeyi kullanmadan önce minberin imitasyonu üzerinde değişik malzemelerle çalışmalar yapmış. Şu anda minberin bazı parçaları tamamlanmış durumda.
       <br/>
       <br/>
       Yapım aşamasında, projelere ve minberin yakılmadan önceki fotoğraflarına başvuruluyor. Türk ustalar oyma, kakma, mukarnas, torna ve kündekari işlerini yapıyor. Zaten geriye pek bir işlem de kalmıyor.  Hasan Ercan, Abdülvahit Ercan, Recep Elitok, Gürkan Karapınar, İsmail Aydın, Mustafa Baysal, Mehmet Ali Uçar ve Mehmet Güleç"ten oluşan ekip, kutsal ve önemli bir görevi yerine getirdikleri için mutlu olduklarını dile getiriyor. Hasan Ercan, önemli bir iş yaptıklarının bilincinde olduklarını belirtiyor; "Ailelerimizden uzakta yaşıyoruz. Ama hem hünerimizi ortaya koyacaız hem de Mescidi Aksa"nın minberini yaparak tarihe tanıklık etmiş olacağız. Bütün dünya şu anda bu minberi bekliyor. Ve bu Türk ustalarının eseri olarak Mescidi Aksa"ya konulacak. İnşaallah yüzümüzün akıyla bu işi bitiririz."
       <br/>
       <br/>
       Ağırlıklı olarak ceviz ağacının kullanıldığı minberin bazı bölümlerinde abanoz ve fildişi kullanılıyor. İnce işleme ve hassasiyet gerektiren minberin küçük bir parçasını ortaya çıkarmak bazen aylarca sürebiliyor. 9 basamaklı çift kapılı minberin eni bir metre. Yüksekliği mukarnası ile birlikte 5.40 metre olacak. Yan duvar denilen uzunluk 3.90 metre. Minber, her yüzü ve tablası farklı 11 bin parçadan oluşuyor. Ustalar, aslının bazı bölümlerinin sonradan altın kaplama yapılarak bozulduğunu, kendilerinin böyle bir şey yapmayacaklarını, orijinal şeklinin aynısını ortaya koyacaklarını açıklıyor.
       <br/>
       <br/>
       Enstitü, eğitim fakültesi oluyor
       <br/>
       <br/>
       Mescidi Aksa"nın minberini yapmak için kurulan İslam Sanatları Enstitüsü zamanla geliştirilerek değişik sanat alanlarına yöneldi. Krala, prense ve emirlere ahşaptan, alçıdan ve gümüşten malzeme yapan enstitü, eğitimin yanı sıra sanatları geliştirme çalışmaları ve üretilen ürünleri pazarlayarak faaliyetini sürdürüyor. Enstitüde, ahşap, tezhip ve hat gibi sanat dallarını Türkler yönlendiriyor. Türklerin yaptığı eserler Kral"ın sarayını süslüyor. Bazı emirler ve onların çocukları da Türk hocalardan hat ve tezhip dersleri alıyor.
       <br/>
       <br/>
       Prense tezhiple yapılmış eserler veren enstitünün öğretim üyesi Necati Sancaktutan, Ürdün"de tezhip alanında tek isim. Öğrencilere dersler veren Sancaktutan, Ürdün"deki tezhip sanatını şöyle anlatıyor; "Arkadaşlarımızla beraber burada bu sanatları yaşatmaya çalışıyoruz. İnsanlar meraklı ancak işi bilenler yok denecek kadar az. Biz de bu boşluğu doldurmaya çalışıyoruz. Öğrencilerimizin sayısı giderek artıyor."
       <br/>
       <br/>
       Atölyeleri Salt şehrinde bulunan İslam Sanatları Enstitüsü"nün merkezi Amman"da. Enstitü önümüzdeki seneden itibaren eğitim fakültesi olarak eğitim-öğretime devam edecek.
      </br>
     </br>
    </br>
   </br>
  </font>
 </p>
</div>


## Yorumlar

### hasan basan, 24-Mart-2004
> yine yakarlar: 
> siz Türk iscileri yapiyorsunuz ama onlar yine yikacak

Kaynak: [www.aksiyon.com.tr](http://www.aksiyon.com.tr:80/detay.php?id=11282&yorum_id=950), [web.archive.org (arşiv bağlantısı)](http://web.archive.org/web/20050125234100/http://www.aksiyon.com.tr:80/detay.php?id=11282&yorum_id=950)
