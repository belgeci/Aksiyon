# Eğitim bağışa kaldı

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050302225158im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225158im_/http://www.aksiyon.com.tr/resim/301/14.jpg" vspace="5"/>
  </p>
 </font>
 <font class="content">
  Türkiye’de her sene bir eğitim klasiği yaşanır. Okulların açılmasına az bir zaman kala okul idarecileri ve öğrenci velileri arasında tartışmalar başlar.
 </font>
 <br/>
 <p>
  <font class="content">
   Çoğu zaman kavgalara bile dönüşen bu tartışmaların sebebi kayıt sırasında toplanan bağışlardır. Veliler —medyada ‘Bağış yapmak zorunda değilsiniz, biz bu meseleyi hallettik’ diye açıklamalar yapan yetkillilerin de sözüne uyup— bağışta bulunmak istemez, okul idarecileri ise ısrarla paraları almak için baskı yapar. Aslında tablonun arka planına bakarsanız her iki taraf da haklıdır. Veli ödemiş olduğu vergi karşılığında çocuğunu okula bedava kaydettirmek isterken, okul idarecileri ödenek yokluğundan bir sene boyunca ayakta kalabilmek ve eğitime devam edebilmek için böyle bir yola başvurmak zorundadır.
   <br>
    <br>
     Bu tartışmalar her eğitim–öğretim döneminde devam ederken, alınan katkı payları ve vergilerin nereye gittiği ise bir türlü anlaşılamaz.
     <br>
      <br>
       İlköğretim kendi halinde
       <br/>
       <br/>
       İlköğretim okulları özel idareden sadece kömür alırken, liseler ise yakıt artı cüz’i bir miktar da ödenek alıyor. Hâl böyle olunca okullar öğrencilerden eğitime katkı payı ve bağış almak zorunda kalıyorlar. Dolayısıyla eğitimin devamı için alınan ücretler öğrenci velilerini ve okul idarecilerini karşı karşıya getiriyor. Aslında okulların elektrik ve su paralarının da özel idare tarafından verilmesi gerekiyor ama bu borçlar da çoğu zaman okullara bırakılıyor. Borcunu ödemeyen okulların elektrik ve suları ilgili kurumlarca kesiliyor. Yine okullar temizlik paralarını ve işçi parasını da kendi kasalarından vermek zorunda. Boya–badana ve tamirat masrafları ise işin cabası.
       <br/>
       <br/>
       Bakanlığın yasal olarak gördüğü ve her öğrenciden alınan eğitime katkı payından okullara düşen pay çok küçük. Toplanan eğitime katkı payları sırasıyla ilçe müdürlüklerine, ardından il müdürlüklerine ve son olarak da bakanlığa kadar aktarılıyor. Türk Eğitim–Sen İstanbul İl Başkanı Hanefi Bostan, eğitime katkı paylarının toplandığı yerde kalmasının daha doğru olacağını savunuyor: “Eğitime katkı payları okullarda kalmıyor. İlçe Milli Eğitim Müdürlüğü, ardından İl Milli Eğitim Müdürlüğü, oradan da Milli Eğitim Bakanlığı’na kadar bu paralar aktarılıyor. Burada da ne olduğu belli olmuyor. Para nereye harcanıyor bilinmiyor. Eğer direkt olarak okullarda kalırsa o zaman çok daha yararlı olur”.
       <br/>
       <br/>
       Hem kesinti, hem bağış
       <br/>
       <br/>
       Milli Eğitim Bakanlığı basın yoluyla bağış toplanmasının yasak olduğunu kamuoyuna ilan ediyor. Ancak gerisi gelmiyor, yani okullara gerekli olan ödeneği sağlamıyor. Aldığımız arabadan iç çamaşırına, gittiğimiz sinemaya kadar hemen hemen her şeyden eğitime katkı payı alınıyor. Küçük miktardaki bu payların toplamı çok büyük rakamları meydana getiriyor. Toplanan paralar direkt olarak Milli Eğitim Bakanlığı kasasına gidiyor, ancak bu paraların nereye gittiği konusunda ilgili kurumlar ve kamuoyu bilgilendirilmiyor. Türk Eğitim–Sen İstanbul İl Başkanı Hanefi Bostan Milli Eğitim Bakanlığı’nın bu konuda kendi başına buyruk bir tavır sergilediğini belirtiyor: “Herşeyden eğitime katkı payı alınıyor. Ancak bunların okullara aktarılmadığını gören vatandaşlar rahatsız oluyor. Biraz şeffaf olmalı, toplanan paraların nereye gittiği bilinirse o zaman halk gönül rahatlığı ile katkı payına razı olur” şeklinde konuşuyor.
       <br/>
       <br/>
       Hanefi Bostan bu sistemde okulların bağış almaktan başka alternatiflerinin olmadığının altını çiziyor.
       <br/>
       <br/>
       Ali Cenk isimli bir öğrenci velisi bağış vermekten memnun olduğunu belirterek şöyle konuşuyor: “Ben durumu çok iyi biliyorum. Eğer öğrencilerden bağış alınmazsa okullar ayakta kalamaz. Ancak her ailenin bütçesine göre bağış alınmasında yarar var. Ben bağış vermekten memnunum, yoksa çocuğum sağlıklı bir okulda okuyamaz”.
       <br/>
       <br/>
       Bir başka öğrenci velisi olan Mehmet Çelik de devletten bekleme yerine velilerden cüz’i miktarlarda paraların belirli aralıklarla alınması gerektiğini belirtiyor: “Ben kendim emekli öğretmenim, bir zamanlar idarecilik de yaptım. O yüzden okulların durumunu ve nasıl ayakta kaldıklarını çok iyi biliyorum. Olayı fazla büyütmeye gerek yok. Bağış alınıyor diye haber yapılacağına, okullara neden ödenek aktarılmıyor diye haber yapılmalı” şeklinde konuşuyor.
       <br/>
       <br/>
       Okullar mahalli idarelere devredilsin
       <br/>
       <br/>
       Okulların mahalli idarelere devredilmesini isteyenler eğitim–öğretimin daha sağlıklı olarak sürdürülebileceği görüşünü savunuyor. Görüştüğümüz çok sayıdaki okul idarecisi okulun angarya işlerinden başka hiçbir işle uğraşamadıklarını belirtiyorlar; “Kendi yağımızla kavuruluyoruz. Öğrencilerden topladığımız paralar olmasa biz senenin sonunu getiremeyiz. Birçok okulumuzun elektrik ve suyu borcundan dolayı kapatılmış durumda. Peki biz idareciler olarak ne yapabiliriz? Okulların mahalli idarelere devredilmesini istiyoruz. Mahalli idarelere bir eğitim fonu bağlanmalı o fona aktarılan paralar okullara dağıtılmalı. Bir tamirat gerektiğinde belediyenin işçileri kullanılır. Biz okulların kurtuluşunu burada buluyoruz. Angarya işlerle uğraşmaktan başka bir iş yapamıyoruz. Oysa biz yeni yeni projeler üretip çocuklarımızı ona göre yönlendirmeliyiz”.
       <br/>
       <br/>
       Türk Eğitim—Sen İstanbul İl Başkanı Hanefi Bostan ise okulların mahalli idarelere devredilmesinin doğru bir karar olacağını ancak bazı sakıncalı durumlarında olduğunu belirtiyor; “Eğer yerel yönetimlere bu konuda fon ya da ödenek sağlanıp, burada biriken paralar okullara aktarılacaksa çok iyi olur. Ancak şu anda Türkiye’de mahalli idarelerin durumu ortada. Olabilir ama ben çekingenim.”
       <br/>
       <br/>
       Bir taraftan bağış kargaşası bir taraftan okulların ayakta kalma mücadelesi ve eğitimin içinde bulunduğu sancılar. Hâl böyle olunca fatura zor şartlarda yetişecek olan gelecek nesillere çıkıyor.
       <br/>
       <br/>
       e—mail: hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13982), [web.archive.org (arşiv bağlantısı)](http://web.archive.org/web/20050302225158/http://www.aksiyon.com.tr:80/detay.php?id=13982)
