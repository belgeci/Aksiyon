# Sınır ötesi operasyon için hudut geçildi

*Haşim Söylemez 2007.05.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sınırötesi operasyon için ‘sarı’ moda geçen Mehmetçik Irak sınırını adeta ablukaya aldı. Muhtemel operasyon için 100 kişilik bir tim geçtiğimiz hafta öteki yakaya geçip keşif yaptı. Ayrıca araziyi iyi bilen subaylar bölgeye kaydırıldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070824135927im_/http://www.aksiyon.com.tr/resim/650/44.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bahar çoktan geldi, geçiyor. Her sene olduğu gibi terör örgütü PKK ile mücadele yeniden gündemde bir süredir. Bu sene durum biraz farklı. Çünkü Türkiye, ABD’nin Irak’ı işgal ettiği 2003 yılından sonra ilk kez sınır ötesi harekat için kararlı bir tutum sergiliyor. Nitekim, Ankara’da düzenlenen “Terörizmin İdeolojik Desteği ile Mücadele” konferansında konuşan ABD’nin Ankara Büyükelçisi Ross Wilson’ın yaptığı açıklama, kamuoyunda Washington’ın askerî operasyona “yeşil” ışık yaktığı şeklinde yorumlandı. “PKK’nın Kuzey Irak’taki varlığı ortadan kaldırılmalı. Türk güvenlik güçlerinin, teröristlerin peşinden gidip onları bozguna uğratmalarına yardımcı olmaya çalışıyoruz.” diyen Büyükelçi Wilson, açıklamasının üzerinden 24 saat bile geçmeden sözlerinin yanlış anlaşıldığını, Türkiye’nin kendi sınırları içinde teröre karşı verdiği mücadeleyi desteklediklerini dile getirdi.
   <br>
    <br>
     Büyükelçi Wilson bu açıklamaları yaptığı sırada Türk Silahlı Kuvvetleri, Irak sınırına askerî sevkıyata devam ediyordu. Bir hafta içinde bölgeye 50 bin asker sevk edildi. Sınır ötesi harekât için ‘sarı’ moda geçen askeri birlikler, şimdi Meclis’in alacağı kararı bekliyor. Kara Kuvvetleri Komutanı Orgeneral İlker Başbuğ’un bölgeyi program dışı ziyaret edip birlikleri teftiş etmesi operasyon senaryolarını güçlendiriyor. Ayrıca Başbuğ’un sıfır noktasına yaptığı ziyaretin, Genelkurmay Başkanı Orgeneral Yaşar Büyükanıt’ın Dolmabahçe’de Başbakan Recep Tayyip Erdoğan ile yaptığı görüşmeden sonra olması da dikkat çekiyor. İleri sürülen diğer bir iddia ise bu görüşmeden sonra sivil ve askerî bütün istihbarat birimlerine ‘hazır olun’ emri verildiği yönünde.
     <br/>
     <br/>
     Nitekim geçtiğimiz hafta ortasında bordo berelilerden oluşan 100 kişilik bir komando ekibinin Kuzey Irak’a geçerek keşif yaptığı öne sürülüyor. İstihbarat mensuplarına göre bu grup, askerî operasyon öncesi arazi hakkında detaylı bilgi topladı. Ancak asıl gelişme önceki hafta sonu yaşandı. Sıcak takip sırasında bir askerî tabur sınırın öteki yakasına geçip PKK’lı teröristlerin izini sürdü. İstihbaratçılar bu takibin sorunsuz bittiğini ve Mehmetçiğin iki gün içinde 20 km kadar Irak’ın içlerine gidip geri döndüğünü doğruluyor.
     <br/>
     <br/>
     TANKLI-TOPLU BİR OPERASYON DÜŞÜNÜLMÜYOR
     <br/>
     <br/>
     Peki askerî harekât nasıl yapılacak? Tankla, topla bir operasyon mu olacak yoksa havadan destekli küçük birliklerle mi gerçekleştirilecek? Edinilen bilgiye göre, silahlı kuvvetler küçük birlikler halinde teröristlerin barındığı kampların yakınlarına konuşlanacak. Bu sırada helikopterler ve F-16’lar havadan PKK kamplarını bombalayacak. Hava bombardımanı ile askerî birlikler arasında mahsur kalan teröristler etkisiz hale getirilecek. Sanıldığı gibi askerî operasyonda tanklar ve ağır silahlar kullanılmayacak. Tanksız gerçekleştirilecek ilk planın yetersiz kalması durumunda bu kez devreye ağır silahlar girecek. Operasyona komandolarla uzun süredir bölgede görev yapan ve arazi şartlarına alışık subaylar katılacak. Ayrıca, daha önce bölgede çalışmış bazı özel harekâtçıların operasyona “kılavuz” olarak katılmaları için göreve çağrıldığı da ileri sürülüyor. Türk Silahlı Kuvvetleri, operasyona hazır hale geldikten 20-30 dakika önce PKK’lı teröristleri havadan atacağı broşürlerle uyaracak ve teröristlere teslim olun çağrısı yapacak. Sınırın öteki yakasına geçecek olan asker sayısının ise 7-10 bin arasında değişeceği dile getiriliyor.
     <br/>
     <br/>
     Türkiye’nin Irak sınırına yakın bölgelerdeki hareketlilik sürüyor. Muhtemel bir sınır ötesi harekât için hazırlanan Mehmetçik, bir yandan da Türkiye sınırları içindeki terör örgütü militanlarının kökünü kazımak için bölgede operasyonlar düzenliyor. Şırnak’ta bulunan 23’üncü Jandarma Tümen Sınır Komutanlığı tarafından gerçekleştirilen operasyonlara Çakırsöğüt Jandarma Komando Tugayı, Bolu Komando Tugay Komutanlığı, Gabar Dağı’nda bulunan Akçay Piyade Tugayı, Şırnak İl Jandarma Alay Komutanlığı, Şenoba Taktik Sınır Alay Komutanlığı, Gülyazı Taktik Sınır Alay Komutanlığı, Beytüşşebap Jandarma Alay Komutanlığı, Silopi Jandarma Hudut Tabur Komutanlığı katılıyor. Operasyonlara Kobra, Süper Kobra ve Skorsky helikopterleri havadan destek veriyor. Bölgeyi iyi bilen korcularla birlikte terörist yuvalarına zaman zaman nokta baskınlar da gerçekleştiriliyor. Güvenlik güçleri teröristlerin sınırdan geçişlerini engellemek için Zaho’ya yakın Haftanin, Sihant, Kanimasi, Begova, Sindi bölgelerinin Türkiye tarafındaki Azaguze, Kastepe, Çalışkan, Taşdelen, Hilal ve Andaç bölgesinde mevzilenmiş durumda.
     <br/>
     <br/>
     25’iNCİ SINIRÖTESİ
     <br/>
     <br/>
     OPERASYONUN ADI BALYOZ MU?
     <br/>
     <br/>
     Türkiye 1983-1999 tarihleri arasında ortalama 10-15 bin askerle Kuzey Irak’a 24 operasyon gerçekleştirdi bugüne kadar. Ancak bu operasyonların hiçbirinde nihai bir sonuç alınamadı. Sınır ötesi operasyonların en kapsamlısı 1995 yılında gerçekleştirilen Balyoz Operasyonu idi. Hava destekli yapılan bu operasyona 35 bin asker katıldı. Daha sonra harekâta 10 bin asker de takviye edildi. Bu operasyondan iki yıl sonra 20 bin askerle Çekiç Operasyonu gerçekleştirildi. 1998’de ise 15 bin askerle Murat Operasyonu yapıldı. 1999’da hava ağırlıklı Sandviç Operasyonu beklenen sonucu vermedi. Bundan sonra yapılan Çelik Operasyonu’na 35 bin askerin yanı sıra çok sayıda general de katıldı. Türkiye’nin şimdi 25’inci sınır ötesi operasyonunu gerçekleştirmek için hazırlık yaptığı belirtiliyor. Alınan bilgiye göre bu operasyonun adının da benzer taktiklerden ötürü Balyoz olacağı yönünde. Bu Balyoz hem yurt içini hem de sınırın öteki yakasını kapsıyor.
     <br/>
     <br/>
     Bu arada, güvenlik güçleri sınır ötesi harekât için hazırlık yaparken Kuzey Irak’taki Kürt gruplar da boş durmuyor. Irak Kürdistan Demokrat Partisi lideri ve Irak Kürdistan Bölgesi Başkanı Mesut Barzani, Türkiye’nin sınır ötesi bir operasyon yapmasını istemediğini ısrarla açıklıyor. Ancak Mesut Barzani her seferinde böyle bir durum karşısında kendilerini savunacaklarını da yineliyor. Bölgeden gelen haberlere göre peşmergelerin muhtemel bir Türk harekâtına karşı hazırlık yapmaya bir ay önce başladığı belirtiliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27482), [web.archive.org (arşiv bağlantısı)](http://web.archive.org/web/20070824135927/http://www.aksiyon.com.tr:80/detay.php?id=27482)
