# Amerika'da şimdi moda Türkçe

*Haşim Söylemez 1999.03.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Teknolojik ve bilimsel gelişmeler sebebiyle "global bir köy" olarak tabir edilmeye başlanan dünyada, en önemli aktörlerden birisi "dil".
  </font>
 </div>
 <div id="newsText">
  <font class="detail-text">
   Birebir ilişkilerde, ticaret, ekonomi, eğitim, sağlık, teknoloji alanında milletler birbirleriyle diyalog kurmak ve gelişmelere ayak uydurabilmek için farklı dilleri öğrenmek zorunda kalıyor. Bu sebeple de dünya coğrafyasında önemli konumda bulunan devletlerin dilleri dünya insanları tarafından öğreniliyor. Soğuk Savaş sonrası dönemde Türk devletlerinin aldıkları yeni konum, Türkçenin de en çok öğrenilen diller arasına girmesini sağladı.
   <br/>
   <br/>
   Adriyatik'ten Çin Seddi'ne kadar çok geniş bir coğrafyada yaklaşık 250 milyon insanla şöyle ya da böyle Türkçe konuşarak anlaşmak mümkün. Bu durum, genel manada Türkçe öğrenmeye ilgiyi artırıyor. Özelde ise, Türkiye'nin Soğuk Savaş sonrası dönemde uluslararası kamuoyunda kazandığı jeopolitik önem Türkçeye olan ilginin artmasına sebep oluyor. Yabancılar, Türkiye'yi Orta Asya'ya yatırımda bir köprü olarak görüyorlar. Bu sebeplerden dolayı, uzmanlar Türkçenin 21. yüzyılda popüler bir dil olacağına dikkat çekiyorlar.
   <br/>
   <br/>
   Türkçeye ilginin artması sonucu TÖMER (Türkçe Öğretim Merkezi)'in yanısıra çoğu "Türkçeye Doğru" adı altında açılan özel kursların sayısı da her geçen gün artıyor. Bu kurslara gösterilen ilgi oldukça yüksek. Türkçe öğrenmek isteyen yabancılar, kursların yanısıra özel dersler de alıyorlar.
   <br/>
   <br/>
   Türkiye'de dil öğretme alanında ilk olan ve Ankara Üniversitesi bünyesinde 15 yıl önce kurulan TÖMER Dil Öğretim Merkezi'nin, bugün yurtiçi ve yurtdışında 30'a yakın şubesi bulunuyor. TÖMER'lerde birçok yabancı dilin yanında Türkçe ağırlıklı dersler veriliyor. 15 yıl içerisinde 86 ülkeden yaklaşık 100 bin yabancı uyruklu, TÖMER eğitim merkezlerinde Türkçe öğrendi ve öğrenmeye devam ediyor. Son beş yılda ise 35 bin kişi TÖMER'e Türkçe öğrenmek için başvurdu.
   <br/>
   <br/>
   Ülkemize gelen yabancı uyruklu öğrenciler eğitimleri sırasında Türkçeyi sadece konuşabilecek kadar öğrenmekle yetinmiyorlar; dilimizi gramer yapısındaki en ince ayrıntısına kadar öğreniyorlar. 6 kur şeklinde belirlenen kurs süresi tamamlandıktan sonra, öğrenciler rahatça Türkçe konuşabiliyor ve okuyabiliyor hale geliyorlar. Kurs süresi sonunda başarılı olan öğrencilere sertfika veriliyor.
   <br/>
   <br/>
   Farklı kültürler Türkçede buluşuyor
   <br/>
   <br/>
   Dil kurslarında dünyanın dört bir yanından farklı dile, dine, ırka mensup öğrenciler biraraya geliyor. Amerikalılar, Almanlar, Japonlar, Fransızlar, Nijeryalılar, Ruslar ve Orta Asya cumhuriyetlerinden gelenlerin yanısıra, bir çoğumuzun haritada yerini bilemediğimiz, belki ismini bile ilk defa duyduğumuz ülkelerden öğrenciler Türkçe öğrenmek için ülkemize akın ediyor. Gambiya, Moritanya, GineBissa, Benin, Burma, Birmanya, Gana... gibi.
   <br/>
   <br/>
   Farklı kıtalardan, farklı coğrafyalardan ülkemize gelen yabancı öğrencilerin başını yüzde 20 ile Amerikalılar çekiyor. TÖMER'in kayıtlarına göre son beş yılda ülkemize gelen yabancı öğrenciler arasında Amerikalılar'ı yüzde 15 ile Almanlar, yüzde 10 ile Japonlar izliyor.
   <br/>
   <br/>
   Michel Pier isimli Amerikalı neden Türkçe öğrenmek istediğini şöyle açıklıyor: "Ben Türkiye'nin ve Türkçenin gelecekte bir dünya dili olabileceğine inanıyorum. İnsanların giderek Türkçe öğrenmeye yöneldiklerini görüyorum. Türkiye ise doğuda çok önemli bir yere sahip. Asya kıtasını Avrupa kıtasına bağlaması gibi coğrafi bir özelliği de var."
   <br/>
   <br/>
   Melik Azize Saban isimli Nijeryalı öğrenci ise, Türkçe öğrenme nedenini şöyle dile getiriyor: "Ben Türkiye'de üniversite okumak için Türkçe öğreniyorum. Ama öğrendiğim Türkçenin gelecekte çok işe yarayacağını da biliyorum. Benim ülkemde Türkçe bilenler var."
   <br/>
   <br/>
   Sadece Türkiye'ye gelen yabancı uyruklu öğrenciler değil Türkçe öğrenenler. Orta Asya'daki Türk cumhuriyetlerin de açılan çok sayıdaki okulda da Türkçe dersleri veriliyor. Buralarda okuyan binlerce öğrenciye Türkçe öğretiliyor. Bununla birlikte dünyanın değişik yerlerindeki üniversitelerde açılan Türkçe kürsülerinde de Türkçe en ince ayrıntısına kadar öğretiliyor. Almanya'da Berlin Üniversitesi'nde, Amerika'da Harvard Üniversitesi'nde, Japonya'daki 11 üniversitede, Mısır'da 5 üniversitede Türkoloji kürsüleri bulunuyor. Ayrıca Tokyo, Los Angeles, Londra ve Kahire gibi önemli şehirlerde özel Türkçe eğitim kursları bulunuyor.
   <br/>
   <br/>
   Kahire'de yaklaşık iki yıl önce açılan Nil Dil Eğitim Merkezi çok sayıdaki Mısırlı'nın Türkçe öğrenmesine vesile oluyor. Merkez Müdürü Cengiz İnanlı; "Amacımız Türk kültürünü ve Türk dilini Mısırlılar'a aktarmak. Bu sebepten yola çıkarak bir Türkçe kursu açtık. Kursumuza olan ilgi bizleri sevindiriyor. Son dönemlerde Mısır'da Türk kültürüne bir yakınlaşma var. Zaten, Mısırlılar Türk kültürüne ve Türkçeye yabancı değiller. Mısır'da yaşları 4050'yi bulanlar azçok Türkçe biliyor. İşadamları ve basın mensupları da Türkçe öğrenmek için kurslarımıza katılıyor. Ayrıca Kahire'de bizim kurstan ayrı Türk Büyükelçiliği nezdinde de bir Türkçe Öğrenme Kursu var" şeklinde konuşuyor.
   <br/>
   <br/>
   Türkçeye olan ilginin artması bir ürünü daha ortaya çıkardı: Türkçe Öğrenme Setleri. TÖMER'in yanısıra özel sektör tarafından da Türkçe Öğrenme Setleri hazırlanıyor. Hazırlamış olduğu ürünleri dünyanın dörtbir yanına pazarlayan Sürat şirketler grubu, bu alanda ilk sırada yeralıyor. Orta Asya'daki Türk cumhuriyetler, Avrupa, Amerika, Japonya, Mısır, Ürdün gibi bir çok yere pazarlanan Sürat şirketler grubunun Türkçe Öğrenme Setleri, her yıl Frankfurt'ta düzenlenen Dünya Yayınları Fuarı'nda tanıtılıyor. Şirket ayrıca yabancı ülkelerdeki Türkoloji bölümleriyle de bağlantı halinde. Şu anda 50'ye yakın ülkede Türkçe Öğretme Setleri'ni pazarladıklarını belirten Sürat şirketler grubuna bağlı yabancı yayınlar üzerine çalışmalar yapan Selt Yayıncılık Genel Müdürü Fikret Yaşar; "Amacımız bu setlerimizi içerik olarak geliştirmek. Bizim öğrenme setlerimiz konunun uzmanları tarafından hazırlanıyor. Amacımız daha iyi kalitede Türkçe Öğrenme Setleri oluşturmak. Ürünlerimiz dış ülkelerde beğenildiği için talep çok oluyor" diyor.
   <br/>
   <br/>
   Türkçeyi seven zorluğuna katlanır
   <br/>
   <br/>
   86 farklı ülke insanının öğrenmek için müracaat ettiği Türk dilini öğrenmek aslında hiç de kolay değil. Öğrenilmesi zor dillerin başında gelen Türkçe, UralAltay dil ailesinin Altay kolundan olup sondan eklemeli dil grubuna giriyor. Bu dil grubuna mensup diller öğrenilmesi en zor diller. Bunun için Türkçe öğrenmede Öğrenme Setleri'nin etkisi çok büyük. Ne var ki, Türkçe öğrenmede en büyük sıkıntı da bu setlerin kısır döngüsünden kaynaklanıyor.
   <br/>
   <br/>
   Türkçe Öğrenme adı altında hazırlanan setler İngilizce, Fransızca, Almanca gibi yabancı dillerin öğretim metodları esas alınarak hazırlanıyor. Bu taklitçilik yapıları Türkçeden çok farklı olan dillerin öğrenme metodlarının Türkçeye uygulanmasında sıkıntı oluşturuyor. Selt Yayıncılık Genel Müdürü Fikret Yaşar öğrenme setlerine uygulanan adaptasyon konusundaki sıkıntıları şöyle dile getiriyor: "Türkçe çok ekli komplike grameri olan bir dil. Öğrenilmesi çok zor. İngilizce, Almanca, Fransızcadaki sistem Türkçeye uygulandığında çok yanlış olur. Biz Selt Yayıncılık olarak setlerimizi hazırlarken bu sistemleri uyguladık ancak sadeleştirmeye gittik. Anlamaya yönelik çalışmamız oldu. Biz önümüzdeki dönemlerde diğer yabancı dillerden tamamen sıyrılmış Türkçe Öğrenme Setleri hazırlayacağız."
   <br/>
   <br/>
   TÖMER ise, kurs programlarında kullandıkları Türkçe Öğrenme Setleri'nin ve uyguladıkları yöntemlerin çağdaş öğrenmeye uygun olduğunu savunuyor. TÖMER Halkla İlişkiler Müdürü Köksal Ekinci bu konuda şunları söylüyor: "TÖMER, Türkçe öğretirken dünyada kullanılan yabancı dil yöntem ve tekniklerini incelemiş. İngilizce, Almanca, Fransızca gibi dillerin öğretiminde kullanılan araç, gereç ve kitapların dilimizi öğretirken nasıl kullanılabileceğini araştırmıştır. TÖMER, tüm bu incelemeler sonucunda Dil Öğretim Yöntemi ve Teknikleri'nden bir sentez yaparak yöntemini oluşturmuştur. TÖMER yöntemi; dinlemeanlama, yazılıanlatım, dikte, sözlü anlatım ve dilbilgisinden oluşuyor."
   <br/>
   <br/>
   1990'lı yılların başına kadar ciddi olarak Türkçeyi yabancılara öğretmek gibi bir sorunu olmayan Türkiye, karşısına çıkan bu gerçek sebebiyle yakın zamanda kendisine uygun bir metodu da şüphesiz bulacaktır. Zira, Türkçenin dünya dilleri arasında yer alabilmesi için kolay öğrenilebilmesi önemli bir etken.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4857-34-amerikada-simdi-moda-turkce.html), [web.archive.org (arşiv bağlantısı)](http://web.archive.org/web/20120413154720/http://www.aksiyon.com.tr:80/aksiyon/haber-4857-34-amerikada-simdi-moda-turkce.html)
