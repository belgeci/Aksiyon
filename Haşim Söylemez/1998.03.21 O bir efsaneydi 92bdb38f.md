# O bir efsaneydi

*Haşim Söylemez 1998.03.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   O Türkiye için gerçek bir efsaneydi. Türkün ve Türkiye'nin adını tüm dünyaya duyurdu.
  </font>
 </div>
 <div id="newsText">
  <font class="detail-text">
   Üst üste çıkarmış olduğu başarılı koşularla Türkiye'nin gelmiş geçmiş en büyük atleti olarak adını yazdırdı tarih sayfalarına. Bir rekor kırdı ki aradan 38 yıl geçmesine rağmen hâlâ kırılamadı. Yunanlılar başta olmak üzere tüm dünya ona hayran olurken biz ise ancak 38 yıl sonra anlayabildik; atletizmde gerçek bir efsaneydi İsmail Akçay...
   <br/>
   <br/>
   Türkiye birçok spor dalında her geçen yıl bir kademe daha ilerlerken maalesef atletizmde 1960'lı yılları bile geçemedi. Bu yüzden 1968 yılında İsmail Akçay'ın Japonya'daki koşularda kırdığı 2 saat 13 dakika rekoru hâlâ dünkü gibi duruyor hafızamızda.
   <br/>
   <br/>
   Yunanlıların 'Yeniçeri', Avrupalıların 'Türk lokomotifi' dediği İsmail Akçay aktif spora başadığı 1960 yılından başlayıp spor hayatından el çektiği 1975'e kadar birçok dereceler alıp ülkemizi en iyi şekilde temsil etti. 1975 yılında sakatlandığından dolayı spora son verdiğinde ise kendi kaderine terk edildi. Balıkesirli olan Akçay hemşehrisi bir işadamının desteği ile spor malzemeleri satan küçük bir mağaza açtı. Yıllarca kimsenin arayıp sormadığı milli atleti nihayet 38 yıl sonra Atletizm Federasyonu hatırladı. 2 ay önce Atletizm Milli Takımının başına getirilen emektar atlet şimdi Milli Takımı Avrupa ve Dünya yarışmalarına hazırlıyor. Mehmet Terzi, Ahmet Altun ve Sadık Salman gibi atletlerin hocalığını da yapan Akçay, Türkiye'de çok iyi atletlerin olduğunu ancak bunların günyüzüne çıkmadığını söylüyor.
   <br/>
   <br/>
   Türkiye'nin adını şampiyonluklarla özdeşleştiren bir sporcumuzun değerini bu kadar müddet sonra anlasak bile yıllarca ihmal edilmenin ızdırabını içinde taşıyor Akçay. Sadece vatanı için mücadele eden bir sporcunun daha güzel şeylere layık olduğunu belirterek şöyle konuşuyor; "Ben devletten maddi bir destek istemiyordum. Ancak ülkenin adını dünya çapında duyurmuş bir sporcunun görmesi gereken ilgiyi görmek istemek benim de hakkımdı. Yıllarca kendi başıma kaldım. Şimdi daha yeni Milli Takımın başında bulunuyorum. Benden daha önceden de faydalanılabilinirdi. Yunanlılar bile her türlü spor davetlerine beni çağrıyorlar. Bir Yunanlıdan gördüğüm ilgiyi kendi ülkemden göremedim."
   <br/>
   <br/>
   Ülkede Akçay'lar çok
   <br/>
   <br/>
   Bundan 30 yıl önce atletizm basının önem verdiği bir konu idi. Bunun neticesinde de basın destekli birçok ünlü atlet kazanmıştı Türkiye. Şimdi ise en önemli atletizm şampiyonaları en sıradan futbol karşılaşmalırının onda biri kadar bile ilgi görmüyor basında. Atletizmin toplumda gördüğü ilgi de buna göre gelişiyor tabii ki. Uzun yıllardır atletizmde boy göstermememizden dem vuran İsmail Akçay Türkiye'de potansiyelin olduğunu ancak bunlara sahip çıkılmadığını kaydederek; "Benim gördüğüm kadar iyi atletler var; tabii eğer bu insanlara sahip çıkılırsa. Şu anda benim tek isteğim federasyonun bana destek vermesiyle bu ülkeye başarılı atletler kazandırmak. Ben Türk atletlerinin 38 yıl sonra rekorlar kırıp Avrupa ve Dünya çapında Türkiye'nin adını duyuracaklarına inanıyorum. Benim rekorum olan 2 saat 13 dakikayı halen geçen olmadı. Şu anda rekor 2 saat 18 dakika. Bu da bizim atletizmde bir gelişme kaydedemediğimizi gösteriyor. Bu ülkede Akçay'lar çok."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=90C10B4F26BE30CB0967FDC34E7F08D8?newsId=3578), [web.archive.org (arşiv bağlantısı)](http://web.archive.org/web/20140617181618/http://www.aksiyon.com.tr:80/aksiyon/newsDetail_getNewsById.action;jsessionid=90C10B4F26BE30CB0967FDC34E7F08D8?newsId=3578)
