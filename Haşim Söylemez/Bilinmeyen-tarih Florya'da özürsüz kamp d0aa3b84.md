# Florya’da özürsüz kamp

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050302224121im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224121im_/http://www.aksiyon.com.tr/resim/300/14.jpg" vspace="5"/>
  </p>
 </font>
 <font class="content">
  Türkiye’de özürlü olmak kolay değil. Hayat şartları özürlü insan için çoğu zaman çekilmez olabiliyor. Özürlü bir birey için sadece ailesi ve kendisi var. Devletin özürlüye ilgisi ve geliştirdiği projeler ise çok yetersiz.
 </font>
 <br/>
 <p>
  <font class="content">
   Hâl böyle olunca dar gelirli aileler özürlü fertlerini psikolojik yönden rahatlatmak, topluma bir nebze olsun ısındırmak için büyük sıkıntılar yaşıyor. Ya da herşeyi kendi haline bırakıyor. Ancak şimdilerde İstanbul Büyükşehir Belediyesi dar gelirli ailelerin imdadına yetişmiş durumda. Sağlık Daire Başkanlığı’nın Florya’da açmış olduğu Özürlüler Kampı’na katılan özürlüler moral depoluyor ve hayata bağlanıyor. Özürlüler Kampı’na yoğun talep var. Yurtdışından da bu kampa katılan özürlüler oluyor. Her sene haziran ayında başlayan kamp eylül ayında bitiyor. Bu süre içinde 8 ayrı grup özürlü bu kampın hizmetlerinden faydalanıyor.
   <br>
    <br>
     Bol moral, bol eğlence
     <br>
      <br>
       Florya Özürlüler Kampı’nda görevliler, özürlülerin psikolojik bakımdan rahatlamaları, kendilerine olan güvenlerinin artması için ellerinden geleni yapıyor. Sabah başlayan program dahilinde akşama kadar hareket ve eğlenceyle dolu vakit geçiriyorlar. Program sabah kahvaltısından sonra başlıyor. Birtakım egzersizlerden sonra psikolojik eğitim bölümü başlıyor. Psikologlar hayatın önemini ve güzelliklerini anlatıyor, kendilerini nasıl daha iyi yetiştirebileceklerine dair fikirler veriyor. Psikolojik terapiden sonra özürlüler serbest kalıp, öğle yemeğine kadar zaman geçiriyorlar; kimisi kampı geziyor, kimisi denizi seyrediyor, kimisi futbol kimisi de masa tenisi oynuyor. Öğle yemeğinden sonra verilen dinlenme molasından sonra el sanatları dersi başlıyor. El sanatları dersinin bitiminde serbest kalan özürlüler akşam yemeğinin ardından değişik eğlencelere katılıyorlar. Kampta 10 günlük süreyi tamamlayan özürlüler pikniğe ardından da Boğaz gezisine katılıyor.
       <br/>
       <br/>
       Aileleriyle birlikte
       <br/>
       <br/>
       Kampa sadece özürlüler değil, aynı zamanda özürlü aileleri de katılabiliyor. Yani özürlü kendini güvende hissederek, yeni yeni arkadaşlarla ilişki kurabiliyor. Her özürlü kendisine ayrılan odasında ailesi ile birlikte kalıyor. Özürlülere uygulanan bütün programlara aileler de katılıyor.
       <br/>
       <br/>
       Özürlü yakını Akif Güler, birlikte kalmaktan mutlu olduklarını söylüyor: “Burası mükemmel bir yer. Çok güzel günler geçiriliyor. Özürlüler burada kendilerini çok rahat hissediyor. Onlar ne yapıyorsa biz de aynısını yapıyoruz. Böyle yapıyoruz ki onların bir eksiklerinin olmadığını hissettirmeye çalışıyoruz. Böyle olunca özürlüler daha da hayata bağlanıyorlar” şeklinde konuşuyor.
       <br/>
       <br/>
       17 yaşındaki özürlü Sevda Çubukçu ise burada olmaktan oldukça mutlu olduğunu belirtiyor. Çubukçu devamla şöyle konuşuyor: “Burada yeni yeni arkadaşlar edindim. Ailem yanımda, değişik programlara katılıyoruz, hepsi de çok eğlenceli, zevkli. Bu sene ilk defa geldim. Gene gelmek isterim ancak herkes bir defa gelebiliyor. Diğer özürlü arkadaşları görünce biraz daha kendimize olan güvenimiz artıyor.”
       <br/>
       <br/>
       Süresi kısa
       <br/>
       <br/>
       Kampa katılan özürlüler kamptan çok memnun kalıyorlar ancak süresinin kısa olduğunu belirtiyorlar. Kamp yetkilileri ise sürenin kısıtlı olmasını başvuruların çok olmasına bağlıyor. Kampa katılan özürlüler bu tür kampların çoğaltılmasını istiyor. Özürlü İbrahim Sustan sürenin kısa olmasına rağmen çok verimli ve dolu dolu geçtiğini belirtiyor: “Kamp süresi çok kısa ve  bir daha gelemeyeceğiz. Ancak yetkililerden bu tür kampların yer ve sayılarının artırılmasını istiyoruz. Böyle olursa biz de topluma faydalı bireyler haline geliriz. Kendi halimize bırakıldığımız sürece topluma yük oluruz” şeklinde konuşuyor.
       <br/>
       <br/>
       Felçli olan Ali Gencer aile ortamı içinde mutlu bir kamp dönemi geçirdiklerini belirterek, “Burada ömrüm boyunca unutamayacağım günler yaşıyorum. Kendimi huzurlu hissediyorum. Buradaki ortam çok güzel. Süresi uzun olursa daha iyi olur” diyor. Bir başka özürlü Kadir Kaya ise duygularını şöyle dile getiriyor: “Burada olduğum için çok mutluyum. Kendimi yeniden tanıdım. Bazı yönlerim ortaya çıktı. Arkadaşlarla çıkıp oyunuyoruz, eğleniyoruz. Buraya her özürlü arkadaşın gelmesi gerekir. Keşke çok uzun sürse.”
       <br/>
       <br/>
       Tekerlekli sandalyeye mahkum olan ancak buna rağmen okullarına devam eden İbrahim Çalışkan ve Turan Arpacı en önemli ihtiyaçlarını dile getiriyor: “Tekerlekli sandalyeye ihtiyacımız var. Bir hayırsever yardım ederse çok iyi olur. Okumak istiyoruz. Burada olmaktan da oldukça mutluyuz.”
       <br/>
       <br/>
       Hizmette kusur yok
       <br/>
       <br/>
       Her özürlünün sadece bir defa kalabildiği Florya Özürlüler Kampı’nda özürlülerin rahat etmesi için her türlü imkan seferber edilmiş durumda. Kampta daima bir hemşire, bir psikolog bulunurken, el sanatları öğretmeni de her gün gelip el sanatlarının inceliklerini öğretiyor. İstanbul Büyükşehir Belediyesi Sağlık Hizmetleri Daire Başkanlığı her türlü imkanı sağlayıp özürlülerin tek kuruş ödemeden burada moral bulmalarına yardımcı oluyor. Kampın yemekleri ise Taş Gıda firması tarafından sağlanıyor. Taş Gıda sorumlusu Fevzi Taş özürlü insanlara yardım etmek için ellerinden geleni yaptıklarını söylüyor.
       <br/>
       <br/>
       Kampın sorumlusu Sedat Çakır ise insanca bir ortamı hedeflediklerini ve özürlü olan insanların her türlü imkandan faydalanmalarını sağladıklarını belirtiyor: “Amacımız sadece hizmet. Bunun için elimizden geleni yapıyoruz. Buradaki personel de özenle seçilmiştir. Gelenlerle tam bir aile ortamı içinde diyalog kuruyoruz. Birbirimizden ayrılırken çoğu zaman ağlıyoruz. Bir de ben bu işin manevi yönüne çok inanıyorum. Manevi yönden bu insanlar oldukça rahatlıyorlar. 10 gün boyunca dolu dolu bir program sürüyor bu kampta. Yaptığımız işler bazılarının hoşuna gitmeyebilir. Ancak biz burada canla başla mücadele ediyor, hizmet vermeye çalışıyoruz.”
       <br/>
       <br/>
       E—mail: hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14033), [web.archive.org (arşiv bağlantısı)](http://web.archive.org/web/20050302224121/http://www.aksiyon.com.tr:80/detay.php?id=14033)
