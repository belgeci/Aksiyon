# Hamile olmayan kadına kürtaj

*Haşim Söylemez 1999.06.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de nüfus planlaması nüfusun azalmasında birinci tehlike olarak gösterildi. Oysa nüfus planlamasından tehlikeli bir gerçek daha var; kürtaj.
  </font>
 </div>
 <div id="newsText">
  <font class="detail-text">
   Türkiye'de kürtaj yaptırma oranı her geçen gün artıyor. Oranının artması bir yana para kazanma uğruna insanların sağlığıyla oynayarak hukuka aykırı ve uygunsuz şartlarda yapılan kürtajlarda tam bir çılgınlık yaşanıyor. Doktorların kendi aralarında kazıkazan olarak tabir ettikleri kürtajdan para kazanmak için art niyetli insanlar olmadık yollara başvuruyor. Yasalara aykırı olmasına rağmen 10 haftayı geçen gebeliklerde uygulanması bir yana gebe kalmamış kadınlara bile gebesiniz denilerek kürtaj yapılıyor.
   <br/>
   <br/>
   İnsanın tüylerini ürperten bu olayı yaşayan Filiz Toprak isimli kadın başından geçen olayı şöyle anlatıyor: "Hamile kaldığımı sandım. Doğum kontrolünü yapan bir muayenehaneye gittim. Muayene sonucu hamile olduğum söylendi. Ben de çocuğu almalarını istedim, kürtaj yaptılar. Ancak daha sonra öğrendim ki hamile değilmişim; para kazanmak için kürtaj uygulamışlar. Güya kürtaj yapılırken içimden hiçbir parça çıkartılmadı. Kendilerini şikayet etmek için gittim, ancak muayenehane kapanmıştı."
   <br/>
   <br/>
   4.5 aylık sağlıklı bebeğe gebe olan, ancak gayri meşru ilişkiden olan bebeğini "yasalara aykırı bir şekilde" kürtajla aldıran isminin açıklanmasını istemeyen bir bayan ise "4.5 aylık gebe idim. 100 milyon verip bir özel hastanede kürtaj oldum. Şimdi çok pişmanım, ancak yapacak birşeyim yoktu. Hastanedeki doktor 4.5 aylık bebeğimi kürtaj ile aldı. Bana evli misin, bekar mısın diye sorulmadı bile. Sadece paramın olup olmadığını sordular" şeklinde konuşuyor.
   <br/>
   <br/>
   Seyyar kürtajcılar
   <br/>
   <br/>
   Gayri resmi rakamlardaki kürtajlar bazı özel hastaneler ile doğum uzmanlık merkezleri adı altında açılmış olan muayenehanelerde yapılıyor. Muayenehanelerde bu tür olayların resmi kaydı yok. Özel hastanelerde kayıt tutulsa bile işin kolayı bulunmuş. 10 haftayı geçse bile ortada tıbbî zorunluluk olduğunu gösteren düzmece bir "probe kürtaj" raporu ile canlı ve sağlıklı çocuklar anne karnından alınıyor.
   <br/>
   <br/>
   Bunlar sözde yasal kuruluşlar. Bir de yasadışı muayenehaneler var. Bu muayenehaneler, iki ayda bir yer değiştiriyor. İstanbul Fatih'te bir muayenehanede kürtaj yaptıran A. Sevilay başından geçenleri şöyle anlatıyor: "İstem dışı hamile kaldım, ancak bu çocuğu aldırmak zorundaydık. Eşimle ikimiz karar verdik ve kürtaj yaptıracaktık. Daha önce kağıt levhada gördüğüm 'kürtaj yapılır' yazısının bulunduğu Fatih'teki mekana gittim. Bu mekan kadın doğum muayenehanesi adı altında çalışıyordu. 100 milyon lira para verip kürtaj yaptırdım. Ancak aradan bir ay geçti ve baş dönmesi, karın ağrısı başladı. Durumu sormak için gittiğimde muayenehane yerine bayan kuaförü ile karşılaştım."
   <br/>
   <br/>
   Sultan Hospital İletişim Direktörü Reha Özkaya, korsan kürtaj yapan muayenehanelerin İstanbul'da çok olduğunu belirterek "Bunlar para kazanmak derdinde. Sahte diplomalı kaçak muayenehanelerde insan sağlığı ile oynuyorlar. Bunlar sürekli yer değiştiriyor" şeklinde konuşuyor.
   <br/>
   <br/>
   Kayıt dışı kürtajlar
   <br/>
   <br/>
   Dünyada her yıl 50 milyon, sadece Rusya'da ise 2.5 milyon kadın kürtaj yaptırıyor. Türkiye'de 1983 yılında kürtaj, steril ortamlarda uygun şekilde yapılması şartıyla serbest bırakılmıştı. Kürtaj yaptırma süresi ise, gebeliğin ilk 10 haftası olarak belirlenmişti. Kürtajdaki yasallaşma sağlıksız şartlarda yapılan ve çoğu anne ölümü ile sonuçlanan kürtaj olaylarında bir azalmayı beraberinde getirdi. Ancak genel anlamda kürtaj oranında her yıl artış oldu. Devlet İstastistik Enstitüsü'nün (DİE) 1986 yılındaki "Türkiye'de Kadın İstatistikleri" konulu araştırma verilerine göre, her yüz gebe kadının yüzde 6'sı düşük ve ölüm nedeniyle, 11.9'u istenmeyen gebelikler sebebiyle kürtaja başvurmuş. 1993 yılında her yüz gebeliğin 8'ine düşük ve ölüm nedeniyle, 14.8'ine istenmeyen gebelik olduğundan kürtaj yapılmış. Türkiye Aile Planlaması Vakfı'nın son yapmış olduğu 1998 yılını içeren araştırmaya göre ise, istenmeyen gebelikler için kürtaj oranı 1986 yılının iki katına çıkmış durumda; hamile kalan her yüz kadının 5.2'si düşük, 4'ü ölüm nedeniyle, 21.1'i ise istenmeyen gebeliklerde kürtaj yaptırmış.Türk Aile Planlaması Derneği ise, Ankara'nın kenar mahallelerinde yaşayan 26 bin 633 kadına yönelik araştırmasında ise, her yüz kadından 30.3'ünün istenmeyen gebeliklerde kürtaja başvurduğunu saptadı.
   <br/>
   <br/>
   Türkiye Aile Planlaması Vakfı (TAP) Genel Koordinatörü Yaşar Yaşer, resmi kayıtlarda yer alan bu yüzde 21.1'lik oranın aslında gerçek rakamların çok altında olduğunu ileri sürüyor. Türkiye'de nüfus tahlili ile ilgili olarak bir çok eser yazan Bayındırlık Müşaviri Cihan Yamakoğlu da, Türkiye'de kayıt dışı kürtajların çok olduğunu belirterek "Kürtajın resmi bir rakamı olmaz. Resmi rakamlar gerçeğin yarısını yansıtıyor. Türkiye'de kürtaj hadisesi giderek artıyor. Bu da çok büyük sorunları beraberinde getiriyor" şeklinde konuşuyor.
   <br/>
   <br/>
   Fatih Doğumevi ve Hastanesi Başhekimi Dr. Ahmet Çetin ise; "Günde 1520 kişi ya telefonla arayarak ya da bizzat hastanemizle temas kuruyor. Biz kendilerine sadece zorunlu durumlarda kürtaj yapacağımızı söylüyoruz. Ancak bunların hiçbiri kürtaj olmak için hastanemize gelmiyor" diyor.
   <br/>
   <br/>
   Kürtaj ölüm getirebilir
   <br/>
   <br/>
   Neredeyse sıradanlaşan kürtaj beraberinde birçok sağlık problemini de getiriyor. "Kürtajın kürtaja maruz kalan kişiye bir zararı oluyor mu? İnsan vücüdunda ne gibi bir tahribat bırakıyor?" sorularına cevap arandığında kürtajın ölüme bile yol açabileceği gerçeği ile karşılaşılıyor. Yanlış uygulamalar sonucunda birçok kadın kürtaj sırasında hayatını kaybedebiliyor. Kadın Doğum Uzmanı Dr. Yasemin Aktuz Tontuş, doğru yapılması halinde kürtaj sonrasında herhangi bir problemin olmayacağını belirterek ekliyor: "Ancak kürtajda tehlike ile karşılaşılabilen durumlar da olabiliyor. Narkozun fazla verilmesi veya cerrahi sebepten ya da kürtaj sonrasında enfeksiyondan kürtaj ölüm ile sonuçlanabilir. Kötü yapılmış bir kürtajdan sonra gebe kalmama riski de bulunuyor. Bazen de kürtaj sırasında içeride parça kalabiliyor. Bu da ayrı bir tehlike."
   <br/>
   <br/>
   Her gün giderek yaygınlaşan kürtaj Türkiye'de genellikle iki türlü yapılıyor: Bunların detaylarına girmeden, bu yöntemlerden birinin kazıma ve kumlama, diğerinin de sun'i sancı yöntemi olduğunu belirtelim.
   <br/>
   <br/>
   Yasaklı kürtaja idam
   <br/>
   <br/>
   Türkiye'de kürtaj yapılabilmesi için gebeliğin en fazla 10 hafta olması, eşlerin resmi olarak evli olması ve her iki eşten de izin alınması şartları bulunuyor. Evli olmayan kadınlara kürtaj yapılması kesinlikle yasak. 10 haftalık süreyi geçen gebeliklerde kürtaj yapmak içinse anne için hayati tehlike sözkonusu olması gerekiyor. Bu kurallar çiğnendiği takdirde hukuk kuralları çok acımasız; kasten yapılan kürtajın cezası idam. Gayri resmi ilişkide oluşan gebeliklere uygulanan kürtajda ise şeref ve namus hafifletici sebep olarak gösteriliyor. Konu ile ilgili olarak Av. Muhammet Akif Erol şunları söylüyor: "10 haftalık süre sonrasında bir tehlike yoksa yapılan kürtaj kasten adam öldürme suçu ile eşit tutuluyor. Bunun cezası 30 yıl ila idama kadar gidiyor. Çünkü cenin canlı sayılıyor. Yapan ve yaptıran eşit derecede suçlu sayılıyorlar. Gayri meşru ilişkideki gebeliklere kesinlikle kürtaj uygulanamaz. Ancak bu fiilde Ceza Kanununun 458. maddesine göre namus ve şeref gözönünde bulundurulup hafifletici sebep sayılıyor. Bunun cezası ise 4 ila 8 yıl mahkumiyet arasında değişiyor. Bir diğer nokta ise anne rahmindeki canlı cenin miras hakkına sahip olabiliyor."
   <br/>
   <br/>
   Tüm ilahi dinlere ve hukuk kaidelerine göre şartlı yasak olan kürtajın giderek artması, toplumdaki büyük bir manevi çöktüntüyü de gözler önüne seriyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5165), [web.archive.org (arşiv bağlantısı)](http://web.archive.org/web/20120606042303/http://www.aksiyon.com.tr:80/aksiyon/newsDetail_getNewsById.action?newsId=5165)
