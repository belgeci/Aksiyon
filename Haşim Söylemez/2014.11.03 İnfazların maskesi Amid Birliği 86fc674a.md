# İnfazların maskesi: Amid Birliği

*Haşim Söylemez 2014.11.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güneydoğu istim üstünde. PKK’nın ‘infaz’ listesi oldukça kabarık. Listede siyasilerin de olduğu iddia ediliyor. İnfazları örgütün suikast timi Amid Birliği uyguluyor.
  </font>
 </div>
 <div id="newsText">
  <font class="detail-text">
   <p>
    Güneydoğu’da polis ve askerlere yönelik ‘infazlar’ bölgedeki resmî görevlileri tedirgin ediyor. Birçok ilde valilikler polis ve askerlere, mecbur olmadıkça dışarıya çıkmayın, talimatı verdi. Güneydoğu hiçbir dönemde olmadığı kadar tuhaf bir olağanüstü hâl durumu yaşıyor. Örgüt ise tarihinin hiçbir döneminde olmadığı kadar rahat; gündüz vakti sokakta, pazarda cinayet işliyor. İşin en ilginç yanı ise katillerin yakalanamaması. Ne bir istihbarat bilgisi mevcut ne de olay sonrasında gerçek failler yakalanabiliyor.
   </p>
   <p>
    İnfaz gerilimi her geçen gün tırmanıyor. Çünkü örgüt tehditlerini artırmış durumda ve ‘devamı gelecek’ mesajı veriyor. Fakat asıl sıkıntı infaz listelerinin oluşturulması. KCK’nın şehir ve dağ kadrosu bölgedeki bütün resmî kişilerin kaydını almış durumda. Listede polisler, askerler, öğretmenler, imamlar, siyasiler ve özel sektörlerde çalışan kişilerin isimleri bulunuyor. Alınan bilgilere göre, KCK’nın infaz listesi oldukça kabarık. Hedef olarak seçilen kişilerle birlikte, resmî görevlilerin ve askerlerin rastgele öldürülmesi de örgütün planları arasında.
   </p>
   <p>
    Daha önce 750 polisi ölüm listesine alan örgütün 2 bin askeri de hedefe koyduğu vurgulanıyor. Aynı şekilde bölgede görev yapan memurları ve öğretmenleri de fişleyen yapının tasnifi şöyle: Olumlu, ortada, olumsuz. İl ve ilçelere göre yapılan tasniflerde, örgüt, görev dağılımını oluşturduğu birim alanlarına göre yapmış. Bunu da YDG-H ve sözde asayiş birimleri üzerinden yürütüyor. Ama PKK’ya yakın kaynakların aktardığı en önemli fişleme olayı, bölgedeki cemaat, tarikat ve siyasal yapılara ait kurum, kuruluş ve kişilerin de fişlenmiş olması. İl ve ilçe bazında yapılan çalışmalarda bu gruplara yakın esnaf veya memurlar da listeye alınmış. Diğer yandan PKK’nın ‘diğer Kürtler’ diye bir kategori oluşturduğu iddia ediliyor. Yani PKK’yı savunmayan, kendi partilerine oy vermeyen Kürtler. Bazı yerlerde evlere kadar fişleme yapılmış. Örgütün bunu zaman zaman tehdit olarak kullandığı da artık açık bir durum. Sürekli güncellemelerin yapıldığı fişlemelerde ‘biz’ ve ‘ötekiler’ diye bir ayrıma gidilmiş.
   </p>
   <p>
    Bölgede giderek kendi sistemini dayatan örgüt, korku salmak ve varlığını kabul ettirmek için infazlara devam edecek. İddiaya göre bu infazları, Yurtsever Devrimci Gençlik Hareketi (YDG-H) ile koordineli çalışan ve piyasada pek görülmeyen Amid Birliği yapıyor. Bunun için görevlendirilen suikastçılar bölgede ‘görünmez’ durumunda dolaşıyor. KCK/PKK’nın infaz timi olan bu ekip suikastlar konusunda eğitilmiş ve her türlü patlayıcıyı kullanabiliyor. Geçmişte zaman zaman gündeme gelen TAK (Kürdistan Özgürlük Şahinleri) ile aynı yapıda olan Amid Birliği’nin aldığı karara göre, bundan sonra da infaz ve cinayetler sürecek. Ekip aynı zamanda Kobani gösterileri sırasında Hizbullah (Hüda-Par) ile girilen çatışmalarda da rol almış ve YDG-H’yi yönlendirip saldırıları gerçekleştirmiş. Örgütün gençlik yapılanması ile dağ kadrosu arasında yer bulan Amid Birliği militanları bir yönüyle milis kuvvetler statüsünde değerlendiriliyor. Bu yapı, TAK jenerasyonunun bir parçası. Özel Kuvvetler (Hezen Taybet) birimi içinde; ama örgütün resmî şemasında yer almıyor. Bir nevi hayalet birim gibi. Öcalan’ın yakalanmasından sonra kurulan Özel Kuvvetler eski bir asker tarafından eğitiliyor. Aralarında kadın ve erkeklerin bulunduğu Özel Kuvvetler, TAK ile birlikte Amid Birliği denilen yeni yapıyı da içinde barındırıyor. Amid, Türkçe tunç manasına gelen ancak Diyarbakır’ın ilk adı olan Amed’den bozma. Amid rastgele konulmuş bir isim değil. Tıpkı Türk derin yapısını anlatan ‘Çelik Çekirdek’e atıf yapılıyor. Yalnız buradaki madde çelik değil, tunç. Keskin nişancılık eğitimi alan bu infaz timi; TNT, RDX, A-4, C-4 türü patlayıcıları kullanmada uzman.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39874-infazlarin-maskesi-amid-birligi.html), [web.archive.org (arşiv bağlantısı)](http://web.archive.org/web/20141108123134/http://www.aksiyon.com.tr:80/aksiyon/haber-39874-infazlarin-maskesi-amid-birligi.html)
