# Suriye üzerinden Hıristiyanofobi oyunu

*Haşim Söylemez 2012.10.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Beşşar Esed, Ortodoks Hıristiyanları kullanarak Batı’yı yanına çekmek isterken; Rusya ve Batı, İslamofobi’ye karşı Hıristiyanofobi kavramını geliştiriyor. Rusya, Ortodoksların tek hâkimi olmak için Suriye’deki dindaşlarını yalnız bırakmıyor.
  </font>
 </div>
 <div id="newsText">
  <font class="detail-text">
   <p>
    Suriye’deki iç savaş devam ederken Beşşar Esed katliamlarına kılıf bulmak için yeni arayışlar peşinde. İşin acı tarafı bu arayışlardan netice alıyor olması.  Esed, çatışmalar başladığından bu yana direnişçileri ‘terörist’ olarak tanımladı ve dünya kamuoyuna bu şekilde lanse etti. Dolayısıyla bazı ülkeler direnişçiler için ‘terörist’ tabirini kullanır hâle geldi. Almanya, İran, Rusya, Çin bu ülkeler arasında. BM üyesi birçok ülke de aynı tanımı kabul ediyor. Baas rejiminin, katliamı perdelemek adına kullandığı kartlardan biri de ‘Hıristiyanlık’ üzerine. Esed’e göre direnişçiler Suriye’deki Hıristiyanlara büyük zarar veriyor. Ne yazık ki, bu tez hem Vatikan’ı hem de Rusya’yı harekete geçirdi. Hatta Esed’in yaptığı ‘Hıristiyanlar öldürülüyor’ propagandasının, ‘Müslüman havzasında Hıristiyanların zarar görmesini istemeyen’ Batı dünyasını etkilediğini söylemek mümkün. Esed, mesaj verdiği odaklardan destek almayı başarıyor.
   </p>
   <p>
    <img alt="" height="426" src="http://web.archive.org/web/20121228171110im_/http://medya.aksiyon.com.tr/aksiyon/2012/10/22/hasim-suriye-1.jpg">
     <p>
      Geçen ay Papa 16. Benediktus, Lübnan’a giderek, Suriye’deki Hıristiyanların yanında olduğu mesajını verdi. Bununla da kalmayıp Hıristiyanların haklarının korunması ve güvenliklerinin sağlanması gerektiğini vurguladı. Suriye Hıristiyanlarının genelinin Arap Ortodoks olduğu dikkate alındığında Katolik Papa’nın açıklaması bir çelişki olarak görülebilir; ama verilmek istenen mesaj açıktı: “Ne olursa olsun Hıristiyanların zülüm görmesine razı değiliz.” Yani Ortadoğu’da ‘Hıristiyanofobi’nin arttığına işaret edilerek bu konuda bütün Hıristiyanların birlik içinde hareket etmesi isteniyor. Böylece, İslamofobi’ye karşı Suriye’deki Hıristiyanlar bahane edilerek Hıristiyanofobi kavramı dünya gündemine taşınıyor. Esed’in başlattığı kampanyaya önce Rusya sonra Vatikan’ın müdahil olması düşündürücü. Çünkü Vatikan Hıristiyanların durumunu incelemek için Şam’a bir heyet göndereceğini açıkladı. Bu heyet Suriye’deki Hıristiyanların durumunu yerinde inceleme ve muhaliflerden dolayı gördükleri zararı dünyaya duyurma amacı taşıyor. Esed’e karşı direnen az sayıdaki Hıristiyan’ın son dönemde Esed yanlısı bir duruş sergilemesi veya olayın içinde olması ise Hıristiyanlık üzerinden oynanan oyunun ne derece ciddi olduğunu gösteriyor. Beşşar Esed’in son hamlelerinin neticesi bir başka platformda görülüyor. Parlamentolar Arası Birlik (PAB, BM’nin parlamenter ayağı), 21 Ekim’de Kanada’nın Kebek Eyaleti’nde başlayan 127. Genel Kurulu’nda Suriye’deki Hıristiyanların durumunu ‘acil’ koduyla görüşmek üzere gündeme aldı. Söz konusu toplantıya Türkiye’den AK Parti Milletvekili Fazilet Dağcı Çığlık ile CHP Milletvekili Nur Serter’in de aralarında bulunduğu bir heyet katılıyor. PAB, dünyadaki en eski uluslararası örgüt olma özelliğini taşıyor. 158 ülkeden oluşan birliğin toplumsal örgütlerle (insan hakları örgütleri gibi) birlikte 198 üyesi var.
      <p>
       Rusya’nın petrol ve gaz dışında din üzerinden de güç sahibi olmak istediği ileri sürülüyor. Suriye ile olan irtibatları da bu zaviyeden bakıldığında daha iyi anlaşılıyor. İddialara göre, Rusya, bu hassas noktadan Suriye’yi kontrol altına alıp hamlelerini ona göre yapmak istiyor. Şam’a yakın Saydnaya’daki kilise Ruslar için hayli önem taşıyor. Burası Ortodoks rahiplerinin yetiştiği Hıristiyanlığın ilk kiliselerinin bulunduğu yer. Aynı zamanda Hz. İsa’nın konuştuğu söylenen Aramicenin tek yaşadığı yine Şam civarındaki (15 bin nüfuslu) üç köy de Rusyaların ilgisini çekiyor. Rusya öteden beri burayı bir dinî merkez olarak görüyor. Dolayısıyla Rusya’nın Suriye’ye ilgisinin ana sebeplerinden biri buradaki Ortodokslar ve dinî mekânlar.
       <p>
        Katolik ve diğer Hıristiyanlarla birlikte (çoğunluğu Ortodoks Rum) Suriye nüfusunun yüzde 10’u Hıristiyanlardan oluşuyor. Zaten Esed ailesi politika gereği Baas iktidarı içinde başbakanlık ve bakanlıklar düzeyinde Hıristiyanlara yer vererek bu gücü hep yanında tutmak istedi. Suriye’deki protestolarla birlikte Esed’in Ağustos 2011’de Hıristiyan Genelkurmay Başkanı Korgeneral Davud Rajha’yı Savunma Bakanı yapmasını da ön tedbirin bir göstergesi olarak okumak mümkün.
        <p>
         <p>
          <strong>
           Merkez, Moskova olur mu?
          </strong>
          <p>
           Rusya son dönemde Suriye’deki Ortodoksların durumunu gündeme getiriyor ve bu konuda onların yanında yer alacağını açıkça deklare ediyor. Suriyeli Hıristiyanlar ile Rus yetkililer arasında ise tam bir diplomasi trafiği yaşandığı iddia ediliyor. Çünkü Rus Ortodoks Kilisesi, Devlet Başkanı Viladimir Putin’in üstünde bir nüfuza sahip ve onu bu konuda sıkıştırıyor. Mart seçimlerinden önce Kilise tek şartla Putin’i destekleyeceğini açıkladı. O şart, Suriye’deki ‘kardeşlerinin’ katledilmesine izin vermemesi ve Ortadoğu’daki Hıristiyan azınlıkların korunmasıydı. Putin’in bu konuda söz verdiği basına yansıyan bilgiler arasında. Moskova Ortodoks Patriği I. Kirill’in dış politikada Ortodoks dünyasında giderek etkin bir güç olduğu aşikâr. Bu yüzden Putin üzerinde kurduğu baskı tabandan destek görüyor. Zaten Kirill’in 2011’de Suriye’deki Ortodoksları ziyareti de yabana atılacak bir adım değildi. Çünkü Moskova Ortodoks Patrikliği yeni bir hamle peşinde ve dünyada Ortodoksların ana merkezi olmak istiyor.
           <p>
            Eskiden Rusya’nın Balkanlar’la ilişkisi Panslavizm ortak kimliği üzerinden yapılırdı, sonra Sovyetler’le birlikte komünizm kullanılmak istendi. Ancak Rusya bunda da başarılı olamayanca yeni dönemde Ortodoks Hıristiyanlığı üzerinden hareket ediyor. Bu yüzden giderek güçlenen Moskova Patrikliği ile coğrafyadaki Ortodokslar arasında bir köprü kurmak isteniyor. Bu durum aynı zamanda Türkiye’deki Rum Patrikhanesi’ni tartışmalı hâle getiriyor. Çünkü Ekümenik olarak kabul edilmeyen ve etkinliğini günden güne yitirdiği iddia edilen Fener Rum Ortodoks Patrikhanesi’nin gücü giderek Moskova’ya kayıyor. Rumlar her ne kadar Türkiye’yi merkez olarak kabul etse de asıl gücü Rusya Patrikliği’nde görüyor ve ikinci adresleri burası. Patrik Kirill bu değişimi fark ettiği için rolünü ona göre oynuyor ve Suriye krizinden Moskova’yı ana merkez hâline dönüştürme yolunda mesafe almak istiyor. Türkiye Ortodoks Patrikhanesi’nin durumu ise Hıristiyanlar nezdinde tartışılır hâle gelmiş durumda. Bu sebeple Suriye’deki Ortodokslara Rusya’nın sahip çıkıyor olması her yönüyle yeni gelişmelere gebe. Esed Batı’nın gözünü Hıristiyanları kullanarak kendi üzerine çekmeye çalışırken asıl amacına Rusya ulaşmış oluyor yorumunu yapmak yanlış olmaz.
            <p>
             Esed yanlısı yayın organlarının her haber bülteninde Ortodoks Hıristiyanlara dikkat çekmesi de bu psikolojik oyunun bir parçası. Aynı haberler Moskova’da anında karşılık buluyor ve Rusya’nın katıldığı her toplantıda bu konu masaya çıkarılıyor. Esed’in ekibinin, kimin yaptığı belli olmayan Hıristiyanlara yönelik saldırıları görüntülü ve fotoğraflı olarak toplantılara taşıdığı belirtiliyor. Vatikan’ın Suriye’ye heyet göndermesinin altında yatan sebeplerden birinin Esed’in bu görsel propagandası olduğu ifade ediliyor. BM ülkelerinin önemli bir kısmı ise bu propagandaya inanmış gözüküyor.
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33884-suriye-uzerinden-hiristiyanofobi-oyunu.html), [web.archive.org (arşiv bağlantısı)](http://web.archive.org/web/20121228171110/http://www.aksiyon.com.tr:80/aksiyon/haber-33884-suriye-uzerinden-hiristiyanofobi-oyunu.html)
