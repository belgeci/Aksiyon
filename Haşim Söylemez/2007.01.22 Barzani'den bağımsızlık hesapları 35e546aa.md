# Barzani’den bağımsızlık hesapları

*Haşim Söylemez 2007.01.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kerkük’te referandum için direten Barzani yönetimi, kentteki peşmerge sayısını bir haftada yüzde 50 artırarak Kürt idaresinin bağımsızlık ilan etmesinin hesabını yapıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126065309im_/http://www.aksiyon.com.tr/resim/633/42.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Saddam Hüseyin’in idamı, zaten kan gölüne dönmüş Irak’ı yeni bir kaosun eşiğine getirdi. Yeni dönemde Sünni-Şii çatışmasının daha da kızışarak iç savaşın büyüyebileceği yorumları yapılıyor günlerdir. Irak’ın güney ve orta kesimindeki muhtemel kaos dalgası bazı bölge ülkelerine de sıçrayabilecek şüphesiz. Günlerdir bütün dikkatler Irak’ın orta ve güney kesimine çevrilmişken, Kuzey Irak’ta da çoktandır ciddi hareketlenmeler başladı. Bu hareketliliğin sebebi Sünni-Şii çatışması değil, Kürt yönetiminin gelecek hesapları. 150 kilometre ötede kan gövdeyi götürürken Kuzey’e yani Irak Kürdistan Federe Bölgesi’ne hükmeden Kürt yönetimi ‘devletleşme’ yolundaki adımlarını sürdürüyordu uzun süredir. Bölgeden gelen sinyaller ise Kuzey Irak’ın yeni ve tehlikeli bir gerilim devranına daha girdiğini gösteriyor.
   <br>
    <br>
     Bu gerilimin belki de en fazla etkileyeceği ülke Türkiye olduğu için Ankara Irak ve Kerkük konusunda net mesajlar vermeye başladı son günlerde. Başbakan Recep Tayyip Erdoğan’ın genelde Irak özelde Kerkük konusunda art arda yaptığı açıklamalar, Türkiye’nin muhtemel hamlelerinin habercisi olarak nitelendirildi. MİT Müsteşarı Emre Taner’in ‘aktif politika yürütme zorunluluğunu’ dillendirmesi de ortamı epey hareketlendirdi. Açıklamalar bunlarla kalmadı tabii ki…
     <br/>
     <br/>
     KERKÜK’E PEŞMERGE YIĞINAĞI
     <br/>
     <br/>
     Peki, Kuzey Irak’ta en son ne olmuştu? Mesut Barzani idaresi, Irak anayasasında kendi aleyhine gördüğü düzenlemelere meydan okudu 2006’nın sonlarında: “Kürt halkının bugün Irak ile ortak yaşama isteğinin tek bir amacı vardır, o da Irak Anayasası’dır. Anayasanın, Kürtlerin lehine değişmemesi ve Kürtlerin çıkarlarını gözetmemesi durumunda Kürtlerin de çaresiz olmadığı bilinmelidir. Kürtlerin hakları birileri tarafından verilmiş değil, bu kazanım kendilerinindir.”
     <br/>
     <br/>
     Bu tehditlere rağmen merkezî yönetimin reformlara devam edeceği, en büyük değişimin ise orduda yaşanacağı aktarılıyor. Halihazırda Irak Milli Ordusu’nun yarısını oluşturan peşmergelerin Irak’ın diğer bölgelerine dağıtılması öngörülüyor. Ancak bu zamana kadar riskli bölgelere gönderilmeyen ve mümkün olduğunca çatışmalardan kaçınan Irak ordusundaki 18 bin peşmergenin Sünni Arap ve Şii çatışmasının ortasına atılmasına Kürtler karşı çıkıyor. Fakat bu karara rağmen yine de Bağdat’tan uzak kalmak istemeyen Kürtler, Irak Ordusu’na bağlı iki-üç tugayı sadece güvenlik amaçlı Bağdat’a gönderiyor. Bu peşmergelerin çatışma ortamına girmeyeceği, özellikle Sünni ve Şii Arapların tepkisini çekmemek için hassas davranacağı, emirleri de Kürt komutanlardan alacağı belirtiliyor. Irak Kürdistan Federe Bölgesi Peşmerge Bakanı Cafer El Şeyh Mustafa, bu şartla haricinde hiçbir silahlı Kürdün Bağdat’ta bulunmayacağını söylüyor.
     <br/>
     <br/>
     Ancak Kürtleri asıl kızdıran mesele Baker-Hamilton raporundaki Kerkük önerisi. ABD eski dışişleri bakanı James Baker ve eski senatör Lee Hamilton başkanlığındaki Irak Çalışma Grubu’nun hazırladığı rapor, “federal yapının zayıflatılarak merkezî yönetimin yetkilerinin artırılmasını” teklif ediyor. Bu yıl yapılması planlanan Kerkük referandumunun yapılmaması da ön plana çıkıyordu raporda. Buna gerekçe olarak da “Kerkük’ün kozmopolit yapısından dolayı bir kargaşa ortamının oluşacağı” gösteriliyor. Tabir yerindeyse Kürt yönetimini çileden çıkaran bu önerinin uygulanıp uygulanmayacağı kesinleşmemiş olsa da Barzani idaresinin şimdiden bir yol haritası hazırladığı, daha doğrusu raftaki yol haritasının tozunu aldığı aktarılıyor. Kürtlerin, Kerkük için referandum yapılmaması durumunda tam bağımsızlıklarını ilan edecekleri ileri sürülüyor. Bu, sıradan bir tehditten çok, uygulanmaya konulmuş bir plan haline dönüşmüş bile iddialara göre.
     <br/>
     <br/>
     Barzani idaresinin, Kerkük’te bulunan 7 bin peşmerge sayısını bir haftada yüzde 50 artırarak 10 bine çıkardığı, daha önce değişik yerlerden buraya taşınan Kürtlere verdiği maddi desteği de arttırdığı aktarılıyor. Son bir yıl içinde 60 bin olan aktif silahlı peşmerge sayısını 70 bine çıkaran ve gerilla eğitiminin yanı sıra Dohuk ve Zaho’daki akademilerde savaş pilotluğu eğitimi de vererek modernize birlikler kuran Kürt yönetimi, caydırıcı gücünü artırıyor. Daimi silahlı peşmergelerle birlikte acil durumlarda silahlanmaya hazır 300 bin kadar peşmergenin varlığı, Kürtleri daha da cesaretlendiriyor. Bu durum Barzani’nin daha sert bir tavır sergilemesine yol açıyor. Nitekim Barzani, Hamilton raporunu eleştirirken bağımsızlık sinyali olarak da değerlendirilen şu açıklamayı yaptı: “Irak’taki varlığımızı gözden geçiririz. Bölge ülkeleri Irak’ta kan dökülmemesini istemiyorlarsa, Irak’ın içişlerine el uzatmamalı!”
     <br/>
     <br/>
     BAĞIMSIZLIK İLANI SÜRPRİZ OLMAZ; İRAN-KÜRT EKSENİ DOĞABİLİR
     <br/>
     <br/>
     Bölgeyi iyi bilen ve zaman zaman Kürt liderlerle görüşmeler yapan eski milletvekilli Haşim Haşimi’ye göre Barzani’nin bu aykırı çıkışı beklenen bir durum. Haşimi, bu şartlarda Kürtlerin bağımsızlıklarını ilan etmeyi düşünebileceklerini söylüyor. Baker-Hamilton raporunun sıradan bir çalışma olarak değerlendirilemeyeceğini hatırlatarak, “Raporun Kerkük konusuna Kürtler öfkelenmiş durumda. Bu da birtakım sonuçlar doğuracaktır. Referandum olmama ihtimali karşısında, Kürtler duygusal davranıp bir takım hareketler yapacaklardır. Bunun başında da bağımsızlık ilanı geliyor. İran’la işbirliği de Kürtlerin düşüneceği bir seçenek. Ahmedinejad’ın Kuzey Irak’a gelip gitmesi sıradan bir hareket değil. Bu da Sünni Araplara karşı Sünni Kürt ve Şii cephesini oluşturacaktır. Ve Irak’ta kan gövdeyi götürür. Şii hâkimiyetine geçmiş olan Irak’ta böylesi bir birliktelik İran’ın işine geliyor.” diyor.
     <br/>
     <br/>
     Haşim Haşimi, birçok ülkenin Kürt bölgesindeki mevcut oluşumu kabul etmediğini, buna karşın Kürtlerin de Kerkük’ü ele geçirip güçleneceklerini düşündüklerini aktarıyor: “Kürtler, Kerkük’e hâkim olup petrol yatakları üzerinde önemli bir güç olacaklarına inanıyorlar. Ve bu uğurda her şeyi göze alıyorlar. Bir nevi komşu ülkelere karşı Kürtler kendi varlıklarının garantisini Kerkük hâkimiyetinde görüyorlar.”
     <br/>
     <br/>
     Kerkük’ün ‘Kürt şehri’ olduğunu savunan Kürtlerin bu kent için ‘her şeyi’ göze alabileceği belirtiliyor. Daha önce Aksiyon’a konuşan peşmerge ordusunun genelkurmay başkanı General Hamid Fendi, “Kerkük için savaş çıkarmaktan çekinmeyeceklerini şu sözleriyle aktarmıştı: “Kerkük, Kürdistan Özerk Bölgesi’nin bir parçası ve aynı zamanda bir Kürt şehridir. Bu durumun artık herkes tarafından kabul edilmesi gerekiyor. Bu konuda ne kadar ciddi olduğumuzu merak edenlere şunu söyleyebilirim: Bu uğurda gerekirse savaşı dahi göze alırız. Irak’ın parçalanmaması için biz elimizden geleni yapıyoruz; ama eğer Kerkük’le ilgili verilen sözler tutulmazsa biz kendi başımızın çaresine bakarız. İç savaşı dahi göze alırız.”
     <br/>
     <br/>
     Kürt yönetimi, ‘can simidi’ olarak gördüğü Kerkük için kendi elleriyle, dışarıdan göçü teşvik ederek oluşturduğu sayısal çoğunluğu değerlendirmek istiyor. Uyguladığı fırsatçı politikalarla birkaç yıl içinde Kerkük’teki nüfus yapısını alt üst eden Kürt yönetimi, bu ‘tarihî fırsatı’ kaçırmak istemiyor. Son Irak seçimleri öncesinde binlerce Kürt’ü Kerkük şehrine transfer edilip onların buraya yerleşmesi sağlanmıştı. Suni yerleşim sonrası Kerkük’teki seçimlerde oyların üçte ikisini kullanan Kürtler, ‘referandum provası’ yaparak bunu büyük bir zafer olarak kutlamışlardı. Baba Barzani’nin vasiyet ettiği Kerkük hayaline hiçbir zaman bu kadar yaklaşmadıkları göz önünde bulundurulursa, Barzani yönetiminin bu uğurda her şeyi yapabileceği, bu durumun da Irak’ın kuzeyini yeni bir kaosa sürükleyeceği aşikâr gibi.
     <br/>
     <br/>
     KERKÜK NE DURUMDA?
     <br/>
     <br/>
     Kerkük için Amerika’ya bile tavır alan Kürt yönetimi hareketli günler yaşıyor. Barzani, yeni dönem için ‘ince’ hesaplar yaparken, Bağdat’ta tamamlanma aşamasına gelen yeni kanun, petrol geliri üzerinde merkezî kontrolü öngörüyor. Bu kararı da eleştiren Kürt yönetimi, bölgeleri içinde kalan petrolün tek patronu olmak istiyor. Bu çerçevede Kerkük’ün kontrolü daha da ehemmiyetli hale geliyor. Ancak, muhal görünse de Kerkük’ün Kürtlerin eline geçmesi onlar için sorunları ortadan kaldırmıyor. Bir başka devletin müdahalesi olmasa bile, Kürtlerin bu şehri elde tutmak için “mayın tarlasını andıran” Musul-Diyala-Telafer hattını da büsbütün ele geçirmeleri veya ele geçirmeye yeltenmeleri gerekiyor.
     <br/>
     <br/>
     Irak’ta Kürtlere karşı yeni bir cephenin oluşması anlamına gelen bu durum da Irak içinde apayrı bir karışıklık demek. Şu anda Musul’da 3 bin peşmerge görev yapıyor. Ancak alınan bilgilere göre Kürtler buradaki silahlı adam sayısını 5 bine çıkarmayı planlıyor. Kürt idaresinin bu planına karşı Irak merkezî yönetimi daha hızlı bir hamle yapmış durumda. Irak İçişleri Bakanlığı 2 ay önce Bedir Tugayları’nın bir kısmını, Musul, Telafer ve Diyala’nın güvenliğini sağlamak için Musul’a gönderdi. Devriye özelliği de olan bu askerlere karşın halen Koalisyon Güçleri’ne bağlı askerler de burada bulunuyor. Peki, küçük bir ihtimal olsa da olaylar bu aşamaya gelirse ne olur? Amerika’nın Sünni ve Şii grupları karşısına alma pahasına Kürtleri desteklemesi muhtemel görünmüyor. Haşim Haşimi, bu noktada net bir yorum yapıyor: “Petrol için savaş veren Amerika petrol kazancını Kürtlerin geleceğinden daha önemli görüyor. Kürtler yalnız bırakılacaktır.” Kürtlerin, çok bariz bir şekilde azınlıkta oldukları Musul-Telafer-Diyala hattında etnik olarak tutunması da çok zor görünüyor.
     <br/>
     <br/>
     Peki, herkesin üzerine hayaller kurduğu Kerkük şu an ne durumda? Türkmen kenti Kerkük, Saddam döneminde ağır bir Araplaştırma politikasına tabi tutuldu. Bu politika nüfus dengelerini altüst ederken ikinci nüfus dalgası 2003’ten itibaren yaşandı. Irak Savaşı’nda Amerika’ya iyice yanaşan Iraklı Kürtler, işgalle birlikte hayalini kurdukları Kerkük’e kalıcı göçe başladı. 400 bin civarında olan şehrin nüfusu gayri resmi 2005 verilerine göre 700 bine çıktı. Son bir yıl içinde ise bu sayının 800 bini bulduğu aktarılıyor. Buraya 3 yıl içinde 400 bin civarında Kürt’ün göç ettiği kaydediliyor. Şehrin demografik yapısını değiştiren bu akın sonrası kent yönetiminde iyice Kürtlerin sözü geçer oldu.
     <br/>
     <br/>
     Tahminlere göre 10 milyar varil petrolü bağrında saklayan Kerkük’te nüfus Kürt, Türkmen, Şii-Sünni Arap, Asurî-Keldaniler’den oluşuyor. Bunun yanı sıra azınlıkta kalan Nasturi ve Hıristiyan Araplar da tarihî şehirde hayat mücadelesi veriyor. Mevcut ‘fason’ nüfus yapısına göre yapılacak olan referandumda Kürtlerin ‘zafer’ kazanacağı aşikâr. Zaten son genel seçimlerde bu durum sayım sonuçlarına da yansımıştı.
     <br/>
     <br/>
     KARGAŞA PROVASI MI?
     <br/>
     <br/>
     Kerkük’te özel statü oluşturulmadığı takdirde şehrin kaostan kurtulması imkânsız gözüküyor. Kürtler Kerkük referandumundan zaferle çıksa bile bu kadar farklı etnik ve mezhebi yapıyı içinde barındıran şehirde huzurun sağlanması çok zor. Muhtemelen, Irak’ın geneline paralel olarak buradaki Araplar da Kürtleri istemeyecektir. Kerkük’te Kürtlere karşı bir Sünni-Şii ittifakı ihtimali oluşması kaçınılmaz olacak. Ancak asıl problem Şii Araplar’da yaşanacak. Kürtlerin Kerkük’e gelip Şii Arapların önemli bir kısmını ‘çöle’ sürmesi, Şiilerin intikam yeminiyle yanıp tutuşmasına yol açmış durumda. Kerkük’te Sadr yanlısı Şii Arapların etkin olması da ayrı bir ayrıntı.
     <br/>
     <br/>
     Türkmenlerin, Türkmen kenti olan Kerkük’te bir Kürt hâkimiyetini öteden beri istemediği de bilinen bir gerçek. Her grubun silahlı kanadının bulunması da bölgede bir iç savaşı kolaylaştıracak unsur. Aslında bu sürecin çoktan başladığı da biliniyor medyaya yansıyan haberlerle. Kerkük’te patlamaya başlayan bombalar, muhtemel kargaşanın ‘ön provası’ şeklinde yorumlanıyor.
     <br/>
     <br/>
     Üzerinde tartışmaların çoktan başladığı bu şehir üzerine hesabı olmayan hiçbir bölge ülkesi yok gibi. Kerkük, Irak’ın yanı sıra İran’ı, Türkiye’yi, Suriye’yi, Suudi Arabistan’ı, İsrail’i, Ürdün’ü, hatta Mısırı bile yakından ilgilendiriyor. 2007, Irak’tan ziyade ‘Kerkük yılı’ olacak gibi görünüyor.
     <br/>
     <br/>
     <br/>
     Doç. Dr. BÜLENT ARAS*: KERKÜK ATEŞİ ORTADOĞU’YU SARAR
     <br/>
     <br/>
     “Kerkük gibi şehirlerin özel yapısı ve dokusu var. Bunun altının çizilmesi gerekir. Kerkük’te yaşayan üç tarafın karar verilmesiyle de sorun çözülmez. Çünkü dışarıdan Kerkük’e müdahil olmak isteyen çok sayıda devlet var. Bu müdahale coğrafyayı ele geçirme şeklinde değil, daha çok siyasi bir üstünlüğü içeriyor. Kerkük’te Irak devleti var; Osmanlı’nın izlerinin olduğu çok kültürlülük var. Bağdat gibi, Kudüs gibi... Böylesi bir özel yapıya sahip Kerkük’ü bir yönetimin kontrolüne terk etmek kaos oluşturur. Burada çıkacak ateş, Irak’ın sınırlarını aşar ve bütün Ortadoğu’yu kasıp kavurur. Referandumla oldubittiye getirmek doğru olmaz. Referandum, bu ateşin fitilini ateşler. Kerkük için özel bir yapı sağlanması lazım. Bunun da BM ve komşu ülkelerin hakemliğinde yapılması gerekiyor. ‘Küçük Irak’ olan Kerkük’ün patlamaya hazır unsurları göz önünde bulundurularak bir özel statülü yönetim şekli belirlenmeli.”
     <br/>
     <br/>
     *Işık Üniversitesi Ortadoğu Araştırmaları Merkezi Uzmanı
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26520), [web.archive.org (arşiv bağlantısı)](http://web.archive.org/web/20071126065309/http://www.aksiyon.com.tr:80/detay.php?id=26520)
