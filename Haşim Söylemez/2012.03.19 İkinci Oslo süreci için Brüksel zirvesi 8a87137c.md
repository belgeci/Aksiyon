# İkinci Oslo süreci için Brüksel zirvesi

*Haşim Söylemez 2012.03.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   KCK/PKK, devletle yeniden masaya oturmak için Avrupa’da Karayılan’ın da katıldığı bir toplantı yaptı. Şartlar olgunlaştıktan sonra tarafların ikinci kez Oslo’da bir araya gelmesi kararlaştırıldı.
  </font>
 </div>
 <div id="newsText">
  <font class="detail-text">
   <p>
    Türkiye, terör konusunda yine kritik bir süreçten geçiyor. Bir yandan derin kanat ile birlikte çalışan ve savaş isteyen örgüt yöneticileri büyük eylemler için talimat verirken, diğer yandan çözüme yönelik farklı arayışlar da durmuyor. Halk savaşı arayışında olanların yanında bir grup görüşmeleri tekrar başlatma zemini  arıyor. Devletin de çözümden yana olduğu ve KCK/PKK meselesini bitirmek için elini taşın altına koymak isteği belirtiliyor. Ancak Oslo görüşmesinin örgüt tarafından sızdırılmış olması, devletin ‘yoğurdu üflemesine’ sebep oluyor.
    <p>
     Bunun ilk işaretleri geçen hafta ortaya çıktı. Alınan bilgilere göre, örgüt mensupları ve bir arabulucu ikinci Oslo süreci başlatılması için Norveç’in başkenti Oslo ve Belçika’nın başkenti Brüksel’de toplantı yaptı. KCK/PKK Konseyi Başkanı Murat Karayılan, bu toplantıya katılmak için bir hafta önceden Avrupa’ya gitti. Karayılan ile birlikte daha önce kendisine Irak pasaportu çıkarılan Mustafa Karasu da toplantıya katıldı. Toplantıyı organize eden kişi ise uluslararası önemli bir isim. Norveç’te örgüt yöneticileriyle yapılan toplantıda hakem rolünü üstlenen kişi ise yine Norveç’in Avrupa Birliği Parlamenteri Lars Rise oldu. Norveç’teki toplantıda Murat Karayılan, Mustafa Karasu, Remzi Kartal, Adem Uzun ve Zübeyir Aydar hazır bulundu. Görüşmeler sonrasında çıkacak ortak kararın, ikinci bir Oslo görüşmesinde Türkiye’nin resmî heyetine sunulacağı belirtiliyor. Toplantıda bazı sıkıntıların yaşandığı ifade ediliyor. İddiaya göre Karasu ve Aydar gibi derin kanadı temsil edenler, bazı maddelere itiraz etti. Karayılan’ın yapılacak görüşmelere PKK adına tek yetkili olarak katılması ise karara bağlandı. PKK’nın temel şart olarak sunduğu en önemli madde, ‘demokratik özerklik’ modeli. Öcalan’ın ev hapsine çıkarılması ve KCK gözaltı ve tutuklamalarına son verilmesi de gündemin ana maddelerindendi. Karayılan’ın şahin kanadı devre dışı bırakmak istediği ifade ediliyor.
     <p>
      PKK yöneticilerinin Norveç’te toplandığı sırada Amerikalıların görevlendirdiği kişiler de Brüksel’de bir araya geldi. Toplantıda NATO’da görevli Amerikalı Jack Crans ve yine Alman kökenli Amerikan vatandaşı (NATO’da görevli) Thomas Goellner hazır bulundu. Burada çözüm için hazırlanan bir dizi soru Norveç’e gönderildi. Devlet ile PKK’nın yeniden görüşebilmesi için hazırlanan sorulara örgüt temsilcilerinin cevap vermesi istendi.
      <p>
       Önceki toplantılarda Lars Rise tarafından hazırlanan ve PKK’nın taleplerinin anlaşılması için ortaya konan 12 soru, Brüksel’deki görüşmede de ana gündemi oluşturdu. PKK daha önce sorulara cevap vermemişti. Bu kez Oslo görüşmesinin yapılabilmesi için örgütün ortak bir kararla sorulara cevap vermesi isteniyor. Sorulardan bazıları şöyle: Kürt halkının kaçta kaçını temsil ediyorsunuz? Bu zamana kadar kimlerle görüşmeler yaptınız? Uzlaşmak için hazırladığınız şartlar var mı? Şiddeti reddetmeyen militanlar sizi ne kadar dinler? Şiddete başvurmadan pazarlık durumunuz yok mu? Örgüt dağdan inmeyi kabul edip yöneticilerin başka bir ülkede geçici olarak yaşamalarına izin verir mi? Militanların aşamalı olarak önce Kuzey Irak’a, sonra da evlerine dönmelerine örgüt yöneticileri razı gelir mi? Demokratik özerklik yerine yerel yönetimlerin güçlendirilmesi yeterli olur mu? KCK/PKK ne zaman tamamen silah bırakır? Örgütte, görüşmelerde karar alıp söz vermede yetkili olacak bir isim var mı?
      </p>
      <p>
       Yöneticiler pasaport derdine düştü
       <p>
        Uzlaşma için böyle bir gelişme yaşanırken KCK/PKK’nın içi kaynamaya devam ediyor. Örgütteki çok başlılığın, bütün görüşme ve çözüm hamlelerini baltalama ihtimali yüksek. Örneğin Murat Karayılan’ın Avrupa’ya gitmesinden sonra Fehman Hüseyin’in örgütteki etkinliğini artırdığı ve kayıplardan Duran Kalkan’ı sorumlu tuttuğu, hatta onu ‘ajan’ ilan edip cezalandırmak istediği vurgulanıyor. Cemil Bayık gibi örgütte etkili olan isimlerin, başka ülkelere gitmek için hazırlık yaptıkları da gelen bilgiler arasında. Bunun için bu şahısların öncellikle pasaport çıkartmak istediği belirtiliyor. Irak’ın örgüt yöneticilerine şimdilik pasaport vermek istemediği kaydediliyor. Bunun üzerine 15 kadar yöneticinin Avrupa ülkelerine iltica taleplerini iletip pasaport çıkarmak istediği vurgulanıyor. İddiaya göre, Norveç, İsveç, İsviçre ve Belçika’ya pasaport için iltica talebinde bulunan yöneticilerin istekleri şimdilik askıya alındı. Almanya ve Fransa, 15 PKK yöneticisinin iltica talebeni doğrudan geri çevirdi. Bu arada yöneticiler hakkında çıkarılan kırmızı bültene rağmen bu taleplerin resmî kişilere iletilmesi ise olayın ayrı bir tartışma noktasını oluşturuyor.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32097-ikinci-oslo-sureci-icin-bruksel-zirvesi.html), [web.archive.org (arşiv bağlantısı)](http://web.archive.org/web/20120620172338/http://www.aksiyon.com.tr:80/aksiyon/haber-32097-ikinci-oslo-sureci-icin-bruksel-zirvesi.html)
