# Osmanlı Sarayı modanın Parıs'ıydı

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050224095002im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224095002im_/http://www.aksiyon.com.tr/resim/388/72.jpg" vspace="5"/>
  </p>
 </font>
 <font class="content">
  “Batı, Osmanlı sanatını takdir edince, biz de ‘ Onlar beğeniyorsa bunda bir iş var; bizim sanat kaliteliymiş’ diye düşünüyoruz.”
 </font>
 <br/>
 <p>
  <font class="content">
   Osmanlı Devleti’nin tarih sahnesinden çekilmesinin üzerinden neredeyse bir asır geçti. Osmanlı kumaşı, Osmanlı yemeği, hat sanatı ya da müziği de miadını doldurup tarihin derinliklerinde mi kaldı? Daha doğrusu Osmanlı sanatı da tıpkı imparatorluk gibi öldü mü? Aslında bu soruların cevabını vermek çok güç. Bu durumun ne sayısal tespiti olur ne de gözle görülür bir yönü var. Ama gerçek şu ki Osmanlı’nın muhteşem mirası birkaç insanın elinde hayat bulmaya çalışıyor. Şimdilerde sayılarında azalma görülse de bir dönem reddi miras goygoycuları epeyce kalabalıktı. Batı ise Osmanlı sanatını yeniden keşfediyor. Keşfetmekle kalmıyor, ortaya konulan eserlerin kalitesi karşısında şaşkına dönüyor ve bu sanatı günlük hayata nasıl tatbik edeceği üstüne kafa yoruyor. Müzayedelerde, üniversite kürsülerinde Osmanlı sanatı hep el üstünde tutuluyor. Son günlerde Türklerde de Osmanlı sanatına olan ilgide belirgin bir artış göze çarpıyor. Ancak yetkin isimler bulmak her zamanki gibi zor. Sayıca az isimler bu konuda son kale, son temsilci, daha doğrusu son Osmanlı olarak misyonlarını sürdürüyorlar. Serdar Gülgün böyle biri.
   <br>
    <br>
     21. yüzyıl Osmanlısı
     <br>
      <br>
       Serdar Gülgün aslında aldığı diploma ile hiç alakası olmayan bir tercih yapmış. Gülgün İstanbul Üniversitesi İşletme (İngilizce) Bölümü mezunu. Onun Osmanlı’ya ve Osmanlı sanatına olan hayranlığı bu diplomayı rafa kaldırmasına neden olmuş. İşe Osmanlıca öğrenmekle başlamış; öğrendiği Osmanlıcası ile bir de master yapmak istemiş. Londra Üniversitesi Doğu ve Afrika Sanatları Bölümü’nde İslam sanatı üzerine master yapmış.  Osmanlı sanatına iyice yoğunlaşması çevresinin de takdirine yol açmış ve Serdar Gülgün değişik yerlerde referans gösterilmeye başlanmış. 34 yaşındaki Gülgün bugün bir uzman olarak Londra Üniversitesi’nde İslam sanatı üzerine ders veriyor. Dersler Osmanlı yemeği, Osmanlı sanatı ağırlıklı. Sadece üniversitede ders vermekle yetnimiyor;  danışmanlık, rehberlik, tasarımcılık ve  stilistlik de yapıyor. Vakko’nun kumaş danışmanlığını yapan Gülgün, ünlü çanta ve ayakkabı markası olan Louis Vuitton’un özel müşterileri için İstanbul yemek ve gezi rehberi hazırlıyor. Küsav’da (Kültür ve Sanat Varlıklarını Koruma Vakfı) Osmanlı sanatı sergileri düzenliyor. Osmanlı Yaşama Sanatı adlı belgesel de Gülgün’ün çıkardığı işlerden. Osmanlı sanatının hemen hemen her alanında hazırlamış olduğu sergiler ise cabası. Kısacası Serdar Gülgün’ün neyi var neyi yok hepsinde A’dan Z’ye Osmanlı bulunuyor. Bunu ispatlamak içinde işe kendi evinden başlamış. Ferman örnekleri, tahtlar, koltuklar, döşemeler, biblolar hatta kahve fincanları bile Osmanlı’nın damgasını taşıyor Gülgün’ün evinde. Doğrusu 21. yüzyılda, Osmanlı motiflerinin günlük hayata bu derece uydurulduğunu görmek insanı hem mutlu ediyor, hem de geçmişle gelecek arasındaki o ince çizgide buluşturuyor. Nerden geliyor bu Osmanlı düşkünlüğü diye sorulduğunda ise Gülgün kendinden emin ve net cevap veriyor; “Benim Osmanlı’ya aşırı bir ilgim var. Bu Türk olmamdan kaynaklanıyor; ceddimin ortaya koymuş olduğu eserler, sanatlar beni çekiyor. Ama şu bir gerçek ki ben Türk olmasaydım bile yine bu sanata ilgi duyardım.”
       <br/>
       <br/>
       Modayı padişah belirliyor
       <br/>
       <br/>
       Günümüzde Tarkan, Madonna ve benzeri yıldızlar nasıl modayı belirliyorsa, o dönemlerde de moda Topkapı Sarayı’ndan, tabii ki padişahtan sorulurdu. Padişahın kaftanındaki desenler veya tarz önce alt kademelere, sonra da sarayın dışına çıkardı. Batı ise bundan nasibini ticaretle uğraşanlar aracılığı ile alırdı. Bu moda öylesine güçlü, öylesine belirgindi ki, saray bugünün Paris’i konumundaydı. Padişahtan etkilenen moda bütün Osmanlı topaklarında ve Batı ülkerinde çarçabuk yayılıyordu. Batının bu takipçiliği I. Dünya Savaşı sonlarına kadar sürdü. Moralı Esseyyid Efendi Paris’e gittiğinde giyim tarzı bir anda moda olmuştu; kıyafetleri, kavuğu, hatta atlarının koşumu bile taklit edildi. Ama şunu da gözden kaçırmamak gerekir; sarayın dışına çıkana kadar taklit edilen kıyafetin veya eşyanın kalitesi ve kullanılan malzemenin değeri düşüyordu. Aslında bu taklitçilik sadece kıyafette değil; kumaşta, desende, halıda, hemen hemen herşeyde karşımıza çıkıyor. Özellikle Galata’daki Koloniler (İtalyanlar) ticaret yapıyor ve bütün malları Venedik ve Cenova’ya, oradan da batıya taşıyorlardı. Giden her üründe İmaparatorluk sanatını görmek mümkündü. Osmanlı yemeği ve müziği de bu “ihraçtan” nasibini alıyordu. Serdar Gülgün, bu durumun bazı insanlara garip gelebileceğini, ancak o zamanlar için tablonun böyle olduğunun altını çiziyor. Gülgün ,Osmanlı sanatına güvendiğini söylüyor ve Mozart’ın Saraydan Kız Kaçırma’sında bile Doğu yani Osmanlı etkisi ve esintisi bulunduğunu dile getiriyor. Gülgün: “Şimdi Avrupa ve Amerika modayı, kültürü, sanatı nasıl belirliyorsa, eskiden Osmanlı belirliyordu. Osmanlı sanatı olgun bir sanat. Zengin ve güçlü olduğu için Batı etkileniyordu. Sanat paranın ve ilginin olduğu yere taşınır. Türk kılığına girip resim yaptırmak bile Batı’da entellektüellik sayılıyordu” diyor. Osmanlı sanatı Batı sanatı ile kıyaslandığında, Batı sanatına daha aşinalık duyduğunu söylüyor Gülgün. Bunun nedenini ise şöyle açıklıyor: “Batı sanatı sâdedir. Herkes baktığında anlar. Ama Osmanlı sanatı daha olgun, daha bir bilgi ve ilgi istiyor. Bilgisi olmayanların Osmanlı sanatını anlaması zor. Ama bir kere o zevke ulaşıldı mı artık gerisi geliyor.”
       <br/>
       <br/>
       Osmanlı yaşanmalı
       <br/>
       <br/>
       Serdar Gülgün’nün hedefleri arasında Osmanlı sanatını günlük hayata sokmak var. Oysa Osmanlı sanatı incelik ve dikkat gerektiriyor. Yanlış kullanıldığında çok çirkin bir eserin ortaya çıktığını görmek işten bile değil. Hem düşünün bir Osmanlı kumaşı koltuk döşemesinde kullanıldığında ortaya nasıl bir ucube çıkar. Kocaman bir Osmanlı fincanında çay içmenin sizi alay konusu yapacağı aşikâr. Ancak Osmanlı yaşama sanatı tezini ileri süren Serdar Gülgün bu konuda iddialı olduğu gibi Osmanlı mirasının geleceğe taşınmasında da bunun şart olduğunun altını çiziyor. Yani Osmanlı ile günümüzü ortak bir paydada buluşturmak gerekiyor Gülgün’e göre. Peki bu nasıl olacak? “Osmanlı sanatı, kültürü müzelerde ya da sarayda yaşatılmaz. Onlar belirli bir zaman sonra unutulur gider. Ama eğer günlük yaşantımıza uyarlarsak bu iş daha kolay olur. Tıpatıp değil elbette. Ortak bir ritmde buluşturmak gerekir. Osmanlı kumaşı rahatlıkla bir koltuk döşemesinde kullanılabilir. Ya da bir Osmanlı motifi evin bir yerine yapılabilir. Ama dikkatli ve aşırıya kaçmamak şart. Yani arabesk olmasın. Osmanlı böyle yaşatılır.” Doğrusunu söylemek gerekirse Gülgün bunu kısmen başarmış. Hem kendi evini hem de İstanbul’da çok sayıda evi Osmanlı sanatı ağırlıklı bir dekorla dizayn etmiş. Vakko için döşemelik kumaşları günümüz desenleriyle birleştirip ortaya yeni bir tarz koyan Gülgün insanların bu konudaki çekimserliğini ise Osmanlı sanatının aşırı derecede çirkin kullanılmasına bağlıyor. Gülgün: “Osmanlı sanatını iç mekanda kullanmak çok tehlikelidir. Osmanlı kadifesi yıllardır çok kötü motifler görmüş. İnsanlar evlerinde gördükleri bu çirkinlikleri tekrar görmek istemiyor. İyi uygulamanın yapılması şart” diyor.
       <br/>
       <br/>
       Öze dönüş var
       <br/>
       <br/>
       Son yıllarda Osmanlı sanatına olan ilgi günden güne artıyor. Osmanlıca öğrenmek isteyenlerin sayısı çoğalıyor, Osmanlı sanatı üzerine kurslar düzenleniyor. Ama bunun sebebini konunun dışındakilerin söylemesi pek kolay görünmüyor. Ancak uzmanların buna verecek cevapları var elbette. Serdar Gülgün’ün bu konudaki cevabı hazır. Gülgün bu durumu iki sebebe bağlıyor; Batı’nın Osmanlı sanatını takdir etmesi ve ulusal bir kimlik arayışı yani öze dönüş sinyali. Gülgün’ün birinci tezine göre; Batı Osmanlı sanatını takdir edince ‘Onlar bağeniyorsa bunda bir iş var, demek ki bizim sanat keliteli’ diye düşünüyoruz ve böylece yönelme başlıyor. Batıda özellikle son zamanlarda müzayedelerde Osmanlı satış bölümünün olması ise bu tezi doğruluyor. “Artık bütün dünyada ulusal bir kimlik bulma arayışı var. Global kelimesi sıkıcı. Alman Fransız’a, Fransız İtlayan’a benziyor. Farklı kültür olması lâzım, öz kültür şart. Bütün dünyada bu alanda bir çaba bulunuyor. Özgün kültür daha da bir kıymet kazanacak. Bizde ise insanlar tarihle yani geçmişleriyle iç içe yaşıyorlar; bir tarihi eserdeki yazıyı okumak, anlamak istiyorlar. Bir kopukuluk olmasın diye bir çaba harcanıyor” diyor.
       <br/>
       <br/>
       Abdülmecid’in korse fermanı
       <br/>
       <br/>
       Serdar Gülgün, Osmanlı sanatının her alanını elden geçirip günümüzle bağlantısını kuruyor. Osmanlı yemekleri bile Gülgün’ün elinde yeniden şekil buluyor. İçerik olarak Osmanlı mutfağı ama kullanılan malzemeleri günümüz malzemeleriyle cem edip ortaya hafif Osmanlı yemeklerini çıkarıyor. Örneğin kuzu eti yerine tavuk eti kullanmak yemeğe hafiflik veriyor. Osmanlıda ağır yemekler zamanın gereksinimi olarak algılanırken günümüzde ise kilo yapmayan yemeklerin tercih edilir olması Osmanlı mutfağının sonunu hazırlıyor. Gülgün burada devreye giriyor, hem Osmanlı mutfağı diyor hem de fazla kiloya mahal vermeden tarifini hazırlıyor. Dünün yemeğini günümüzün kıvamında pişiriyor. Gülgün’ün Osmanlı yemeklerinin kilo yapması konusundaki kaygısı aslında çok eskilere dayanıyor. Sultan Abdülmecid de ağır yemeklerden dolayı kadınların fazla kilolu görünmemesini istemiş hatta 1840’ta bir ferman bile yayınlamıştı. Ferman’da kadınların korse giymesi emrediliyordu. Gülgün eskiden yemek yemenin de bir zenginlik, bir sınıfsal gösterge olduğunu; ancak gümüzde böyle bir anlayışın kalktığını vurgulayarak: “Bunun için biz en hafif tarifi yapmak zorundayız. Ama Osmanlı mutfağını da yok etmek istemiyoruz. İnsanlar hem yiyerek bu kültürü yaşatacaklar hem de kilo almadan yaşayacaklar. Biz bunun için uğraşıyoruz” şeklinde konuya yorum getiriyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11818), [web.archive.org (arşiv bağlantısı)](http://web.archive.org/web/20050224095002/http://www.aksiyon.com.tr:80/detay.php?id=11818)
