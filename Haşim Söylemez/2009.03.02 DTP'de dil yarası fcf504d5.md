# DTP'de dil yarası

*Haşim Söylemez 2009.03.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      DTP ilk defa icraat eksenli normal siyasete soyundu. Ama Kürtçe üzerinden gitmeyi de sürdürecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090426045449im_/http://www.aksiyon.com.tr/resim/743/49.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090426045449/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090426045449/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090426045449oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090426045449oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Kürt siyaseti giderek gerginleşiyor. Aslında bu durum Demokratik Toplum Partisi’nin (DTP) kaygılarından kaynaklanıyor. 29 Mart seçimindeki muhtemel kayıplar hem DTP’yi hem de tabanını şimdiden tedirgin ediyor. Bu korku partinin siyaset diline ve tabanın şiddetle örülmüş refleksine de yansıyor. DTP Genel Başkanı Ahmet Türk’ün grup toplantısında Kürtçe konuşması ile başlayan kriz, Doğu ve Güneydoğu Anadolu’daki birçok ilde sokağa sirayet eden gerginlik gündelik siyasetle izah ediliyor. ‘Çok Dilli Belediyecilik’ uygulamasından dolayı görevinden alınan ve yeniden Diyarbakır Sur adayı olan Abdullah Demirbaş’a göre, bütün bunlar siyasetin içinde var: “Biz kendimize göre siyaset yapıyoruz. Bu yolla seçmenimize ulaşıyoruz. Yapılan haksızlıklar var, aynı şartlarda yarışmıyoruz.”
   <br>
    <br>
     DTP, TRT-Şeş’ten rahatsız, bu yüzden dili farklı kullanmak istiyor. Çünkü partinin elinden kayıp giden ‘Kürtçe televizyon’ argümanını tabana izah etmekte zorlanıyor. Taban Kürtçe televizyona seviniyor; ancak partinin tepkisini de haklı görüyor. Onlara göre, Kürtçe televizyon bir lütuf değil, hak. DTP yönetimi ‘Kürtçenin önündeki bütün engellerin kaldırılmasını istiyor. AK Parti’nin kendi seçmenine ulaşmasını istemiyor. DTP seçim süreci boyunca propaganda olarak ‘dil’ konusunu gündemde tutacak. Ahmet Türk’ün zoraki çıkışı da bu çerçevede gerçekleşti, talimatın ise İmralı’dan geldiği belirtiliyor. Abdullah Öcalan ve PKK da partiye baskı yapıyor. PKK’nın önemli isimlerinden Duran Kalkan’ın açıklamaları DTP siyasetine nasıl yön verildiğini açıklıyor. Kalkan, Kürtçe yasağının tamamen kalkmasını istediklerini söyleyerek Kürtçe televizyon açılımının yanlış olduğunu savunuyor.
     <br>
      <br/>
      Kürtlerin ‘ağabey’ dediği ve Kürt siyasetinde önemli bir iz bırakan Tarık Ziya Ekinci, Öcalan ve PKK gibi düşünen Kürtlerin yanlış yaptığına inanıyor. Ekinci’ye göre, Kürtçe televizyon, maksadı ne olursa olsun mana itibariyle önemli bir açılım; “Sorunları olsa da bu önemli bir açılım. Seçim için Kürtçe televizyona karşı gelmek mantıklı değil ve Kürtlere sunulan hakkı gasp etmektir.” Ekinci şöyle diyor:  “DTP seçim sonrası TRT 6’nın geleceğinin belirsizliği tezini işliyor. Kürtçenin yasal güvence altına alınmasına çalışıyor. AK Parti de hamleleriyle resmî tezleri aştığı mesajını veriyor. Ancak DTP’nin açılımlara topyekûn karşı çıkması doğru değil.”
      <br/>
      <br/>
      DTP’nin ‘dil’ siyasetine karşın, AK Parti çok yönlü siyasetle yoluna devam ediyor.  Başbakan Tayyip Erdoğan’ın Diyarbakır mitinginde “Türkiye tarihiyle barışamadı. Ne Şivanlar ne Civanlar annelerinden ayrı kaldı.” demesi, yeni açılımları da gündeme getirdi. Sanatçı Şivan Perwer başta, Avrupa’daki siyasi yasaklı Kürtlerin yurda dönüşünün sinyali olarak değerlendirildi bu sözler. Kürtler, Perwer gibi sanatçılara konulan yasağın kalmasını en az Kürtçe televizyon gibi bir devrim olarak algılıyor. Zaten Perwer’in yasaklı parçası ‘Mıhemedo’ya da beraat geldi. DTP, hâlâ yıllar önce getirilen yasağın hesabını soruyor. Bu durum, alttan alta seçmenin tepkisini çekiyor. Partiden bir yetkili, Perwer hamlesinin Kürtleri can damarından etkilediğini söylüyor; fakat kendilerinin ‘siyasi’ gördükleri bu açılımlara karşı çıkacaklarını aktarıyor.
      <br/>
      <br/>
      Aslında bütün tartışma ve hamleler, DTP’nin elindeki 54 belediyeyi 100’e çıkarmanın planlarını yapmasından kaynaklanıyor. 22 Temmuz seçiminden beri AK Parti’ye teveccühün artması DTP’lileri kızdırıyor. PKK, Nevruz’da kitleleri etkilemek için bazı eylemler yapacak. DTP de seçim öncesinde son finali Nevruz kutlamaları ile koymak istiyor.
      <br/>
      <br/>
      DTP, Denizli’den başka Mersin ve İstanbul’da da bazı belediyeleri almanın hesaplarını yapıyor. Akın Birdal’ı İstanbul Büyükşehir için aday gösteren parti, 5 ilçede sandıktan çıkmanın yollarını arıyor. En çok Esenyurt’a güveniyorlar. Demokratik Halk Partisi (DEHAP) eski Genel Başkanı Tuncer Bakırhan’ı buradan aday göstererek öne geçmenin hesabı yapılıyor. DTP daha önce Esenyurt için sanatçı Ferhat Tunç’u aday göstermiş; hayal kırıklığı yaşamıştı.
      <br/>
      <br/>
      DTP’nin hazırladığı çalışmada başta Diyarbakır, Tunceli ve Batman belediyelerinin ‘kesinlikle’ elde tutulması üzerinde duruluyor. DTP, 2004 seçiminde AK Parti’ye kaptırdığı Bingöl, Muş, Şanlıurfa, Van, Ağrı, Siirt belediyelerini geri kazanmak için hedef belirlemiş durumda. Parti hiç hesapta olmayan Mardin için de iddialı duruma geldi. Zira AK Parti’nin aday tercihi ve diğer partiler arasındaki sorun DTP’yi öne geçirmişe benziyor. Demokrat Parti ile Saadet Partisi’nin birleşme ihtimali DTP’nin önünü kesebilir. Burada aşiretlerin etkisi çok önemli.
      <br/>
      <br/>
      DTP’nin kaybetmekten korktuğu yerlerden biri Batman. DTP tedbiri elden bırakmayarak, en güvendiği isimlerden, Diyarbakır DTP eski il Başkanı Necdet Atalay’ı aday gösterdi. Atalay’ın parti içindeki etkinliğinin en az genel başkan seviyesinde olduğu biliniyor. Genç ve radikal yapısıyla taban tarafından seviliyor. Aslında AK Parti ile DTP arasındaki yarışta sonucu merak edilen dört kritik il bulunuyor: Diyarbakır, Van, Siirt ve Bitlis. AK Parti’nin Kürt meselesine yönelik açılımlarının en çabuk karşılık bulduğu yer Diyarbakır. Bu yüzden AK Parti’nin halk desteği hatırı sayılır bir noktaya gelmiş durumda. Büyükşehir adayı milletvekili Kutbettin Arzu’nun tanınan bir isim olması da AK Parti’nin şansını artırıyor. Ancak Osman Baydemir’in sert söylemi, Kürt meselesini politikleştirmiş Diyarbakır’da kolay etki bırakıyor. Burada halkın önemli bir kısmı, oyunun rengini belediye hizmetlerine bakarak değil, daha çok siyasi tercihlere göre belirliyor. Her iki parti de yüzde 35’i bulan kararsız seçmenin peşinde. AK Parti sosyalleşme ve yatırım vaadeleriyle, DTP ise siyasi söylemiyle bu kesimi etkilemenin yolunu arıyor. Peki, DTP ‘kale’ olarak gördüğü Diyarbakır Belediyesi’ni kaybederse ne olur? Kimilerine göre AK Parti’nin burada kazanmasıyla birlikte politik Kürt siyasetinin sonu gelir. Kimilerine göre de Kürt hareketi daha da radikalleşir. DTP’nin Batman Belediyesi başkan adayı Necdet Atalay durumu net bir şekilde değerlendiriyor: “Başarısızlık, DTP siyasetinin, dolayısıyla PKK’nın meşruiyetinin zayıfladığı anlamına gelir. O zaman, ‘nerede yanlış yaptım’ sorgulaması başlar. İçimize kapanırız belki de. Bizim için ölçü belediyeleri korumak değil, daha fazla belediye elde etmek.”
      <br/>
      <br/>
      DTP, Van, Bitlis, Siirt belediyeleri için de sıkı çalışıyor. Bitlis’te İstanbul Kürt Enstitüsü eski Başkanı Şefik Beyaz’ı aday gösteren parti, Van’da Bekir Kaya, Siirt’te Selim Sadak ile seçime giriyor. Van’da aşiretlerden faydalanmayı planlıyor. Bazı aşiretlerle işbirliğine giren DTP, şehirde oluşturduğu panik havasıyla avantajlı duruma geçmek istiyor. Siirt’te ise mevcut başkanın başarısız çalışmalarını malzeme yapan DTP, Selim Sadak’ın siyasi portresinden faydalanıyor. Şırnak eski milletvekili ve DEP davasının tutuklu ismi Sadak, arkadaşı Leyla Zana’nın seçim çalışmalarına katılmasıyla avantaj yakalıyor. Zana’nın kadın seçmen üzerindeki etkisi Siirt’te işe yarayabilir.
      <br/>
      <br/>
      22 kadın aday ile seçimlerde yarışan DTP, diğer Kürt partilerin ittifak ve işbirliği tekliflerini kabul etmedi. Kürt Ulusal Birlik Hareketi’nin çağrısıyla Hak ve Özgürlükler Partisi  ile Katılımcı Demokrasi Partisi’nin DTP’ye destek verme talebi sonuç vermedi. Ancak DTP öteden beri sol partilerle oluşturmak istediği ‘çatı partisi’ projesiyle destek toplama peşinde. ‘Çatı partisi’ akim kalsa da bu partilerden faydalanacak. Halkevleri, sendikalar, Alevi dernekleri, Ermeni vakıfları bazı yerlerde DTP’yi destekleyecek.
      <br/>
      <br/>
      <br/>
      <br/>
      BBP’DE HEDEF, OYLARI 5 KAT ARTIRMAK
      <br/>
      <br/>
      Büyük Birlik Partisi (BBP), 29 Mart’a mütevazı hedeflerle hazırlanıyor. 2004’teki yerel seçimlerde yüzde 0,6 oy alarak 13 belediye kazanan parti, bu seçimi sıçrama noktası olarak görüyor. Genel Başkan Muhsin Yazıcıoğlu bunu şu sözlerle özetliyor: “Yerel seçimlerde baraj olmadığı için partimiz sürpriz yaparak çıkacaktır. Oy oranımızın 5-6 kat artacağına inanıyorum. BBP, bu seçimlerden en çok büyüyen parti olarak çıkacaktır.”
      <br/>
      <br/>
      Partililerin en iddialı oldukları il Yazıcıoğlu’nun memleketi Sivas. Bunun dışında Hatay, Balıkesir ve İstanbul’un bazı ilçelerinde BBP’li adayların kazanmasına ümitle bakılıyor. Parti, 300’ü aşkın aday göstererek bu anlamda tarihinin en yüksek rakamına ulaştı. Kadın, engelli ve genç adaylara ağırlık verilirken, sadece Diyarbakır’da seçime katılmama kararı alındı. Gerekçe olarak “Diyarbakır’ın stratejik hassasiyeti” gösterildi. DTP’ye karşı oyların bölünmemesi için böyle bir kararı alan parti, Şırnak, Batman, Iğdır gibi yerlerde ise aday gösterdi. Hatta bu bölgelerde Yazıcıoğlu miting de yapacak. Aslında BBP liderinin gösterdiği performans ana muhalefet partilerinin genel başkanlarının performansından daha yüksek. Bugüne kadar seçim çalışmaları için 34 ili gezdi. 29 Mart’a kadar planlanan ise 80 ili ziyaret etmek. “Haydi Türkiye 29 Mart’ta hep birlikte el ele Büyük Birliğe, Tam bağımsız güçlü Türkiye, GÖR Türkiye kazansın” sloganı ile seçmen karşısına çıkacak olan BBP lideri halka iki projesini anlatacak. Birisi ‘Büyük Aile-Şeffaf Süreç’. Bu proje belediye ihaleleri, icraatları, hizmetleri hatta meclis toplantılarının halk tarafından denetlenmesini öngörüyor. Diğeri ise daha çok ülke yönetimini ilgilendiren Güvenlik-Özgürlük-Refah (GÖR). Genel Başkan Yardımcısı Üzeyir Tunç, bu iki projeyi seçmene iyi anlatacaklarını belirtiyor. 29 Mart’ta ‘iyi bir sıçrama’ yaparak 2011’deki genel seçime baraj sorunu olmadan gireceklerini savunuyor. BBP, kitlesel bir partiye dönüşmemesine rağmen toplumda küçük de olsa karşılığını buldu. Ancak bu karşılık partiye büyük bir ivme kazandıracak nitelikte olmadı. 29 Mart’ta kaybetse de yoluna küçük adımlarla devam edecek.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32513), [web.archive.org (arşiv bağlantısı)](http://web.archive.org/web/20090426045449/http://www.aksiyon.com.tr:80/detay.php?id=32513)
