# Yezidiler geri dönüyor

*Haşim Söylemez 2006.04.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Melek Tavus'un halkı Yezidiler, doğdukları topraklara zengin olup dönüyor. 7 bin Yezidi'nin Türkiye'ye yerleştiği belirtiliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070806214050im_/http://www.aksiyon.com.tr/resim/594/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Elinde teşisi renkli yünlerden 'bazınbar' adı verilen ipi örüyor. Çünkü onun 'Çarşema Sor' (Kırmızı çarşamba) adı verilen bayram için çok ip üretmesi lazım. Sonra ipleri bereket getirsin diye, buğday sapına, kapının önündeki kiraz ağacına, ineğin boynuzuna, kendisinin ve kocasının bileğine takması lazım. İnancına göre eğer bunları yapamazsa bu yıl bereketli geçmeyecek. Aslında boyalı pişmiş yumurtaları da varmış; ama onları gelen misafirlere ikram etmiş.
   <br>
    <br>
     Gule Ongudu 72 yaşında. Batman'ın Beşiri ilçesinin Üçköyler (Fakiri) köyünde yaşıyor. Kendisi bir Yezidi. Diriliş anlamına gelen ve her nisan ayının üçüncü haftasında kutlanan Yezidi Bayramı'na hazırlık yapıyor. Onun için hayat, doğup büyüdüğü bu topraklarda yaşayabildiği kadar Çarşema Sor'u kutlamak sadece. Bayram üç hafta devam ediyor. Sonunda bağlanan ipler çözülüyor. Cumai denen bu etkinlikle bayram sona eriyor.
     <br/>
     <br/>
     Biz vardığımızda Beşiri ilçesinin girişinde bir taziye çadırı kuruluydu. Burası İbrahim Bulut'un evi. Bulut, geçen hafta Almanya'da kaybettiği babaannesinin son isteğine uyarak cenazesini Hacri köyündeki Yezidi mezarlığına getirip gömmüş. Çadırdaki kalabalık başsağlığı için gelmiş. Yezidi olduğunu belirten Bulut, taziye mecliste bulunanları şöyle tanıtıyor: "Şu filan aşiretin reisi, bu Hz. Ali'nin soyundan gelen Seyit, sağımdaki Müslüman kardeşim, solumdaki Urfa'dan bir Yezidi yakınım. Dün Vali, kaymakam, komutan geldi, bu gün bazı müdürler başsağlığında bulundu. Gördüğünüz gibi hepimiz burada kardeş gibi yaşıyoruz. Ben Yezidi, onlar Müslüman ama aramızda bir fark yok. Dostlarım, arkadaşlarım bunlar. Bu tablo bütün Türkiye'ye örnek olsun."
     <br/>
     <br/>
     Yezidiler, tıpkı Süryaniler gibi Güneydoğu Anadolu Bölgesi'ne yayılan bir halk topluluğu. Daha çok inançlarıyla tartışılıyor. Şeytana tapmalarından dolayı (Melek Tavus) zaman zaman satanistlerle karıştırılan Yezidiler, temel ilkeleri ve kendilerine has ibadetleri olan bir dine mensup. Bu inanışın sahipleri şeytana Melek-i Taus (Melek Tavus) diyorlar. Melek Tavus'un halkı olan Yezidilerin büyük bir bölümü, 1984 yılında bölgede baş gösteren PKK terörüyle köylerini bırakıp Almanya, Fransa, İsviçre gibi Avrupa ülkelerine göç etti. Son yıllarda ise bu göçün tam tersi yaşanıyor; giden Yezidiler doğdukları topraklara geri dönüyor.
     <br/>
     <br/>
     Son 5 yılda kesin dönüş olmasa da yaklaşık 7 bin Yezidi'nin Türkiye'ye gelip ev ve arazi satın aldığı, kendi köyünü imar etmeye çalıştığı belirtiliyor. Tarlalar satın alıyor, lüks villalar yapılıyor, harap haldeki köyler tekrar canlandırılmaya çalışılıyor. Batman'ın Yolveren köyüne geri dönen Rıza Çelik, kendisiyle birlikte 15 ailenin daha döndüğünü şöyle anlatıyor: "Artık topraklarımıza döndük, çok mutluyuz. Buralar dedelerimizin, atalarımızın yurdu. Biz de onların mirasını sürdüreceğiz. Giden Yezidilerin hepsi dönmek istiyor. Geriye göç artacak. Devletin bize sahip çıkmasını istiyoruz."
     <br/>
     <br/>
     DERNEK TERÖRE KARŞI BİR TUTUMDUR
     <br/>
     <br/>
     Almanya'dan Viranşehir'e bağlı Kavurga köyüne dönen Behçet Öküzboğan da geri dönüşün artacağı görüşünde. Sadece Almanya'dan 200 kadar akrabasının yerleşmek için köylerine geri döneceğini söylüyor. Behçet Öküzboğan, sıradan bir gurbetçiden ziyade adeta bir ağa olarak dönmüş Türkiye'ye. 6 yıl önce 2 milyon mark vererek 3 bin dönüm arazi alan Öküzboğan, şimdi bir köyün sahibi ve yanında 400 kişiyi çalıştırıyor. Kendi köylerini yeniden imar etmek için çalışacaklarını belirtiyor. Satın aldığı Asoğlu merasına yaptırdığı 'Behçet'in Sarayı'nı Viranşehir'de bilmeyen yok. Tribleks olan lüks evin havuzu, özel garajı ve misafirler için dizayn edilmiş bölümleri dikkat çekiyor. Öküzboğan, Viranşehir'de tekstil fabrikası açmak için devletten izin bekliyor.
     <br/>
     <br/>
     Türkiye'de Yezidilerin artık toplum tarafından dışlanmaması gerektiğini belirten Behçet Öküzboğan, "Türkiye'de Yezidiler horlanıyor, dışlanıyor. Bu doğru değil. Hepimiz bu topraklarda birlikte yaşayabiliriz. Ben bugün 400 aileye iş ve aş veriyorum. Almanya hükümeti bize çok sahip çıktı, azınlık olduğumuz için bize geniş imkânlar tanıdı. Türkiye Almanya kadar olamayacak mı? Devletten sadece destek istiyoruz, bize sahip çıksınlar istiyoruz. Kavurga köyünü babam kurmuş, şimdi harabe olan köye akrabalarım gelip yerleşecek." diyor.
     <br/>
     <br/>
     Almanya'da 40 yıl yaşadıktan sonra geri dönenlerden biri de 65 yaşındaki Şemdo Akyel. İşçi olarak gittiği Almanya'da para biriktirip köyüne dönmek istemiş. Ancak o Batman'daki köyünde satın alacak arazi bulamayıp kendi tapulu mülkünü de geri alamayınca Şanlıurfa Viranşehir'den toprak satın almış. Şimdi Viranşehir'de tarım yapıyor.
     <br/>
     <br/>
     Yezidilerin geri dönüşleri bazen sorun da çıkarıyor. Terk edip gittikleri köylerine yerleşen bölge halkının arazileri terk etmemesi mahkemelerde dava konusu oluyor. Bazen de işlemler resmî bir talimatla derhal çözülüyor. Şırnak'ın İdil ilçesine bağlı Mağra köyünün, yaklaşık iki yıl önce valilik emriyle eski sahipleri olan Yezidilere verilmesi bir emsal teşkil etti. Ardından benzer durumdaki birçok köyde bu uygulamaya geçildi.
     <br/>
     <br/>
     Türkiye'ye sadece yaşayan Yezidiler gelmiyor, yurtdışında vefat edenler de yıllardır Türkiye'ye getiriliyor. Farklı kabirleri ve mezar taşlarıyla Yezidi mezarları da giderek artıyor. En son geçen hafta, Almanya’dan bir Yezizi’nin cenazesi Batman'a getirilip Hacri köyü mezarlığına gömüldü. Mezar taşlarında güneşi sembolize eden figürler yaygın olarak kullanılıyor.
     <br/>
     <br/>
     Yezidilerin geri dönüşüyle birlikte sivil toplum çalışmaları da hız kazanmış durumda. Bütün Yezidileri bir çatı altında toplayıp kendi kültürlerini yaşatmak amacıyla bir yıl önce Batman'da kurulan Batman Yezidileri Sosyal Yardımlaşma ve Kültür Derneği bunlardan biri. Derneğin başkanlığını Veysi Bulut yapıyor. Derneğe asıl desteği veren isim ise bölgede tanınan önemli Yezidilerden İbrahim Bulut. Ona göre bu dernek Yezidilerin hayatta kalmasını sağlayacak önemli bir unsur: "Yurtdışında Yezidiler kendi kültürlerini kaybediyor. Geri döndüklerinde biz onlara bu kültürü vermeye çalışıyoruz, en azından kendilerine hatırlatıyoruz."
     <br/>
     <br/>
     Yezidileri bekleyen asıl tehlikenin yozlaşmaktan çok onları kendi saflarına çekmek isteyen terör örgütleri olduğunu belirten Bulut, "Avrupa ülkelerinde yaşayan Yezidiler için bu terör örgütleri büyük bir tehlike. Güneydoğu meselesi içinde Yezidi sorununu ele almaya çalışıyorlar. Biz onlara katılmıyoruz. Biz onlara, önce Yezidiyiz sonra Kürt'üz ve Türkiye Cumhuriyeti'nin vatandaşlarıyız diyoruz. Yezidileri siyasileştirmelerini istemiyoruz. Biz bu ülkenin vatandaşlarıyız. Türkiye'de aynı bayrak altında herkesle birlikte yaşıyoruz. Kimse bu durumu bozmaya kalkışmasın." görüşünü savunuyor. Bir dönem terör örgütü PKK'ya bazı Yezidi katılımların olduğunu ancak bunu bölgenin şartlarına göre değerlendirmek gerektiğini belirterek, "Korucu başı olan Yezidiler var. Bu adamlar evlerinin damında Türk bayrağı dalgalandırıyor." diyor.
     <br/>
     <br/>
     YEZİDİ MÜSLÜMAN KARDEŞLER
     <br/>
     <br/>
     Yezidiler Kuzey Irak'ta Musul bölgesiyle Sincar dağlarında; İran'da, Gürcistan'da, Ermenistan'da ve Suriye'de ağırlıklı olarak yaşıyor. Türkiye'de İçişleri Bakanlığı Yezidi dönüşleri ve sayıları hakkında bir bilgilerinin olmadığını açıklıyor. İbrahim Bulut'a göre, eskiden Türkiye'de 30 bine yakın Yezidi yaşıyordu. Şimdilerde bu sayının birkaç binle ifade edilebileceğini söylüyor. En büyük Yezidi köyü 10 haneden oluşuyor. Mardin'in Midyat, Savur, Nusaybin; Urfa'nın Viranşehir, Ceylanpınar, Suruç; Diyarbakır'ın Çınar ve Bismil'e bağlı köyleriyle Batman'ın merkez köylerinde yaşıyorlar. Ancak nüfuslarının ne kadar olduğu tam olarak bilinmiyor. Terörün tırmandığı dönemde Yezidilerden bazılarının kimliklerini gizlediğine dair iddiaların da bundan kaynaklandığı belirtiliyor.
     <br/>
     <br/>
     Fakat, ilginç olan husus ise son yıllarda Müslüman olan Yezidi sayısındaki artış. Aynı aileden Yezidi ve Müslüman kardeşlerin bir arada mutlu olarak yaşadıkları bir gerçek. Örneğin, Viranşehir'deki 10 kişilik Yılmazoğlu ailesi bunlardan biri. Aileden üç genç Müslümanlığı seçmiş. Şimdi Yezidi kardeşleriyle birlikte hayatlarını sürdürüyor. Yezidi Tekin Yılmazoğlu Müslümanlığı seçen ağabeyi Metin Yılmazoğlu'ndan hiç rahatsız değil. Bölgede Müslüman-Yezidi ilişkisi ailelerle sınırlı değil. Köylerde de Müslüman ve Yezidiler birlikte rahatça yaşıyorlar.
     <br/>
     <br/>
     YEZDAN KELİMESİNDEN GELİYOR
     <br/>
     <br/>
     Çeşitli dillerde, pek çok araştırmalar yapıldığı, kitap ve makaleler yayımlandığı halde Yezidilerin ismi ve menşei hakkında kesin bir sonuca varılmış değil. Yezidi ismi, eski İran dinindeki "hayır" tanrısı olan "izd" veya "yezdân" kelimesinden geliyor. Zerdüştlükte horozun kutsal bir hayvan olarak kabul edilmesi gibi Yezidilikte de "Melek Tavus" horoza benzer bir şekilde tasvir ediliyor. Bu topluluğa göre Adem peygamberden sonraki ikinci ataları "Tanrı verdi" anlamına gelen Ezda'dır. Buna nisbetle "Ezdai (Ezidi=Yezidi)" deniliyor. 'Ezda'dan geldiklerine inanan Yezidilere göre, kendi soylarından olmayan birinin bu mezhebe girmesi mümkün değil; çünkü Yezidi soyu temizdir, üstündür. Onlar saf olarak Hz. Adem'in terinden yaratılmıştır. Havva'nın terinden olmuşlardır. Tanrısal varlığın iyilik ve kötülük şeklinde ikiye ayrıldığına; Tanrı'nın iyiliği, melek-i tavusun (şeytan) kötülüğü temsil ettiğine; Tanrı ile melek-i tavus (şeytan) arasında sürekli bir çekişme bulunduğuna inanıyorlar.
     <br/>
     <br/>
     Yezidilerin Kitêb a-Cilwa (Vahiy Kitabı) ve Mishafa-Reş (Kara Kitap) olmak üzere iki kutsal kitabı var. Temel ilkeler bu iki kitaba dayandırılıyor. Yezidilerin ibadet dili ve bizce malum olan bütün Yezidi duaları Kürtçe olduğundan mevcudiyetleri uzun zamandan beri bilinen ve asıllarının kopyaları Avrupalıların eline geçen bu iki mukaddes kitabın (eski Kürtçe yazmaları) Arapça'ya benzer bir şekli olduğundan dolayı, "Hep Arapça yazılmıştır." diyen araştırmacıların çoğunlukta olduğu görülüyor.
     <br/>
     <br/>
     ŞEYTAN DEĞİL MELEK TAVUS
     <br/>
     <br/>
     Yezidiler'e göre tanrı kendi özünden, ateşinden ve nurundan Melek Tavus'u yaratmış, ona evreni biçimlendirme ve insanı yaratma görevini vermiş. Gnostisizm'de görülen insanın tamamlanmamış, mükemmel olmayan bir varlık olduğu düşüncesi Yezidilikte de var. Öte dünyaya, ölümden sonraki bir hayata inanmayan Yezidiler, insanın bu dünyada cezalandırılmasını ve ödüllendirilmesini savunuyor. Cennet veya cehennem hayatının olacağı inancı yok. Mükemmel bir varlık olmayan insan, daha iyi olmak için çaba göstermeli. Ölümden sonra beden toprağa karışır ve ölmüş insana tanrı tarafından yeniden yaşam verilmez. İnsan ölür, toprağa karışır, toz olur; yalnız ruh ölümsüzdür.
     <br/>
     <br/>
     Yezidiler Mıshafa-Reş'te yasaklanan hususlardan başka, şeytan ismini telaffuzdan sakınıyorlar. Şayet ondan söz etmek zorunda kalırlarsa, ya Tavus Melek ya da dolaşık bir ifade ile "o bildiğin, cahillerle mecnunların telin ettiği o" şeklinde konuşuyorlar. Yezidiler şarap içiyor. Yezidilerin, Yezidi olmayan bir kadının yüzüne bakması ise haram. En büyük yeminleri Melek Tavus, Êzid ve Şeyh Adi adı üzerine yapılan yeminler. Her Yezidinin bir ustası, bir şeyhi, bir piri, bir mürebbisi ve ahiret kardeşi bulunuyor. Her Yezidi kendi denkleri arasından biri erkek, diğeri kadın olmak üzere iki ahiret kardeşi edinmek zorunda. Bu kardeşler ömür boyu birbirlerine yardım edip armağanlar verirler. Bunlardan biri ölümcül bir hastalığa tutulduğunda diğeri ona Yezidi imanını telkin etmekle yükümlüdür.
     <br/>
     <br/>
     Bir kız kocasını kendi seçme hakkını haizdir. Rızası alınmadan evlendirilmez. Kocasını seçen kız, babasına haber vermek zorunda. Evlenmede esas yaygın olan geleneğe göre tek kadınla evliliktir. Birden çok kadınla her Yezidi evlenebilir. Evlenmede başlık verme geleneği yürürlüktedir. Evlenme, şeyh veya pir tarafından bir ekmeğin ikiye bölünüp yarısının geline yarısının da damada verilmesi ile yerine getirilmiş olur. Yezidi bir kadın, Yezidi olmayanlarla evlenemez. Dışarıdan evlilikleri olmayan Yezidiler, kendi içinde de evlenmelerine kısıtlamalar getiriyor. Her kabile bir şeyhe ve pire bağlıdır. Bu kabileler de kendi arasında evlilik yapamıyor.
     <br/>
     <br/>
     Düğünlerde gelin kırmızı beyaz elbise giyer. Damat, gelin eve girerken itaatin bir işareti olarak ona bir elma ile vurur. Yezidi olmayan biriyle evlenen kız veya erkek aforoz edilir. Tarafların birbirlerini boşama hakları vardır. Karısını boşamak isteyen erkek, karısına üç defa "sen benim şeyhim ve pirimsin" demekle onu boşamış olur. Kadın da aynı şekilde kocasını boşama hakkına sahiptir. Yezidilerde boşanma yok denecek kadar az. Baldızla evlenme ise yok. Doğan çocuklar mümkün ise bir hafta içinde değilse iki yaşına kadar mutlaka vaftiz edilir. Vaftiz, şeyhin doğan çocuğu Şeyh Adi'nin Laleş Vadisi’ndeki türbesi civarında bulunan zemzem suyuna üç defa sokup çıkarmasıyla yapılmış olur. Laleş dışında yaşayan Yezidiler kavvalların (Yezidi din adamlarının) zemzem suyunu kullanır. Vaftizten sonra şeyh, Melek Tavus'tan çocuğun imanı salih, uğurlu, yararlı, uzun ömürlü, mutlu olması için niyazda bulunur, dua eder. Sünnet de vaftizden kısa bir süre sonra yapılır. Çocuk ölü doğsa da sünnet edilir. Kirvelik geleneği Yezidilerde de vardır. Kirve kızı alınmadığı için kendi sınıfları dışından başka bir deyişle şeyh, fakir, pir sınıfına mensup bir kirve temin edemedikleri takdirde, Sünnilerden bir kirve seçerler. Kendi aralarından birini kirve yapmayı, nüfusları az olduğundan birbirlerinden kız alıp vermeyi engellememek için sakıncalı bulurlar.
     <br/>
     <br/>
     ÖLENİN MİRASI SADECE ERKEK ÇOCUKLARA
     <br/>
     <br/>
     Vefat edenlerin naaşı, yüksek sesle salavat getirilerek, ahiret kardeşinin huzurunda Yezidi şeyhi veya fakir tarafından yıkanır; ölüye abdest aldırma ise yoktur. Ceset kolları çapraz vaziyette ve baş kısmı doğuya, yani güneşin doğduğu tarafa gelecek şekilde gömülür. Ölenin mirası yalnız erkek çocuklarına kalır. Eğer erkek çocuk yoksa miras ölenin kardeşlerine, amcalarına, bunlar da yoksa ailedeki diğer erkeklere intikal eder.
     <br/>
     <br/>
     Kutsal günleri çarşamba, istirahat günleri cumartesidir. En büyük bayramları yeni yıl bayramıdır. Buna sersal derler. Her yılın nisan ayının ilk çarşamba günü, en güzel elbiselerini giyip kıra çıkarlar. Her aile kendi yiyecek ve içeceğini getirir veya orada pişirir. Bu yiyecek orta yere dizilir. Hep birlikte öğle yemeğini yerler. Kurban bayramını da kurban keserek kutlarlar. Yezidilerde oruç 9 günden ibarettir. Şems yani güneş için oruç, sonra Yezda için son üç gün ise rojayahuda denilen oruçtur. Üç gün oruç üç gün bayramın sonunda Yezidiler, güneş ile birlikte yemek yemeği bırakır, güneşin batışıyla bu süre sona erer.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24027), [web.archive.org (arşiv bağlantısı)](http://web.archive.org/web/20070806214050/http://www.aksiyon.com.tr:80/detay.php?id=24027)
