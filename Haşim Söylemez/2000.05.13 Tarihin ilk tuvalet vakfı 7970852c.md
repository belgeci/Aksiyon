# Tarihin ilk tuvalet vakfı

*Haşim Söylemez 2000.05.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   UNICEF'in Türkiye ile ilgili olarak açıklamış olduğu son raporda, aslında pek umursamadığımız bir gerçeğin altı çiziliyor. Raporun alışılmışın dışındaki bir maddesi olması bakımından ilgi çekiyor Türkiye'de "tuvalet kullanımı ve temizliği " konusu.
  </font>
 </div>
 <div id="newsText">
  <font class="detail-text">
   Ne acıdır ki Türkiye "tuvalet" konusunda sınıfta kalıyor. UNICEF'in verilerine göre Türkiye'de sağlıklı tuvaleti bulunmayan hanelerin oranı yüzde 31.5 olarak saptanmış, tuvaletlerimizin büyük çoğunluğunun uluslararası normlara göre olmadığı da ayrı bir gerçek olarak tespit edilmiş.
   <br/>
   <br/>
   UNICEF'in Avrupa toplumuna kıyasla yapmış olduğu araştırma Türk halkı için aslında acı bir durum. Çünkü; tuvaleti Avrupa'ya öğreten Türklerin torunları bugün tuvalet konusunda geri kalıyordu. Oysa atalarımız temizliğe son derece önem vermişti. Temizliğin ilk etabı olan tuvaletler konusunda da çok hassas davranmasını bilmişler. Hemen hemen her köşe başında bir tuvaleti, eskilerin deyimi ile abdesthaneyi insanlığın hizmetine sunmuşlar. Bununla da yetinmemiş atalarımız, tuvalete ve temizliğe verdikleri önemi perçinlemek için bir de "Tuvalet Vakfı" kurmuşlar. Medeniyetler tarihinde ilk "Tuvalet Vakfı" Osmanlı döneminde karşımıza çıkıyor. Tarihe ilk olarak geçen Tuvalet Vakfiyesi bundan tam 333 yıl önce oluşturulmuş.
   <br/>
   <br/>
   Bir mescidin tuvaleti
   <br/>
   <br/>
   1667 tarihinde kurulan "Tuvalet Vakfı" aslında hem ilk olması hem de atalarımızın tuvalet konusuna verdikleri önem bakımından kayda değer. Sözkonusu vakıf İstanbul Papazoğlu mahallesindeki mescidin tuvaleti için kurulmuş. Vakfiyede vakfın herşeyinden sorumlu olan, gelir ve giderini kontrol eden mütevellisinin mescidin imamı Yusuf Efendi olduğu belirtiliyor.
   <br/>
   <br/>
   Kayıtlara göre Mehmet Beşe isimli bir şahsın vakfa olan 105 gümüş kuruş borcunun ödenmesi için mahkeme kararı verilmiş. Kısmeti Askeriye Mahkemesi tarafından verilen kararda vakfa olan borcun ödenmesi öngörülüyor. Kayıtlarda geçen diğer bir husus ise Tuvalet Vakfiyesinin biriken parasının olduğu, hatta bu paranın borç bile verildiği karşımıza çıkıyor. Tuvalet Vakfı'na gelen gelirlerin ise tuvaletin tamirat ve temizlik işlerinde kullanıldığı kaydediliyor.
   <br/>
   <br/>
   Konu ile ilgili olarak aratştırmalar yapan Doç. Dr. Said Öztürk tarihteki ilk "Tuvalet Vakfı" ile alakalı olarak şunları söylüyor:  "Osmanlı bir vakıf medeniyetidir. Vakfın şümulü oldukça geniştir. Dolayısıyla bir tuvalet vakfının kurulması bile mümkün olmuş. Osmanlı'da temizlikle ilgili fevkalade düzenlemeler yapılmış, tuvaletlerin vakıf desteği ile daha temiz ve nizami olmalarına çalışılmış. Osmanlı zaruri ihtiyaçları içerisinde görülen tuvalet ihtiyacını bir hizmet müessesesi olarak görerek desteklemiştir. Tuvaletler hiçbir zaman ticari bir kuruluş olarak görülmemiş."
   <br/>
   <br/>
   Avrupa'da tuvalet
   <br/>
   <br/>
   bile yoktu
   <br/>
   <br/>
   Bugün UNICEF Türkiyeyi tuvalet konusunda Avrupa'nın gerisinde görürken, bir zamanlar da Osmanlı Avrupa'yı geride bırakmıştı. Aslına bakılırsa Avrupa 1600'lerde tuvalet kavramından bile habersizdi. 1667 tarihinde Osmanlı'da "Tuvalet Vakfı" kurulurken Avrupa'da tuvalet bilinen birşey değildi. İnsanlar ihtiyaçlarını boş buldukları alanlarda, ya da evin içinde giderip dışarıya fırlatıyordu. Şehirler pis kokuyordu. Bu yüzden yüksek topuklu ayakkabılar, şemsiyeler revaçtaydı. Osmanlı'da ise bu tarihlerde zaten hemen hemen her köşe başında var olan tuvaletlerin sayıları ise artırılıyordu. Avrupa tuvaletle tam anlamıyla olmasa da 18. yüzyılın başlarında tanıştı. Artık sarayların bir köşesinde tuvalet vardı, krallar ve aristokratlar için ihtiyaç giderme sandıkları bulunuyordu.
   <br/>
   <br/>
   Doç. Dr. Said Öztürk Osmanlı'daki tuvalet anlayışının Batı ile kıyaslanmayacak derecede illeride olduğunu söylüyor. Doç. Dr. Öztürk devamla şöyle konuşuyor: "Batı ile kıyaslandığında bu tarihte Osmanlı'da tuvalet vakfının bulunması fevkalade bir üstünlüktür. Zira bu tarihlerde Batı dünyasında tuvalet kültüründen bahsetmek mümkün değil. Daha sonraki dönemlerde de aynı durum geçerli. Batı tuvaletle çok geç tarihlerde tanışıyor."
   <br/>
   <br/>
   Doç. Dr. Öztürk bugün Türkiye'nin tuvaletler konusunda zayıf not almasının acı bir olay olduğunun da altını çizerek; "Tuvaleti bizden öğrenen Avrupa tuvalet temizliği ve tuvaletin standardı bakımından bizi geçmiş durumda. Evlerdeki tuvaletlerin yanısıra umuma açık olan tuvaletler de önemlidir. Osmanlıdaki Tuvalet Vakfı örneğinden hareketle günümüzde de umuma açık tuvaletlerde benzeri bir sistem işletilerek tuvaletleri ticari bir kuruluş olmaktan çıkarıp, sosyal hizmet alanına dönüştürmekte fayda var" şeklinde konuşuyor.
   <br/>
   <br/>
   Tuvaletlerin standardı konusunda Avrupa'nın gerisinde kalmamızdan sonra Tüm Umumi Tuvaletler Derneği 17 Mayıs'ta "WC2000" konulu bir sempozyum düzenliyor. Aslında sempozyumdan ziyade atalarımızın yaklaşık üç asır otuz üç yıl önce kurdukları "Tuvalet Vakfı"na bakıp ibret almamız belki daha doğru olur. O zaman temizlik konusunda daha sağlıklı bir toplum oluruz. Ecdadımız gibi...
   <br/>
   <br/>
   hsoylemez@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6165-tarihin-ilk-tuvalet-vakfi.html), [web.archive.org (arşiv bağlantısı)](http://web.archive.org/web/20130929093042/http://www.aksiyon.com.tr:80/aksiyon/haber-6165-tarihin-ilk-tuvalet-vakfi.html)
