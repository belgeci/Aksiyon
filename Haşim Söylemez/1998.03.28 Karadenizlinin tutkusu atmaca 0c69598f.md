# Karadenizlinin tutkusu atmaca

*Haşim Söylemez 1998.03.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ürkekliği, hırçınlığı, zarafeti ve güzelliği ile birçok insanın ilgisini celb etti. Sahipleri kızınca, kendilerine hemen ceza verdiler, uçup gittiler bir daha geri gelmemek üzere.
  </font>
 </div>
 <div id="newsText">
  <font class="detail-text">
   İnsanları büyük bir tutkuyla kendisine bağladı, türküler söylettirdi yıllar yılı. Atmaca özellikle Karadeniz halkı için vazgeçilmez bir tutku. Bu tutku Karadenizlinin dilinde türkü bile olmuş; "Atmacayı vurdular bir avuç kanı için" diye. İnsanlar artık Karadeniz'de atmacasız yapamaz hale gelmişler delice ve çılgınca bir arzu ile.
   <br/>
   <br/>
   Karadeniz'de atmaca yuvası olarak bilinen yerlerin en başında da Çayeli gelir. Atmaca bir avuç kanı için değil, bir hobi bir zevk için avlanıyor burada. Rize'nin çayı ile isim almış Çayeli ilçesinde çay ve kividen sonra atmaca geliyor. Henüz birkaç ailenin dışında tek geçim kaynağı olamamış ama, şimdiden çay ve kivi yetiştirmekten daha çok rağbet görüyor. Çayeli'nde bir atmaca pazarı bile kurulmuş. Belirlenen iki kahvede hergün sabahtan öğlene kadar atmacalar satışa sunuluyor.
   <br/>
   <br/>
   Çayı bırak, atmacaya bak..!
   <br/>
   <br/>
   Doğu Karadeniz bölgesinde yaşayan herkes atmaca avına çıkıyor. Kimisi dayanılmaz bir tutku nedeniyle, kimileri de bıldırcın avlamak için sahip olmaya çalışıyor atmacaya. Haftalarca dağlarda atmaca avlamak için bekliyor. Civar dağlara çıkıp atmaca avlayan avcılar yakaladıkları atmacaları getirip eğittikten sonra ya satıyor, ya da kendisi bıldırcın avlamak için kullanıyor. Buradaki insanların günlük konuşmaları da değişmiş, kahvelerde artık maç veya hükümet meseleleri değil, atmaca kuşu ve atmaca avı maceraları konuşuluyor.
   <br/>
   <br/>
   Atmaca avlamak için önce gaço denilen bir tür kuş bulunuyor. Gaço atmacayı kandırmak için bir süre eğitiliyor. Hızlı ve çevik hareketler kazandırılıyor. Ardından atmacanın avlanacağı yere bir ağ geriliyor, gerilen ağa eğitilmiş gaço bağlanıyor. Gaçonun hareket ettiğini gören atmaca yakalamak için taarruza geçiyor. Bu hareketlere daha önceden alıştırılan yemlik kuş çevik bir hareketle ağın arka kısmına geçiyor ve gelen atmaca ağa takılarak yakalanıyor. Yakalanan atmaca da bıldırcın avında kullanılmak veya ehlileştirilmek için bir ila birbuçuk hafta arasında eğitime tabi tutuluyor.
   <br/>
   <br/>
   Eğitimden geçen atmaca artık satılmaya veya ava götürülmeye hazırdır. Atmacaların kaybolmaları ihtimaline karşın ayağına bir zil takılır. Zil'in çıkarmış olduğu ses sayesinde ormanda kaybolan atmacayı kolayca bulmak mümkündür. Hergün bir yumurta ve 50 gram kuşbaşı et ile beslenen atmacalar bir yaşına kadar geçirmiş oldukları hastalıkları atlatmaları halinde ortalama 10 ila 12 yıl yaşayabilirler.
   <br/>
   <br/>
   Yıllardır atmaca avcılığı yapan 67 yaşındaki Çayelili Hüseyin Çermen bu kuşun dayanılmaz bir cazibesi olduğunu söylüyor; "Atmaca bizde bir hastalık gibidir. Atamacayı elimizin üzerinde gezdirip, okşayıp sevmezsek hasta oluruz. Bu tutkudan da öte bir duygu. Özellikle orta yaşlılar atmacaya tutkundur. Gençler bu işi sadece para kazanma karşılığında yapıyorlar. Avlanmalar eylül, ekim ve kasım ayında yapılıyor."
   <br/>
   <br/>
   Her yıl 2025 Eylül tarihleri arasında düzenlenen Çay Festivali çerçevesinde artık Atmaca Festivali de düzenleniyor. Çayeli Belediye Başkanı Mustafa Kaşıkçı bundan üç yıl önce atmaca avının yasaklandığını ancak artık serbest olduğunu söyleyerek; "Atmaca avını düzenlemiş olduğumuz festivalle resmileştirdik. Çünkü bu kimi vatandaşlarımız için geçim kaynağı durumunda."
   <br/>
   <br/>
   50'ye varan çeşidi bulunan atmacalar 10 milyon ila 2.5 milyar lira arasındaki bir fiyatla satılıyor. Renklerine göre kara, bozkara, tüylak gibi türlerinin yaygın olduğu Karadeniz'de nadiren bulunan beyaz atmaca çok değerli. Yurtiçinden ve yurtdışından çok sayıdaki atmaca hayranı atmaca almak için atmaca pazarlarına akın ediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=3585), [web.archive.org (arşiv bağlantısı)](http://web.archive.org/web/20121219134915/http://www.aksiyon.com.tr:80/aksiyon/newsDetail_getNewsById.action?newsId=3585)
