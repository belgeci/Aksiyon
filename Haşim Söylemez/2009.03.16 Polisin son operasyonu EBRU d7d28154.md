# Polisin son operasyonu: EBRU

*Haşim Söylemez 2009.03.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Emniyet, yeni bir proje geliştirdi. Ebru ismi verilen projeyle hem teröriste hem de ailesine ulaşılıyor. Sivil toplum kuruluşu gibi çalışan polis, Doğu’dan gelen 7 bin 500 üniversite öğrencisine de burs sağlıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090321101433im_/http://www.aksiyon.com.tr/resim/745/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090321101433/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090321101433/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090321101433oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090321101433oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   İstanbul Emniyeti Terörle Mücadele Şubesi’nde bugüne kadar görülmemiş, ezberleri bozan bir sahne yaşanıyor. Terör örgütü PKK’nın molotofla araç yakma eylemlerine katılan bir üniversite öğrencisinin babası emniyet amirinden yardım istiyor. Sıradan bir talep değildir bu. Çünkü adını güvenlik gerekçesiyle veremediğimiz Batmanlı babanın söyledikleri alışılmış ‘polis-suçlu ilişkisi’ profilini altüst ediyor: “Amirim ben bugün sizinle konuşuyor olduğuma inanamıyorum. Burası polis merkezi ve bir suçlu babası olarak evladımın geleceğini sizinle konuşabiliyorum. Daha önce neredeydiniz? Keşke sizin gibiler daha evvel ortaya çıksaydı. Lütfen bana yardım edin, oğlumu kurtaralım. Size söz veriyorum, bir daha bu tür eylemlere bulaşırsa onu size kendi elimle teslim edeceğim. Oğlum üniversitesini bitirecek.”
   <br>
    <br>
     Batmanlı babanın söyledikleri havada kalmıyor elbette. Genç emniyet amiri, babayı teskin ediyor önce: “Sizin evladınız bizim de evladımızdır, kardeşimizdir. Beraber neler yapabileceğimizi konuşup çözüm üreteceğiz.” Vatan Caddesi’ndeki emniyet binasının küçük bir odasında saatler süren bu konuşmalar nihayetinde meyve veriyor. Tutuklu üniversite öğrencisi için polis ve baba ortak bir çözüm buluyor...
     <br>
      <br/>
      İstanbul Emniyeti’nin küçük odasında bu konuşmalar devam ederken, polis başka bir mekânda yine bir genci kurtarmanın peşindeydi.  Bu süreci yaşayanlardan birisi de Ağrılı Vasfi’ydi. Kendi çabalarımızla ulaştığımız Vasfi ve ağabeyi 17 yaşındaki gencin dağ hayali, Boğaziçi Köprüsü’nün gişelerinde başlamadan bittiğini anlatıyor. Polis, Van’a gitmekte olan otobüsü durdurur, Vasfi’yi indirir ve ağabeyi ile emniyette buluşturur. Aslında Vasfi’yi Van yolcusu yapan sebep ilginçtir. Vasfi, köyünde kendi yaşlarında bir kıza sevdalanır, ailesinden kızı istemelerini talep eder. Ancak aile fertleri, ‘yaşın küçük’ diyerek karşı çıkar. Derken, kız başka biriyle evlenir. Bunun üzerine Vasfi ailesine küser ve terör örgütüne katılacağını söyleyerek evden ayrılır.
      <br/>
      <br/>
      Hikâyenin gerisini Vasfi’den dinleyelim: “Kimse bana inanmadı. Ama ben ailemi cezalandırmak için dağa çıkmaya karar vermiştim. Kısa süre sonra PKK’lılarla buluştum. Beni Kadıköy mitingine çağırdılar, telefon numaramı aldılar. Böylece irtibata geçmiştim. Onlara dağa gitmek istediğimi söyledim. 20 gün sonra da biletimi aldılar. Van’a gidecektim, orada birisi beni karşılayıp sınırdan geçirecekti. Ama köprüyü geçerken polis beni arabadan indirdi. İyi ki de indirmiş.”
      <br/>
      <br/>
      Aslında perde arkası gelişmelerden Vasfi’nin haberi yoktur. Polis onu takibe almış, ardından İstanbul’da bulunan ağabeyine haber vermiştir: “Kardeşinin böyle bir niyeti var, gel beraber hayatını kurtaralım.” Bunun üzerine ağabey Samet, hemen İstanbul Emniyeti’ne gider. Ailenin terör örgütü ile bir ilişkisi olmadığını, kardeşinin dağa gitmesini de istemediklerini anlatır. Polis, bir hafta boyunca Vasfi’yi ağabeyi ile birlikte takip eder ve neticede Boğaziçi Köprüsü’nden geri döndürür. Vasfi savcılığa çıkarılır, herhangi bir suça karışmadığı için serbest bırakılır, ailesinden önce polise ‘bir daha böyle bir işe kalkışmayacağı’ sözünü vererek.
      <br/>
      <br/>
      Ağabey Samet artık kardeşine sahip çıkacaklarını ve söylediklerini dikkate alacaklarını belirtiyor. Ancak Samet’in bir isteği daha var: “İstanbul Emniyeti Terörle Mücadele Şubesi’nin bu çalışmaları bütün Türkiye’de uygulansın. Bu, PKK ve diğer terör örgütlerini bitirir, psikolojik olarak çökertir. Polisin bu kadar değişim geçirdiğine inanamıyorum. Şimdi onları evimde misafir etmek istiyorum. Bana ve topluma büyük ders verdiler. Ben de kardeşimi okutup polis olması için gayret edeceğim.” Vasfi ise şimdi yeni bir hataya başladı. Artık sevdiği yeni bir kız arkadaşı var ve kısa süre sonra evlenecekler. Düğününe polisleri de çağırıyor.
      <br/>
      <br/>
      Terörle mücadele polislerinin hedefinde sadece terörist yok. Zaten onlar, ‘terörist’ yerine ‘suçlu’ ifadesini kullanmayı tercih ediyor. Zira her bireyin hata yapabileceğini; ancak onu hatadan döndürmenin sorumluluğunun devlete ait olduğunu düşünüyorlar. Bu amaçla İstanbul Terörle Mücadele Şubesi’nde (TEM) bir araya gelen Sol, Sağ ve Psikolojik Hareket Birimi bir proje geliştirdi.  Projeye İstanbul Emniyet Müdürü Celalettin Cerrah tam destek veriyor. Suçluya yaklaşım teknik-taktiği ve polis-suçlu diyaloğunun nasıl olması gerektiği konusunda uzun bir çalışma planı hazırlandı. Plan 2007’de resmî bir proje olarak Emniyet Müdürlüğü’nce onaylandı. Ebru adı verilen projenin mimarları, suçlu ile muhatap olacak görevlilerin o konuda bilgi sahibi olması gerektiği üzerinde duruyor. Örneğin PKK’lı bir teröristi sorgulayacak kişinin bu örgütü bütün detaylarıyla bilmesi gerekiyor. Örgüt içindeki çelişkiler, propaganda amaçlarının sorunlu yönleri gibi noktalarda bilgi sahibi olduktan sonra sorgu işlemi yapılabilir. Medeni ve insani ölçülerden asla taviz verilmemeli. Sorgulanan şahsın ‘terörist’ oluşuna bakılmaksızın onu fikrî yönden ikna etme de uygulamanın bir parçası. Sadece bu sorgu yöntemi sayesinde sol terör örgütü mensuplarının yüzde 98’i cezasını çektikten sonra örgüte katılmadan yeni bir hayata başlıyor. Bu rakam PKK ve Hizbullah için yüzde 95 seviyesinde. Bir emniyet yetkilisi şunları anlatıyor: “Polis arkadaşlarımız artık bu konuda çok bilinçli. İstanbul Emniyeti’nin yeni felsefesi bu. Başlangıçta çok zor oldu. Bazı arkadaşlar ‘teröristle nasıl konuşacağız’  diye sormaya başladı. Ama biz insan unsurunun ön plana çıkarılmasını istedik. ‘Terörist de olsa onun da bir aşkı, hikâyesi, tuttuğu bir takım, sevdiği müzikler vardır. Bunlar üzerine konuşun, ardından da örgütü hakkında sorgulama yaparsınız’ dedik. Örgüt hakkında bilgilendirdiğimiz arkadaşlar işe koyuldu ve sonuç almaya başladık.”
      <br/>
      <br/>
      Ancak uygulama sırasında bazı sorunlar da yaşanıyor. Aynı emniyet yetkilisi zor bir sınav verdiklerinin altını çiziyor: “Bizim açımızdan işlem tamamdı; ancak bu sefer suçlular açısından iş ters tepmeye başladı. Bize küfür ve hakaretlerini artırdılar. Arkadaşları tekrar tekrara uyardık ‘ne olursa olsun tahriklere kapılmayın, sadece dinleyin’ dedik. Hatta bazıları bize yalvarıyor ‘ne olur bir tokat atın’ diye. Çünkü onu malzeme yapacak, ‘polis beni dövdü’ diyecek. Ama bu olmayınca onlar da kabulleniyor, sorgulama ve çözülme ardından geliyor.”
      <br/>
      <br/>
      Sorgulama sonuçlarının getirdiği faydalara dair bir kitapçık dahi hazırlanmış. Kitapçıkta olumlu sonuçlar suçluların dilinden aktarılıyor. Sorgulamadan etkilenen örgüt mensupları bunun devamını getiriyor. Polisin tutumunu arkadaşlarına ve çevresine anlatıyor. Bunun yanı sıra cezaevlerinden polislere sürekli teşekkür mektupları geliyor. Bütün mektupların ana temasında sevgi var: “Davranış biçiminiz ve duruşunuzla bize doğru yolu gösterdiğiniz için teşekkürler. Polisler bizim için artık tehdit değil sevgi noktası.”
      <br/>
      <br/>
      Cezaevinden çıkanlarla polisin ilişkisi bitmiyor. Onların yeni bir işe yerleştirilmesi, hayata devam etmeleri noktasında yardım eli uzatılıyor. Hatta bu ilişki, ağabey-kardeş noktasına kadar uzanıyor. Bu yüzden eski teröristler sık sık İstanbul Emniyeti’ni ziyaret ediyor. Polisler de onların düğünlerine, ramazan iftarlarına, bayram neşelerine eşlik ediyor.
      <br/>
      <br/>
      Terör Şubesi’nin bu projesi sadece suçluyu kapsamıyor. Bu sistemle polis suçlunun ailesine, çevresine, hatta köyüne bile ulaşıyor. Amaç, yakasını teröre kaptıranları bataklıktan kurtarmak ve bu konuda toplumu bilgilendirmek. Teröristin annesi, babası, kardeşleri ile irtibata geçen emniyet yetkilileri, onlarla çocuklarının kurtarılması için program yapıyor. Bu konuda babalar ve anneler en önemli faktör. Çünkü projenin asıl maksadı ailelere ulaşmak. Hatta Muş ve Şanlıurfa’da iki büyük aşiretin terör örgütü ile bağını koparmasına vesile olmuş İstanbul Emniyeti.
      <br/>
      <br/>
      KUZEY IRAK’TAN İSTANBUL’A HAYAT KÖPRÜSÜ
      <br/>
      <br/>
      Terörle Mücadele Şubesi’nin hedefinde bütün terör örgütleri olsa da PKK ve sol örgütler ağırlık kazanıyor. Dolayısıyla bütün Türkiye’deki, hatta yurtdışındaki örgüt mensupları proje kapmasına giriyor. Mesela, PKK’dan kaçıp Kuzey Irak’ta yaşamaya başlayan 3 bin 500 örgüt mensubunun Türkiye’ye getirilmesi düşünülüyor. Kaynakları vasıtasıyla terör örgütünden kopanlara ulaşan polis, bu kişileri güvenli bir biçimde Türkiye’ye sokuyor, ardından İstanbul’a getiriyor. İfadeleri alındıktan sonra TCK’nın 221. maddesi gereği işlem yapılıyor. Emniyet yetkilileri, şahıslardan hiçbir şekilde ‘itirafçı’ olması talebinde bulunmuyor. Örgütün eylemlerine karışmışsa mahkeme ona göre bir ceza veriyor. Ancak pişman olduğu için bu ceza en düşük seviyeye çekiliyor. Bir eylemi yoksa örgüt mensubu olmaktan kısa süre cezaevinde yatıp tahliye oluyor. Polis, tahliyeden sonra da bu insanların hayata yeniden tutunması için her türlü yardımı yapıyor. Hatta belirli aralıklarla aile ziyaretleri gerçekleştiriyor. Durumu olmayanlar için yardım temini ve sağlık harcamaları için Yeşil Kart almasına bile yardım ediliyor. İstanbul Terörle Mücadele Şubesi, son iki yılda 100’e yakın örgüt mensubunu Kuzey Irak’tan Türkiye’ye getirdi.
      <br/>
      <br/>
      Nebahat, polisin Kuzey Irak’tan getirdiği isimlerden biri. Terör örgütü PKK’nın saflarına 15 yaşında katılmış. Daha çocuk denecek yaşta İstanbul’dan Van’a, oradan da katır sırtında PKK’nın Kelareş kampına götürülür. Burada 4 yıl kaldıktan sonra her şeyi göze alarak terör kampından kaçar ve Erbil’e gider. Kimseye görünmeden ailesine haber verir, ailesi de polise. Hemen devreye giren emniyet görevlileri, genç kızın Türkiye’ye getirilmesini sağlar. Nebahat hasret gidermesi için önce ailesinin yanına götürülür, ardından da emniyete…
      <br/>
      <br/>
      Nebahat, yaşadıklarını şöyle anlatıyor: “Gidişim ve kaçışım tam bir korku kapanıydı. Ama annemi özlediğim için her şeyi göze almıştım. Kaçtım, sonra yardım edildi, evime döndüm. İlk başta polisin beni almasını istemedim, çünkü bize işkence yaptıkları anlatılmıştı. Tam bir polis düşmanı olmuştuk. Fakat her şeyin yalan olduğunu Terörle Mücadele Şubesi’ne getirildiğimde anladım. Polisler ifademi aldılar ve bana o kadar iyi davrandıkları ki yaptığım her şey için pişmanlık duydum. Ama polis kötü davransaydı örgütün haklı olduğunu düşünür, tekrar PKK’ya katılırdım.” Nebahat, ‘örgüt üyesi olmak’ suçundan 20 gün cezaevinde kalır. Ardından bozulan psikolojisinin tedavisi için doktora gitmeye başlar. Bu süreçte polisler kendisine destek olur ve her türlü sorunda ailesiyle birlikte hareket eder. Bir yıl geçmeden de bütün sıkıntılarından kurtulur genç kız. Şimdi açık öğretim fakültesinde okuyor ve İngilizce kursuna gidiyor. 4 yıl boyunca yapamadıklarını telafi ediyor. Nebahat’ın en büyük arzularından biri burnuna hızma takmakmış. Şimdi bunu yapabildiği için çok mutlu. PKK’yı ise bakın nasıl anlatıyor Nebahat: “PKK’da özgürlük yok. Her şeyin hesabı soruluyor. Hemen özeleştiri yapmanı istiyorlar. Yoksa cezasını çekiyorsun. Söylendiği gibi özgürlük ve bu uğurda bir mücadele yok. Bizler acılar içinde yıllarımızı verdik. Küçük olduğum için beni çatışmaya götürmediler; ama hâlâ orada olsaydım belki şimdi çatışmadaydım. Çok şükür, kendimi bir kuyudan çıkmış gibi hissediyorum. Kaçmak isteyenler var; fakat korkudan kimse bir şey yapamıyor.”
      <br/>
      <br/>
      Nebahat ile polisin ilişkisi anne ve babasınınkinden daha ileriye gitmiş. Polis hayatında şu sıralar bir değişiklik olup olmadığını soruyor. Nebahat da bütün samimiyetiyle her şeyi anlatıyor; ama gizli kalması şartıyla: “Ağabey bir arkadaşım var bu aralar. Ama annem babam bilmiyor. Sakın babama söyleme. Size güveniyorum.  İyi birisi ve ona güveniyorum.”
      <br/>
      <br/>
      Terörle Mücadele Şubesi, sadece örgüte karışmış olanlarla ilgilenmiyor. Baştan itibaren tedbir almaya çalışıyor. Bunun için okullarda öğrencileri, aileleri de çeşitli toplantılarla bilgilendiriyor. Bu çalışma, sıradan ve yavan uyarılar içermiyor. Polis bizatihi olaya dâhil oluyor. Görüntülü, sözlü ve tanıkların anlatımlarıyla bilgi veriliyor. Terörün çemberinden geçmiş kişilerin sadece hayat hikâyesi bile anne babaları etkiliyor.
      <br/>
      <br/>
      Proje kapsamında Doğu ve Güneydoğu kökenli üniversite örgencileri de var. Üniversiteyi kazanıp İstanbul’a gelen öğrencilerin terör örgütlerine kaymamaları için polis devreye giriyor. Öğrencileri bilgilendirip onların her türlü ihtiyaçları için yardımlarda bulunuyor. Bugüne kadar 7 bin 500 üniversite öğrencisine ulaşılmış. Maddi durumu iyi olmayan öğrencilere burs ve kalacak yer ayarlanıyor. Elbette bütün giderler emniyet tarafından karşılanmıyor. Hayırsever iş adamlarının katkıda bulunması sağlanıyor. Geçen yarıyıl tatilinde Doğu ve Güneydoğu’da bir grup öğrenci İstanbul’a getirilip bir hafta boyunca ağırlandı. Bu da İstanbul Emniyeti’nin Ebru Projesi kapsamında gerçekleştirdiği bir operasyondu.
      <br/>
      <br/>
      Gelen öğrenciler arasında sağ gözünden rahatsız olan Menşur Yaşar’ın hayatı polisin yardımı sayesinde değişti. Ağrı Anadolu Lisesi üçüncü sınıfa giden Menşur, Esenler Belediyesi’nin katkısıyla ameliyat edildi. Gözündeki kayma tamamen giderilen Menşur, memleketine gözü düzelmiş hâlde dönmenin sevincini yaşadı. Hastanedeki tedavi süresince başında bir polis refakatçi kaldı. Çiftçi bir ailenin çocuğu olan Menşur, yaşadıklarına inanmakta güçlük çektiğini anlatıyor: “Bunu bana ancak ailem yapar. Hatta polisler bana daha yakın davrandı. Kardeşleri gibiydim, kendimi yalnız hissetmedim. Hepsine çok teşekkür ediyorum. Bu yaşadıklarımı hayatım boyunca anlatacağım.”
      <br/>
      <br/>
      İstihbarat birimlerine göre, PKK ve diğer terör örgütlerinin polisi hedef almasının altında bu tür projeler yatıyor. Polis ise terörün hem psikolojik yönden hem de fiilen bu yolla bitirileceğine inanıyor. Aslında haksız da değil. Terörle Mücadele Şubesi’nden 4 emniyet amirinin başlattığı proje giderek diğer birimlere yayılıyor. Ergenekon soruşturması kapsamında gözaltına alınan zanlılar sorgudan sonra İstanbul polisini övmüştü. Aslında bu sonucu doğuran uygulamalar da yukarıda anlatılan projenin bir parçası.
      <br/>
      <br/>
      Ebru adı Prof. Dr. Nevzat Tarhan tarafından geliştirilmiş. Ebru kelimesi bütün renklerin karıştığı ve tam bir birlik oluşturduğu için seçilmiş. Ergenekon Terör Örgütü operasyonlarında büyük başarı gösteren İstanbul Emniyeti bundan böyle Ebru operasyonlarıyla da terör örgütlerini psikolojik yönden çökertip, yanlış yöne sapanları topuma kazandıracak.
      <br/>
      <br/>
      <br/>
      <br/>
      ESKİ TERÖRİSTLERDEN POLİSE MEKTUP
      <br/>
      <br/>
      S.B. isimli eski PKK’lının Terörle Mücadele Şubesi polislerine yazdığı mektup: “Sizi böyle tanısaydık; Erbil’den İstanbul’a olan iki saatlik yolculuğumuz hayatımızın en uzun ve en bilinmez yolcuğu olmazdı.
      <br/>
      <br/>
      Sizi böyle tanısaydık; bazen filmlerde gördüğümüz basit, kandırmaca Avrupa modernizmine özenerek ve hayıflanarak bakmazdık. Ve sizi böyle tanısaydık; o lanet olası PKK girdabına kapılmazdık! Yeni bir hayatın kapılarını aralarken ağır, endişeli, kaygı ve tereddüdün yükünü omuzlarımızda taşırken, varlığınızdaki kucaklama ve içtenlik, yükü cesarete, kaygı ve tereddüdü güvene ve saygıya dönüştürürdü. Karşılıklı anlayış, diyalog olunca dünyanın o kocaman sorunlarına gerek kalmıyormuş. Anlayışlı olmak; kendini karşısındakinin yerine koyarak düşünmektir.”
      <br/>
      <br/>
      <br/>
      <br/>
      DTP’NİN ADI ‘BÜYÜK EV’Dİ
      <br/>
      <br/>
      A. isimli eski bir terörist anlatıyor: Memleketimde iş yoktu. İstanbul’a çalışmaya geldim. Bayrampaşa’da bir tekstil atölyesinde çalıştım; ancak sahibi paramı vermeyince oradan ayrıldım. Aileme para göndermem gerekiyordu. Bu sefer Fatih’te çalışmaya başladım. Bir gün askerlerimiz şehit olmuş, onun için gösteri vardı. Ben de dükkândan dışarıya bakıyordum. Birisi yanıma gelip Kürt olup olmadığımı sordu, ben de Kürt’üm dedim. Az sonra bir grup beni dövmeye başladı. Daha sonra aynı kişi ‘Bak Kürt olduğun için seni dövüyorlar, gel bize katıl’ dedi. Beni DTP binasına götürdü. Böylece onlarla tanışmış oldum. Bir süre yatmak için Bayrampaşa’da boş bir eve gelip gittim. Yanımda birileri daha vardı. Ümraniye, Beyoğlu gibi yerlerde Yurtsever Gençlik dergilerini satıyordum. 27 Kasım’da Gazi Mahallesi’ndeki eylemlere katıldım. Molotof atılınca korkup kaçtım; ama beni buldular. DTP’nin Beyoğlu’ndaki il binasına her gün gidiyorduk. Burada dersler görüyorduk, Kürt ve PKK tarihi anlatılıyordu. Burası için ‘büyük ev’, DTP’nin ilçe merkezleri için ise ‘küçük ev’ diyorlardı…
      <br/>
      <br/>
      ‘Düğüne gideceğiz’ sözü ‘eylem var’ demekti. ‘Davullu zurnalı düğün’ ise ‘molotoflu ve olaylı eylemler olacak’ anlamına geliyordu. Gazi Mahallesi’nde gerçekten de düzmece bir düğün tertiplemişlerdi; ancak bir süre sonra polise küfür etmeye başlandı. Ardından torbalar içindeki hazır molotoflar, sopalar atıldı…
      <br/>
      <br/>
      ‘Babam hasta’ deyip eve gitmek istediğimi söyledim. Önce istemediler, sonra ‘3 günde git gel’ dediler. Mersin’de bir yolunu bulup telefonla ailemi aradım ve polise söylemelerini istedim. Polis gelip beni aldı, sonra İstanbul’a geldim. Burada polis bana çok iyi davrandı. Hatta birisi Fenerbahçeli olduğumu öğrenince bana Roberto Carlos formasını hediye etti.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32608), [web.archive.org (arşiv bağlantısı)](http://web.archive.org/web/20090321101433/http://www.aksiyon.com.tr:80/detay.php?id=32608)
