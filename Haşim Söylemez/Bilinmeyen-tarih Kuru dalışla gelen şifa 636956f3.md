# Kuru dalışla gelen şifa

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20041225002612im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002612im_/http://www.aksiyon.com.tr/resim/459/56.jpg" vspace="5"/>
  </p>
 </font>
 <font class="content">
  Gazlı kangren, kemik iliği iltihabı, şeker hastalığı, ani görme ve duyma bozuklukları gibi birçok hastalık oksijen tüpleri ile tedavi ediliyor. Hasta şifa bulmak için etrafı tamamen kapalı bir tüp içinde denizin 15 metre dibine dalıyor; ama suyu olmayan kuru bir denizin
 </font>
 <p>
  <font class="content">
   Paramparça olmuş arabadan kolu ve bacağı aşırı derecede ezilmiş bir şekilde kurtulmayı başarmıştı. Tıbbın “crush” olarak tanımladığı ezilmeler 45 yaşındaki adamı tam anlamıyla şoke etmişti. Kaza yerine gelen ambülansın doktoru durumun ciddiyetinin farkındaydı. Bu yüzden ambülansı her zamanki istikametinden farklı bir yola yönlendirdi. Yarım saat sonra sedye üzerinde ambülanstan indirilen Mehmet Derik sadece bir kişinin sığabileceği büyüklükteki tüpe yerleştirildi. Akvaryumu andıran tüpün kapağının kapatılmasından birkaç saniye sonra hasta 15 metrelik derinliğe dalmıştı bile...
   <br/>
   <br/>
   Trafik kazası geçirmiş ve bacağı tutmayacak kadar ezilmiş bir hasta acil servise götürülmek yerine neden 15 metrelik derinliğe daldırılsın ki? Şeker hastasını aynı tüple tedavi etmek de pek mantıklı gelmiyor. İşitme ya da görme duyusunu aniden yitiren birisinin bir buçuk saat 10 metre derinlikte bekletildikten sonra sapasağlam çıkmasını düşünmek ise hayal gücünü zorluyor. Ancak tedavisi imkansız gibi görünen birçok hastalığa, basınç odası denilen bir oksijen tüpü içinde denizin dibine dalar gibi şifa aranıyor. Yalnız bu dalışta ne su var ne de deniz. Kısacası basıncı olan kuru bir dalış.
   <br/>
   <br/>
   Yüzde 100 tedavi
   <br/>
   <br/>
   İsmini pek çok kimsenin duymadığı, duysa bile ne ile uğraştığını bilmediği İstanbul Üniversitesi Sualtı ve Hiperbarik Tıp Anabilim Dalı’nda şeker hastalığına bağlı diyabetik ayak rahatsızlığı, ani görme ve işitme bozuklukları, vurgun, kemik iliği iltihabı gibi ondan fazla hastalık tedavi ediliyor. Hiperbarik oksijen odasında tüpün içine giren hastalara yüksek basınç uygulanıp aynı zamanda da yüksek oksijen veriliyor, basınç ve oksijen sayesinde organizmada çözülmeler gerçekleşiyor. Cerrahi hiçbir işlem yapmadan umutsuz vakalarda başarı sağlanıyor. Öyle ki, mezarda bile akar denilen kemik iliği iltihabı, uygulanan yüzde 100 oranındaki basınçla kesin sonuç getirecek şekilde tedavi ediliyor. Açık yaranın kapatılması sonucunda ortaya çıkan ve ölümle sonuçlanabilen gazlı kangrende de yaralı uzuvların kesilmeden kurtarılması mümkün.
   <br/>
   <br/>
   Sualtı Hekimliği ve Hiperbarik Tıp Anabilim Dalı’nda uygun görülen hastanın belirli testlerden geçirildikten sonra basınç odasındaki seanslara katılmasına izin veriliyor. Ancak tedavi süresi hem hastalığa hem de kişinin özel durumuna göre değişebiliyor. Kemik iliği iltihabı için 60 seans uygulanırken, karbonmonoksit zehirlenmesi sebebiyle ölüm tehlikesi bulunan bir hasta 1.5-2 saatlik bir dalıştan sonra hiçbir şey olmamış gibi normal hayatına dönebiliyor.
   <br/>
   <br/>
   Bir hastanın tüpe girebilmesi için üzerinde hiçbir şekilde metal olmayan bir önlük giymesi şart. Camlı tüplerde hasta hazırlanan özel sistem sayesinde hem televizyon izleyebiliyor hem de müzik dinleyebiliyor. Doktor telefon sayesinde hasta ile irtibat kurup durumu hakkında bilgi alabiliyor.
   <br/>
   <br/>
   Özel bir hastane konforunda olan 23 yataklı merkezde tedavi olmak için hastalar aylarca sıra beklemek zorunda. Acil durumlar haricinde seanslara katılacak bir hasta 8-10 ay gibi uzun süre sıranın kendisine gelmesini beklemek zorunda. Merkez, hastaların ihtiyacına cevap vermek için 10-15 kişinin birden girebildiği büyük boyutta oksijen tüpü almak istiyor ancak maddi imkansızlık yüzünden bu konuya bir türlü çözüm getirilebilmiş değil. Sualtı Hekimliği ve Hiperbarik Anabilim Dalı öğretim üyesi Prof. Dr. Şamil Aktaş, hastalara cevap vermekte zorlandıklarını söylüyor; “Tüpler tek kişilik olunca hastaları sıraya almak istiyoruz. Ama çok sayıda hastanın sığacağı büyüklükte bir tüp alabilirsek o zaman bekleyen hastalarımızı belki de bir gün içinde seanslara tabi tutabiliriz. Bu konuda yardım edilmesini istiyoruz.”
   <br/>
   <br/>
   Türkiye önemli bir yerde
   <br/>
   <br/>
   Sutaltı Hekimliği ve Hiperbarik Tıp Anabilim Dalı uygulanmaya başladığı ilk yıllarda dalgıçların, liman işçilerinin, salyangozcuların, süngercilerin tedavisiyle uğraşmış. Daha çok vurgun sonucu oluşan rahatsızlıklar bu ana dalın ilgi alanına girmiş. Ancak bu meslekteki insanların tedavileriyle uğraşılırken basınçlı oksijen odalarının diğer bazı hastalıklara da iyi geldiği keşfedilmiş. Bu amaçla ilk kez 1950’de Hollanda’da hiperbarik oksijen tüpü başka hastalıkların tedevisinde kullanılmış. Ve o tarihten sonra uzmanlar hiperbarik oksijen odası başka hangi hastalıklara çare olur diye tartışmışlar. Konu ile ilgili ilk toplantı 1962’de Hollanda’da yapılmış.
   <br/>
   <br/>
   Hiperbarik oksijen odasının kullanılması dünyadaki ülkelere göre Türkiye’de biraz geç bir tarihe denk geliyor. 1984’te İstanbul Üniversitesi bünyesinde oksijen tüpleri ile hastalara yönelik tedavilere başlandı. Ancak bu gecikmeye rağmen Türkiye hiperbarik konusunda şu anda diğer birçok Avrupa ülkesini geride bırakmış durumda. Çoğu ülke henüz bu konuya tam bir tanımlama getirmemişken, Türkiye’de bir bilim dalı olarak hem tedavide kullanılıyor hem de araştırma faaliyetleri yürütülüyor. Türkiye’de resmi olarak iki önemli merkezde, İstanbul Üniversitesi Tıp Fakültesi ve GATA’da hiperbarik üzerine çalışmalar yapılıyor. Sualtı Hekimliği ve Hiperbarik Tıp Anabilim Dalı’nda görev yapmak için 6 yıl tıp eğitimi alındıktan sonra TUS sınavı sonrası 4 yıl daha uzmanlık eğitimi gerekiyor. Şu anda Türkiye’de bu konuda uzmanlaşmış sadece 15 doktor bulunuyor. Bu doktorların hepsi çok iyi yüzücü, dalgıç ve aynı zamanda mesleklerinde uzman durumunda. Prof. Dr. Şamil Aktaş bu sayının yeterli olduğunu belirtiyor. Aktaş’a göre Türkiye hiperbarik konusunda oldukça ileri durumda; “Türkiye’de 1984’te bu işe başlanıyor ancak bir bilim dalı olarak isim yapıyor. Hem hastalıklar hem de sualtı konusunda araştırmalarımız akademik düzeyde sürüyor.”
   <br/>
   <br/>
   Dalgıça resmi rapor
   <br/>
   <br/>
   Sualtı Hekimliği ve Hiperbarik Tıp Anabilim Dalı iki ayrı branşta faaliyet gösteriyor. Hastalıkların tedavisi yanında dalgıçlık eğitimi ve dalmak için raporlar da aynı kurumdaki uzman doktorlar tarafından veriliyor. Profesör Aktaş rapor vermenin de en az hastaları tedavi etmek kadar önemli olduğunu söylüyor; “Rapor verirken oldukça dikkatli ve hassas davranmaya çalışıyoruz. İyi etüd etmeden verdiğimiz bir rapor suya dalan bir amatör dalgıcın sonunu getirebilir. Dalgıçlık raporu için merkezimize başvuranlar birbirinden farklı çok sayıdaki testten geçiriliyorlar. Aynı şekilde profesyonel dalgıçlar da iki yılda bir raporlarını yenilemek için başvuruda bulunuyor.” Merkezde bulunan uzmanlar aynı zamanda gruplar halinde veya batıkları inceleme üzerine yapılan dalışlarda hazır bulunuyorlar. Uzman hekimler diğer dalgıçlarla birlikte herhangi bir probleme karşı onlarca metre derinliğe dalıyor.
   <br/>
   <br/>
   Hem şifa hem de eğitim veren İstanbul Üniversitesi Sualtı Hekimliği ve Hiperbarik Tıp Anabilim Dalı uzmanları istenilen çoklu tüpün alınması halinde daha çok hastaya yardımcı olabileceklerini düşünüyor. Kimsenin bilmediği derde deva bu merkeze ulaşmak da o kadar zor değil.
   <br/>
   <br/>
   HİPERBARİK ODASINDA HANGİ HASTALIKLAR TEDAVİ EDİLİYOR?
   <br/>
   <br/>
   Dekompresyon hastalığı: Vurgun.
   <br/>
   Crush sendromu, kompartman sendromu ve diğer akut travmatik iskemiler: Kanlanma, ezilme, oksijenlenme bozukluğu yaratan doku yaralanmaları.
   <br/>
   <br/>
   Yara iyileşmesi.
   <br/>
   Şeker hastalığına bağlı diyabetik ayak.
   <br/>
   Aşırı kan kayıpları.
   <br/>
   Karbonmonoksit, siyanid zehirlenmesi, duman inhalasyonu.
   <br/>
   Yumuşak dokunun nekrotizan enfeksiyonları.
   <br/>
   Kronik kemik iliği iltihabı.
   <br/>
   Deri fleb ve grefleri: Plastik cerrahi.
   <br/>
   Termal yanıklar.
   <br/>
   Şua tedavisine bağlı olarak gelişen rahatsızlıklar.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2995), [web.archive.org (arşiv bağlantısı)](http://web.archive.org/web/20041225002612/http://www.aksiyon.com.tr:80/detay.php?id=2995)
