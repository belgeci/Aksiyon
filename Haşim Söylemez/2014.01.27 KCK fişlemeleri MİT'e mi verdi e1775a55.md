# KCK fişlemeleri MİT’e mi verdi?

*Haşim Söylemez 2014.01.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Görevden almalar ve yer değiştirmeler sürerken ilginç bir iddia ortaya atıldı: “KCK, fişlediği kişilerin listesini MİT ile paylaşıyor.”  Daha önce Karayılan ve Bayık tarafından dile getirilen raporlarla 3 binden fazla kişinin fişlendiği öne sürülüyor.
  </font>
 </div>
 <div id="newsText">
  <font class="detail-text">
   <p>
    Türkiye, tartışmalı, bir o kadar da zor bir dönemden geçiyor. Zaman zaman da terör örgütünün referans alınıyor olması hayli ‘manidar’. BDP çevresindeki siyasiler ise “Biz hep paralel devleti söylüyorduk” diyerek KCK’ya meşruluk kazandırma derdinde. Bu tartışmalar yaşanırken gündeme fişlemeler geldi.
    <p>
     “Elimizde Fethullah Gülen ile ilgili belgeler vardı. Çağrı yaptık. Hakkını yemeyeyim, Ahmet Altan temas kurdu. Ardından AKP ile zıtlaştı. Gelmedi. Bunun üzerine bizimkilere verdik. Bu belgelerde her ilde devleti yöneten komiteleri var. Perspektif veren, devleti yöneten. Bir ilde her şeyi tartışıyorlar. Bazılarında fişleme benzeri notlar var. AKP ile cemaatin arası bozulduktan sonra bu sistemde bir değişiklik olmuş olabilir. İki yıldır farklıdır diye tahmin ediyorum. Bu tutanaklarda kendileriyle ilgili MİT’in yaptığı araştırmalar da var.” Bu sözler Murat Karayılan’a ait. 27 Nisan 2013’te birkaç gazetede birden yayımlanan ifadeler dönemin KCK Yürütme Konseyi Başkanı Karayılan’ı sıkıntıya sokmuştu. Örgüt medyasına yaptırılan haberlerle bu ifadelerin etkisi kırılmaya ve kamuoyu yönlendirilmeye çalışılmıştı.
     <p>
      Karayılan, ilk kez 2011 Kasım’ının ilk haftasında örgütün yayın organı ANF’ye verdiği demeçte belgelerden söz etmişti. KCK Yürütme Konseyi üyesi olan şimdiki başkan Cemil Bayık da, 4 Mayıs 2012’de ANF’ye yaptığı açıklamada şöyle diyordu: “Gülen Cemaati’nin ayrı bir istihbarat örgütü var. Diğer alanlarda olduğu gibi istihbarat alanında da alternatif bir devlet gibi çalışmaktadır. Bunun belgeleri Kürt özgürlük hareketinin elindedir.”
      <p>
       Baki Gül ise, 29 Nisan 2013’te ANF’de yazdığı ‘Fethullah Gülen belgeleri elimizde’ başlıklı yazısıyla başka ilginç ayrıntılar verdi: “Gerçekleştirilen fiiller söz konusu. Belgeler incelendiğinde ‘paralel devlet’in nasıl örgütlendirildiği ortaya çıkıyor. Toplantılara kimlerin katıldığı, hangi misyonla şimdi emniyet, savcı-hâkim, yazar, STK temsilcileri olduğu ortaya çıkacaktır.” Gül ‘Bu belgelerde  asker-AKP arasındaki gerilim ve Dolmabahçe görüşmelerinin sırrı’nın da yer aldığını ileri sürmüştü.
       <p>
        Paralel devlet nitelemesini ilk defa PKK/KCK kaynaklarının kullandığı biliniyor. KCK’nın bölgede kendisine düşman olarak gördüğü ve sakıncalı listesine aldığı bazı kişilere ait bilgileri, bu süreçte MİT ile paylaştığı iddiası gündemde. Listenin yeni İçişleri Bakanı Efkan Ala’ya ulaştırıldığı da ileri sürülüyor.
        <p>
         KCK’nın, Doğu ve Güneydo-ğu’da son bir yılda 3 binden fazla kişiye dair kayıt topladığı ileri sürülüyor. ‘Cemaatçi’ olarak sınıflandırılan kişilere dair bilgilerin kayıt altına alındığı belirtiliyor. Bu kişiler; siyasiler, polisler, eğitimciler, Diyanet görevlileri, doktorlar, akademisyenler, savcılar, hâkimler, esnaf ve kanaat önderleri olarak tasnif ediliyor. Aslında KCK’nın fişlemelere çok yabancı olmadığı, Hakkâri’de şehit edilen imam Aziz Tan’a ait bilgilerden anlaşılıyor. Tan ile ilgili bütün bilgileri toplayan örgüt, imamın eve giriş-çıkış saatlerini ve kimlerle görüştüğüne kadar istihbarat çalışması yapmıştı.
         <p>
          Fişleme listesinde bölgede faaliyet yürüten değişik cemaatlere mensup kişiler de bulunuyor. Örneğin Dicle Üniversitesi’nde bir akdemiysen şöyle fişlenmiş: “X şahıs, erkek, iki çocuk babası, devrimci gençleri sevmez, F cemaatinden değil ama bir çocuğu dershanelerine gidiyor. ‘O…’ cemaatine mensup bu şahıs öğrencilerle çok ilgileniyor, onlarla çay içip konuşmalar yapıyor. Rektörle arası iyi.” En çarpıcı örnek ise geçen hafta görev yeri değiştirilen bir ilin Millî Eğitim Müdürü’nün de KCK listesinde olması. Bu arada dernek ve vakıflar da fişlenmiş.
          <p>
           KCK’nın fişlemelerini, PKK’dan ayrılan Hamid K. doğruluyor. Hamid’e göre örgütün bilgi toplama ağı çok iyi: “KCK/PKK yıllardır fişleme yapıyor. Bunu daha önce Ergenekon yanlılarıyla paylaşıyordu. Kim nerede ne yapıyor bilinir. Tabii bu kişiler sıradan insanlar değil. Kendileri açısından sakıncalı gördükleri kişilere dair bilgiler toplanır. Bu bilgiler sürekli güncellenir. Bilgilerin geçmişte bazı devlet yetkililerine bir şeylere karşılık verildiğini biliyorum. Bu sistem hâlen devam ediyor. İki defa bilgi takasında ben vardım.”
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=F512DF64E62816F532C99C072DB6A2D5?newsId=37700), [web.archive.org (arşiv bağlantısı)](http://web.archive.org/web/20140307191517/http://aksiyon.com.tr:80/aksiyon/newsDetail_getNewsById.action;jsessionid=F512DF64E62816F532C99C072DB6A2D5?newsId=37700)
