# Maviş’ini bekleyen deliler

*Haşim Söylemez 2007.01.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Maviş belgeseliyle Osmanlı’dan Cumhuriyet’e Türk psikiyatri tarihinde bir yolculuk yaptık. ‘Bakırköy’ün kurucusu Ord. Prof. Mazhar Osman’ın eşliğinde tabii ki…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070225215138im_/http://www.aksiyon.com.tr/resim/631/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ortaçağ Hıristiyanları, içine şeytan girmiş, dünyada ceza çekmesi gereken günahkârlar olarak algılardı delileri. Yaratılanı yaratandan ötürü seven İslam dini ise delileri koruyup kollama refleksiyle hareket etti; kurulan şifahanelerde deliler için bütün imkânlar seferber edildi. Tüm imkânları ‘mecnunlar’ için kullanan vakıf şifahanelerinde 20 hastaya 150 görevli düşüyordu bir zamanlar. Göçmen kuşlar için bile vakıf kurulan Osmanlı’nın parlak dönemleri sona erince delilere harcanacak parası kalmadı devletin. Kendi hallerine terk edilen deliler için bu coğrafyada çok zor bir yolculuk başlıyordu.
   <br>
    <br>
     Akıl hastalarının içler acısı durumu daha da kötüleşirken, Türk psikiyatrisi de ilginç bir serüven yaşıyor, bu zor zamanlarda önemli adımlar da atılıyordu. Bristol-Myers Squibb, ABILIFY isimli iki ilaç firması sponsorluğunda hazırlanan bir belgesel ile Türk psikiyatrisi, dolayısıyla ‘delilik tarihi’ masaya yatırılıyor. Türk psikiyatri tarihinde çığır açan Ordinaryüs Profesör Doktor Mazhar Osman’ın (Uzman) hayatı üzerinden gidilerek, Türk psikiyatrisinin gelişim süreci aktarılıyor. “MAVİŞ: Mongeri’den Mahzar Osman’a Türkiye’de Psikiyatri” isimli belgeselin proje tasarım ve danışmanlığını Bakırköy Ruh ve Sinir Hastalıkları Hastanesi Şef Muavini Psikiyatr Dr. Şahap Erkoç yaparken filmin yönetmenliğini ise A. Bahar Evgin üstlenmiş. Orijinal fotoğraflar ve belgeler ışığında hazırlanan belgeselde halen hayatta olan dönemin tanıklarının görüşlerine de yer veriliyor. Belgeselde her ne kadar genel bir değerlendirme yapılmışsa da çalışmanın esas dönemi 1850-1950 yılları arasını kapsıyor.
     <br/>
     <br/>
     1800’lerden itibaren Osmanlı’nın durumu iyice kötüleşmeye başlamıştı. Sağlık alanına da gerekli ehemmiyet verilemiyor, ödenek aktarılamıyordu. Akıl hastaları için dizayn edilen darüşşifalar (bimarhane) artık hizmet vermez duruma gelmişti. 1900’lerden itibaren bu hal daha da vahim bir noktaya gelmiş, Birinci Dünya Savaşı’nda deliler iyice unutulmuştu. Cumhuriyet’in kurulması bile delileri akla getirmedi. Birkaç hamiyetperver insan dışında doğrusu akıl hastaları kimsenin umurunda değildi. İşte umutların tükendiği bir anda en azından toplumun deliye bakışını yeniden tamir edecek, onların bir varlık olarak görülmesini sağlayacak ‘Maviş’ imdada yetişir.
     <br/>
     <br/>
     Maviş’in ‘kimliğini’ ve Türk psikiyatri tarihinde nasıl bir rol aldığını Dr. Şahap Erkoç şöyle anlatıyor: “Mahzar Osman’ın 1909’da Edirne Bimarhanesi’nde bir hastanın zincirlerini çözmesi önemli bir hadiseydi. Deli, bir hasta olarak algılanacaktı. Aynı şekilde Maviş de önemli oldu. Zaten belgeselin adını bu yüzden Maviş koyduk. Maviş, bir otobüsün ismidir. Bakırköy şehir dışında kaldığı ve o dönemde araç olmadığından doktorları her gün Maviş adlı otobüs taşıyordu. Eminönü-Bakırköy arası gidip geliyordu. Sadece bu değil, Mahzar Osman her konferansa bu otobüse doldurduğu hastalarla onlarla giderdi. Hastalarını dinleyicilere gösteriyor; onlar üzerinde nasıl tatbikler yaptığını uygulamalı anlatıyordu. Toplum, deliyi karşısında görüyordu. Ve giderek ‘deli, bir hastadır’ bilinci iyice yerleşmeye başladı. Dönemin aydınları, gazetecileri bu müsamereleri kaçırmıyor, yazılarıyla da destek oluyorlardı. O kırık dökük otobüsün gerçekten bu sürece önemli bir katkısı olmuştu. Otobüs, artık toplum gözünde hastaları çağrıştırıyordu.”
     <br/>
     <br/>
     Maviş’in aslında kamyondan bozma bir otobüs olduğunu, hatta Eminönü’nden Bakırköy’e “Mazhar Osman’a bir iki, Mazhar Osman’a bir iki…” nidalarıyla kalktığını öğreniyoruz.
     <br/>
     <br/>
     DELİLERİN ÖLÜM YOLCULUĞU
     <br/>
     <br/>
     52 dakikaya sığdırılmış belgeselde, bir şekilde Mazhar Osman’ın tedrisinden geçmiş dönemin doktorlarının anlatımlarına yer veriliyor. Bakırköy’de atıl vaziyetteki Sultan Reşad Kışlası’nın bir akıl hastanesine dönüştürülmesi ve buradaki zor şartlar, önemli anekdotlar olarak naklediliyor tanıkların ağzından. Hastanenin imkânsızlıklar içinde yüzen içler acısı hali, ölüm vakalarının yüksekliği bir bir aktarılıyor.
     <br/>
     <br/>
     İkinci Dünya Savaşı sırasında mevcudu 3 binden 5 bine çıkan Bakırköy Hastanesi’ndeki ölüm oranlarının yüksekliğini Dr. Adil Uçok şöyle anlatıyor: “Çok büyük imkânsızlık vardı. Hastaların yatağı ve kaldığı yerler pislik içindeydi. Üstlerinde bir gömlek, yerlerde idrar gölcükleri içinde yaşıyorlardı. Çok sayıda hasta bu şartlardan dolayı ölüyordu. Yemeklerini alüminyum tabakta yerlerdi. Bu tabağa komposto,  pilav ve yahni aynı anda konur, onlar da bir kenara çekilip yerlerdi. Çünkü bir şey yoktu; ne oturacak yer ne de tabak.”
     <br/>
     <br/>
     Bakırköy Hastanesi eski Başhekimi Dr. Faruk Bayülgen de ölüm vakalarının çokluğunu anlatırken, “5 bin olan nüfusun yarısı öldü. Bu çok büyük bir rakamdı. Ölümler Avrupa’da da yaşanıyordu ancak bizdeki kadar değildi. İmkânlar kısıtlıydı, Kimse ilgilenmiyordu. Gereken yardım yapılmıyordu. Ama hekimler her şeye rağmen görevlerini yerine getirmek için büyük uğraş veriyorlardı.” diyor.
     <br/>
     <br/>
     Dr. Şahap Erkoç, Bakırköy’de her yüz hastadan 37’sinin öldüğünü aktarırken bu sürecin yakın döneme kadar devam ettiğini söylüyor: “Salgın hastalıklar, hijyenik olmayan ortamlar ölüm oranını artırıyordu. Hastaların ölmesi şaşılacak bir şey değildi. Bugün bir hasta ölse olay oluyor. Bir de henüz antibiyotik yoktu. 1945’te bulunan antibiyotikle birlikte hasta ölümleri azaldı; ancak Türkiye’de ölümler devam etti. 1980 öncesine kadar günde 20 hasta ölüyordu.”
     <br/>
     <br/>
     KÜLLİYELERLE BAŞLAYAN PSİKİYATRİ TARİHİ
     <br/>
     <br/>
     Türk psikiyatri tarihi önemli evrelerden geçti. Osmanlı’daki şaşaalı dönemden sonra birden başlayan yoklukla delilere bakış açısı da değişti. Ancak Mahzar Osman ile başlayan, “delileri, normal bir hasta olarak görme” sürecine çok kolay varıldığı söylenemez. Belgeselde ‘delilik süreci’ anlatılırken, konuyla ilgilenen bilim dalının yani psikiyatrinin de ele alınması bir bütünlük sağlamış, Mazhar Osman vesilesiyle de tarihî bir derinlik elde edilmiş.
     <br/>
     <br/>
     Fatih (1470-İstanbul), II. Beyazıt (1488-Edirne), Hafsa Sultan (1539-Manisa) ve Süleymaniye (1550-İstanbul)  külliyelerinde yer alan bimarhaneler, akıl hastaları için kapsamlı tedavi hizmeti verdi. Ancak zamanla bu ve benzeri kurumların önemli bir kısmı fonksiyonunu yitirdi. İstanbul’daki Süleymaniye Bimarhanesi, 1872’ye kadar hizmet verdi. Edirne’de olduğu gibi Süleymaniye’de de akıl hastaları için müzik dinletileri dahil birçok tedavi metodu uygulanıyordu. Süleymaniye, akıl hastaları için eski usul tedavilerin sonu, modern psikiyatrinin de başlangıcı oldu.
     <br/>
     <br/>
     Louis Mongeri, İtalya’da felsefe okuduktan sonra ülkenin en önemli tıp okulundan mezun olmuş ve psikiyatri üzerine çalışmıştı. Avusturya’da yönetime karşı yapılan 1848 isyanının başarısızlığı sonucu ülkeyi terk etmek zorunda kalmıştı. Önce Girit’te görev yapmış, ardından kolera salgını sonrası yapılan çalışmalar için İstanbul’a davet edilmişti. 1857’de Süleymaniye Darüşşifası’nda çalışmaya başladığında öncelikle bimarhanenin şartlarını düzeltti ve psikiyatride esas fakirliğin ‘kurumsallaşamama’ olduğunu fark ederek bazı adımlar attı. Mongeri, böylece Türk psikiyatrisinde önemli bir köşetaşı rolü oynadı.
     <br/>
     <br/>
     DOKTORLAR GÖZYAŞLARINI ZOR TUTUNCA…
     <br/>
     <br/>
     Türk psikiyatri tarihi açısından bir başka mühim olay ise 1904’te Gülhane Askerî Tıp Okulu’nda gerçekleşen hadiseydi. Okulun müdürü Alman Deycke Paşa, yeni mezun 9 talebesini, tayinleri Yemen’e çıkmasına rağmen göndermedi. 4 ay boyunca burada saklanan talebeler arasında 20 yaşındaki Mahzar Osman da vardı. Psikiyatri eğitimini sürdürerek Batı’daki tedavi yöntemlerini de yerinde inceleyen Mazhar Osman, 25 yaşına geldiğinde Tababet-i Ruhiye isimli kitabıyla psikiyatri tarihine geçti. İyi eğitimli bu genç, Birinci Dünya Savaşı’nın ardından La Paix’deki görevine ek olarak Toptaşı Bimarhanesi başhekimliğine atandı. Ancak hastanenin hâli içler acısıydı. Mahzar Osman bimarhaneyi ilk gördüğünde hayretini şu satırlarla anlatıyordu: “Hasta olarak üç yüz kadar canlı cenaze tesellüm ettim. Ne karyolaları, ne yatakları, ne yorganları vardı. Çırılçıplak, uyuz ve bitli, açlıktan kımıldamaya mecali kalmamış, kendi pisliklerinin içinde istirahat eden biçare hastaları o halde gördüğümüz vakit, arkadaşlarımızla beraber gözyaşlarımızı güç zapt edebilmiştik.”
     <br/>
     <br/>
     Mahzar Osman, hastaların acilen buradan başka bir yere taşınması için çaba gösterir. Nihayetinde Reşadiye Kışlası olarak bilenen Bakırköy’deki metruk mekânlara taşınma izni çıkar. Bakırköy’de hekimler laboratuarlarına, hastalar koğuşlarına yerleşir. Yeni mekâna taşınma, tüm hastane çalışanlarına olumlu yansır, Türk psikiyatrisinde modern tedavi yöntemlerinin kullanıldığı ‘Bakırköy dönemi’ başlar. 1925’te Bakırköy’e taşınma devam ederken, aynı zamanda dönemin Sağlık Bakanı Refik Saydam’ın teşvikiyle Manisa ve Elazığ’da da akıl hastaneleri açılır.
     <br/>
     <br/>
     ÇALIŞTIRARAK VE KUR’AN OKUYARAK TEDAVİ
     <br/>
     <br/>
     Belgeselde psikiyatri tarihi anlatılırken bir başka noktaya da dikkat çekiliyor: Türkiye’de akıl hastaları ve hastanelerine gerekli yatırım yapılamamasına rağmen Türk hekimleri yeterli düzeyde bilgi birimine sahipti. Nitekim Afganistan’ın yardım istemesi üzerine Türk hekimleri bu ülkede modern psikiyatri merkezleri kurdu.
     <br/>
     <br/>
     Mahzar Osman vefat ettiğinde 200 eser ve gelecek kuşaklara örnek olacak birçok uygulamasıyı miras bıraktı. Maviş belgeselinde Osman’ın insanüstü gayretinden söz edilirken, yaşadığı dönemin zorluklarının aslında onun daha fazla üretken olmasını engellediği vurgusu da satır aralarında yer alıyor. Mazhar Osman, geçmişten aldığı tedavi usullerine yeni teknikler katarak önemli mesafe kateder. Müzikle hastaları teskin etme yöntemine hastayı çalıştırmayı ilave ederek yeni bir adım daha atar. Hastalarla birlikte Bakırköy’de kalacakları yerleri tamir eden ve onaran Mazhar Osman, boş duran hastaların hem gücünden faydalanır hem de onları bir nevi rehabilite etmeye çalışır. Böylece boş durmayarak sorumluluk alan hastalar, kendilerine değer verildiğini anlayıp topluma daha kolay uyum sağlar.
     <br/>
     <br/>
     MAZHAR OSMAN KONTENJANINI HÂLÂ YAKALAYAMADIK!
     <br/>
     <br/>
     Dr. Şahap Erkoç, “Mahzar Osman bu yöntemle iyi bir iş başardı. Klasiğin dışına çıktı. Bu hastalar bir süre sonra memur gibi çalıştırıldı. Paralar ödendi, mesai saatleri uygulandı. Farklı işlere kanalize edilmiş halde hastaneyi sadece yatma ve tedavi mekânı olarak kullanmaya başladılar.” diyor. Osmanlı’da müzikle tedavinin dışında bir başka metottan daha bahsediyor: “Hastaya Kur’an-ı Kerim de okunuyordu. Bu yüzden tedavide hekimin yanında imam da bulunuyordu. İmam hastalar için okurken, medrese öğrencileri de gelip deliler için Kur’an okuyorlardı. Bu durum cumhuriyet dönemine kadar devam etti. Tabip, imam, hamamcıbaşı, tellakçıbaşı, tomrukçubaşı, güllabibaşı (gardiyan) kadrosu vardı. Bunlarla birlikte bir de alt kadrolar vardı. İmamın vazifesini daha sonra gasilhane görevlisi almaya başladı; ancak bu uygulama şimdi yok. Şu anda sadece Arabistan’da imam görev yapıyor ve hastalara Kur’an-ı Kerim okunuyor.”
     <br/>
     <br/>
     Belgeseli izlerken psikiyatride gelinen noktayla ilgili bazı sorular ve ilginç karşılaştırmalar da kafamızı kurcalıyor. Mazhar Osman 1940’larda akıl hastaları için Türkiye’nin 14 bin yatağa ihtiyacı olduğunu söylemiş; Üzerinden 60 yıldan fazla bir süre geçmesine ve hasta sayısının artmasına rağmen hâlâ bu rakamın bile tutturulamaması oldukça acı bir gerçek. Halihazırda Türkiye’de akıl hastaları için toplam 10 bin yatak bulunuyor. Dünya Psikiyatri Örgütü ise bu rakamı “bin kişiye bir yatak” olarak açıklıyor. Yani Türkiye’de en az 70 bin yatağın olması elzem.
     <br/>
     <br/>
     Dr. Şahap Erkoç bu noktada Türkiye’nin kapsamlı bir ruh sağlığı yasasının olmadığını söylüyor: “1847’de böyle bir yasa çıkmış ve hâlâ bu devam ediyor. Ama hasta nasıl yatırılır, nasıl taburcu edilir gibi konularda bir kaide yok. Bu durum hekime bırakılıyor. Bazen ailesinin ısrarı üzerine, yatması gereken hastayı geri göndermek zorunda da kalıyoruz. Bu da bazen tehlikeli olabiliyor. Bizde kalanlar adli vakalar veya kimsesiz olanlar. Ruh Sağlığı Platformu olarak, böyle bir yasanın çıkması ve düzenlenmenin yapılması için çalışmalar yapıyoruz.”
     <br/>
     <br/>
     SOSYAL REHABİLİTASYON YOK
     <br/>
     <br/>
     Türkiye’de 1500 psikiyatri hekiminin görev yaptığını; ancak bu rakamın Yunanistan’da 5 bin olduğunu aktaran Dr. Erkoç konuşmasını şöyle sürdürüyor: “Kadro açısından oldukça yetersiz bir durumdayız. Hemşire açığımız da var. 200 hemşire var ve bunların çoğu da öğretim üyesi. Batı’da kronik hastalar için mahalleler oluşturulmuş, apartmanlar var; bunlar işlerde çalışıyorlar. Hastane ile ev arasında ara kurumlar var. Bizde ise böyle bir durum yok. Hasta hastaneye gelip tedavi olmaya çalışıyor; sonra eve dönüyor. Yani rehabilite olabileceği bir ara sosyal aktivite merkezi yok.”
     <br/>
     <br/>
     Türkçe-İngilizce hazırlanan 80 bin dolar bütçeli ‘Maviş’ belgeseli, yurtiçi ve yurtdışı konferanslarda uzmanlara da izlettiriliyor. Belgesel, Mazhar Osman’ın emekliye ayrıldığı 1950’lerin başıyla sona eriyor. Filmin sonunda Osman’ın eserleri hakkında bilgi verilerek Türk psikiyatri tarihi için ne kadar önemli bir şahsiyet olduğu gözler önüne seriliyor. Osman, döneminde sadece psikiyatride çığır açmadı; toplumsal sorunlarla da yakından ilgilendi. Mesela Alkol ve sigaraya karşı savaş açan Osman, Yeşilay’ın da kurucuları arasındaydı.
     <br/>
     <br/>
     <br/>
     ERMENİ SUİKASTÇIYI İNGİLİZLERİN DELİ RAPORU KURTARDI
     <br/>
     <br/>
     Ord. Prof. Dr. Mazhar Osman, sadece psikiyatriye katkılarıyla anılan bir isim değil. Onun adı ilk defa Ermeni terörist Misak Torlokyan davasıyla gündeme geldi. Trabzon Ermenilerinden Torlokyan, 1921’de İngiliz işgalindeki İstanbul’da Pera Palas’ta kalan Azerbaycan Dışişleri Bakanı Behbud Han Cavanşir’e suikast düzenledi. Ancak İngilizler Ermenilerden yana tavır takınarak olayı örtbas etmeye çalıştı. Katil Torlokyan için İngiliz doktorlar tarafından ‘aklî dengesi yerinde değil’ raporu verildi. Fakat Mazhar Osman buna itiraz etti. İddia makamındaki Osman, Torlokyan’ı inceleyip akıl hastası olmadığı, aklî dengesinin yerinde olduğu yönünde rapor hazırladı. Söz konusu raporu yazmakla kalmayan Mazhar Osman, aynı zamanda birçok gazete ve dergide de yayınlattı. İşgal altındaki İstanbul’daki bu aykırı ses şüphesiz Avrupa’da da yankı buldu; tam dava kaybedilecekken İngilizler yeni bir doktor ve mahkeme başkanı atayarak durumu düzeltmeye çalıştı. Mazhar Osman’ın diretmeleri yeterli olamadı ve bir başka İngiliz doktor ilk rapora uygun bir belge verince Torlokyan salıverildi. Daha sonra Ermeniler tarafından kahraman ilan edilen ‘akıllı’ Torlokyan, Ermeni davasına hizmete devam etti.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26380), [web.archive.org (arşiv bağlantısı)](http://web.archive.org/web/20070225215138/http://www.aksiyon.com.tr:80/detay.php?id=26380)
