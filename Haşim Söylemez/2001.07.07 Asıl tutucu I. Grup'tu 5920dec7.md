# Asıl tutucu, I. Grup’tu

*Haşim Söylemez 2001.07.07*

<div>
 <p class="spot">
  I. Meclis'i oluşturan I. ve II. Grup ile  ilgili söylenenlerin yanlış olduğu  ortaya çıktı. Bir tez araştırması, I.  Grub'u oluşturanların II. Grub'a  nazaran daha tutucu olduklarını ortaya  çıkardı. II. Grup için söylenen  dinci-gerici yakıştırmasının gerçekleri  yansıtmadığı ortaya çıkan  ayrıntılardan birisi. Ayrıca Atatürk'e  verilen "Başkumandanlık"  unvanının süresiz olarak kalmasını   II. Grup  istedi
 </p>
 <p class="metin">
 </p>
 <img border="0" src="/web/20020520145859im_/http://www.aksiyon.com.tr/2001/344/resimler/asil.jpg"/>
 <p class="metin">
  Türkiye'de birçok konuda yazılan tarihi bilgiler, araştırılarak ortaya konulan bilgilerle çelişiyor. Bu konulardan birisi de I. Meclis'teki gruplarla ilgili olarak yazılan yazılar. Üniversitelerde ve ortaöğretimde okutulan ders kitaplarında I. Meclis ile ilgili, I. Grup'takilerin çağdaş, II. Grub'u oluşturanların ise irticacı ve gerici olduğu belirtiliyor. Oysa yapılan bir araştırmada olayın tam tersi olduğu ortaya çıktı. I. Meclis'te yer alan I. ve II. Anadolu ve Rumeli Müdafaa-i Hukuk gruplarını inceleyen Balıkesir Üniversitesi Necatibey Eğitim Fakültesi öğretim üyesi Yrd. Doç. Dr. Zeki Çevik, her iki grubun da şeriat istemediğini ancak idari konularda ayrılıklara düştüklerini söylüyor. Çevik'in hazırlamış olduğu tezde Mustafa Kemal'in de içinde bulunduğu I. Grup'taki din adamlarının oranının II. Grup'takilerden 3 kat daha fazla olduğu karşımıza çıkıyor.
 </p>
 <p class="metin">
  II. Grup'ta hakim ve savcılar çoğunlukta
 </p>
 <p class="metin">
  Yrd. Doç. Dr. Zeki Çevik'in araştırmasında I. ile II. Grup arasındaki farklar rakamlar ve kesin bilgilerle ortaya konulmuş. Rakamlara bakıldığında ise II. Grub'u oluşturanların daha çok hukukçulardan meydana geldiği karşımıza çıkıyor. I. Grub'un yüzde 17.3'ü medreselerden mezun olurken, bu oran II. Grup için yüzde 14.3 olarak tespit edilmiş. Din adamları dağılımında ise ilginç bir oran ortaya çıkıyor. Söylenenin aksine I. Grup'ta din adamları II. Grub'a oranla daha çoğunlukta. I. Grup içinde yüzde 9.9 oranında din adamı bulunurken bu oran II. Grup'ta yüzde 3.2 olarak karşımıza çıkıyor. Bu rakamlar da ortaya koyuyor ki II. Grup için söylenen dinci-gerici-muhafazakar yakıştırmalarının aslında I. Grup için söylenmesi gerekli. Mesleki dağılımına bakıldığında da yine birtakım tezleri çürütecek sonuçlar ortaya çıkıyor. I. Grup'ta yüzde 14.9 oranında asker kökenli vekil bulunurken, II. Grup'ta yüzde 15.9 oranında asker bulunuyor. I. Grup'ta hakim-savcı oranı yüzde 1.0 iken, II. Grup'ta bu oran yüzde 7.9'a yükseliyor. Avukatların oranı ise I. Grup'ta yüzde 5.9, II. Grup'ta yüzde 11.1.
 </p>
 <p class="metin">
  Konu ile ilgili olarak araştırma yapan Yrd. Doç. Dr. Zeki Çevik şunları söylüyor: "Bu zamana kadar hep bu durum yanlış bilindi, kamuoyu da öyle yönlendirildi. Aslında iki grup da gerici değildi. Sadece idari anlamda farklılıkları vardı. Rakamlara bakıldığında ise asıl gericilik yakıştırmasının I. Grup için kullanılması gerekir. Günümüzde de gericiliğin tarihi verilirken II. Grup hep örnek olarak sunulmuştur".
 </p>
 <p class="metin">
  II. Grup daha özgürlükçü
 </p>
 <p class="metin">
  İktidardaki I. Grup ile muhalefetteki II. Grup arasında bariz farklar olmadığı gibi bazı konularda II. Grub'un daha duyarlı olduğu da bir gerçek. İktidar amacı gütmeden muhalefette kalan II. Grup, Meclis egemenliğine dayanarak oluşabilecek her türlü kişisel yönetime karşı tavır almış, Meclis'in üzerinde yetkili makam tanımamak konusunda olağanüstü duyarlı davranmış. Ülkede kanuna dayalı bir yönetim kurulması ilkesi de II. Grub'un temel ilkelerinden birisi; II. Grupçular hak ve hürriyetler konusunda hassas davranmışlar. Bu yüzden II. Grub'un İstiklal Mahkemeleri'ne karşı çıktığı belirtiliyor. II. Grub'un kurucularından Hüseyin Avni Ulaş, amaçlarını ve programlarını 7 başlık altında açıklıyor: Hukuk-ı Umumiye (Kişi hak ve özgürlükleri), Devlet Teşkilatı, Millet Meclisi, Maarif, Adliye, Maliye, İktisad ve Sıhhiye. İlk üç madde Türkiye Devleti'nin sınırlarını, hükümet ve vatanın bölünmezliğini içeriyor.
 </p>
 <p class="metin">
  Yrd. Doç. Dr. Zeki Çevik, II. Grub'un İstiklal Mahkemeleri'ne karşı çıkmasının altında kişisel hak ve özgürlük meselesinin yattığını belirterek "İki grup da aslında özgürlük ve insan haklarını istiyor, ancak II. Grup'ta bu bir program olarak karşımıza çıkıyor. Zaten özgürlükleri öne sürdükleri için İstiklal Mahkemeleri'ne karşı çıkmışlar" şeklinde konuşuyor.
 </p>
 <p class="metin">
  Muhalefette olmasına rağmen II. Grup daima olumlu işler yapmış, bazı konular haricinde iktidar grubundan daha etkili olmuş. Atatürk'e verilen "Başkumandanlık" sıfatının süresiz olarak kalmasını II. Grup istemiş. Mustafa Kemal Paşa'ya olağanüstü yetkiler veren 2. madde II. Grup kurulduktan sonra muhalefetin isteği doğrultusunda değiştirilerek, Mustafa Kemal Paşa'nın Başkumandanlığı 20 Temmuz 1922'de süresiz olarak uzatıldı.
 </p>
 <p class="metin">
  Gençler II. Grup'ta toplanmış
 </p>
 <p class="metin">
  Yaş bakımından I. Meclis üyelerinin oldukça genç sayılabilecek bir yapıya sahip olduğu da araştırmada tespit edilmiş. 1921 ilkbaharına kadar ilişkisi kesilen mebuslar değerlendirme dışı bırakılarak yapılan tespitte Meclis'in yaş ortalaması 42.8 olarak tespit edilmiş. Gruplara göre dağılımda ise, I. Grub'un yaş ortalaması 43.3, II. Grub'un 40.2, bağımsızların 43.7 olarak kayıtlara geçmiş. Yaş arttıkça muhafazakarlığın artacağı varsayımına göre II. Grup'tan çok I. Grub'un daha tutucu, I. Grub'a göre ise bağımsızların daha tutucu olduğu karşımıza çıkıyor. Ayrıca 40 yaşın altındaki oranların tespitinde de II. Grub'un daha genç bir kadrodan oluştuğu ortaya çıkıyor. 40 yaşın altındaki oranlamada I. Grup yüzde 38.6, II. Grup yüzde 54.0, bağımsızlarda ise 38.9 oranları resmiyet kazanmış.
 </p>
 <p class="metin">
 </p>
 <p class="arabaslik">
  I. Meclis'in yaş tablosu
 </p>
 <p class="metin">
  Yaş		I.Grup %	II. Grup%	Bağımsız %
 </p>
 <p class="metin">
  40'tan küçük	38.6		54.0		38.9
 </p>
 <p class="metin">
  40-49 yaş	39.		4.9		5.6
 </p>
 <p class="metin">
  50-59 yaş	16.3		9.5		18.9
 </p>
 <p class="metin">
  60'tan büyük	5.9		1.6		5.6
 </p>
 <p class="metin">
 </p>
 <p class="metin">
  I. Grup şöhretler topluluğu
 </p>
 <p class="metin">
  I. Grub'un bazı ünlüleri
 </p>
 <p class="metin">
  Mustafa Kemal Atatürk
 </p>
 <p class="metin">
  Zamir Damar Arıkoğlu
 </p>
 <p class="metin">
  Ali Fuad Cebesoy
 </p>
 <p class="metin">
  Hamdullah Suphi Tanrıöver
 </p>
 <p class="metin">
  Tunalı Hilmi
 </p>
 <p class="metin">
  Hamdi Yalman
 </p>
 <p class="metin">
  İsmet İnönü
 </p>
 <p class="metin">
  Kazım Karabekir
 </p>
 <p class="metin">
  Celal Nuri İleri
 </p>
 <p class="metin">
  Adnan Adıvar
 </p>
 <p class="metin">
  Ali Fethi Okyar
 </p>
 <p class="metin">
  Yunus Nadi
 </p>
 <p class="metin">
  Mehmet Vebi Bolak
 </p>
 <p class="metin">
  Fevzi Çakmak
 </p>
 <p class="metin">
  Hüseyin Rauf Orbay
 </p>
 <p class="metin">
  Ali Saib Ursavaş
 </p>
 <p class="metin">
  2.Grub'un bazı	 ünlüleri
 </p>
 <p class="metin">
  Mehmet Akif Ersoy
 </p>
 <p class="metin">
  Hüseyin Avni Ulaş
 </p>
 <p class="metin">
  Hacı Ali Sabri
 </p>
 <p class="metin">
  Sırrı Bellioğlu
 </p>
 <p class="metin">
  Osman Uşşaklı
 </p>
 <p class="metin">
  Arif Baysal
 </p>
 <p class="metin">
  Ömer Lütfi Ünlü
 </p>
 <p class="metin">
  Hamdi Mütevellioğlu
 </p>
 <p class="metin">
  Rıfat Arkun
 </p>
 <p class="metin">
  Bahri Tatlıoğlu
 </p>
 <p class="metin">
  Feyyaz Ali Üst
 </p>
 <p class="metin">
  Mustafa Atay
 </p>
 <p class="metin">
  Hacı Tahir Kucur
 </p>
 <p class="metin">
  Celal Mersinli
 </p>
 <p class="metin">
  Cemil Altay
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020520145859/mailto:hsoylemez@hotmail.com">
   hsoylemez@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/344/haberler/3.htm), [web.archive.org (arşiv bağlantısı)](http://web.archive.org/web/20020520145859/http://www.aksiyon.com.tr:80/2001/344/haberler/3.htm)
