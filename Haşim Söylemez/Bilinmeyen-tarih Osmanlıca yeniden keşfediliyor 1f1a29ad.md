# Osmanlıca yeniden keşfediliyor

*Haşim Söylemez Bilinmeyen-tarih*

<div>
 <p>
  <font>
   Sosyal Bilimler Lisesi"nde Osmanlıca dersinin okutulmasıyla başlatılan tartışma sürüyor. Karşı olanlar üniversitede okutulan eski Türkçe'nin yeterli olduğunu gerekçe gösteriyor. Oysa Osmanlıca'daki çeşitlilik ayrı ayrı uzmanlık gerektiriyor. Örneğin Türkiye'de siyakat yazısını bilenlerin sayısı bir elin parmaklarını geçmiyor. Ve bunlar üniversitede yok. Dönemin başbakanı Bülent Ecevit liderler zirvesi için Amerika"ya giderken yanında ilginç sayılabilecek bir hediye vardı.
   <br/>
   <br/>
   O tarihlerde Amerikan Başkanı olan Bill Clinton"a verilmek üzere götürdüğü hediye Osmanlı"nın hak ve hürriyetlere verdiği önemi belgeleyen bir dokümandan oluşuyordu. Osmanlıca yazılı dokümanı Ecevit"ten alan Clinton hayretini gizleyememiş, danışmanlarına; "Bu belgeyi çerçevelettirip asın, bir de İngilizceye çevirin" emrini vermişti. Yazının hattı Clinton"ın merakını iki katına çıkarmıştı.
   <br>
    Asya"dan Afrika"ya, oradan da Avrupa"nın içlerine kadar uzanan geniş coğrafyada hüküm süren Osmanlı İmparatorluğu"nun izleri günümüze kadar ulaştı. Araştırmacılar üç kıtada karşılaştıkları Osmanlı eserlerini daha yakından tanımak için bu medeniyete ait olan Osmanlıcayı öğrenmeye koyuldu. Osmanlıca öğrenme serüveni gün geçtikçe hız kazanıyor. Bugün başta Amerika olmak üzere Bulgaristan, Yunanistan, İsrail, İngiltere ve Fransa"daki birçok üniversitede Osmanlıca, akademik düzeyde ders olarak okutuluyor.
    <br>
     Avrupa ve Amerika"nın önde gelen üniversitelerinde yüksek düzeyde Osmanlıca dersleri verilirken Türkiye"de bu Türkçenin okutulmasını gericilik olarak değerlendirenlerin sayısı az değil. İçinde bulunduğumuz eğitim-öğretim dönemi başında açılan Sosyal Bilimler Lisesi"nde Osmanlıca dersi verilmesi tartışmalara yol açtı. Kendini her fırsatta Atatürkçü olarak tanımlayan şair-yazar Attillâ İlhan bu lisede okutulan Osmanlıcaya ayrılan saatin çok az olduğunu söyleyerek, daha fazla zaman ayrılması gerektiğini düşünüyor. Sosyal Bilimler Lisesi"nde Osmanlıca dersinin verilmesine imza koyan Prof. Dr. Halil İnalcık, Prof. Dr. İlber Ortaylı gibi ünlü tarihçiler de İlhan"la aynı görüşü paylaşıyor. Ancak konunun uzmanlarından Osmanlıcaya gelen desteğin aksine, bu müfredata tamamen karşı olanlar da kendilerine göre gerekçeler sunuyor. Ankara Üniversitesi Türk Dil Bölümü Başkanı Dr. Kemal Ateş katıldığı bir televizyon programında Osmanlıca"nın lisede okutulmasını başörtüsüne benzeterek; "Başörtüsü de önceden sorun değildi. Osmanlıca, daha sonra Arapça... Bu işin sonu gelmez. Osmanlıca dersi gericiliktir. Zaten Osmanlıcaya ihtiyaç yok. Üniversitelerin edebiyat ve tarih bölümlerinde okuyan ve Osmanlıca dersleri alan öğrenciler var. Bunların sayısı çok fazla ve yapacakları bir şey yok" şeklinde görüş belirtiyor.
     <br>
      Osmanlıca üzerine biraz da ideoloji kokan tartışmalar sürerken, konunun uzmanları meselenin tam manasıyla incelenmediğini vurguluyor. Aylardır değişik platformlarda bazı kesimler tarafından gündeme getirilen ve tartışılan Osmanlıca konusu hep iki soruda düğümleniyor. Lisede Osmanlıca"ya gerek var mı? Tarih ve edebiyat bölümlerindeki Osmanlıca yeterli değil mi? İki sorunun cevabını verebilmek için Osmanlıca Türkçesinin nasıl bir dil olduğunu ve üniversitelerde okutulan Osmanlıca"yı tabir yerindeyse masaya yatırmak gerekiyor.
      <br>
       Üniversitedeki Osmanlıca yetersiz
       <br>
        Arap alfabesiyle yazılan ancak kendine özgü noktalama işareti olan Osmanlıca, Osmanlı"nın yazı dilindeki en önemli iletişim aracıydı. Kullanıldığı dönemlerde zaman zaman olgunlaşarak gelişen Osmanlıca"yı tam manasıyla okuyabilmek için üniversitelerdeki sınırlı ders saatlerinin yeterli olmayacağını dil bilimciler dile getiriyor. Bunun en önemli sebebi ise, kendine özgü yazım tarzı olan Osmanlıca"nın dönemlere göre değişkenlik arz etmiş olması. Kitabeler, el yazmaları, siyakat yazısı bilimi, hat ve sanatvari yazılar her ustanın elinde ayrı ayrı şekillendiği için ince ancak önemli noktaları öğrenmeye zorluyor. Osmanlıca"nın en kolay yazı şekli matbu olanı. Zaten üniversitelerde okutulan dersler, tamamen bu tarzdaki örnekleri kapsıyor. Tarih bölümünden mezun olmuş bir öğrencinin kendisini geliştirip ekstra dersler almadığı takdirde bir kitabedeki yazıyı okumasının mümkün olmayacağı belirtiliyor.
        <br>
         Osmanlıca"nın tam anlamıyla öğrenilmesi için erken dönemde başlayan bir eğitim süreci gerektiğini söyleyen Tarihçi Dr. Yaşar Baş, Sosyal Bilimler Lisesi"nin bu eksikliği kısmen kapatabileceğini düşünüyor; "Osmanlıca yazan kişi kendi kullanım şekline göre harfin kuyruğunu uzatmış veya harfleri iç içe geçirmiş olabilir. Üniversitelerdeki dersler matbu belge okumaya dairdir. Buralardan mezun olan öğrencilerin her türlü el yazmayı ve kitabeyi okumaları mümkün değil. Lise döneminde verilen Osmanlıca dersine üniversitede de devam edilerek bu sorun giderilebilir."
         <br/>
         Başbakanlık Osmanlı Arşivi"nde bulunan ve 600 yılı içine alan belgelerin sadece yüzde 30"u tasnif edilebilmiş durumda. Tasnif edilen belgelerin ise küçük bir oranı tercüme edilmiş. Geri kalan yüzde 70 oranındaki arşivin sadece tasnifi için en az 30 yıla ihtiyaç duyulduğu belirtiliyor. Bu belgelerin tamamen incelenmesi için ise 150 yıl gibi bir sürenin geçmesi gerektiği tahmin ediliyor. Başka yerlerdeki belgeler de bu rakamlara dahil edildiğinde sürenin hesaplanması daha da güçleşiyor. Sosyal Bilimler Lisesi proje yürütücüsü Milli Eğitim Bakanlığı Müsteşarı Prof. Dr. Nejat Birinci, Osmanlı Türkçesini tam manasıyla okuyabilenlerin sayısının az olduğunu belirtiyor. Birinci"ye göre akademisyenler haricinde doğru dürüst Osmanlıca bilen yok; "Biz bu okulda temelden başlayıp sonra üniversitede devam eden bir eğitim programı uyguluyoruz. Osmanlıca"nın bütün yönlerini, inceliklerini üniversiteyi bu program çerçevesinde bitiren öğrenci kavramış olacak. Osmanlıca"yı her yönüyle bilenlere çok ihtiyaç var. Yoksa Osmanlı"yı nasıl anlayacağız, tarihi nasıl bileceğiz."
         <br/>
         Osmanlıcayı günümüz Türkçesine çevirmek yeterli değil. Türkçeye çevrilen metnin sadeleştirilmesi de önemli. Bu yüzden komple bir eğitime ihtiyaç duyulduğu belirtiliyor. Prof. Dr. Metin Karadan; "Osmanlıca günümüz harflerine çevrildikten sonra asıl önemli olan kısım sonrasında geliyor. Metnin günümüz Türkçesine çevrilerek sadeleştirilmesi önemli. Üniversite öğrencilerinin çoğu önüne konulan matbu belgeyi günümüz harflerine çeviriyor. Ancak çevrilenin ne anlama geldiğini bilmiyor. Örneğin tecerrüt kelimesinin ne anlama geldiğini bilmediği zaman sağlıklı bir çeviri yapamaz" şeklinde konuşuyor.
         <br/>
         Buyurun, siyakat okuyun
         <br/>
         Osmanlıca"nın kimi kullanım çeşitleri artık sadece birkaç araştırmacı tarafından okunabiliyor. Üniversitelerde okutulması bir yana bu dersi verecek eğitimcinin bulunması bile çok zor. Siyakat bu yazı çeşidinin en başında geliyor. Osmanlı"da muhasebe kayıtlarını tutmak için kullanılan bu yazı çeşidi her kişi ve döneme göre farklılık gösteriyor. Siyakat yazısı günümüzde sadece 3-4 tarihçi tarafından biliniyor. Durum böyle olunca da Osmanlı Maliye kayıtlarını incelemek mümkün olmuyor. Bir yazı çeşidi, bir üslûp, bir ilim dalı ve meslek olarak siyakata duyulan ihtiyaç muamelelerin defterlere zamanında çabucak yazılması, kağıttan tasarruf ve ihtisar gibi önemli sebeplere bağlanıyor. Ancak yazının en önemli kullanım sebebi, muhasebe için gerekli kısa ve öz anlatıma imkanı veren özelliğinin bulunması. Örneğin rik"a ile 5-10 sayfa tutan bir yazı, siyakatla bir sayfa tutuyor.
         <br/>
         Siyakat yazısını okuyabilen son temsilcilerden biri olan ve siyakatla ilgili yazılan en geniş kapsamlı kitabın yazarı Doç. Dr. Said Öztürk, bu yazının günümüzde bilenleriyle birlikte sona ereceğini düşünüyor; "Bu duruma çok üzülüyorum. Üniversitelerimizde böyle bir Osmanlıca dersi yok. Siyakatin mutlaka yeni kuşak araştırmacılara öğretilmesi gerekir. Okullarda sadece matbu yazılmış Osmanlıca öğretiliyor. Sosyal Bilimler Lisesi topyekün Osmanlıca için önemli bir fırsat olur diye düşünüyorum."
         <br/>
         Osmanlıca giderek ilgi görüyor
         <br/>
         Sosyal Bilimler Lisesi"ne odaklı Osmanlıca üzerine tartışmalar sürerken bu dili merak edenler ise soluğu kurslarda alıyor. Her kesimden insanlar bu eski Türkçeyi öğrenmek için çaba harcıyor. Kimisi merak, kimisi işi gereği kimisi de geçmişle bir bağ kurabilmek için Osmanlıca kurslarını tercih ediyor. Vakıflar, belediyeler, dernekler nezdinde açılan kursların yanı sıra kişilerce açılan Osmanlıca kurslarına ev hanımlarından bankacısına kadar birçok değişik meslekteki insanlar katılıyor. İstanbul"da Türkiye Ekonomik ve Toplumsal Tarih Vakfı, Kubbealtı Akademisi Kültür ve Sanat Vakfı, İstanbul Büyükşehir Belediyesi Meslek Edindirme Kursları (İSMEK) gibi Osmanlıca kursları verilen merkezlerde daha çok matbu Osmanlıca öğretiliyor. veriliyor. Ancak isteyen öğrencilere diğer türler ile ilgili de eğitmenler tarafından dersler veriliyor. Fakat kontenjanlarının sınırlı olmasından dolayı çoğu Osmanlıca meraklısı bu dersi alamadan kursların kapısından geri dönüyor.
         <br/>
         <br/>
         OSMANLICA İÇİN ARAPÇA VE FARSÇA DA GEREKLİ
         <br/>
         Osmanlıca"ya ders olarak bakmamak lazım. Osmanlıca"nın arkasında Farsça ve Arapça kökenli kelimeler çoğunlukta olduğu için haftalık birkaç saat dersle anlaşılması mümkün olmuyor. Yazılış şekilleri gibi çok daha zor ve uzmanlık isteyen kısımlarının daha temelli şekilde öğretilmesine ihtiyaç duyuluyor. Hatta uygulamalı çalışmalarla ancak yeterli derecede öğrenilebilmesi mümkündür. Şu haliyle üniversitelerde bir iki saat öğretilen Osmanlıca dersi yıllarca orta dereceli okullarda öğretilen yabancı dil dersine benziyor. Sonuç olarak güvenle okumayı sağlayacak bir çerçeveye ulaşılmıyor. Kendi devrinde bile anlaşılması zor kelimeler içeren bu dil, kültürümüzün temeli olması hasebiyle bir ihtiyaçtır ve iyi öğretilmelidir. Daha iyi anlamak için de mutlaka Farsça ve Arapça ile desteklenmesi şart.
         <br/>
         * Tarihçi-Yazar Dr.
         <br/>
         <br/>
         BU OKULDAN BAŞBAKAN ÇIKACAK
         <br/>
         <br/>
         M. YAŞAR DURUKAN
         <br/>
         <br/>
         Mühendisler, fizikçiler, ülkeyi muasır medeniyetler seviyesine taşıyamayınca, sosyal bilimciler durumdan vazife çıkardı. Türkiye"nin ilk ve tek sosyal bilimler lisesi, geleceğin siyasetçilerini, devlet adamlarını, hukukçularını yetiştiriyor.
         <br/>
         <br/>
         Her biri umut dolu 96 genç. Van"dan, Çorum"dan, Kastamonu"dan, Trabzon"dan, Denizli"den kalkıp geldiler İstanbul"a. Sosyal zekası yüksek öğrencilerin her biri özel olarak seçildi. Derslerine profesörler giriyor. Bilimsel, kültürel ve teknolojik gelişmeleri yakından izliyorlar. Hepsi Latince ve İngilizce biliyor. Zorunlu dersler arasında yer alan Fransızca, Almanca ve İtalyanca"yı ana dilleri gibi konuşuyorlar. Mezun olduklarında, uluslararası geçerliliği olan Bakalorya diploması verilecek. Geleceğin siyasetçisi, devlet adamı, hukukçusu  olacaklar. Aralarından başbakan çıkacak. Ülkeyi muasır medeniyetler seviyesine taşıyamayan fizikçilerden, mühendislerden bayrağı devralacaklar. Ekonomik ve kültürel kalkınmaya artık "bilinçli" katkıda bulunacaklar. Onlar, Türkiye"de sosyal psikolojinin ilk uygulayıcılarından Mümtaz Turhan"ın adını taşıyan ilk ve tek sosyal bilimler lisesinin öğrencileri. 200 yıllık rüyanın ilk temsilcileri.
         <br/>
         Petrolü sosyal  bilimciler buldu
         <br/>
         Sosyal Bilimler Lisesi ile ilgili çalışmaların tarihi bir hayli eskilere dayanıyor. 150-200 sene boyunca, daimî bir Garplılaşma arzusu içinde çabalayıp durduk. Fabrikalar kurduk, geniş caddeler açtık, barajlar inşa ettik, limanlar yaptırdık, lüks otomobiller ithal ettik, çok katlı binalar diktik. Batılılaştığımızı zannettik ama olmadı. Çünkü kurtuluşumuzu endekslediğimiz fen bilimlerini, yalnızca günümüzü değil geleceği de biçimlendiren sosyal bilimlerle desteklemedik. Fabrika kurmak için boş bir arsa ve teşvikin yeterli olduğu sanıldı. İşverenin, işçisinin görevine son vermesi neticesinde zincirleme bir reaksiyonla pek çok sosyal olguya neden olacağı hesaba katılmadı. Sosyal bilimlerin önemini kavrayamadık.
         <br/>
         Çölde meydana gelen ve bir aydan fazla süren yangınlardan bahseden Ahmet Cevdet Paşa"yı dahi dikkate almadık. Amma palavra atmış diye alay ettik. İngiliz sosyal bilimciler ise, "Ahmet Cevdet Paşa iyi bir tarihçidir. Bunları yazmışsa bir bildiği vardır" diyerek araştırınca, çölde petrolün varlığını tespit ettiler. Tarih petrole kılavuzluk etti. İngiltere o gün bu gündür o coğrafyadan çıkmıyor. Batının sosyal bilimlere verdiği önemin en çarpıcı örneği bu olsa gerek.
         <br/>
         Cumhuriyet döneminde ilk olarak 1940"lı yıllarda, değişik bir müfredat ile uygulanması düşünülen sosyal bilimler lisesi projesi, 1970"li yıllarda yeniden gündeme geldi. Kültür çevrelerinde yazıldı, konuşuldu. O zamanlar daha çok edebiyat fakültelerinin zeminini oluşturacak bir alt yapı lisesi olarak düşünülüyordu ama olmadı.
         <br/>
         Sosyal bilimlerden uzak oluşumuzun bize neler kaybettirdiğini görmek için Arabistan çöllerine gitmeye gerek yok. Nato kafa nato mermer zihniyeti sayesinde 1970"li yıllara kadar bir Ermeni meselesi yokmuş gibi davrandı Türkiye.  Ayrıca, Soğuk Savaş"ın sona ermesiyle oluşan, kimilerine göre tek kutuplu kimilerine göre kutupsuz Yeni Dünya Düzeni"ne de hazırlıksız yakalandık. Ebedi hasmından gelen tehdide, Batı dünyasının yanında yer alarak karşı koymaya çalışan Türkiye, sanki Soğuk Savaş döneminin denge politikasının, bazı yumuşamalar dışında, hiç değişmeyeceği gibi bir varsayımla hareket etti. Tarihî açıdan son derece derin bağlarla bağlı bulunduğu Balkanlar, Orta Doğu ve Kafkaslar gibi bölgelerdeki gelişmelere büyük ölçüde kayıtsız kaldı. 1983 yılında yayınlanan Devlet Planlama Teşkilatı (DPT) Özel İhtisas Komisyonu Tarih Alt Komisyonu raporunda bu hususlar sadece "dış meselelere yönelik araştırmalar" olarak yer aldı. Oysa, tarih şuuru ve perspektifi ile hareket edildiğinde bu gibi açılımların hesap edilerek gerekli hazırlıkların zamanında yapılması sağlanabilirdi. Sosyal bilimciler konuya doğru zamanda dikkat çekti ama kaale alan olmadı.
         <br/>
         Bundan 50-60 yıl önce, sanayi toplumu, insanlık tarihinin en gelişmiş merhalesi sayılıyordu. Geri kalmışlıktan yakınan Türkiye, o zamandan beri sanayi toplumuna ulaşmak için mühendisler yetiştirdi. Bugün, bilgi toplumuna geçildi ama Türkiye hâlâ geri kalmışlıktan yakınıyor.
         <br/>
         Nitelikli bilim adamları
         <br/>
         Şehirlerdeki yüksek nüfus, sosyal problemlere sebep olurken, fen bilimleri bu problemlerin çözümüne yardımcı olamıyor. AF yasalarıyla boşaltılan hapishaneler, diğer taraftan yeniden doluyor. Toplumsal bir problem olarak suç hadisesinin çözümlenmesi doğru bir metodoloji kurmuş olan bilim adamına düşmekte iken, sadece polisiye tedbirlerle yetiniliyor. Gerçi bilim adamlarımızdan, doçentlik, profesörlük tezini vermek için "bilgi hırsızlığı" yapanlar da yok değil. Bahçelievler Mümtaz Turhan Sosyal Bilimler Lisesi Müdürü Zarif Zeybek, kuruluş amaçlarının ülkenin ihtiyaç duyduğu üstün nitelikli bilim adamlarının yetiştirilmesine kaynaklık etmek olduğunu söylüyor. Buradan Türkiye"de niteliksiz bilim adamları olduğu anlamı çıkıyor. Amaçlarının sadece sosyal olayları, kültürel gelişmeleri değil teknolojik gelişmeleri izlemek ve yeni projeler geliştirmek olduğunu belirten Zeybek, sosyal bilimlerin önemini şöyle anlatıyor: "Dünyadaki teknolojik gelişmeler, arkasında sosyal olgular olduğu için vardır. Sosyal vakalar teknolojiye ivme kazandırıyor. Birbirinden tamamen farklı şeyler değildir. Afrika"ya bir otomobil pazarlayacak firmanın, o kabilenin hangi rengi sevdiğini belirlemesi sosyal bir olgudur. Bu tespiti yapamazsanız satamazsınız. Kalkınma planları yaparken mutlaka sosyal planlamacı uzmanlar da olmalı. Büyük projelere başlanmadan önce yerin üstünden bakarak altını görmek gerek. Mesela Bolu Tüneli"nin yanlış yere yapılması buna bir örnektir. IMF önünüze bir paket koyup bu paket sizi kalkındırır diyebilir. Bu paketi Fransa"da uygulayabilirsiniz ama Arjantin"de uygulayacağınız anlamına gelmez. Bir elbise gibi Türkiye"ye uyup uymadığının belirlenmesi için sosyal bilimcilerin araştırması gerekiyor."
         <br/>
         Okul müdürü Zarif Zeybek"ten, üniversitelerin seçkin isimlerinden oluşan Bilim Danışma Grubu"nun, yönlendirmek amacıyla öğrencileri, sosyoloji, sanat tarihi, tarih ve coğrafyanın yanı sıra askeri stratejiler ve siyaset stratejileri konusunda da bilgilendirdiğini öğreniyoruz. Terörün de savaşın da içinde sosyal bilimler olduğunu anlatan Zeybek, hatta psikolojik savaş sırasında bile toplumu korumanın sosyal bilimcilerin konusu olduğunu söylüyor.
         <br/>
         Dünyayı fizikçiler yönetmiyorHıfzısıhha laboratuarlarında test edilen gıda ürünlerinin yüzde 56"sının "uygun olmadığı" belirlendi. Kanunlara göre denetim yapmak zorunda olan Tarım Bakanlığı"nın İstanbul Avrupa yakasında sadece 14 elemanı var. Yaklaşık bir milyon kişiye bir görevli düşüyor.
         <br/>
         Özellikle 1960"lardan sonra Doğu ve Batı blokunu aynı anda bir kasırga gibi etkisi altına alan gençlik ayaklanmaları, sosyal şiddeti gündeme getirdi. Güçlü ülkeler, iktisadi ve sosyal yapıda köklü önlemler aldı. Türkiye"de ise, "sosyal şiddet"in felsefesiyle ilgili hiçbir reform hareketi başlatılmadı. Sosyal bilimciler, bu ilgisizliğin bugünkü duruma gelmemizde önemli rol oynadığını düşünüyor. Türkiye"nin sosyal bilimler metodolojisi açısından terör ve şiddet normlarının gerisinde yatan olayların teşhis ve tedavi yollarını tespit etmek için harekete geçmesi gerekiyor. Okul müdürü Zarif Zeybek, bu tür problemleri çözmek, mükemmel insana ve ideal topluma ulaşmak için ihtiyaç duyulan araştırmacıları yetiştirdiklerini söylüyor.
         <br/>
         Okul müdürü çöldeki petrolü İngilizlerin bulmasını kabullenemese de sonunda sosyal bilimler rüyası gerçek oldu. Milli Eğitim Bakanlığı"nın da önemli projelerinden biri hayata geçti. Milli Eğitim Bakanı Hüseyin Çelik, sosyal bilimler lisesinin kurulmasının en önemli amaçlarından birini siyaset ve bürokrasiye kültürlü, devleti ve demokrasiyi iyi tanıyan, ona işlerlik kazandıracak elemanlar yetiştirmek olduğunu söylüyor. Daha açık söylemek gerekirse, sosyal bilimciler Türkiye"nin yönetimini, teknik adamların elinden almaya hazırlanıyor. Bütün dünyada sosyal bilimlere yönelme olduğuna dikkat çeken Bakan Çelik, "Bugün dünyayı sosyal zekası önde olanlar yönetiyor. Liderler arasında biyolog, fizikçi veya bilgisayarcı göremezsiniz" diyerek, geleceğin devlet adamlarına yön gösterdi.
         <br/>
         MİLLİ EĞİTİM BAKANI HÜSEYİN ÇELİK:
         <br/>
         DEVLET ADAMI YETİŞTİRECEĞİZ
         <br/>
         <br/>
         Sosyal Bilimler Liseleri, bakanlığımızın en önemli projelerinden biridir. Bu okul sayesinde, sosyal bilimlerin de ağırlıkla öğretileceği bir lise açma hayalini gerçekleştirdik. İstanbul"da açılan Sosyal Bilimler Lisesi"nden önümüzdeki sene büyük ihtimalle bir  tane  daha açılacak. Sosyal bilimlerde ihtisaslaşmayı amaçlayan bu liseler, sosyal bilimler ve edebiyat alanında ihtiyaç duyulan üstün nitelikli bilim adamlarının yetiştirilmesine kaynaklık edecek. Bu lisenin kurulmasındaki en önemli amaçlardan biri de siyaset ve bürokrasiye kültürlülü, devleti ve demokrasiyi iyi tanıyan, ona işlerlik kazandıracak elemanlar yetiştirmektir.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2134 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11092), [web.archive.org (arşiv bağlantısı)](http://web.archive.org/web/20050129004145/http://www.aksiyon.com.tr:80/yazdir.php?id=11092)
