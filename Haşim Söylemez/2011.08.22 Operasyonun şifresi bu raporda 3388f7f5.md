# Operasyonun şifresi bu raporda

*Haşim Söylemez 2011.08.22*

<font class="agenda2NewsSpot">
 <span>
  Başbakan’a sunulan son terör dosyasında ülke içinde ve dışında asker-polis karması bir operasyon öngörülüyor. Açılımın da kaldığı yerden devam etmesi isteniyor.
 </span>
</font>
<font class="newsDetail">
 <p>
  <p class="BasicParagraph">
   <span>
    Geçen hafta peş peşe gelen terör saldırıları ve şehit cenazelerinin ardından Türkiye 26. sınır ötesi operasyonunu başlattı. Öyle görülüyor ki, hareketlilik bundan sonra da devam edecek. Zira terör örgütü KCK/PKK, silahlı saldırıların yanı sıra 1990’lı yıllardaki gibi yol kesip asker kaçırmaya, hatta kimlik kontrolleri yapmaya başladı. Bir taraftan Karadeniz’e uzanan terör, diğer yandan Akdeniz hattı ile birlikte Doğu ve Güneydoğu’da da eylemlerini artırdı. Bunun yanı sıra Demokratik Toplum Kongresi ile Barış ve Demokrasi Partisi’nin (BDP) meydan okuyan (özerklik gibi) tavır ve uygulamaları da dikkat çekici boyutlara ulaştı. Tablo, uzun zamandır Kürt açılımı doğrultusunda ciddi adımlar atan hükümeti sert tedbirler almaya yöneltti. Bu tavır Başbakan Tayyip Erdoğan’ın AK Parti’nin 10’uncu kuruluş yıldönümünde yaptığı konuşmaya da yansımıştı: “Açık söylüyorum, artık bıçak kemiğe dayanmıştır. Şu mübarek ramazan ayında maalesef yavrularımız şehit ediliyor ve bu bölücü terör örgütüne karşı, bizler mübarek ay vesilesiyle sabrediyoruz. Ramazanın bitiminden sonra bilesiniz ki bu ülkede barışın miladı, bu barış ayıyla beraber çok daha farklı olacak. Bu ülkede bölücü terör örgütüyle arasına mesafe koymayanlar da bu suça iştirak ediyor ve onlar da bunun bedelini ödemeye mahkûm olacaklardır.”
   </span>
  </p>
  <p class="2011yenimetin">
   <span>
    Başbakan, yeni dönemin miladı olarak ramazan ayının bitimini işaret etse de bir gün sonra Hakkâri Çukurca’da yapılan terör saldırısında 9 şehit verilmesi işin rengini değiştirdi. Türk Silahlı Kuvvetleri’ne (TSK) ait savaş uçakları aynı günün akşamında sınır ötesine geçerek PKK kamplarını bombaladı. Bombardıman ertesi gün de sürdü, muhtemelen bundan sonra da devam edecek.
   </span>
  </p>
  <p class="2011yenimetin">
   <span>
    Aslında Başbakan Erdoğan’ın sözleri sadece artan terör hadiselerine dayalı bir açıklama değildi, bir geçmişe dayanıyordu. 12 Haziran seçiminden sonra terör olaylarının artacağı bilgisi güvenlik birimlerince Başbakan’a rapor hâlinde sunulmuştu. Seçim öncesi Başbakanlık’a ulaştırılan rapor, terörle mücadelede Polis Özel Harekât birimlerinin devreye alınmasını öngörüyordu. Zaten hükümetin polisle ilgili adımları bunun sonucunda olmuştu. Seçimden sonra Başbakan Erdoğan’a sunulan yine güvenlik birimlerinin hazırladığı ikinci bir ‘terör raporu’ var ki, orada da terörle mücadele yönteminde radikal değişiklikler öneriliyor. Nitekim Başbakan, Yüksek Askerî Şûra’da (YAŞ) yeni komuta kademesinin oluşmasından sonra ‘terör’ konusuna ağırlık vermeye başladı. Yeni Genelkurmay Başkanı Necdet Özel’in özellikle Doğu ve Güneydoğu’da görev yapmış olması askerî yönden yapılacaklar açısından Başbakan’ı rahatlatan bir unsur. Fakat bir yandan Kürt açılımını sürdüren hükümetin, ülke içinde ve sınır dışında operasyon yaparken özellikle bazı mihraklar tarafından arkadan hançerlenme ihtimalini göz önünde bulundurması gerekiyor. Devlet ve orduya ait gizli bilgileri örgüte taşıyanların bulunduğu bir ortamda bu ihtimalin es geçilmesi riskli olacaktır.
   </span>
  </p>
  <p class="2011yenimetin">
   <span>
    Seçimden sonda Başbakan’a sunulan ikinci terör dosyasında radikal denebilecek ciddi tedbirler öneriliyor. Alınan bilgilere göre, dosyada terörle mücadelede şehirde polisin, kırsalda ise hem polis hem de askerî özel harekât birimlerinin ortak operasyon yapmasının zarureti anlatılıyor. Operasyonların nasıl ve hangi noktalara düzenleneceği ve bu esnada oluşabilecek negatif durumlarla alınması gereken tedbirler detaylı olarak açıklanıyor.
   </span>
  </p>
  <p class="2011yenimetin">
   <span>
    Raporda, sınır ötesi operasyonların şart olduğu vurgulanıyor ki, nitekim geçen hafta TSK jetleri Kuzey Irak’taki PKK kamplarını bombalamaya başladı. Ancak bundan sonra da devam edecek harekâta kara birliklerinin katılması tavsiye edilmiyor. Çünkü ağır silahlarla ve binlerce askerle Irak topraklarında operasyon yapmak eskisi gibi kolay değil. Türkiye şu anda, terörist takibine bağlı olarak sınırlı operasyon yapma hakkına sahip. Aksi hâlde komşu ülkelerden izin alması gerekiyor. Kapsamlı bir operasyon için başta İran, Irak ve Suriye’nin ikna edilmesi gerekiyor. Suriye’nin içinde bulunduğu şartlar ortada, muhtemel kara operasyonu Türkiye’yi orada bataklığa sürükleyebilir. Kaldı ki Irak’ın tavrı da artık eskisi gibi değil. Irak Kürtleri de kendi bölgelerinde başka bir ülkenin askerini istemiyor. Bölgedeki en kritik ülke İran. Zira, operasyon yapılması muhtemel kampların önemli kısmı (15 kadar) İran tarafında kalıyor. Ayrıca Irak Şiileri üzerindeki etkisi ve Kürtler ile olan sıkı bağı İran’ı ‘önemli ülke’ konumuna getiriyor. İran’ın Kürt liderlerle ilişkisi de kavileşmiş durumda. Talabani ve Barzani bölgesinde İran yanlısı gruplar rahat hareket ettiği gibi İran’ın Kürt bölgesinde Kürtlere ait 15’ten fazla kültür ve araştırma merkezi bulunuyor. Kürtler artık ticarette de İran’a kaymış durumda. Bu yüzden İran ile Türkiye arasında bir aydır sıkı görüşmeler yapılıyor. Dışişleri Bakanı Ahmet Davutoğlu’nun İran’a gitmesi, Türkiye’de İran Büyükelçisi ile yapılan görüşmeler tamamen iki ülke arasındaki pazarlığın ayaklarını oluşturuyor. Türkiye İran’dan PKK konusunda yardım istiyor, birlikte ya da tek, İran sınırlarında operasyon teklif ediyor. Fakat İran’ın ileri sürdüğü şartlar diğer komşu Suriye ile olan ilişkileri bozacak nitelikte. Zira Türkiye, Suriye’deki çatışmaların durmasını ve Beşar Esad’ın reform yapmasını istiyor. İran ise Türkiye’nin aksine Suriye’ye ve Hizbullah’a silah göndermek için yardım talep ediyor. Çünkü silahların bir kısmını Türkiye üzerinden geçirmeyi planlıyor. Aradaki pazarlıklar bu şekilde sürerken PKK’ya yönelik bir operasyon yeni istenmeyen çatışma ortamları doğurabilir. Bu denkleme, PKK ile yakın temasta bulunan İsrail de girdiğinde Türkiye açısından sınır ötesi operasyonun hiç de kolay olmayacağı, hatta ciddi zarar görme ihtimali bulunduğu ortaya çıkıyor.
   </span>
  </p>
  <p class="2011yenimetin">
   <span>
    Bütün ihtimaller hesaba katıldığında operasyonların Türkiye için meşru savunma alanı çerçevesinde düzenlenmesi daha mantıklı duruyor. Burada da ilk hedef, PKK’nın çok amaçlı kullandığı 15 kampın bombalanması. Buna mukabil teröristlerin Türkiye tarafına geçişini engellemek için polis ve askerî özel harekât birimleri sınırı 30 km kadar geçebilir. Bunun yasal bir zemini var.
   </span>
  </p>
  <p class="2011yenimetin">
   <span>
    Bir başka önemli nokta Zaho’nun Kuzey Irak tarafına bakan kısmında (sınır ötesi) bulunan karakol hüviyetindeki 5 askerî konuşlanma merkezi. Bu zamana kadar terörist geçişlerini bir nevi görmezden gelerek engellemeyen bu noktalarda 5 bin asker görev yapıyor. Asıl düşündürücü olan, bu 5 bin askerin hâlen orada bulunması. Hükümet bu 5 bin askerin sınırın diğer tarafında ne yaptığının cevabını araştırmalı.
   </span>
  </p>
  <p class="2011yenimetin">
   <span>
   </span>
  </p>
  <p class="2011yenimetin">
   <span>
   </span>
  </p>
  <p class="2011resimalt">
   <span>
    İşte Başbakan’ın önündeki dosyadan notlar...
   </span>
  </p>
  <p class="2011resimalt">
   <span>
    <span>
     <span>
     </span>
    </span>
   </span>
  </p>
  <p class="2011resimalt">
   <span>
    <span>
    </span>
    Demokratik açılımlara devam edilmeli ve Kürt açılımına yeni bir perspektif getirilmeli. KCK/PKK yanlısı Kürtler ile apolitik Kürtler uygun bir siyaset dili ile ayrıştırılmalı.
    <span>
    </span>
    Kürt kültürü, gelenekleri ve dili alanlarındaki çalışmaların kapsamı genişletilmeli.
    <span>
    </span>
    KCK operasyonlarına devam edilmeli. Operasyonlar her ne kadar devam etse de başta bu yapılanma ile ilişkisi olan siyasiler, kamu kuruluşlarında çalışanlar, akademisyenler, hukukçular ve iş adamlarının aralarında bulunduğu 1200 kişiye yönelik operasyon yapılmalı.
    <span>
    </span>
    Demokratik Toplum Kongresi lağvedilmeli. Aksi hâlde örgüt ile bağı olanlar ‘terör suçu’ kapsamında tutuklanmalı.
    <span>
    </span>
    Demokratik Özerklik adı altında halktan vergi toplayan veya belediyelerin imkânlarını örgütün amaçları doğrultusunda kullanan kişilere ve belediyelerin yan kuruluşlarına gerekli yaptırımlar uygulanmalı.
    <span>
    </span>
    Bölgede KCK ile ticari ilişkisi olan veya örgüte yardımda bulunan 200 kadar iş adamına kanunlar çerçevesinde yaptırım uygulanmalı.
    <span>
    </span>
    Hakkâri, Van, Diyarbakır ve Şırnak başta, 7 Doğu ilinde geniş çaplı operasyonlar düzenlenmeli. Bu operasyonların alanı genişletilerek önce Türkiye içindeki terör unsurlarının bitirilmesi hedefleniyor. Bunun için İç Anadolu, Akdeniz (Antalya’dan başlayarak Osmaniye, Gaziantep dâhil) ve Güneydoğu’ya kadar uzanan hat ile birlikte Karadeniz’in iç kesimleri ile Erzurum, Kars’a kadar uzanan alanda operasyonlar yapılmalı.
    <span>
    </span>
    Kırsal alanda yapılacak operasyonlarda Kato Dağı, Lice kırsalı, Tunceli bölgelerinde nokta operasyonlar yapılarak teröristler etkisiz hâle getirilmeli. Kış gelmeden hedefler sonuçlandırılmalı.
    <span>
    </span>
    Hakkâri, Şırnak, Van, Ağrı gibi illere ve bu illere bağlı köylere yönelik denetimler artırılmalı. Köylerde PKK için çalışan muhbirler tespit edilmeli ve polisin de bu köylere girmesine imkân sağlanmalı. Köyler PKK’ya militan devşirmek için önemli duraklar olarak kullanıldığı gibi çoğunda örgütün de pay aldığı uyuşturucu imalat merkezleri bulunuyor.
    <span>
    </span>
    Sınır ötesi operasyon yapılarak belirlenen kamplar havadan bombalanmalı. Belirlenen ve kritik olarak görülen 15 kamp derhal imha edilmeli. Bu operasyon klasik manada olmayacak, sadece güvenlik amaçlı 30 km kadar sınırın öteki tarafına geçilecek. Operasyon tamamen havadan yapılacak.
    <span>
    </span>
    Operasyonların Polis Özel Harekâtların öncülüğünde yapılması.
    <span>
    </span>
    Örgüt ile bağı tespit edilen köy korucularının silahları ellerinden alınıp cezaya çarptırılması.
    <span>
    </span>
    Köy korculuk sisteminin kademeli olarak bitirilmesi.
    <span>
    </span>
    Bölgede KCK/PKK tarafından dağıtılan sözde Milis Kuvvetleri olarak tabir edilen kişilerin tespit edilip bölgede silahların (yasal olmayan) toplanması ve şahsıların cezalandırılması. Çünkü operasyon karşısında bu kişilerin şehirlerde eylem yapmasının önüne geçilmek için alınması gereken acil önemler arasında bu madde bulunuyor. Zira KCK’nın milis kuvvetler adı altında binlerce kişiye silah dağıttığı biliniyor.
    <span>
    </span>
    5 ilde ve 21 ilçede yarı OHAL uygulamasına geçilmesi. Bu daha çok takviye güvenlik artırımını içeren bir durum olacak.
    <span>
    </span>
    Terör suçu yaşı bazı illerde 18’in altına düşürülecek. Toplumsal gösterilerde yer alan çocukların ailelerine para cezası uygulamasına geçilecek. Çünkü 18 yaşın altında olduklarından dolayı çoğu göstericiler hakkında yasal işlem yapılamıyor. Ancak suçu sabit olanlara yönelik işlemler yapılıyor. Örneğin araç yakanlar ve devlet malına zarar verenler, güvenlik birimlerine saldıranlar gibi.
    <span>
    </span>
    221. maddenin kapsamı genişletilecek. Bu kapsamda örgütten ayrılan ve ‘pişmanı oldum’ diyenlerin geçmiş suçları affedilecek.
    <span>
    </span>
    Türkiye örgüt liderlerini almak için komşu ülkeleri sıkıştıracak. Bu konuda Irak ve İran kendi topraklarında faaliyet yürüten ve barınan liderleri almak için ortak bir mutabakata varacak.
    <span>
    </span>
    154 kişiden oluşan örgütün A takımı listesi bütün dünyaya yeniden bildirilecek ve Interpol’deki bilgiler güncellenecek. Artık örgütten ayrılanlar bu listenin dışında tutulacak.
   </span>
  </p>
  <p class="2011resimalt">
   <span>
   </span>
  </p>
  <p class="2011resimalt">
   <span>
    Sınır ötesine 26’ncı operasyon
   </span>
  </p>
  <p class="2011resimalt">
   <span>
    <span>
     <span>
     </span>
    </span>
   </span>
  </p>
  <p class="2011resimalt">
   <span>
    Türkiye 1983–1999 arasında ortalama 10-15 bin askerle Kuzey Irak’a 25 operasyon düzenledi. Ancak bu operasyonların hiçbirinde sonuç alınamadı. Sınır ötesi operasyonların en kapsamlısı 1995 yılındaki Balyoz Operasyonu idi. Hava destekli bu operasyona 35 bin asker katıldı. Daha sonra harekâta 10 bin asker de takviye edildi. İki yıl sonra 20 bin askerle Çekiç Operasyonu gerçekleştirildi. 1998’de ise 15 bin askerle Murat Operasyonu düzenlendi. 1999’da hava ağırlıklı Sandviç Operasyonu da beklenen sonucu vermedi. Bundan sonra yapılan Çelik Operasyonu’na 35 bin askerin yanı sıra çok sayıda general katıldı. Türkiye 25’inci sınır ötesi operasyonunu 2008 yılında bir kış ayında düzenledi. Ancak beklenen sonuç yine alınamadı. Bakalım 26’ncı sınır ötesi operasyon ne getirecek?
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30256-26-operasyonun-sifresi-bu-raporda.html), [web.archive.org (arşiv bağlantısı)](http://web.archive.org/web/20120102103129/http://www.aksiyon.com.tr:80/aksiyon/haber-30256-26-operasyonun-sifresi-bu-raporda.html)
