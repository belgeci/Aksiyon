# İlk kurşun Mehmet Çavuş'tan

*Haşim Söylemez 2000.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Milli Mücadele ile ilgili olarak zaman zaman değişik tezler ortaya atılıyor. Milli Mücadele için ilk silahlı direniş kararının 19 Mayıs'tan önce 18 Mayıs'ta Balıkesir Alaca Mescit'te toplanan bir grup vatansever tarafından alındığının ileri sürülmesinden sonra, şimdi de Milli Mücadele'nin başlamasına vesile olacak ilk kurşunun kim tarafından atıldığı tartışılıyor.
  </font>
 </div>
 <div id="newsText">
  <font class="detail-text">
   Şimdiye kadar resmi kayıtlarda ve ders kitaplarında attığı kurşunla Milli Mücadele'yi başlatan kişinin Gazeteci Hasan Tahsin olduğu belirtildi. Ancak araştırmacıyazar Kadir Aslan'ın yaptığı araştırmalar sonucu Milli Mücadele'nin başlaması sayılacak ilk kurşunun Mehmet Çavuş tarafından atıldığı ortaya çıktı. İlk kurşunun Hasan Tahsin'den yaklaşık 5 ay önce Dörtyol'da Mehmet Çavuş tarafından atıldığı, o günü yaşayan canlı tanıklar tarafından da doğrulanmış. Mehmet Çavuş, 19 Aralık 1918 tarihinde Hatay'ın Dörtyol ilçesinde Fransız ve Ermeni işgalcilere ilk kurşunu attıktan sonra, Gazeteci Hasan Tahsin de 15 Mayıs 1919 günü İzmir'de işgalci Yunanlılara kurşun sıktı.
   <br/>
   <br/>
   İlk kurşunu atan bilinmiyor!
   <br/>
   <br/>
   AraştırmacıYazar Kadir Aslan ilk kurşun üzerine yaptığı araştırmalardan ve o günü yaşamış canlı tanıklardan elde ettiği bilgi ve bulguları Genelkurmay Başkanlığına gönderir. Genelkurmay Askeri Tarih ve Stratejik Etüt Başkanlığı, gelen bilgileri değerlendirip Milli Mücadele'de ilk silahlı direnişin Hatay'ın Dörtyol ilçesine bağlı Karakese köyünde 19 Aralık 1918'de başladığını ve zaferle sonuçlandığını belirtir. Bunun üzerine Dörtyol'da resmi törenle bir "İlk Kurşun Anıtı" açılır.
   <br/>
   <br/>
   Milli Mücadele'de ilk silahlı direnişin Dörtyol'da başladığı resmi olarak kabul edildi ancak, ilk kurşunun kim tarafından atıldığı konusu resmi makamlarca belirtilmedi. Araştırmacıyazar Kadir Aslan ilk kurşunu Mehmet Çavuş'un attığını ortaya çıkardı. Ders kitaplarında ise hâlâ ilk kurşunu atan kişinin kim olduğu konusu kesin olmayan cümlelerle anlatılıyor.
   <br/>
   <br/>
   İlköğretim okulları 8. sınıf öğrencileri için hazırlanan İnkılap Tarihi ders kitabında, Milli Mücadele'yi başlatacak ilk kurşunun Hasan Tahsin tarafından atıldığı tam kesin olmayan bir ifade ile şöyle açıklanıyor; "...O tarihlerde İzmir'de yayınlanmakta olan Hukukı Beşer adlı gazetenin baş yazarı olan Hasan Tahsin tabancasını çekerek Yunan birliğine ateş açtı. Bu ilk kurşun, Kurtuluş Savaşı'nın başlangıç işareti niteliğindeydi."
   <br/>
   <br/>
   Araştırmacıyazar Kadir Aslan, Milli Mücadele'nin başlamasına vesile olacak olan ilk kurşunun Karakese köyünde Mehmet Çavuş tarafından atıldığının resmiyet kazanması için Hatay milletvekilleri aracılığı ile Türkiye Büyük Millet Meclisi'ne bir önerge verileceğini belirtiyor. Önergenin kabul edilmesinden sonra resmi kayıtlarda ve ders kitaplarında önemli bir değişime gidilecek.
   <br/>
   <br/>
   Mehmet Çavuş gaspa dayanamadı
   <br/>
   <br/>
   İmzalanan Mondros Mütarekesi'nin 7. maddesi gereği "düşman gerekli gördüğünde işgalde bulunabilecek" hükümünce yurdun dört bir yanında işgaller başlamıştı. 11 Aralık 1918 tarihinde ise Fransızlar Ermenilerin desteği ile Dörtyol'u işgal ettiler. İşgaller sırasında yöre halkının mallarına el konulup, işkenceler yapılıyordu. Fransız ve Ermenilerin Dörtyol halkının mallarını "Bunlar bizim hakkımız" deyip gaspetmesine dayanamayan Mehmet Çavuş isimli bir yiğit küfür edip bu olaylara karışan iki Ermeni ile kavga eder. Ermenilerin şikayeti üzerine, kavgadan sonra Karakese köyüne kaçan Mehmet Çavuş'un yakalanması için Fransız askerleri köye baskın düzenler. Fransız askerlerinin Mehmet Çavuş ve emrindeki adamlarına 50 metre kadar yaklaştığı sırada Mehmet Çavuş'un ateş edip vur emri vermesiyle çatışma başlar. Çatışma sonunda 15 Fransız askeri öldürülür. 19 Aralık 1918 tarihinde Mehmet Çavuş tarafından sıkılan bu ilk kurşun Mehmet Çavuş farkında olmasa bile Milli Mücadele'nin başlamasına vesile olmuştur. Artık ayaklanmalar birbirini takip eder ve düşmana karşı halk kenetlenir. Aslında bu kurşun bir milletin adeta dirilmesine vesile olmuş ve bir kurtuluş bayraklanmıştır.
   <br/>
   <br/>
   Araştırmacıyazar Kadir Aslan 1976 yılından itibaren Kuvayı Milliyecilerle görüşerek ilk kurşunu Mehmet Çavuş'un attığını ortaya çıkarmış. Aslan araştırmasını şöyle anlatıyor: "Ben bu bilgiyi doğrulamak için 100'ün üzerindeki kişi ile görüştüm. Bu kişiler bizzat mücadele vermiş olan Kuvayı Milliyeciler idi. Hepsi de ilk kurşunun Mehmet Çavuş tarafından atıldığını doğruluyordu. Bu konu Milli Mücadele'de Dörtyol isimli kitabımda da yazılı. Bir çok üniversiteden bu konuyu tez olarak inceleyenler var. Şimdi ilk kurşunu Mehmet Çavuş'un attığı kesin. Hasan Tahsin'den yaklaşık 5 ay önce Fransızlar'a kurşunu sıkıp Milli Mücadele'nin Dörtyol'da başlamasına vesilen olan Mehmet Çavuş'tur. Milli Mücadele'de ilk kurşunu Mehmet Çavuş, Yunan işgalcilere karşı ilk kuruşunu ise Hasan Tahsin atmıştır. Bu inceliklere dikkat etmek lazım, yoksa tarih yanlış olur. Genelkurmay ilk kurşunun Dörtyol'da sıkıldığını doğurlamış ancak kimin ilk kurşunu sıkıtığını belirtmemiştir. İlk kurşunu atanın Mehmet Çavuş olduğunun resmi olarak kabullenilmesi için Hatay milletvekilleri Meclise bir önerge verecekler. Önerge kabul edilirse tarih bir doğruyu resmen bulmuş olacak."
   <br/>
   <br/>
   Mehmet Çavuş, Kara soyadını alır
   <br/>
   <br/>
   Milli Mücadele'nin başlamasına vesile olan ilk kurşunu atıp tarihe geçen Mehmet Çavuş ismi Genelkurmay kayıtlarında da bulunuyor. Ancak Genelkurmay'ın kayıtlarında ilk kurşunu atan kişi olarak herhangi bir bilgi bulunmuyor. Peki tarihin seyrini değiştiren ve bir milletin varlığı için vermiş olduğu mücadeleyi ateşleyen Mehmet Çavuş kimdi ? 1894 yılında Dörtyol'un Özerli köyünde doğan Mehmet Çavuş, babası Ömer Hoca'nın terbiyesi ile yetişti. Delikanlılık çağına geldiğinde silahını alıp dağa çıktı. Kara Hasan Paşa çetesine katılarak çavuş oldu. Bu tarihten sonra da isminin sonuna Çavuş lakabı da eklendi. Atatürk'ün gazi unvanı, gazi madalyası ve beratı verdiği Mehmet Çavuş soyadı kanunundan sonra Kara soyadını aldı. Milli Mücadelenin ateşleyicisi olan Mehmet Çavuş 1962 yılında Dörtyol'da öldü. Hayatı boyunca bir kahraman değil sıradan bir insan olarak muamele gördü.
   <br/>
   <br/>
   Bir milleti tekrar kendisine getiren kurşunu sıkan Mehmet Çavuş'un unutulması tarih mirasının gelecek nesillere doğru bir şekilde taşınması açısından üzücü. İlk kuruşunu sıktığı kesinleşen Mehmet Çavuş'un bu hareketinin resmi makamlarca bir an önce tescillenmesi gerekiyor. Hasan Tahsin'i hayırla yadedip unutmayalım ama Mehmet Çavuş'u ve Balıkesir'de gizlice toplanarak silahlı mücadele kararı alan 41 bayrak adamı da yok saymayalım...
   <br/>
   <br/>
   hsoylemez@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6177-ilk-kursun-mehmet-cavustan.html), [web.archive.org (arşiv bağlantısı)](http://web.archive.org/web/20130929093047/http://www.aksiyon.com.tr:80/aksiyon/haber-6177-ilk-kursun-mehmet-cavustan.html)
