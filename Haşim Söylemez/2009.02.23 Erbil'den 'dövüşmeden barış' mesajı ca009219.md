# Erbil'den 'dövüşmeden barış' mesajı

*Haşim Söylemez 2009.02.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Erbil sokaklarında hâlâ Abant Toplantısı konuşuluyor. Zira herkesin yakından takip ettiği toplantı sonrası kiminle konuşsanız ağız birliği etmişçesine ‘dövüşmeden barışmak’ ifadesini duyuyorsunuz.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090426045146im_/http://www.aksiyon.com.tr/resim/742/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090426045146/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090426045146/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090426045146oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090426045146oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Erbil’e 30 kilometre uzaklıktaki Mesut Barzani’nin karargâhı Selahattin’de Kürdistan Demokrat Partisi (KDP) Politik Büro üyesi Abdulsalam I. Abdullah’ın odasındayız. İkram edilen kekik kokulu çayı içerken konu dönüp dolaşıp Türkiye ile Kuzey Irak Bölgesel Kürt Yönetimi arasındaki ilişkilere geliyor. Bunun üzerine Abdulsalam, Kürtler arasında yaygın bir fıkrayı anlatıyor: “Babayiğit adamın biri gece karanlığında çeşmeden su içmeye gider. Tam çeşmeye varacakken bir kurbağaya basar. Canı yanan kurbağa acı acı viyaklar. Adam olduğu yerde donakalır. Korkusunu bir türlü atamaz. Aklını yitirdiğini düşünen yakınları, adamı yörenin en meşhur hocalarına gösterir. İki sene geçer, babayiğit adam artık iyileştiğini, korkusunu attığını söyler. Bunu test etmek isteyen yakınları, ‘Bak, artık korkmuyorsun, istersen kurbağayı da gösterelim’ derler. Adam hemen itiraz eder. ‘Yok yok, ben burada durayım, sakın göstermeyin’ diye de bağırmaya başlar.”
   <br>
    <br>
     Abdulsalam bu fıkrayı, 15-16 Şubat’ta Erbil’de yapılan “Barış’ı ve Geleceği Birlikte Aramak” konulu Abant Platformu Toplantısı’na atıfta bulunarak anlatıyor. Maksadı, Türkiye ile aralarındaki sorunların küçük, korkularınsa büyük olduğunun altını çizmek “Abant Toplantısı, bu korkuların ne kadar yersiz olduğunu bize gösterdi.” diyor Abdulsalam. Haksız da sayılmaz. Zira Türkiye’de bazı kesimler, Irak, İran, Suriye ve Türkiye’deki Kürtlerin, ‘Büyük Kürdistan’ hayalini benimsediklerini düşünüyor. Bu korkunun ne kadar yersiz olduğu Erbil’deki toplantıda bir kez daha ortaya çıktı. Nitekim, Kuzey Irak Bölgesel Yönetimi temsilcilerinin tamamı, Avrupa Birliği’ne üye bir ülkenin komşusu olmaktan mutluluk duyacaklarını dile getirdi. Toplantıda kimsenin ‘toprak alma-verme’ gibi bir isteği olmadığı da perçinlendi. Sosyolog-Yazar Ali Bulaç’ın “Ben Irak Kürdistan Bölgesel Yönetimi başkenti Erbil’deyim.” demesi, toplantıda başlayan ‘Kürdistan’ kelimesi ile ilgili tartışmaları da bitirdi. Çünkü, hem Erbil’de yaşayan Kürtler hem de Türkiye’den gelen bazı konuklar, Kuzey Irak yerine Irak Anayasası’nda belirlendiği gibi ‘Kürdistan Bölgesel Yönetimi’ tabirinin kullanılmasını istemişti. Sonuç değerlendirmesinde de aynı ifade kullanıldı. Toplantı’nın konusu “Barış’ı ve Geleceği Birlikte Aramak” olunca bütün konuşmalar ‘bir an önce barış’, ‘geç olmadan çözüm’ cümleleri ile bitti. Aslında bu hava toplantı boyunca iyi bir sinerji oluşturdu. Fikirler ve öneriler çoğaldı; hatta toplantının sınırını aşan noktalara bile gelindi. Örneğin, Kerkük konusunda fikirler sunulsa da, ‘derin’ bir konu olduğu için bir sonraki buluşmaya ertelendi. ‘Sonuç bildirgesi’ yerine ‘sonuç değerlendirmesi’ çıkması da yeni bir toplantının elzem olduğuna dair önemli bir işaret. Erbil’deki toplantıyı Kürdistan TV aracılığıyla canlı izleyen ve gazetelerden takip eden halk da memnuniyetlerini dile getiriyor. Başbakan Tayyip Erdoğan’ın Davos’taki çıkışından sonra Türkiye’den gelen ikinci büyük hareketin Erbil’deki toplantı olduğunu düşünüyorlar. Karim Celal bunu anlatırken duygulanıyor: “Erdoğan ile gurur duyduk. Şimdi çok mutluyuz. Türk aydınları gelip burada bizimle nasıl kardeşçe yaşayacaklarını tartıştı. Bizi düşünmelerinden memnunuz. Artık ucuz siyaset dönemi bitmiştir.” Celal’ın söylediklerini Erbil’de yaşayan Abdullah Hamind destekler mahiyette konuşuyor. Ona göre de, toplantı bundan sorası için Türkler ile Kürtler arasındaki buzları eritti.
     <br>
      <br/>
      Erbil’deki toplantının zamanlaması da çok önemliydi. Tarihin 15-16 Şubat olması terör örgütü PKK ve yandaşlarını kızdırdı. Örgüt yanlısı Rojew gazetesi, Milletvekili Sebahat Tuncel’in toplantıya dair demecini vererek ağır eleştiriler getirdi. Hatta KDP’yi ihanetle suçlayan açıklamalar dahi yapıldı. Onlara göre ihanet iki kereydi. Birincisi, toplantının Erbil’de yapılması; ikincisi, terörist başı Abdullah Öcalan’ın yakalanmasının yıldönümüne denk getirilmesi. Abant Platformu yetkilileri böyle bir tarihi düşünmeden organizasyonu gerçekleştirdiklerini aktardı. Ancak bu konuda en güzel cevap toplantıyı organize edenlerden Gazeteci Rebwar Kerim Weli’den geldi. Weli, hafta sonuna denk getirmek için çabaladıklarını ve ona göre program yaptıklarını anlatırken, 14 Şubat ‘Sevgililer Günü’nü unutmadıklarını söylüyor: “Organizasyon art niyetsiz yapıldı. Bazılarının söylediği gibi bir tarih tercihi yapmadık. Ancak 14 Şubat’ı bilerek tercih ettik. Çünkü Türkler ile Kürtlerin sevgili olduklarını düşünüyoruz. Sevgililer Erbil’de beraber vakit geçirsin diye düşündük. Bunda da başarılı olduk. Sevgimiz artar inşallah.”
      <br/>
      <br/>
      Abant Toplantısı, bölgeyi yakından takip edenler için ciddi anlamlar içeriyor. Toplantının bitmesini istemeyenler çoğunluktaydı. İkinci günün sonunda Dohuk’taki üniversiteden gelen Dr. Asuma Bohat, bu yöndeki düşüncesini şöyle aktarıyordu: “Yeni şeyler öğrendik. Toplantının daha uzun sürmesi hâlinde çözülmedik sorunun kalmayacağına dair inancım tam.” Toplantının yeri ve zamanlaması da ‘tam isabet’ti çoğu katılımcıya göre. Zira, ABD’nin bölgeden çekilme takvimini belirlemesi, seçimde federalizm ve İran yanlılarının güç kaybetmesi, Irak coğrafyasında yeni bir siyaset stratejisini beraberinde getiriyor. Abant Toplantısı’ndan üç gün önce Kuzey Irak Bölgesel Yönetimi Başkanı Mesud Barzani ile İran Dışişleri Bakanı Manuçehr Muttaki görüşmesi anlamlıydı. Tarafların ortak ekonomik ve ikili ilişkileri geliştirmek istediklerinin altı çizildikten sonra Erbil’de faaliyet gösteren konsoloslukların yanı sıra Süleymaniye’ye de bir konsolosluk açma çabaları bölgede olmak isteyenler açısından iyi bir mesaj. İran’ın aksine, Türkiye’nin henüz Erbil ve Süleymaniye’de konsolosluğu bulunmuyor; ancak bu yönde hazırlık yapılıyor. Erbil’de 10 ülkenin konsolosluğu bulunuyor. Konsolosluk açan ülkelere Abant Toplantısı’nın hemen ardından Almanya da dâhil oldu. Türkiye, Irak hükûmeti üzerinden Kürt Bölgesel Yönetimi ile irtibata geçiyor. Erbil’de konsolosluk açılması için fizibilite çalışmalarının yapıldığını ise KDP’li yetkililerden öğreniyoruz. Ancak Kürt bölgesinde yaşanan bu siyasi hareketliliğe Türkiye’nin de dâhil olması ve net adımlar atması bir beklenti.
      <br/>
      <br/>
      İşte böylesi bir ortamda sivil; ancak en az siyasi hamle kadar anlam taşıyan bir toplantının Erbil’de yapılmış olması önemli. Türkiye’nin bölge ile münasebetinin zayıflığı toplantıda da kısmen ortaya çıktı. Türkiye’nin Musul Başkonsolosu Hüseyin Avni Botsalı’nın toplantıya katılması da önemli bir mesaj olarak yorumlanıyor. Ancak Botsalı’nın 3 yıldır Irak’ta görevli olmasına rağmen Musul’a 80 kilometre uzaklıktaki Erbil’e ikinci kez geldiğini söylemesi ‘ihmalin’ bir özrü mahiyetindeydi. Fakat sivil teşekküller, iş adamları ve eğitim gönüllülerinin erken davranıp okul açması, ‘Kürdistan’ın yeniden inşasına önemli katkı yapılması takdir topluyor. Işık Üniversitesi’nin açılmış olması ise Erbillilere göre kentin çehresini değiştirmiş durumda. Abant Toplantısı’nın da ‘bu okulların bir meyvesi’ olduğu yorumları yapıldı. Sosyolog Yasin Aktay’ın değerlendirmesi şöyle: “Bir araya gelmeyecek insanlar bir araya geldi. Bu, büyük bir düşünce. Ben bu toplantının altyapısını buradaki okulların hazırladığını düşünüyorum.” Abant toplantılarının kadim manevi misafiri burada bir kez daha gündeme geldi. Rahmetli Turgut Özal’a yapılan atıflar ve onun iki ülke insanı arasındaki bağı geliştirme adına yaptıkları yâd edildi. ‘Özal’ınki kadar cesur’ adımlar atılması ve somut birtakım projelerin geliştirilmesi üzerinde duruldu. Doğrusu, ‘Özal ruhu’ ile ‘Abant ruhu’nun birleşmesiyle gelecek adına müthiş bir beklenti oluştu.
      <br/>
      <br/>
      Abant Toplantısı’nda eleştirilen ve adım atması beklenen ülke hep Türkiye oldu. Türkiye’den gelen aydınlar kendi ülkesinin hatalarını sıralarken, korkularını eleştirdi. Abant, her şeyden önce sivil bir platform ve katılımcılar tamamen kendi görüş ve önerileriyle toplantıya katkı sundu. Buna mukabil aynı özeleştiri toplantıya Kürt Bölgesi adına katılanlardan gelmedi. Nitekim katılımcıların hepsi ‘suçlu taraf’ Türkiye’ymiş gibi yorum yaptı. Öne çıkan diğer bir ayrıntı ise ülke bayraklarının oluşturduğu ambiyanstı. Çünkü ikinci defa Türkiye, Irak ve Kürdistan Bölgesel Yönetimi’nin bayrakları yan yana geldi. Daha önce Işık Üniversitesi’nin açılışında üç bayrak yan yana gelmişti. Zaten bu ambiyansı kaçırmak istemeyen davetliler bayrakların önünde fotoğraf çektirmeyi ihmal etmedi.
      <br/>
      <br/>
      ‘Barışı ve Geleceği Birlikte Aramak’ başlıklı konferans, Erbil’i olduğu kadar toplantının katılımcılarını da heyecanlandırmıştı. İşte iki gün boyunca yaşanalar ve oturumlarda öne çıkan konular…
      <br/>
      <br/>
      Açış konuşmasını Erbil Valisi Nevzat Hadi’nin yaptığı toplantıya Fethullah Gülen bir mesaj gönderdi, ki bu bir ilkti. Açılışta Abant Platformu adına Mümtaz’er Türköne, Kuzey Irak Bölgesel Yönetimi Kültür Bakanı Felekidi Kadi, Mardin Süryani Metropoliti Saliba Özmen, Türkiye Musul Başkonsolosu Hüseyin Avni Botsalı, Mukiryani Araştırma Merkezi Başkanı Aso Kerim, Selahattin Üniversitesi Rektörü Muhammed Sadık birer konuşma yaptı.
      <br/>
      <br/>
      Felekidi Kadi böylesine sıcak ve güzel bir günü uzun süredir beklediklerini söyledi: “Aynı gemideyiz. Yıllardır kopuk olan ilişkiler yeniden kuruluyor. Biz Kürdistan bölgesi olarak barış içinde yaşama temennisinde bulunuyoruz. Yeni bir hayat kurabiliriz. Geçmişteki kötü günleri geride bırakabiliriz. Aynı topraktayız, aynı kültüre sahibiz. Türk ve Kürt kültürleri birbirinden uzak değil. Bu çağ birbirini kabul etme çağıdır. Bu diyalog milletimiz için çok çok iyi olur.” Kadi’nin bu açıklaması, artık bazı şeylerin değiştiğinin bazı kesimler tarafından anlaşılması temennisi içeriyordu.
      <br/>
      <br/>
      Erbil Valisi Nevzat Hadi de bir önceki konuşmacıyı tamamlayan cümleler kurdu: “Tarihin derinliklerinden gelen irtibatımız ve bunca müşterek değerlerimiz her iki millet içerisinde var olan birlikte yaşama arzusunun, sonsuz dostluk coşkusunun ve manevi gücün en önemli ispatıdır.” Hadi, gelecek adına önemli bir adım atıldığının da altını çizdi: “Geçmişteki hataları gündeme getirip de arkaya bakarak tarihî yanlışlıkları sürdürme günleri geçmiştir artık. Çocuklarımız bilsin ki, komşularımız dostumuz ve aynı duyguyu paylaşan kardeşlerimizdir.”
      <br/>
      <br/>
      Konferansın düzenleme kurulunda bulunan Prof. Dr. Mümtaz’er Türköne’nin söyledikleri önceki iki konuşmacının sözlerini âdeta perçinledi: “Abant Platformu daha önce yurtdışında pek çok kez toplandı. Ancak bu toplantıyı yurtdışında yapılmış bir toplantı olarak görmüyoruz. Hepimiz evimizdeyiz. Bizler aynı beşeri coğrafyanın çocuklarıyız. Burası Kürtlerin diyarı, aynı zamanda Arapların ve Türkmenlerin de yeri. Burada yaşayan Kürtlerden çok daha fazlası Türkiye’de yaşıyor. Bizimle gelenlerden kaç tanesi Kürt, inanın bilmiyoruz. Çünkü hepimiz Kürt’üz. Türkiye’de yaşayan 72 milyon gibi ben de biraz Kürt’üm. Bir Kürt gibi düşünüyor, yaşıyor ve geleceğe bakıyorum.” Türköne’nin “Hepimiz Kürt’üz” sözü salonda büyük alkış aldı.
      <br/>
      <br/>
      Konferansın ilk oturumu açılış törenin ardından başladı. Başkanlığını Selahattin Üniversitesi Öğretim Üyesi Prof. Dr. Şirzat Neccar’ın yaptığı ‘Durum Değerlendirmesi’ başlıklı oturumda SETA Vakfı Başkanı Doç. Dr. İbrahim Kalın, Sosyolog-Yazar Ali Bulaç ve Kürdistan Stratejik Araştırmalar Merkezi Başkanı Ferit Eseserd birer sunum yaptı. İbrahim Kalın, ‘Sınırın Ötesindekiler ve Berisindekiler’ üst başlığı altında yaptığı konuşmada ‘birleştirici ve ayırıcı unsurlar’ üzerine vurgu yaptı. Kürtlerin homojen, muhayyel ve etno-seküler vatandaş kurgusunu bozan bir sorun olarak görüldüğünü söyleyen Kalın, Türkiye’nin İslam ve Kürt sorununu, baskı yoluyla çözmeye çalıştığı için giderek içinden çıkılmaz hâle getirdiğini söyledi. Ali Bulaç, toplantının ilk oturumunda ‘Ortadoğu: Bir Deli Gömleğinden Ortak Evimize’ başlıklı bir sunum yaptı. Batı tarafından ‘Ortadoğu’ olarak tabir edilen bölgedeki sorunların da yine Batı tarafından empoze edildiğini anlattı: “Ortadoğu’nun siyasi haritası, baskıcı rejimleri ve patolojik sorunları bize ait değildir. Ne İslam’ın malıdır ne de İslam tarihinden miras alınmıştır. Bu çerçevedeki Ortadoğu, eskisi ve yenisiyle Batı tarafından İslam dünyasına giydirilmiş bir deli gömleğidir. Ortadoğu’yu kendi irademiz, kaynaklarımız ve zengin mirasımızla üzerimize giydirilmiş bir deli gömleği olmaktan çıkarıp, hepimizin evi yapabiliriz.  Bunu yapmak zorundayız. İslam âlimi Said Nursi’nin dediği gibi: Eski hâl muhal, ya yeni hâl ya izmihlal.” Bulaç’ın bu değerlendirmesi aslında bütün salonda kısa sürede yankı buldu. Zira davetliler, Said Nursi’nin fikirlerinin Kürt meselesinde önemli bir harç olarak kullanılması gerektiği vurgusunu yaptı.
      <br/>
      <br/>
      Kürdistan Stratejik Araştırmalar Merkezi Başkanı Ferid Eseserd, Irak’ta Şii, Sünni ve Kürt orijinli üç okulla ilgili durum değerlendirmesini, “Irak’ta Üç Siyasi Okulun Birlikte Barış İçinde Yaşama İhtimali ve Dirayeti” başlıklı sunumunda katılımcılara aktardı.
      <br/>
      <br/>
      İkinci oturumun başkanlığını Selahattin Üniversitesi Öğretim Üyesi Dr. Reşat Miran yaptı. Bu oturumun konuşmacıları Işık Üniversitesi Rektörü Salih Hoşoğlu, Şair Bejan Matur ve Araştırmacı Murad Hekim’di. Birlikte Yaşama İradesi başlıklı bir sunum yapan Murad Hekim, kültürel çoğulculuğun üzerinde durdu. Çeşitli araştırma sonuçlarını örnek gösteren Hekim, Kürtlerin daha çok Türklerle komşuluk ilişkisi içinde bulunmak istediğini söyledi.
      <br/>
      <br/>
      Kürt meselesinin şimdiye kadar pek çok uluslararası toplantıda konuşulduğunu söyleyen Şair Bejan Matur, “Erbil’de Kuzeyli ve Güneyli Kürtlerin, Türklerle Kürtlerin konuşması bu toplantıyı benzerlerinden farklı kılıyor. Hepimizde öteden beri var olan, güneydeki kardeşlerimizle buluşma arzusu bugüne kadar aklın engellerine takıldı. Bu toplantı kuzeyle güneyi ayıran sınırın yüreklerde yer etmediğini göstermesi açısından ayrıca değerli.” diye konuştu. İki yıl önce İstanbul’dan Erbil’e gelirken başından geçen yolculuk hikâyesini anlattı Matur. Duygulu konuşma salonda bulunan Erbilli Kürtleri ağlattı. Türk katılımcılar da hikâyeden kendine düşen payı aldı ve ondan sonra söz alan herkes Matur’un duygu yüklü konuşmasına atıfta bulundu.
      <br/>
      <br/>
      Işık Üniversitesi Rektörü Salih Hoşoğlu, birlikte yaşama iradesinde eğitimin rolüne vurgu yaptı. Toplumları dönüştürmede ve toplumlar arası ilişkilerde eğitimin çok önemli bir etken olduğunu anlatan Hoşoğlu, hayatın ilk dönemlerinden itibaren yapılan telkinlerle insanların kafasında oluşturulan kabullerin daha sonra zor değiştirilebildiğini kaydetti. Bu sebeple toplumların kendilerinden olmayanı tanımlarken daha kucaklayıcı ve kuşatıcı olmaları gerektiğini ifade etti.
      <br/>
      <br/>
      Erbil’deki konferansın ikinci günündeki oturumlarda ekonomik ve sosyo-politik süreç ile medyanın ilişkilerdeki rolü masaya yatırıldı. İlk oturumda konuşan Diyarbakır Ticaret ve Sanayi Odası Başkanı Galip Ensarioğlu, Türkiye’nin Kuzey Irak’la ekonomik ilişkilerini güçlendirmesi gerektiğini söyledi. Kuzey Irak’ın geleceğin Dubai’si, Türkiye’nin ise geleceğin İngiltere’si haline geleceğini söyleyen Ensarioğlu, “Destekleme ve stratejik entegrasyon başarılı bir şekilde hayata geçirilirse kısa zamanda büyük mesafeler alacağız. Bu coğrafyadaki değerlerin köklü ve güçlü olduğuna inancımızı korumalıyız.” dedi. Ensarioğlu, Türkiye’nin büyük devlet olarak bozması gerektiği ezberleri de bir bir sıraladı: “Türkiye Cumhurbaşkanı’nın tarihî Ermenistan ziyaretinin bir benzerini Erbil’e yapması bu tür ezber bozucu bir etki yapacaktır. Birkaç stratejik adımdan sonra, iki ülke arasına çekilen sınır kâğıt üzerinde kalacaktır. Türkiye Erbil’de konsolosluk açmalı. İkinci Habur sınır kapısı açılmalı. İrtibat subayları hemen Erbil’den çekilmeli.” Doğrusu Ensarioğlu’nun söylediği net ve somut öneriler toplantıya da damgasını vurdu. Tartışmanın seyri bundan sonra değişti ve bu konular etrafında konuşmalar yapıldı, öneriler getirildi.
      <br/>
      <br/>
      İkinci oturumda iki toplum arasındaki ilişkilerin geleceği tartışıldı. Kuzey Irak Bölgesel Yönetimi eski Kültür Bakanı Sami Şorış, ‘Türkiye ve Irak Kürdistan’ı: GeleceğeDair Bir Perspektif’ başlıklı konuşmasında yeni bir gelecek kurmak için geçmişteki kin ve nefret duygularına takılmamak gerektiğini söyledi. Türkiye ile Irak Kürtleri arasındaki ilişkinin Turgut Özal döneminde sıcak bir atmosfer bulduğunu aktaran Şorış, Özal’ın ölümünün Kürt siyaseti konusundaki çabalarını sonuna kadar götürmesini engellediğini ifade etti. Türkiye’nin Irak Kürtleri için dinamik ve önemli bir devlet olduğunu kaydeden Şorış şu değerlendirmede bulundu: “Bölgeyi dünyaya bağlayan sınır kapısı Türkiye’de. Özellikle Doğu’yu Batı’ya ve Asya’yı Avrupa’ya bağlaması yönünden bakıldığında coğrafi genişliği bölgede çok önemlidir. AB’ye girmesi durumunda bu coğrafi özelliğin yanı sıra siyasi, iktisadi, kültürel anlamlar da yüklenmiş olur. Avrupa’nın ticari sınırı ve insan hakları Irak Kürtlerine ulaşmış olacak.”
      <br/>
      <br/>
      Yazar Altan Tan, somut talepler dile getirdi. Bölgedeki çok kültürlülüğe ve renkliliğe dikkat çeken Tan, tekleştirici ve ötekileştirici bütün projelerin ‘kıyamete kadar savaş’ demek olduğunu anlattı. Kısa vadede olması gerekenleri maddeler hâlinde sıralayan Tan şöyle konuştu: “Türkiye’nin AB süreci desteklenmeli. Kürt Bölgesel Yönetimi demokratik bir yapıda olmalı. Kerkük ve mümkünse tüm Türkmenler Kürt bölgesine bağlanmalı. Türkiye ile Kürt bölgesi arasındaki her türlü siyasi, ticari ve ekonomik ilişki güçlendirilmeli. Vize ve gümrük kaldırılmalı. Entegrasyon en üst düzeyde olmalıdır. Bir sonraki aşama olarak Türkiye, Irak, Suriye, Azerbaycan ve Ermenistan arasında geçmişte Hollanda, Belçika ve Lüksemburg arasında olan Benelux anlaşması benzeri bir yapı hayata geçirilmelidir. Uzun vadede ise İran’dan Arabistan’a kadar tüm bölge aynı entegrasyona dâhil edilmelidir.”
      <br/>
      <br/>
      Ortadoğu’nun yeniden şekillendiği bir dönemde Abant Platformu’nun Erbil’de toplanmasının özel bir anlamı olduğunu kaydeden Yazar Cengiz Çandar, sürecin diyalog ve karşılıklı anlayışla değerlendirilmesi gerektiğinin altını çizdi. Çandar’ın, “Biz ne TSK’yız ne de TPO (Türkiye Petrolleri Ofisi)’yuz, buraya etkileşim için geldik.” ifadesi alkış topladı.
      <br/>
      <br/>
      İki gün yoğun bir şekilde süren toplantının ardından heyet onuruna verilen yemek oldukça neşeli geçti. Katılımcıların Kürtçe şarkılar eşliğinde halay çekmesi oldukça manidardı. İbrahim Güçlü, Haşim Haşimi, Sertaç Bucak, Sero Kadir, Bejan Matur, Altan Tan ve Cengiz Çandar halay çekerken diğerleri alkışla tempo tuttu. Bütün konuklar memnun ayrıldıklarını anlatırken, yerel yönetim yetkilileri bir sonraki toplantı için Türkiye’ye gelmek istediklerini bildirdi. Bölgesel Kürt Yönetimi Kültür Bakanı Felekeddin Kekayi, KDP Dış İlişkiler Sorumlusu Sefin Dizayi, Selahattin Üniversitesi Rektörü Prof. Dr. Muhammed Sadık bu talebi dillendirenler arasındaydı. Erbil Valisi Nevzad Hadi konferansın yerel halk tarafından çok ciddi bir şekilde takip edildiğini söyledi. “Toplantının devamının Türkiye’de olması gerektiğine inanıyoruz.” diyerek bu talepleri yetkililere ilettiğini de aktardı: “Bana göre amacına ulaşmış bir toplantıdır. Bazı duvarları yıkmıştır. İki toplumun yakınlaşması, karşılıklı olarak bir araya gelmesi çok önemliydi ve bu ilk kez gerçekleşti. Bu diyalog ortamının devam etmesi lazım. Bizim de Türkiye’ye gelip benzer bir platformda diyalog ortamını sürdürmemiz gereklidir. Biz de derdimizi orada anlatmak istiyoruz. Bunu can-ı gönülden destekliyoruz.”
      <br/>
      <br/>
      “Erbil sokaklarında hâlâ Abant Toplantısı konuşuluyor” desek abartı olmaz. Zira herkesin yakından takip ettiği toplantı sonrası kiminle konuşsanız ağız birliği etmişçesine ‘dövüşmeden barışmak’ ifadesini duyuyorsunuz. Onlara göre, Türkler ile Kürtler arasında etnik bir kavga yok ve bu kavga olmadan suni sıkıntılar atlatılıp barış içinde yaşamanın yolları aranmalı. Bu sebeple Abant Platformu Toplantısı’nın Şehit Saad Abdullah Kültür Merkezi’ndeki konusu ‘barışa giden yolda çözüm önerileri’; ancak sokaktaki yansıması tamamen insani temenniler içeriyor. Erbilliler Türkiye’nin dostluk ellini daha çok uzatmasını bekliyor…
      <br/>
      <br/>
      <br/>
      <br/>
      SONUÇ BİLDİRGESİ YERİNE DEĞERLENDİRME
      <br/>
      <br/>
      Abant Platformu, Selahattin Üniversitesi ve Mukriyani Enstitüsü’nün mutabakatıyla çıkan 14 maddelik değerlendirme metni.
      <br/>
      <br/>
      1. Türkiye ile Irak Kürdistan Bölgesel Yönetimi arasındaki münasebetlerin geliştirilmesi sadece iki tarafa değil, bölgeye de barış ve istikrar getirecektir. Bu gelişme Irak’ta bulunan Kürtlerin, Arapların, Türkmenlerin, Asurilerin, Süryanilerin, Keldanilerin, Ermenilerin ve tüm Ortadoğu halklarının faydasına bir gelişme olacaktır.
      <br/>
      <br/>
      2. Tarih, coğrafya ve kültür, Türk ve Kürt halklarını kardeş kılmıştır. Bize düşen bu kardeşlik bağlarını güçlendirmektir.
      <br/>
      <br/>
      3. Etno-milliyetçilik üzerine kurulan her türlü politika reddedilmektedir.
      <br/>
      <br/>
      4. Irak’ın Türkiye sınırı aynı zamanda Irak’ın Avrupa kapısıdır. Türkiye’nin Irak sınırı ise tarihe ve medeniyete açılan kapıdır. Bu kapılar sonuna kadar açık kalmalıdır.
      <br/>
      <br/>
      5. Türkiye ile Kürdistan Bölgesel Yönetimi arasında siyasetin yanı sıra kültür, ekonomi, ticaret, eğitim ve sağlık alanlarında da çok daha yakın bir işbirliği gerçekleştirilmelidir.
      <br/>
      <br/>
      6. Sınırdan geçişlerin kolaylaştırılması için gerekli düzenlemeler acilen yapılmalıdır.
      <br/>
      <br/>
      7. Taraflar, hukuk güvencesi altında insan haklarına saygıyı en değerli ortak payda olarak görmektedir.
      <br/>
      <br/>
      8. Hoşgörü ve diyalog zemininin yerleşmesi ve gelişmesi için her fırsat ve vesile karşılıklı olarak değerlendirilmelidir.
      <br/>
      <br/>
      9. Demokratik hak ve hürriyetlerin güvence altına alınması demokratik kurumların güçlenmesi ve ilişkilerde demokratik aktörlerin seferber edilmesi taraflarca vazgeçilmez addedilmektedir.
      <br/>
      <br/>
      10. Taraflar, Erbil’de Kürt siyasi gruplarının barışçı ve demokratik yöntemlerle sorunlarını tartışacakları bir konferansın düzenlenmesini olumlu bir adım olarak değerlendirmektedir.
      <br/>
      <br/>
      11. Medyada barışçı, saygılı ve yapıcı bir dilin egemen olmasına gayret gösterilmelidir.
      <br/>
      <br/>
      12. Taraflar her türlü sorunun çözümünde şiddet yöntemlerini reddetmektedir.
      <br/>
      <br/>
      13. Her fırsat ve imkân kullanılarak bu tür toplantıların yapılmasını ve yaygınlaştırılmasını önemsiyoruz.
      <br/>
      <br/>
      14. Erbil’de bir Türk Konsolosluğu ve Ankara’da Irak Kürdistan Bölgesel Yönetimi’nin bir temsilciliğinin açılması genel bir arzu olarak dile getirilmiştir.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32448), [web.archive.org (arşiv bağlantısı)](http://web.archive.org/web/20090426045146/http://www.aksiyon.com.tr:80/detay.php?id=32448)
