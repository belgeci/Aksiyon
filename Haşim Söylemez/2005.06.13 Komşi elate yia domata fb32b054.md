# Komşi elate yia domata

*Haşim Söylemez 2005.06.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gemilerle Ayvalık’a gelen Yunanları ‘Komşi, elate yie domata - komşu domatese gel’ diye bağıran pazarcılar  karşılıyor. Perşembe günleri kurulan halk pazarına akın ediyor, domatesleri, biberleri, patlıcanları poşetlere doldurup Midilli’ye taşıyorlar.  Ayvalık esnafını ihya eden Yunanlar, “Param kalmadı, Haftaya öderim.” diyerek borç bile yazdırıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807023456im_/http://www.aksiyon.com.tr/resim/549/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mahalle arasında kurulmuş bir pazar. Daracık sokakta insanlar alışveriş yapmaya çalışıyor. Çığırtkan pazarcılar, tezgahlarındaki meyveleri, sebzeleri, tişörtleri, masa örtülerini, dantelli oyaları satmaya çalışıyor. Kimi “Gel komşi gel, bunlar batan geminin malları.” diye bağırıyor, kimi de “Elate yie domata.”
   <br>
    <br>
     Bu manzara Balıkesir’in Ayvalık ilçesinde kurulan halk pazarından. Her perşembe günü aynı tabloyla karşılaşmak mümkün. Yabancı müşteriler ise Midilli Adası’ndan Ayvalık’a gelen Yunanlardan başkası değil. Ayvalık esnafı yeni müşterilerinden memnun. Onların dikkatini çekmek için Rumca konuşmaya çalışıyorlar. Yunanlar, günlük ihtiyaçlarını karşılamak veya evlenecek çocuklarının çeyizini hazırlamak için güneşin doğuşuyla geliyor, akşam da geri dönüyor. Kuruyemişçisinden pazarcısına, beyaz eşya esnafından hediyelik eşya satıcısına kadar herkes ‘komşi’nin bu akınından istifade etmeye çalışıyor.
     <br/>
     <br/>
     Midilli-Ayvalık hattında görülen bu hareketlilik, son dönemde iki ülke ilişkilerindeki yumuşamanın bir göstergesi aslında. Önceleri çok nadir görülen bu gidiş gelişler her geçen gün artıyor. Bu, rakamlara da yansımış. Geçen yılın ilk beş ayında toplam 2 bin 985 Yunan vatandaşı Ayvalık Liman Gümrüğü’nden giriş yaparken, bu senenin ilk beş ayında gümrükten giriş yapan Yunan sayısı 7 bin 973’e çıkmış. 32 bin nüfuslu ilçenin Belediye Başkanı Hasan Bülent Türközen, yıl sonuna kadar 45 bin Yunan beklediklerini söylüyor.
     <br/>
     <br/>
     Başkan Türközen haksız değil. Zira, havalar ısındıkça alışveriş için gelenlerin sayısında bir artış gözleniyor. Nitekim, nisanda 2 bin 408 kişi Ayvalık Limanı’ndan karaya ayak basarken, mayısta bu sayı 3 bin 733’e çıkmış. Elbette bunun  bir de parasal boyutu var. Ayvalık Belediyesi verilerine göre, Yunanlar geçen yıl 12 milyon YTL gibi bir para bıraktı. Ancak bu sene durum çok daha umut verici. Şimdiden bu miktarın 3 katına çıkılmış bile.
     <br/>
     <br/>
     Yunanlar cumartesi, pazartesi ve perşembe günleri denizin karşı yakasına geçiyor. Midilli-Ayvalık arasında sefer yapan gemiler sabahın erken saatinde Midilli’den hareket ettikten yaklaşık bir saat 45 dakika sonra Ayvalık Limanı’na ulaşıyor. Günde iki gemi sefer yapıyor. Bu sayı perşembe günleri beşe, hatta altıya çıkıyor. Ayvalık’a alışveriş için gelen binlerce turist akşam saat altıda geri dönüyor.
     <br/>
     <br/>
     Türk kahvesi ve altın
     <br/>
     <br/>
     Gömeç, Edremit, Burhaniye, Havran, Altınova’dan gelen esnafın kurduğu pazarda meyveden sebzeye, hırdavattan turistik eşyaya ve giyime kadar her şey mevcut. Karşı yakadan gelenler Türk kahvesi almadan Ayvalık’tan ayrılmıyor. Elbette, Türk lokumu, cevizli sucuk ve çerezi de unutmamak lazım. Elvan Kuruyemiş’in sahibi Yusuf Ünlükaya, “Türk kahvesinden başka kuruyemişin her çeşidini satın alıyorlar. Esnaf olarak onlara güven vermemiz lazım. Yoksa bu kısmeti kendimiz tepmiş oluruz. Yunanlar sayesinde gelirimiz üç dört katına çıktı.” diyor.
     <br/>
     <br/>
     Alışveriş yapanlar, aldıklarının ucuz olması kadar satıcıların güven vermesini de önemsiyor. Bir kuyumcudan altın künye alırken görüştüğümüz Tanya Kula, “Aldıklarımızın ucuz olması önemli bir faktör; ama ben ürünlerin çok çeşitli olmasına bakıyorum. Bir de 24 ayar altın diye bana çok daha düşük olanını satmıyorlar. Alışveriş yaptığım yere güveniyorum. Hediye almak için Ayvalık’tan alışveriş yapıyorum.” diyor. Kuyumcu Osman Özdoğan, müşterisinin fikirlerine katılıyor. Geçmişte yabancılara değersiz mal satıldığını; ancak durumun artık düzeldiğini söylüyor: “Ben değerinden düşük malı niye satayım ki. Alıcı bizden aldığını diğer Avrupa ülkelerine götürüyor, oradaki insanlar tarafından beğeniliyorsa bu hem benim için yeni müşteri hem de Ayvalık’ın tanınması anlamına gelir.” İlçeye gelenler düğün için takı alıyor ya da hediyelik paket yaptırıyorlar. Alışverişin sürekli olması esnafla yabancılar arasında dostluk kurulmasına da vesile olmuş. Birbirlerini iyi tanıyorlar. Aralarında hediyeleşenler bile var.
     <br/>
     <br/>
     Yunanistan’da domates mi yok?
     <br/>
     <br/>
     Yabancılar mağazalardan çok pazardaki tezgah mallarını tercih ediyor. Pazarcı ile sıkı pazarlığa giren Yunanlar etek, pantolon, tişört ve gömlek gibi giysileri Türkler gibi tezgahı karıştırarak seçiyor. Pazarcı Murat Er, her hafta gelen alıcılarını artık tanıdığını söylüyor. İki taraf arasında güven öyle bir noktaya gelmiş ki, kimi Yunanlılar “Param kalmadı. Deftere yaz, haftaya öderim.” diyebiliyor. Alışveriş yapanlar, derdini bazen Türkçe bazen Rumca ifade etmeye çalışıyor. Pazarda dolaşırken görüyoruz ki gelen yabancılar alışveriş için lazım olan Türkçe’yi öğrenmiş. “Kaç para? Çok pahalı, fiyatı düş, küçüğü var mı? Başka renk.” gibi kısa cümleleri Rum aksanı ile duymak mümkün.
     <br/>
     <br/>
     Kendini Merve olarak tanıtan bir Yunan hanım, Türkçe’yi Ayvalık pazarına gidip gelirken öğrendiğini iddia ediyor. Gerçek ismini “sır” gibi saklayan Merve Hanım, “Beni bu isimle tanıyorlar. Çocuğuma pantolon ve tişört alıyorum. Burası ucuz. Ayrıca çok çeşit var. Bu yüzden alışveriş için Ayvalık’a geliyorum.” diyor.
     <br/>
     <br/>
     Beyaz eşya, giysi, kahve, masa örtüsü, hediyelik eşya, altın ve gümüş... Ayvalık’a gelen yabancıların bu ürünleri tercih etmesi bir noktaya kadar izah edilebilir. Ancak domates, biber, patlıcan, salatalık, erik, kiraz gibi gündelik tüketilmesi gereken sebze ve meyvelerin poşet poşet Midilli’ye taşınmasının anlamı nedir peki? Bu sorunun cevabını pazarcı Ahmet Ay şöyle veriyor: “Yunanlar, az hormonlu ve taze olmasından ötürü bizim domates ve patlıcanımızı çok beğeniyor. Tezgahın başına geçip elleriyle poşete dolduruyorlar. Sanırım bu da çok hoşlarına gidiyor.” diyor. Özellikle domates almak için Ayvalık pazarına geldiğini söyleyen Midillili Helga Korumakis, “Domatesler çok lezzetli. Hem de bize göre çok ucuz. Neredeyse bedava. Her hafta gelmeye çalışıyorum.” diyor. Yunanistan’da kilosu 3-4 Euro olan domatesin daha iyisi Ayvalık pazarında 50 yeni kuruşa alınabiliyor.
     <br/>
     <br/>
     Alışverişten sonra gezi
     <br/>
     <br/>
     İnsan trafiğinin bu kadar artmasında Midilli-Ayvalık hattında çalışan gemi ücretinin (gidiş-dönüş) 15 Euro’dan 5 Euro’ya düşmesi de etkili olmuş. Gelenler hem alışveriş yapıyor hem de Ayvalık’ta mübadele sonrası göçüp giden dedelerinin yaşadığı evleri, mahalleleri ziyaret ediyor. Ellerindeki eski fotoğraflara veya çizimlere bakarak atalarına ait evleri bulup ziyaret ediyorlar. Saatli Camii, Ayazma Kilisesi, Cunda Adası’ndaki tarihi kiliseler ve mekanlar en çok ziyaret edilen yerler arasında.
     <br/>
     <br/>
     Karşılıklı kültürel faaliyetlerin düzenlenmesi, sergilerin açılması Türklerle Yunanlar arasındaki ilişkilerin gelişmesine vesile olmuş. Suyun iki yakasındaki sembolik mekanların yerel yöneticilerin ısrarıyla yaşatılmaya çalışılması da gelinen noktayı gözler önüne seriyor. Son dönemde imzalanan bir protokolle Avrupa Birliği, Ayvalık’taki Büyük Kilise’nin onarımı ve tamiri için 470 bin Euro ayırırken, Midilli’deki Yeni Cami için de benzer fon sağlamış durumda. Yine Ayvalık Limanı’nın girişinin düzenlenmesi için AB yardımda bulunacak.
     <br/>
     <br/>
     Yıllardır gerilime dayalı Türk-Yunan ilişkilerinin Ayvalık-Midilli ayağı gayet iyi işliyor. Pazarcının, “hadi domatese gel” anlamına gelen “elete yia domata” narası, bakalım bu süreçte ne kadar işe yarayacak.
     <br/>
     <br/>
     AYVALIK BELEDİYE BAŞKANI HASAN BÜLENT TÜRKÖZEN:
     <br/>
     EKSTRADAN GELİR İYİ AMA DOSTLUK DA ÖNEMLİ
     <br/>
     <br/>
     Yıl sonuna kadar 45 bin Yunanın ilçemize gelmesini hedefliyoruz. Daha şimdiden bu hedefimize ulaşacağımızı görüyoruz. Benim ilçem bu sayede hem tanınıyor hem de para kazanıyor. Bu çok güzel bir durum. İki toplum arasındaki diyalog ve dostluğun pekişmesi de önemli. Bu amaçla da çalışmalar yapıyoruz. Festivaller, konferanslar, karşılıklı gidip gelmeler bu süreci hızlandırıyor. Sıkı dostluklar kurulursa zaten gerisi kendiliğinden gelir. Orada yaşayan insanlar buradan hâlâ kopamamışlar. Gelip dedelerinin yaşadığı yerleri ziyaret ediyor, bizlerle sıcak ilişkiye giriyorlar. Şu anda hem esnafımız memnun hem de bizler. Umarım bu durum aynen devam eder. Biz belediye olarak tanıtım çalışmaları yapıyoruz. Bunun semeresini de alıyoruz. Geçen senenin nisanında 774, bu nisanda ise 2 bin 408 Yunan ilçemize geldi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21948), [web.archive.org (arşiv bağlantısı)](http://web.archive.org/web/20070807023456/http://www.aksiyon.com.tr:80/detay.php?id=21948)
