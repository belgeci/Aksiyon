# Manastırda ‘Süryani cup’

*Haşim Söylemez 2007.07.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mardin’de Süryanilerin 10 yıldır bir futbol ligi olduğunu biliyor muydunuz? Dostluk, kardeşlik ve kaynaşma amaçlı maçlara sadece Süryanilerden oluşan 11 takım katılıyor. Maçlar Deyrulumur Manastırı’nda yapılıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131212453im_/http://www.aksiyon.com.tr/resim/656/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131212453/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131212453/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131212453oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131212453oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Maçın son anları. Hakem uzatmaları oynatıyor. Ancak, aşırı sıcağa aldırmadan futbolcular canla başla mücadele ediyor sahada. Mesela, Aydın’ın ara pasında Riva topla buluşuyor ve hemen boştaki arkadaşı Bülent’i görüyor. O da rakibini çalımladıktan sonra topu Robert’e aktarıyor. Rakip sahaya yerleşince top en son Zeki’den Erkan’a geçiyor. O da hiç bekletmeden ceza sahasının sol çizgisine yakın pozisyon alan Zübeyir’e aktarıyor topu. Hemen herkes iyi orta gol getirir diye içinden geçirdiği sırada Zübeyir, penaltı noktasına kavisli bir orta çıkarıyor. Kafayı vuran George da topu ağlarla buluşturuyor. Skor:3-0.
   <br>
    <br>
     Midyat’ın 20 km. doğusundaki Deyrulumur Manastırı’nda oynandı bu maç. Müsabakayı net bir skorla kazanan takımın adı ise Kurkmo. Mor-Beyazlı takım namağlup bitirdiği ligde üst üste ikinci kez şampiyon oluyor. Peki, Kurkmo hangi ligde şampiyon oldu biliyor musunuz? Merak edenler için bu sorunun cevabı bundan sonraki satırlarda.
     <br/>
     <br/>
     Bahsettiğimiz lig, Mardin’de Süryani Cemaati tarafından düzenleniyor. Oyuncular da hakem de saha da futbol kurallarına göre belirleniyor. Cemaat, 10 yıldır aralıksız bir lig düzenliyor kendi içinde. Dışarıdan ne oyuncu katılabiliyor bu lige ne de takım. Saha gözlemcileri de hakem de Süryani asıllı. Gayri, resmî ligin tek amacı Süryani gençleri kısa bir süre de olsa bir araya getirmek ve aralarındaki arkadaşlık bağını pekiştirmek. Amaç bu olsa da işin içine kupa, şampiyonluk ve ödüller girince iş ciddiye biniyor ve her takım kazanmak için elinden geleni sahada ortaya koyuyor. Kıran kırana maçlara sahne olan lig, turnuva adı altında yapılıyor. Bu yıl müsabakalar Turabdin 2007 Mor Gabriel Süryani Futbol Turnuvası adıyla yapıldı. Turabdin Süryanicede Deyrulumur Manastırı’nın (Mor Gabriel) bulunduğu alana verilen bir isim. ‘Kapalı devre’ çerçevesinde yıllardır yapılan Süryani ligini ilk kez Aksiyon izledi.
     <br/>
     <br/>
     Turnuvaya 10’u Midyat takımı olmak üzere 11 takım katılıyor. Midyat dışından gelen tek takım Mardin Deyrülzafaran Manastırı Takımı Kurkmo. (Kurkmo: Zafaran çiçeğinin Süryanicedeki adı.) Oynadığı bütün maçları farklı skorlarla kazanarak şampiyon oldu Mor-Beyazlı takım. Final maçını Mor Gabriel ile oynayan Kurkmo, 3-0’lık skorla şampiyonluk kupasına uzandı. Kurkmo’nun genç oyuncusu Erkan Gülmez, attığı 9 golle turnuvanın gol kralı oldu. Erkan Gülmez, aynı zamanda Mardinspor’un altyapısında oynayan amatör bir futbolcu. Bu ligde oynamaktan büyük zevk aldığını belirten Gülmez, “Bu maçlar birbirimizi tanımak için iyi bir fırsat. Mardin’de oturuyorum ancak Midyat’taki arkadaşlarımı bilmiyorum. Futbol sayesinde tanıyorum onları.” diyor.
     <br/>
     <br/>
     Sahaya çıkan futbolcuların önemli bir kısmı geçmişte bir süre amatör futbol oynamış. George bunlardan biri. Yaşı 35’i bulunca futbolu bırakmış: “Maçlara hazırlanmak için yoğun idman yapıyoruz. Ayrıca kendi aramızda hazırlık maçı da oynuyoruz. Böylece turnuvaya kadar belli bir seviyeye geliyoruz. Tabii günlük işimizden vakit ayırarak.” Süryani takımlarında oynayan futbolcular 17 ila 40 yaş arasında… Her futbolcunun normal hayatında bir mesleği var. Çoğu Mardin’de kuyumculuk ve telkari işiyle meşgul.
     <br/>
     <br/>
     Bu sene maçlarda yıldızı parlayan sol kanat oyuncusu Riva kuyumculukla uğraşan futbolculardan biri. Böylesi bir organizasyonun içinde yer almayı, “Bu kendi kimliğimizi yaşatmanın da bir yolu.” sözleriyle izah ediyor. Ona göre turnuvayla Süryaniler kendi millî bilincini de tazeliyor. “Yaptığımız işte yanlış bir şey yok. Gayet nizamî ve kimseyi rahatsız etmeyen bir organizasyon. Bizden sonra gençler bu işi devam ettirecektir.” diyor.
     <br/>
     <br/>
     Mayıs ayı başında başlayıp haziranın sonuna kadar devam eden Süryani Ligi grup maçlarıyla başlıyor. Grubunda ilk iki takım arasına girenler bir üst tura çıkıyor. Sonra birbiriyle eşleşen takımlar eleme usulüyle rakiplerini saf dışı bırakarak finale kalıyor. Lige bu sezon Midyat, Hah, Arkah Mor Malke, Midın, Arkah Mor Afrem, Midın Genç, Kferze Mor İzozoel, Mor Gabriel, Arkah Mor Teodoros, Mardin Deyrülzafaran (Kurkmo), Bsorino olmak üzere 11 takım katıldı. Takımlarda yer alan futbolcularda Süryani asıllı olma şartının aranması bu sezon sıkıntı oluşturmuş. Maçta oynayacak gençlerin sayısının azlığından dolayı 11 kişilik maç kadrosu 9’a indirilmiş. Takımların, yedekleriyle birlikte 13-18 arasında futbolcusu bulunuyor. Her takımın kendisine göre bir de amblemi veya işareti var. Kimisi menekşe, kimisi sadece kalın bir haç, kimisi de o coğrafyaya ait bir figürü kendi takımına amblem olarak seçmiş. Ancak bütün amblemler ve isimler Süryaniler için bir anlamı olan objelerden oluşuyor.
     <br/>
     <br/>
     Takımların teknik direktörleri de birer profesyonel. Kurkmo’yu çalıştıran Selim Özberk yıllarca Mardinspor’da top koşturmuş biri. “Bir futbolcu nasıl hazırlanıyorsa ben de kendi futbolcularımı maça öyle çalıştırıp hazır hale getiriyorum. Kondisyonları yeterli değil. Onlara uygun hafif tempoda idmanlar yaptırıyorum. Maçın taktiğini rakibe ve maçtan hemen önce veriyorum. Benim için önce gol yememek var. Zaten takımım gol atmada bir sorun yaşamıyor. Kalecimiz de çok iyi. Maçlarda hiç gol yemeden ligi bitiriyor.” diyor. Maçı yenik götüren takımına durmadan taktik veren Kferze Mor İzozoel Takımı Teknik Direktörü Fikri Göze’de tam bir Yılmaz Vural havası var. Saha kenarından maç boyunca adeta kendisinden geçiyor. O da zamanında Mardinspor’da top koşturmuş eski bir futbolcu.
     <br/>
     <br/>
     SEYİRCİSİZ LİG OLUR MU?
     <br/>
     <br/>
     Turnuva, Mardin’deki Süryaniler arasında heyecanla takip ediliyor. Hafta sonları oynanan maçlara Süryani Cemaatine mensup olanlar adeta akın ediyor. Ancak haziran ayında havaların ısınmasıyla seyirci sayısı biraz düşmüş. Seyirciler maçları sahanın kenarına konulan sandalyelerde veya ağaç gölgeliklerinde izliyor. Taraftarlar bütün takımlara destek verse de herkesin gönlünde ayrı bir takım var. Martin Bayruğ isimli taraftar Kurkmo’yu tuttuğunu söylüyor. Maçları vakit buldukça izlediğini belirterek, “Mardin’de yaşadığım için kendi takımımız olan Kurkmo’yu tutuyorum. Futbolcular, tanıdığım arkadaşlar. Onlar destek veriyorum” diyor.
     <br/>
     <br/>
     Tatilini maçların başladığı döneme denk getirip Midyat’da gelenler de var. Hana Özberk, Lübnan’da yaşayan bir Süryani. Eşi ve çocukları ile Mardin’e gelmiş. Tatil planını maçları izleyecek şekilde ayarladığını hatırlatıyor: “Bizim için iyi bir eğlence. Aynı zamanda cemaat mensuplarını görüp tanıma fırsatı buluyorum.” Maçlarda pek bir seyirci sıkıntısı yaşanmıyor. Manastırı ziyarete gelen yabancılar da zaman zaman bu maçları izliyor. Ancak yerli halkın toprak sahadaki bu futbol düellosunu izlediğini söylemek pek mümkün değil. Zaten izleme şansları da bulunmuyor. Müsabakaların değişmez seyircileri ise manastırda dinî eğitim alan Süryani gençler…
     <br/>
     <br/>
     Yurtdışındaki Süryanilerin Mardin’e gelişleri devam ediyor. Kendi köylerine gelip evlerini onaran Süryanilerin sayısının son bir yılda iki katına çıktığı belirtiliyor. Bu hız devam ederse Süryani takımları önümüzdeki sezonlarda artık 11 kişilik kadrolarıyla sahaya çıkacağa benziyor.
     <br/>
     <br/>
     <br/>
     Hana Çilli (Mardin Süryani Ortodoks Cemaati Başkanı - Mardinspor eski kaptanı)
     <br/>
     TÜRK FUTBOLUNA KATKI SAĞLAMAK İSTİYORUZ
     <br/>
     <br/>
     Bu organizasyon kimsenin aklına farklı şeyler getirmesin. Bizim ayrımcılık yapma gibi bir niyetimiz yok. Sadece kendi içimizde tertip ettiğimiz bir faaliyet. Maksadımız gençlerimize bu maçlarda dostluk, kardeşlik ve yardımlaşma bilincini vermek. Varsa yetenekli gençlerimizi burada keşfedip onları Mardinspor’a ya da başka takımlara gönderip onların Türk futboluna katkı sağlamalarına yardımcı olmak. Ligimizde sadece Süryaniler oynayabilir. Çünkü bu kendi içimizde yaptığımız bir iş. İlk etapta gençlerimizi bir araya getirmek için yapılan bir çalışma. Maçlarımıza bütün Müslüman kardeşlerimizde gelebilirler. Kapımız herkese açık.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=27797), [web.archive.org (arşiv bağlantısı)](http://web.archive.org/web/20090131212453/http://aksiyon.com.tr:80/detay.php?id=27797)
