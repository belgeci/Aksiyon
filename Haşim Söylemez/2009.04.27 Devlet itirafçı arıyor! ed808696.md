# Devlet itirafçı arıyor!

*Haşim Söylemez 2009.04.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Savcılar, davaları çözmek için itirafçıların ifade vermesini isterken, JİTEM ‘konuşmayın’ emri verdi...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090502025957im_/http://www.aksiyon.com.tr/resim/751/38b.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090502025957/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090502025957/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090502025957oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090502025957oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Şerif’ kod adlı Abdülkadir Aygan (Aziz Turan), Güneydoğu’daki ‘Asit (ölüm) Kuyuları’, faili meçhul cinayetler, JİTEM (Jandarma İstihbarat ve Terörle Mücadele) ile ilgili konularda başvurulan ilk kaynak. Zaten itirafçı deyince akla hemen Aygan’ın adı gelir oldu. Aslında ‘Şerif’ bunu hak ediyor. Zira onun adres gösterdiği noktalarda yapılan kazılarda kemikler çıkıyor, önemli faili meçhul cinayetler konusunda ciddi ilerlemeler katediliyor. Ancak bu kirli işleri bilen kişi sadece Aygan değil. Özellikle Doğu ve Güneydoğu’da yaşananları en az onun kadar bilen veya bizatihi olayların içinde yer alan yüzlerce itirafçı mevcut. İddiaya göre JİTEM’e bağlı çalışan 500 itirafçı var. Bu sebeple savcılar adı geçen veya bilinmeyen itirafçıları tanık olarak dinlemek istiyor. Hem Ergenekon Silahlı Terör Örgütü davası hem de Diyarbakır’da devam eden ‘Asit Kuyuları’ ile ilgili soruşturma için bazı itirafçıların dinlenmesi gerekiyor. Ancak JİTEM’in itirafçıları konuşmamaları konusunda uyardığı ileri sürülüyor. Buna karşın, savcıların itirafçı arayışı sürüyor.
   <br>
    <br>
     Hukukçular, itirafçıların dinlenmesiyle birçok olayın aydınlatılacağı konusunda hemfikir. Bu yüzden Diyarbakır Barosu önemli faili meçhuller için Abdülkadir Aygan’ı (Avrupa’da yaşıyor-önemli ifşaatlarda bulunuyor) dinlemek istiyor. Özellikle Kürt şair Musa Anter cinayeti Aygan’a sorulacak. Toplanan deliller daha sonra Diyarbakır’daki özel savcılara sunulacak.
     <br>
      <br/>
      Savcıların itirafçıları dinleyip dinleyemeyeceği merak konusu. Fakat birçok olayın içinde yer alan itirafçıların anlatacakları Türkiye’deki karanlık bir dönemi aydınlığa kavuşturabilir. JİTEM, itirafçılık konusunda dört yöntem uyguluyordu. Terör Örgütü PKK’dan ayrılıp itirafçı olanlar daha çok sivil memur ve işçi sıfatıyla çalıştırılıyor. Askerlik görevini itirafçı olarak yapanlar ile resmî bir görevi olmadan itirafçı olanlar da bu müessesenin eli kanlı canileri arasında. Öğretmen, avukat, öğrenci, esnaf gibi her türlü meslekten olanların istihbarat anlamında itirafçılık yaptığı da biliniyor. Abdülkadir Aygan, Ali Ozansoy, Fethi Çetin, Kemal Emlük, Saniye Emlük, Hasan Adak, Hatice Elmas, Serpil Toprak, Adülkadir Karataş, Mustafa Deniz, Azeri Hoca, Adil Timurtaş, Recep Tiril, Hayrettin Toka, Hüseyin Tilki, Abdülhekim Güven, Hıdır Altuğ, Adem Yakın, İbrahim Babat, Selahattin Görgülü, Hanım Beyaz, Mesud Memedoğlu, Murat Aydın, Murat Demir, Alaattin Kanat, İbrahim Aslan ve Mühsin Gül gibi itirafçıların adı kamuoyunda biliniyor artık. Lakin Fethi Çetin, Mustafa Deniz (Cem Ersever ile birlikte öldürüldüğü açıklandı. Ancak hâlen yaşadığı da ileri sürülüyor), Abdülhekim Güven (Fırat Altun), İbrahim Babat (Mete-Hacı Hasan), Selahattin Görgülü ve Alaattin Kanat gibi itirafçıların çok şey bildiği ve Ergenekon ile ilişkileri olduğu belirtiliyor. Her itirafçı birçok karanlık noktanın tanığı veya faali durumunda.
      <br/>
      <br/>
      Resmî sıfatı olmadan JİTEM’e çalışan Alaattin Kanat’ın (eski PKK’lı) içinde olduğu olaylar yeni yeni ortaya çıkmaya başladı. Ergenekon soruşturmasını yürüten savcılara ifade veren gizli tanık ‘Emek’, Kanat’ın neler yaptığını ve Ergenekon’a nasıl çalıştığını deşifre ediyor. ‘Emek’, Kanat ile Kırklareli E Tipi Cezaevi’nde tanışıyor. Kanat, kendisinin itirafçılardan oluşan ‘Yıldız Timi’ne mensup olduğunu anlatıyor. ‘Yıldız Timi’, Musa Anter cinayetinde ortaya çıkan bir birim olarak biliniyor. İddiaya göre, bir PKK’lı Anter’i arayıp bir otelde buluşmak için randevu veriyor. Randevuya PKK’lı yerine JİTEM mensubu olduğunu söyleyenler gidiyor ve Anter’i Toros marka arabaya bindirip bir araziye götürüyorlar ve orada infaz ediyorlar.
      <br/>
      <br/>
      Gizli tanık ‘Emek’, Kırklareli Cezaevi’nin Alaattin Kanat’ın kontrolünde bir pilot cezaevine dönüştürüldüğünü, Diyarbakır ve civarında suçüstü yakalanan bazı itirafçıların bu cezaevine gönderildiğini anlatıyor. Ayrıca bu dönemde bazı önemli kişiler Kanat’ı ziyaret ediyor. Ergenekon’un devreye girmesiyle Kanat’ın isteği doğrultusunda başka yerde tutuklanan PKK’lılar Kırklareli Cezaevi’ne gönderiliyor. Alaattin Kanat burada toplanan örgüt mensuplarını itirafçı yapıp ardından Güneydoğu’daki gibi faili meçhul cinayetleri batıda başlatmak istiyordu. Kanat’ın anlattığına göre, itirafçıları batıda Ergenekon tutuklusu Osman Gürbüz yönlendiriyordu. Hatta yeni elaman alımı veya bir işte kullanılacak şahısları da Gürbüz ayarlıyor ve onlarla ilgileniyordu. Kanat, kendisiyle çalışmak istediğini söyleyen ‘Emek’i ‘Çopur Osman’ lakaplı Osman Gürbüz’e yönlendiriyor.
      <br/>
      <br/>
      ‘Emek’in anlatımlarında aynı zamanda Ergenekon’un bir taktik olarak kullandığı Sahra Talimnamesi’ne (ST-31,15 nolu maddeler/NATO’nun uyguladığı Gayri Nizami Harp Taktikleri) göre, itirafçıların yetiştirildiği ve kullanıldığı da ortaya çıkıyor. Kanat, ‘Emek’e kendi yapılanmalarını anlatırken Ergenekon’u tarif ederek içinde, önemli komutanlar, subaylar, sivil toplum kuruluşları, siyasiler, üniversiteler, iş adamları gibi her kesimden kişi ve kurumların olduğunu belirtiyor. Kanat sık sık ‘Biz’ diye Ergenekon’u anlatıyor cezaevinde. Kanat, Adapazarı-Hendek-Düzce üçgeninde birçok iş adamının öldürüldüğünü, ayrıca Savaş Buldan’ı da kendilerinin hallettiğini aktarıyor. Ancak Kanat’ın gizli tanık ‘Emek’e aktardığı en çarpıcı olay Tunceli’nin Mazgirt ilçesi Darıkent köyünde 6 öğretmenin öldürülmesi (11 Eylül 1994). İddiaya göre, JİTEM itirafçılarla birlikte öğretmenleri öldürüp ardından terörist saldırıyı PKK’nın üzerine atmış. Kanat, Kürt-Türk çatışması çıkarmak için böyle bir eylemi yaptıklarını itiraf ediyor. Kanat’ın Ergenekon tutuklusu Veli Küçük ile irtibatlı çalıştığı ve emirleri ondan aldığını da dile getiriyor. Ayrıca ‘Yeşil’ kod adlı Mahmut Yıldırım ile birlikte hareket ettiklerini anlatıyor. ‘Emek’in anlatımlarına göre, Kanat, Kürt iş adamlarından para toplayarak, kendi amaçları doğrultusunda kullanıyor, para vermeyeni ise öldürüyordu. Mehmet Sincar’ın (eski DEP milletvekili-1993’te öldürüldü) kendileri tarafından vurulduğunu Kanat şöyle aktarıyor: “Mehmet Sincar, Batman Merkez Çarşısı’nda vatandaşlarla gezerken cami minaresinin şerefesinden suikast silahı Kanas ile vurduk.”
      <br/>
      <br/>
      Gizli tanık ‘Emek’e göre, Ergenekon yapılanmasının hâlen dışarıda operasyonel eylem yapacak elemanları bulunuyor. Devletin her kademesinde de Ergenekon adına çalışanlar var ve yapı deşifre edildikten sonra kendisini yeniliyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32950), [web.archive.org (arşiv bağlantısı)](http://web.archive.org/web/20090502025957/http://www.aksiyon.com.tr:80/detay.php?id=32950)
