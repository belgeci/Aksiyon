# Alemler başka bir âlemde

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050121013208im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050121013208im_/http://www.aksiyon.com.tr/resim/473/64.jpg" vspace="5"/>
  </p>
 </font>
 <font class="content">
  Fiyatları 150 milyar liradan başlayan cami alemleri önce çalınıyor, sonra müzayede salonlarında aklanarak ya yurtdışına çıkarılıyor ya da bir zenginin evini süslüyor. Verilere göre 100 mekanın alemi kayıp. İşin ilginç yanı ise kayıp alemlerin müzayede salonlarında dededen kalma eser sıfatıyla ortaya çıkması. Bundan 50 yıl öncesine kadar anlamlı bulunmayan birçok nesne, bugün bilimsel bakımdan önemli kabul ediliyor. Geçmişe ait değerler antika pazarında rağbet görüyor, küçük bir tarihi eser parçası dünya yaşlandıkça kıymete biniyor. Geçmiş her ne kadar ciddi bir hal almışsa da "nesneyi koruma" adına hâlâ bir bocalama devri yaşandığı ortada. Kanunlar ve yönetmeliklerdeki açıklar tarihi eser piyasasının "hoyratça" işlemesine yol açıyor.
 </font>
 <br/>
 <p>
  <font class="content">
   Öyle ki, bu durumu Türkiye"nin tarihi eser kaçakçılığında ayırım yapmaksızın dünyada önemli bir konuma gelmesini sağlamış durumda. Kaçakçılık yoluyla dünyada satılan tarih eserlerin yıllık cirosu 6 milyarı bulduğu belirtilirken, bu rakamın önemli bir kısmı Türkiye"den karşılanıyor. Çalındığı bilinen eserler ne gariptir ki, kısa bir süre sonra müzayede salonlarında ortaya çıkıyor, satışa sunuluyor. Son dönemlerde ise müzayede salonlarında iyi para getirdiği için camilere, türbelere, sebillere ait alemler ve şamdanlar açık artırmayla el değiştiriyor. İşin ilginç yanı ise, kimsenin dededen miras minaresi olmadığı halde uzmanların müzayede şirketlerine alem ve şamdanlar için "dededen kalmadır" yani "etnografik" eser diye satış raporu vermesi.
   <br>
    <br>
     Alemler bir bir gidiyor
     <br>
      <br>
       Alemler yapıların yıpranmaya en açık yeri olan kubbede bulunuyor ve kolayca zarar görebiliyor. Bu yüzden çok az sayıdaki alem yüzyılları aşıp orijinal haliyle günümüze ulaşabilmiş. Ancak elden geçirilmiş, tarihi değeri olan az sayıdaki alemler de bulundukları camilerin minarelerinden bir bir uçuruluyor. Sadece camilerde değil, türbe, sebil, çeşme gibi küçük ölçekli kubbesine kolayca ulaşılabilen tarihi yapıların da alemleri çalınıyor. Hırsızlık gerçekleşirken de her şey kılıfına uyduruluyor. Üsküdar Şemsi Ahmet Paşa Türbesi, Üsküdar Yeni Valide Camii yanındaki sebil, Divanyolu"ndaki Sultan 2. Mahmut Sebili, Beyazıt"taki Ali Paşa Camii, Beyazıt M. Reşat Paşa Türbesi, Küçük Ayasofya Kesikbaş Hüseyin Ağa Türbesi, Beşiktaş"taki Sinan Paşa Camii, Eyüp Şahsultan Mektebi ve Türbesinin kubbe alemleri bir çırpıda sayılabilenler. Eski alemin yerine yenilerinin yapılması dahi durumu kurtarmaya yetmiyor. Yavaşça Şahin Ali Paşa Camii kubbesindeki alem çalındıktan sonra yerine yenisi takıldı ancak hırsızlar yenisini de söküp götürdü. İstanbul"daki kayıplara Anadolu"dan çalınan alemler de eklenince işin vahameti ortaya çıkıyor. Kültür Bakanlığı verilerine göre halihazırda 100 kadar mekanın alemi kayıp.
       <br/>
       <br/>
       Yaptırımların yeterli olmamasından dolayı hırsızlık vakalarının arttığını söyleyen Doç. Dr. Kerem Kulaç, Türkiye"nin her yerinde alemlerin kolaylıkla çalındığını düşünüyor; "Gerçek ve öz olanlar yaklaşık yüz yıl öncesine ait. İyi para ediyor. Böyle olunca hırsızlar alabildiklerini topluyorlar. Sonra bu işin devamı müzayede salonlarına kadar uzanıyor."
       <br/>
       <br/>
       Bakır, tunç ve pirinçten yapılan alemlerin önemli bir kısmı altın kaplamalı. Tombaklama denilen metodla civa kullanarak yapılan kaplama son derece uzun ömürlü. Ancak bu metod ustaların zehirlenmesine yol açtığı için günümüzde uygulanmıyor. Dolayısı ile tombaklar, tekrar yapılması mümkün olmayan kıymetli eserler. Çalınan tombak alemler Türkiye"deki bazı müzayede şirketleri tarafından satışa sunulurken fiyatlar 150 milyar liradan açılıyor.
       <br/>
       <br/>
       Şamdan da aynı durumda
       <br/>
       <br/>
       Alem gibi çalınıp satılan bir başka tarihi eser de şamdan. Özellikle 15. ve 16. yüzyılda yaygın bir biçimde kullanılanları ilgi görüyor. Camilerden çalınan şamdanların da aynen alemlerde olduğu gibi yolları müzayede salonlarından geçiyor. 1997 tarihinden itibaren hemen hemen bütün müzayede şirketlerinin kataloğunda yer alan şamdanlar uzmanların "oluru" ile satışa sunuldu. Geçtiğimiz hafta Antika A.Ş. tarafından 17. yüzyıla ait birisi tombak iki şamdan aynı şekilde satışa arz edildi. Normal bir şamdan veya mihrap şamdanının tombaklanmasına göre fiyatı farklılık gösteriyor. Aslında bu konuda net bir fiyat yok. Şamdanlar genellikle 100 milyardan başlıyor. Ebat ve özelliğine göre bu fiyat 1 trilyona kadar yükseliyor.
       <br/>
       <br/>
       Yönetmelik ne âlemde?
       <br/>
       <br/>
       Kültür ve Tabiat Varlıklarını Koruma Kanunu"nun 9. maddesine göre taşınmaz kültür ve tabiat varlıklarında her çeşit inşai ve fiziksel müdahalede bulunmak veya bunların kullanım alanlarını değiştirmek yasak. Buna göre çini, alem gibi parçalar taşınmaz kültür varlığı çerçevesinde ele alınıyor ve taşınması suç sayılıyor. Aynı şekilde mihrap şamdanı, minber, mihrap gibi eserler de iktisadi özgünlemeyi gerektiren parçalar olduğundan satılması mümkün değil. Bunların özel mülkiyete konu olmalarından dolayı "devlet malı" gereği ele alınması aynı kanunun 9"uncu ve 5"inci maddesinde netleştiriliyor.
       <br/>
       <br/>
       Diğer bir yaptırım hükmü ise belki de sorunu tamamen çözecek nitelikte. Medeni Kanunun 715"inci maddesine göre sahipsiz yerlerin ve kamuya ait malların devletin hükmü altında olduğu belirtilerek, aksi ispatlanmadıkça özel mülkiyetten söz edilemez deniliyor. Yani çalınan eserler için nereden buldun sorusunun sorulması gerekiyor. Peki bu konuya, daha doğrusu bu soruya dikkat ediliyor mu? Alem ve şamdanlar konusunda çalışmaları olan uzman arkeolog Yavuz Özdemir, Nisan 2002 tarihli Vakıf ve Kültür Dergisi"nde yayımlanan "Kaybolan Kültür Varlıklarımız Alemler" isimli makalesinde konu ile ilgili şunları aktarıyor; "Bu gibi eserler, satıcısı meçhul olan düzmece el senetleri hazırlanarak satılmakta. Bu da satış belgesi kabul edilmektedir. Bu durumu önlemek amacıyla kanunen izin verilen eski eser satışlarının noter kanalıyla yapılmasının ve eserlerin menşeinin yani ilk satıcısının bilinmesine kesin hüküm getirilmesinin devlet malı niteliğindeki eserlerimizin satılmasını ve dolayısıyla çalınmasını önleyeceği kanaatindeyim. Maliye Bakanlığı tarafından getirilen ve halk arasında "nereden buldun yasası" olarak bilinen yasanın bir benzeri, gerekli araştırmalar yapılıp, olabilirliği incelendikten sonra eski eserlerimiz için de uygulanabilir."
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3322), [web.archive.org (arşiv bağlantısı)](http://web.archive.org/web/20050121013208/http://www.aksiyon.com.tr:80/detay.php?id=3322)
