# Hizbullah taşeron

*Haşim Söylemez 2004.07.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Van Valisi Hikmet Tan’a yönelik suikast girişiminin terör örgütü PKK tarafından organize edildiği, saldırıda bomba uzmanı eski Hizbullahçıların kullanıldığı ortaya çıktı. Terör örgütü, bu iş için eski bir siyasetçiden 4 trilyon lira para aldığını da iddia etti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070823164319im_/http://www.aksiyon.com.tr/resim/502/37.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Terör örgütü PKK, Van Valisi Hikmet Tan’ı öldürmek amacıyla 2 Temmuz’da gerçekleştirilen suikast girişimini organize ettiğini; saldırıda bomba uzmanı eski Hizbullahçıların kullanıldığını itiraf etti. Terör örgütünün dağdaki militanlarına liderlik yapan Murat Karayılan, örgütün Avrupa’daki yöneticilerine gönderdiği özel mektupta, suikastı kendilerinin planlandığını açıkladı. Mektupta yer alan iddialara göre, bu saldırıyı, şimdi PKK yanlısı olmuş eski Hizbullahçılar gerçekleştirmiş.
   <br>
    <br>
     Terörist Murat Karayılan özel mektubunda, suikast karşılığında, ismini açıklamadığı, sadece eski siyasetçi dediği bir kişinin kendilerine 4 trilyon para ile gıda ve giysiden oluşan mühimmat verdiğini de ileri sürüyor. Mektubun sonunda, daha profesyonel silahlar için paraya ihtiyaçlarının olduğunu belirten Karayılan, yandaşlarından da benzeri girişimler için bir tür izin istiyor.
     <br/>
     <br/>
     PKK yanlısı yayın yapan internet siteleri, Vali Tan’a yönelik suikast girişimini, ‘sömürge valisi’ne saldırı yapıldı şeklinde verirken, Karayılan ve arkadaşlarının olaydan mutluluk duyduklarını yazdılar. Silahlı mücadeleyi savunan PKK Devrimci-Çizgi grubunun internet sitesinde de benzer ifadeler yer aldı ve “Sömürge valisine saldırı gerillaların işine yaramıştır. Bu bize maddi güç katmıştır” yorumu yapıldı.
     <br/>
     <br/>
     Van Valisi Hikmet Tan, 2 Temmuz sabahı aracının geçtiği Ordu Caddesi’nde bombalı saldırıya uğramıştı. Eylemde, bomba yüklü bir kamyonet havaya uçmuş, 3 kişi hayatını kaybederken 15 kişi de yaralanmıştı. Vali Tan, saniye farkıyla saldırıdan zarar görmeden kurtulmuştu. Bölgedeki huzuru bozan saldırı konusunda çeşitli senaryolar gündeme gelmişti.
     <br/>
     <br/>
     Saldırıdan yarım saat sonra bir açıklama yapan terör örgütü PKK, patlama ile bir ilgilerinin olmadığını duyurdu. Vali Tan ise hedefin kendisi olduğunu söyledi. PKK’nın ‘saldırı’yı üstlenmemesi, valinin “saldırı bana yönelikti” demesi, bir başka iddiayı daha gündeme getirdi: “Saldırının, Van’da sık sık gündeme gelen uyuşturucu mafyasıyla bir ilgisi olabilir miydi?”
     <br/>
     <br/>
     PKK’nın dağdaki lideri Murat Karayılan’ın mektubundaki itiraf, ortaya atılan senaryoları şimdilik rafa kaldırıyor. Ancak, Van isminin bir süredir uyuşturucu ile birlikte anılması, bir kez daha gözlerin PKK ve Hizbullah üzerine çevrilmesine yol açıyor. Zira, PKK ve Hizbullah her zaman uyuşturucu kaçakçılığında aktif rol oynadı. Her ne kadar Hizbullah, örgüt olarak aktif olmasa da, son zamanlarda PKK ile birlikte hareket ediyor. Hatta, eski Hizbullahçılar şimdilerde PKK sempatizanı militanlar olarak terör örgütü ile birlikte uyuşturucu kaçakçılığı işinde yer alıyor.
     <br/>
     <br/>
     Kaldı ki Van’daki eylem PKK ile Hizbullah arasındaki işbirliğini göstermesi bakımından da hayli ilginç. Profesyonelce hazırlandığı ve ustaca organize edildiği belli olan eylemi uyuşturucu patronlarının gerçekleştirmesi ihtimal dahilinde görünmüyor. PKK’nın da uzaktan kumanda ile bomba yüklü araç patlatarak eylem yapma yeteneği yok. Bu tür eylemleri ancak taşeronlar vasıtasıyla gerçekleştirebiliyor. Karayılan’ın mektubunda da iddia ettiği gibi, Van’daki patlamayı “ancak Hizbullah kökenli militanlar gerçekleştirmiş olabilir” ihtimali ağırlık kazanıyor. Bölgede etkin olan uyuşturucu mafyasının zaman zaman iki örgütü de kullandığı göz önünde bulundurulduğunda üçgenin bütün parçaları tamamlanıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12626), [web.archive.org (arşiv bağlantısı)](http://web.archive.org/web/20070823164319/http://www.aksiyon.com.tr:80/detay.php?id=12626)
