# Kürtlerin acısının ozanıydı

*Haşim Söylemez 2015.12.07*

<div class="pNewsDetailMainContent ctx_content" itemprop="articleBody">
 <p>
  Bazı insanların ölümü başka olur. Toplumsal bir yas ya da derin bir suskunluk oluşturur. Nitekim Diyarbakır Baro Başkanı Tahir Elçi’nin ölümü de öyleydi. Fikir ve düşünceleri ne olursa olsun bölge insanı Elçi’nin ölümüne yas tuttu. O ne PKK’lı ne de devletçiydi; sadece Kürt’tü ve Kürtlerin yaşadığı acıları insanlara duyuruyordu… Mahkeme salonlarında bölgenin ve mağdurların acılarını tıpkı bir ozan gibi dillendiriyordu.
 </p>
 <p>
  1966 yılında Cizre’de dünyaya geldi. 1991 yılında Dicle Üniversitesi Hukuk Fakültesi’nden mezun oldu. Sonrasında Diyarbakır’da serbest avukatlık yaptı. Ceza hukuku ve insan hakları hukuku alanlarında uzmanlaştı. 1990’lı yıllardaki yargısız infaz, faili meçhul cinayetler, köy yakma davalarında mağdurların avukatlığını yaparken, Diyarbakır ve bölgedeki hak ihlalleriyle ilgili de birçok çalışmayı sürdürdü.
 </p>
 <p>
  İki dönemdir Diyarbakır Barosu Başkanlığı görevini yürütüyordu. Elçi sadece Türkiye Kürtlerinin sorunlarıyla ilgilenmedi. Zulme karşı dururken sürekli ‘barışın” diyendi… “Silah, çatışma, operasyon istemiyoruz”u haykırdı hep; tıpkı hayatının son gününde olduğu gibi.
 </p>
</div>


Kaynak: [www.aksiyon.com.tr](http://www.aksiyon.com.tr/dosyalar/kurtlerin-acisinin-ozaniydi_553154), [web.archive.org (arşiv bağlantısı)](http://web.archive.org/web/20160107064155/http://www.aksiyon.com.tr/dosyalar/kurtlerin-acisinin-ozaniydi_553154)
