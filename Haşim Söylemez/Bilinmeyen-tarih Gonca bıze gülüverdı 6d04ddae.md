# Gonca bıze gülüverdı

*Haşim Söylemez Bilinmeyen-tarih*

<div>
 <p>
  <font>
   Piyasaya yeni çıkan Gonca dergisi birbirinden farklı konuları ve zengin içeriği ile dikkat çekiyor. Bir çocuk dergisi ama büyükleri de müptela edecek kadar alımlı. Artık mevsimleri beklemeden her ay farklı bir ‘Gonca’ görebilirsiniz
   <br/>
   <br/>
   Yine günler günleri, aylar ayları kovalamış; filizcik boy atmış, büyümüş, bir fidan olmuştu. Fakat o da ne? Fidanın yemyeşil yaprakları arasından dikenler sarmıştı her yanını. Bunca çaba, bunca sıkıntı bu dikenler için olamazdı. Nitekim çok geçmeden dikenler arasından bir tomurcuk belirdi. Hava, su, toprak, güneş günlerce besledi onu; tomurcuk gonca oldu. Meşakkatli bir yılın ardından gonca gül gibi oluverdi.
   <br>
    <br>
     Türkiye’de pek duyulmasa da yıllardır yayın yapan çocuk dergileri var. Kimisi bir vakfa kimisi resmi bir kuruluşa bağlı olarak karşımıza çıkan çocuk dergileri arasına katılan Gonca müstakil herhangi bir yayın ürününe bağlı olmamasıyla dikkat çekiyor. Herry Pother, Teksas, Tommiks arasına sıkışmış çocuklara nefes aldırtacak bir dergi. ‘Aylık çocuk, aile ve kültür dergisi’ sloganıyla piyasaya çıkan Gonca her ay farklı konuları ve sabit sayfalarıyla okuyucusu ile buluşacak. Gonca’nın hedefi ise büyük: Türkiye’den sonra yurdışına açılmak; Avrupa, Amerika sonra Afrika.
     <br>
      <br>
       Uzmanlar hazırlıyor
       <br>
        <br>
         9–15 yaş için tasarlanan Gonca yaş konusunda sınırlı kalmaya niyetli değil. Derginin yayın yönetmeni Hasan Candan 7’den 70’e herkesin kendisine ait birşeyi dergide bulabileceğini söylüyor. 52 sayfa olarak hazırlanan Gonca’nın diğer bir özelliği ise; yazarlarının çoğunun uzman kişilerden oluşması. Dergi Prof. Dr. Orhan Okay ve ailesinin hayat tecrübesinden faydalandığı gibi psikolog ve pedagogların değerlendirmelerini de içinde barındırıyor. Dergide yer alan yazılarda eğlendirerek bilgilendirme, sıkmadan farkına vardırma ve pozitif bakış açısı kazandırma gayreti göze çarpıyor. Gonca’da geleneksel dayatmacı metoddan kaçınılıp; ağacın en uç noktasına kadar çıkıp meyveyi koparma ve okura sunma yerine; meyvesi güzel olan ağaçları ve meyveleri gösteriyor. Yani iyiye, güzele ulaşması için okurun kendisinin gayret göstermesi gerektiği bilinci aşılanıyor. Mutlak doğru değil, çirkin ve güzel arasında bir tercih hakkı sunuluyor yazılarda.
         <br/>
         <br/>
         Sevgi temelleri üzerine dayandırılan Gonca’da doğruyu göstermenin yanısıra sevgi ve şefkat konularına, imgelerine ağırlık veriliyor. Dergi zaten kendisini sevgi olarak tanımlıyor. Gonca’nın yayın yönetmeni Hasan Candan sevgide paylaşımın olması gerektiğini belirtiyor ve derginin bu konudaki düşüncelerini aktarıyor: “Herşeyden önce Gonca’nın temelleri sevgi üzerine atıldı. Amacımız iyi, güzel, doğru ve yararlı olan her şeyi ve hepsinden önemlisi sevgiyi paylaşmak. Bazen hep birlikte kalbimizin sesini dinleyerek kendi içimizde hayret ve heyecan dolu bir yolculuğa çıkacağız. Bazen evrenin sırlı dünyasında dolaşacak, bazen de güzel yurdumuzun cennet köşlerini gezeceğiz. Hem öğretecek hem de eğelendireceğiz okuyucuyu. Ama yönümüz hep iyiye, güzele, doğruya olacak.”
         <br/>
         <br/>
         Kozmik Nuri iş başında
         <br/>
         <br/>
         Gonca içerik ve işleyiş olarak oldukça rahat ve herkese açık bir dergi. Dergiye gönderilen yazıların beğenilmesi halinde yayınlanması işten bile değil. Her gelen yazı ayrı ayrı özenle inceleniyor, uygun bulunması halinde yayımlanıyor. Dergide sabit bazı köşelerin yanında her ay farklı kalemler de misafir olarak yazı yazacaklar. Okuyucular bazen kendilerine uygulayabilecekleri bir anketle kendilerini sınayabilecekler. Spor bölümü, Derman Abi, Kozmik Nuri, Bilmece–Bulmaca derginin vazgeçilmez köşeleri arasında yer alıyor. Ancak burada öne çıkan çizgi hikayede yeni bir soluk olacak olan Kozmik Nuri. İyiliksever, kötülüğün karşısında bir tip. Cezalandırmak yerine kötüleri eğitmeyi amaçılıyor Kozmik Nuri. Her sayıda farklı bir ünlüyü okuyucularına tanıtan dergi burada ünlüyü tanıtmaktan ziyade okuyucularının da bir gün onlar gibi olabilecekleri mesajını veriyor. Yani bu kişiler örnek şahsiyetler olarak tavsiye ediliyor. Şu anda piyasada olan sayıda Milli Takım oyuncusu Emre Belözoğlu’nun bugünlere gelmesinin serüveni anlatılıyor. Şiirler masallar ise derginin içerisinde sevenlerinin beğenisine sunulacak. Kısacası Gonca’da herkes kendisine ait birşey bulabilecek.
         <br/>
         <br/>
         Kendinden emin
         <br/>
         <br/>
         Payasada çok sayıda çocuk dergisinin bulunması Gonca ekibini pek düşündürmüyor. Çünkü onların tiraj kaygısı ya da bir yarış ortamına girme gibi sorunları yok. Ama yayın ekibi piyasada yer edineceklerinden emin. Bunu ise derginin dolu dolu içeriğine bağlıyorlar. Dergi ayrıca her ay okuyucusuna VCD ve kitap hediye edecek. Ama istek ve öneriler doğrultusunda bu hediyeler değişebilir. Piyasaya yeni çıkan dergi önümüzdeki günlerde de bir çocuk kulübü kurmayı düşünüyor. www.goncadergisi.com adresinde sanal ortamda da okuyucusuyla buluşan Gonca ineternette de oldukça iddialı. Neredeyse derginin içeriği kadar ineternette konular ve birimler bulunuyor. Derginin yayın yönetmeni Hasan Candan Gonca’nın zamanla takdir göreceğini belirtiyor. Candan: “Biz bu dergiyi hazırlamak için bir yıldır piyasa araştırması yapıyoruz. Yazılar aldık, deneme çalışmaları yaptık. Herşeyi çok iyi hesap ettik. Bizim sayısal anlamda bir kaygımız olmayacak. Çünkü dergi daha yeni olmasına rağmen birçok yerden talep var. Bu talepler sadece Türkiye’den değil yurtdışından da geliyor. Önümüzdeki ay Almanya’da basılacak” diyor.
         <br/>
         <br/>
         Piyasada bulunan çocuk dergileri arasında Gonca’nın keskin çizgisi ve yayın politikasıyla büyük beğeni kazanacağı kesin. Dolu içereği, verdiği mesajlarıyla da ön plana çıkan Gonca bir yazar çizer okulu olarak geleceğin ideal fertlerini yetiştirmesi açısından da önemli bir öğe.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 20 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11817), [web.archive.org (arşiv bağlantısı)](http://web.archive.org/web/20050227214208/http://www.aksiyon.com.tr:80/yazdir.php?id=11817)
