# Ne kadar demokrasi o kadar bilgi

*Haşim Söylemez 2000.06.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uzmanlara göre bugün Amerika süper bir güç ve denge belirleyicisi olma özelliğini çok iyi çalışan thinktank kuruluşlarına borçlu. Başta Amerika ve bir çok Avrupa ülkesi thinktank kuruluşları sayesinde iç ve dış politikada stratejilerini akılcı bir şekilde belirliyor.
  </font>
 </div>
 <div id="newsText">
  <font class="detail-text">
   Tüm dünyada thinktank'lar modern ve profesyonelce çalışırken ülkemizde thinktank anlamında herhangi bir kuruluşun olmaması ise olayın karanlık yönünü ortaya çıkarıyor. Hindistan'da bile profesyonel olarak çalışan thinktank kuruluşları var. Türkiye'de gerçek anlamda birilerinin güdümünde olmayan, bağımsız olan kuruluşlar olmayınca bu boşluğu yabancı thinktank'ler dolduruyor. Amerika ve bir çok Avrupa ülkesinin kuruluşları ülkemizde cirit atıyor, kaliteli adamlarımızı kendileri için çalıştırıyorlar. Hatta CIA bile Türkiye'de bulunan yabancı thinktank'lerden faydalanıyor. Yani dolaylı da olsa CIA ülkemizde istediği konuda bilgi toplayabiliyor.
   <br/>
   <br/>
   Türkiye ise planlar ve stratejiler konusunda bunalımlar arbedesinde. Konunun uzmanları, Türkiye'nin eğer dünyada var olmak istiyorsa mutlaka thinktank'lere önem vermesi gerektiği görüşünü ileri sürüyorlar.
   <br/>
   <br/>
   Thinktank'lerin yayılışı
   <br/>
   <br/>
   Globalleşme ile birlikte her ülke beyin alanında fırtınalar estirecek bilgi üretim kurumlarına ihtiyaç duymaya başladı. Çünkü dengeler daima ileriye dönük planları gerektiriyordu. 1960'lı yıllardan itibaren dünyada thinktank'ler, başta Amerika olmak üzere gelişmiş tüm ülkelerde yayılıyordu. Devletler için fikirler üreten birer merkez olarak algılanan thinktank kuruluşları genellikle kâr amacı gütmeyen vakıf veya sivil kuruluşlar olarak varlıklarını sürdürüyor. Yaptıkları araştırmalar uzmanlar tarafından ya komuoyuna bir konferans yoluyla aktarılıyor, ya da kitap haline getirilip sunumu sağlanıyor. Thinktank'ler  bir üniversiteyi andırsa da buradaki araştırmalar akademik değil, uygulamaya yönelik. A'den Z'ye her konuda araştırmalar yapan kuruluşlar ürettikleri bilgileri gerekli kurumlara, siyasi partilere veya hükümetlere veriyorlar. Thinktank'ler aynı zamanda sundukları fikirler ve bilgilerle kamuoyunda da etkili bir role sahip. Bazen toplumu istedikleri gibi de yönlendirebiliyorlar. Hatta ürettikleri bazı alternatif bulgular tarihe bile geçebiliyor. Örneğin bir sayfalık "Liderlik Yetkisi" politika programını Heritage Vakfı hazırlamış; yine ReaganBush döneminde sunulan ve tarihe geçen Marshall Planı'nın fikir babalığını da diğer bir thinktank kuruluşu olan Boorkings Institution yapmıştı.
   <br/>
   <br/>
   Türkiye geç anlıyor
   <br/>
   <br/>
   60'lı yıllarda thinktank'ler dünyada yayılırken Türkiye olaydan haberdar bile değildi. Türkiye'de thinktank adı ilk olarak 1993 yılında gündeme geldi. Aslında 1980 ihtilalinin ardından başlayan Özal dönemi ile birlikte sivil liberalleşme anlayışına bağlı olarak thinktank'lerin Türkiye'de temelleri atılmaya başlandı. Ve 1990'da başlayan girişimler birtakım tartışmalara da yol açtı. Bu oluşumların en büyük destekçisi sivilleşme ve sivil topluma büyük önem veren Turgut Özal'dı. Bu kavram Türkiye'de gerçek ve ciddi anlamda ilk kez 1993 yılının temmuz ayında gündeme getirildi. Bu tarihte Türkiye'de CIA 'ya yakınlığı ile billinen ABD'li uzmanların katıldığı bir toplantı yapıldı. Politik Psikolojik Merkez (PPM) adı verilen bir kuruluş oluşturulmak isteniyordu. Dönemin Devlet Bakanı ve Hükümet Sözcüsü Yıldırım Aktuna'nın başkanlığında düzelenen bu toplantıdan sonra PPM Amerika'da olduğu gibi Türkiye'de de faaliyet gösterecekti. Ancak thinktank hazırlık toplantısı niteliğinde olan PPM toplantısı kamuoyunda büyük tartışmalara yol açtı. Burada tartışma konusu; toplantıların Türkiye'nin bütünlüğünü zedeler biçimde olmasıydı. Çünkü gerçekleşmesi halinde CIA, Türkiye'de resmi ve toplum gözünde masum olan bir üs kurmuş olacaktı. PPM daha sonra Ankara Siyasal ve Sosyal Araştırmalar Vakfı'nın çatısı altında toplandı. Bu girişimlerden sonra Türkiye'de thinktank 'ler etkinliğini göstermeye başladı.
   <br/>
   <br/>
   Aslında PPM girişiminden önce de Türkiye'de thinktank'ler vardı. Merhum Turgut Özal'ın sivil liberalleşme sürecinden sonra başlayan sivil hareketler kendilerine thinktank denilmesini isteyen kuruluşların var olmasını sağlamıştı.
   <br/>
   <br/>
   SİSAV bazı bankalar ile Hürriyet, Tercüman gatezelerinden yardım alacaktı. Bundan sonra da Dışişleri Bakanlığı'nın bünyesinde çalışmak üzere 1984'te TürkArap İncelemeleri Vakfı adıyla kurulan ve 1991'de adını Ortadoğu ve Balkan İncelemeleri Vakfı (OBİV) olarak değiştiren kuruluş, faaliyete geçti. Akabinde 1987 yılında Konrad Adenauer Vakfı'nın "Know How"yla kurulan Türk Demokrasi Vakfı (TDV); 1989 yılında da Friedrich Ebert Vakfı'nın "Know How"ıyla kurulan Türkiye Sosyal Ekonomik Siyasal Araştırmalar Vakfı (TÜSES ) yerlerini aldılar. Aslında bu kuruluşlar thinktank düşüncesi ve adıyla kurulmadı. Ancak yaptıkları fonksiyonları thinktank'lerle aynı katagori içinde yer almalarını gerektiriyordu. Yakın zamanda kurulan ve kendilerine thinktank denilmesini isteyen Galatasaray Üniversitesi Stratejik Araştırmalar Merkezi, Barış İçin Ortaklık Eğitim Merkezi ile Bilgi Toplumu 2010'da tanınmış kurumlardan. Her ne kadar kimi kuruluşlar Türkiye'de thinktank görevi gördüğünü söylese de Batıdaki anlamıyla thinktank kuruluşlarına henüz sahip değiliz. Hindistan'da bile Batı tarzı thinktank kuruluşları faaliyet gösterirken sürekli gelişme kaydeden ülkemizde bu kuruluşların olmaması biraz düşündürücü.
   <br/>
   <br/>
   Thinktank'lerin varlığı bir yana bu kuruluşlarla ilgili olarak yapılan araştırmalar, çalışmalar bile bir elin parmağını geçmiyor Türkiye'de. Thinktank'lerle ilgili olarak detaylı çalışmalar gerçekleştirenlerden biri de Musa Çakmak. Çakmak thinktank'lerle ilgili olarak hazırladığı çalışmasında Türkiye'de gerçek anlamda thinktank'lerin olmadığını gözler önüne seriyor: "Her ne kadar bazı kuruluşlar kendilerini thinktank olarak değerlendirseler de Batıdaki anlamıyla Türkiye'de thinktank yok. Dünya muvazenesinde söz sahibi olmak için güçlü thinktank'lere ihtiyaç vardır. Batıda özellikle Amerika'da thinktank'ler artık uluslararası çalışıyor ve ülkelerin geleceğine yön veriyor. Bu kuruluşların olmaması büyük eksiklik."
   <br/>
   <br/>
   Türk Demokrasi Vakfı Başkanı Bülent Akarcalı thinktank kuruluşu olmanın yeterli olmadığına dikkat çekerek şöyle konuşuyor: "Thinktank'ler çok kuruluyor. Kurulması da kolay zannediliyor. 10 kişi, 20 kişinin bir araya gelmesi, içlerinde akademisyen, iş adamı, sendikacı gibi insanların bulunması ile bir thinktank grubu oluşturuldu zannediliyor. Fakat bu müesseselerin hiçbirinin altında ciddi bir araştırma altyapısı yok. Bu durumları ile thinktank grupları değil ancak istişare, sohbet, tartışma grupları olmaktan öteye gidemiyorlar. İlk toplantılarda herkes kendilerinde olan birikimleri ortaya koyduktan sonra iş bitiyor."
   <br/>
   <br/>
   Think tank'lerin varlığı hükümet programlarında da yok. Siyasi partiler ise bu tür kuruluşlar için çaba bile harcamıyorlar. Bu konuda çalışmalar yapan ve Arı Hereketi ismiyle faaliyet gösteren ANAP'a bağlı bir kuruluş kendilerini thinktank olarak tanımlıyor. Ancak isminden de anlaşılacağı üzere bu kuruluşun ANAP'ın hakimiyetinden kurtulduğu görülmüş değil. Türk Demokrasi Vakfı Başkanı Bülent Akarcalı ülkemizde araştırma gruplarının baskılardan kurtulamadığını belirterek: "Thinktank denildiğinde hiçbir şekilde idari, ekonomik hiyerarşik bir şeyle bağlı olmaması gerekir. Bir tahakküm altında, bir yararlanma peşinde olmamaları lazım. Sivrilebiliriz düşüncesi olmaması lazım" şeklinde konuşuyor.
   <br/>
   <br/>
   Türkiye'de 90'lı yıllarda başlayan sözde thinktank furyasına çeşitli kesimler de katıldı. 1995 yılında Kürt thinktank'i için harekete geçildi, bu amaç doğrultusunda Kürt aydınları değişik toplantılar bile yaptı. Kürt thinktank'inden sonra aynı dönemde sendikal açıdan da thinktank fikirleri ortaya atıldı, çalışmalar belli başlı sendikalar açısından geleceğe dönük ümitlerle başladı. Thinktank'ler işçi sınıfı literatürüne Harbİş Sendikası ile girdi. Harbİş Sendikası thinktank grupları, kendilerini diğerlerinden ayırıp hedeflerinin "Alternatif Ekonomi Stratejisi" oluşturmak olduğunu belirterek 30'un üzerinde çalışma yaptı.
   <br/>
   <br/>
   İçeride olduğu gibi yurt dışında da bu konuda faaliyetler artmaya başlamıştı. Almanya'da Türk aydınları TürkiyeAvrupa ilişkileri Enstitüsü (TEB) Türkiye hakkındaki tüm yayınları topladığı gibi bir bilgi bankası kurma hazırlığına girmişti.
   <br/>
   <br/>
   Amaç mutlak doğru
   <br/>
   <br/>
   Thinktank'lerde amaç mutlak bilgiye ve doğruya ulaşmaktır. Yüzeysel ve üstün körü bilgiler pek rağbet görmez. Batıdaki thinktank'ler kendilerinden istenilen bilgiyi tarafsız bir biçimde hazırlayıp sunuyorlar. Olayları en ince ayrıntısına kadar inceliyorlar. Bunun için önemli thinktank'lerin dünyanın her yerinde adamları bulunuyor. Bu adamlar merkezlere sürekli bilgiler sunuyor. Yani bir thinktank kuruluşu her konu ve her ülke hakkında geniş arşive sahip. Bu bilgileri oluşturmak için de eğitimciler, üniversite öğretim üyeleri, doktorlar, arkeologlar, psikologlar, sosyologlar ve daha isimini sayamadığımız bir çok meslek grubundan faydalanıyorlar.
   <br/>
   <br/>
   Hükümetler veya kurumlar bilgi edinmek istedikleri bir konuda thinktank kuruluşlarından bilgi istiyor, uzmanların hazırlamış olduğu bilgiler isteyen kuruma olduğu hali ile sunuluyor. Ve bu konu en ince ayrıntısına kadar inceleniyor. Mesala Türkiye ile ilgilenen uzmanlar Türkiye'deki olayların ve yerlerin en ince ayrıntısına kadar iniyor. Örneğin, Manisa ilini inceleyen bir uzman Manisa'nın yerel seçimlerdeki başkan adayları hakkında bilgi ediniyor ve Manisa'daki çıkan günlük mahalli gazeteleri arşivliyor. Titiz çalışmalarından dolayı uluslararası stratejilere yön veren thinktank'ler de bulunuyor. Dünyaca ünlü thinktank kuruluşu olan Rand Corparation tüm dünyayı avucunun içi gibi biliyor. Thinktank'lerinin geniş bilgi ağına bağlı olarak büyük öneme sahip olduğu herkes tarafından dile getiriliyor. Ve bu bilinç yıllar önecesinde bile oluşmuş. Fransız düşünür Raymond Aron 1962 yılında yayınladığı "Milletlerarası Barış ve Savaş" isimli eserinde; "Dış politika amaçlarını gerçekleştirmek için devletin elinde iki temel araç vardır. İkna etme sanatı olarak diplomasi ve zor kullanma sanatı olarak strateji. Bunlar ise thinktank'lerle mümkün olur" diyor.
   <br/>
   <br/>
   Demokrasi ve özgürlük
   <br/>
   <br/>
   Thinktank'lerin rahat ve sağlıklı çalışabilmeleri için demokratik bir ortam ve özgürlüğün gerekli olduğu belirtiliyor. Aksi takdirde kuruluşların hazırlayacağı bilgiler ve sunacağı stratejiler taraflı olmaktan uzaklaşamaz. Türkiye'de thinktank'leri bu kategoriye koymak mümkün. Çünkü bizdeki kuruluşlar ya devletin ya da zengin grupların tekelinde. Onun için sundukları raporlar çoğu zaman yanlı ve yanlış oluyor. Mesela, DPT'nin bir thinktank kuruluşu olduğu söylense de devlete bağlı olduğundan gerektiği gibi raporlar hazırlayamıyor. DPT'nin özellikle 80'den sonra işlevinden koptuğu biliniyor. Türkiye'de gerçek anlamda thinktank ahlakı ve anlayışı ile çalışan kurum yok. Genelkurmaya bağlı Toplumsal İlişkiler Başkanlığı thinktank fonksiyonunu yerine getirmeye çalışıyor ancak bağımsız değil. Böyle kurumlar hazırladıkları raporları komuoyuna sunarken yanlışlara da sebebiyet verebiliyorlar. Thinktank'ler için sayısal verilerin birşey ifade etmediğini, ülkemizde düşünce özgürlüğünün kısıtlı olduğunu belirten Demokratik Cumhuriyet Programı (DCP) Sözcüsü Tarhan Erdem: "Bir araştırma grubunun adının thinktank olması önemli değil. Önemli olan fikir ve politika üretmesidir. Pek çok dernek var. Ama bu dernekler düşünce ve toplantı özgürlüğünün kısıtlanması nedeniyle başarılı olamıyorlar. Şimdi demokrasinin olmadığı memlekette thinktank'ler niçin yok, niçin çalışmıyorlar diyemezsiniz. Çünkü onlar için demokrasi yok" diyor.
   <br/>
   <br/>
   İşadamı İshak Alaton ise, "Türkiye'de insanlar, hâlâ padişahlık döneminden kalma düşünce tarzına sahipler ve yönetici konumunda olanlara hesap sorma ya da düşünce üretme haklarını kendilerinde görmemektedirler. Thinktank grupları var olan bu geleneksel tabuyu değiştirecek ve insanlara demokratik olmayı öğretecektir" şeklinde konuşuyor.
   <br/>
   <br/>
   Türkiye'de thinktank'lerin önündeki engel demokrasi ve ekonomi ile sınırlı değil, devletin yapısı ve kurumların egemenliğine dayanan sorunlar, diplomasi sorunu hep engel teşkil etmiş. Thinktank'ler için diğer bir engel ise, araştırma vakıflarına uygulanan vergiler olarak karşımıza çakıyor. Avrasya Stratejik Araştırmalar Merkezi (ASAM) Ortadoğu Masası Müdürü Dr. Ali Nihat Özcan thinktank'lerin ülkemizde yaşayacağı sorunları şöyle anlatıyor: "Mali kaynaklar sınırlıdır. Adam seçme konusunda, çalışma prensipleri konusunda sınırlanırsınız. Dolaysıyla iyi bir yorum yapamazsınız. Ayrıca bürokratik yapı içinde olmak insanın çalışmalarını sınırlandırıyor."
   <br/>
   <br/>
   Türkiye'de thinktank'ler olması halinde yaşanan sorunlar kolaylıkla aşılır ve Türkiye uluslararası arenada kendisinden sözettirir.Yeni bin yılda Türkiye'den beklenen atılım ancak dünyanın satretejisine ayak uydurmakla sağlanabilir. Aksi takdirde sorunlar karşısında politikasızlıklarla baş başa kalınacaktır...
   <br/>
   <br/>
   Email:
   <a class="__cf_email__" data-cfemail="2e465d4157424b434b546e46415a434f4742004d4143" href="/web/20141103134806/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
   <br/>
   <a class="__cf_email__" data-cfemail="88fdebe9fae5fdfae9fcc8fdfbe9a6e6edfc" href="/web/20141103134806/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=89652F40974F4C267C55880543857DEC?newsId=6220), [web.archive.org (arşiv bağlantısı)](http://web.archive.org/web/20141103134806/http://www.aksiyon.com.tr:80/aksiyon/newsDetail_getNewsById.action;jsessionid=89652F40974F4C267C55880543857DEC?newsId=6220)
