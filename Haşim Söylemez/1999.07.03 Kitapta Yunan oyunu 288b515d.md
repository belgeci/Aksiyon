# Kitapta Yunan oyunu

*Haşim Söylemez 1999.07.03*

<font class="agenda2NewsSpot">
 Türkiye'yi parçalamak adına kanlı terör örgütü PKK'yı desteklemekten çekinmeyen Yunanistan, Türkiye'de birçok alandaki ağırlığını emelleri doğrultusunda artırmak istiyor.
</font>
<font class="newsDetail">
 Bunu yaparken de akla hayale gelmedik yollara başvuruyor. Bu amaç doğrultusunda Yunanlı komşularımız Türkiye'deki eğitim sektörüne de el attılar. Yabancı dil kitaplarını hazırlayıp pazarlayan iki Yunan firması kendilerinin Yunanlı olduğunu gizleyerek Türkiye'de bu alandaki piyasayı ele geçirme gayretinde. Milli Eğitim Bakanlığı'ndan da İngiltere firması olarak izin alan yayınevlerinin sahipleri gerçek isimlerini saklayıp mahlas kullanıyor.
 <br>
  <br/>
  Express Publishing ve MM Publications isimli yayınevleri, Türkiye'de yabancı dil eğitimi veren okullara kitaplarını pazarlıyorlar. Fakat Türkler'in Yunanistan konusundaki hassasiyetini çok iyi bilen yayınevleri, okul okul dolaşıp kitaplarını kabul ettirmeye çalışırken kendilerinin Yunan firması olduklarını gizlemeye çalışıyorlar.
  <br/>
  <br/>
  MM Publications Yayınevi'nin yöneticisi Giannis Malkogiannis geçtiğimiz yıl Frankfurt'ta düzenlenen kitap fuarında kendilerinin Yunan olmalarından dolayı Türkiye'de pazar bulma imkanlarının olmadığını belirtmiş ve sözlerine şöyle devam etmişti: "Biz bir Yunan firması olarak Türkiye'de kitaplarımızı pazarlayamayız. Bunun için gizli kalmak daha iyi. Türk halkı Yunanlı deyince istemiyor."
  <br/>
  <br/>
  Aynı fuarda Hacivat ve Karagöz'ü sahiplenerek, Helen kültürünün bir parçasıymış gibi gösteren Yunan yayınevleri, Türk mizahında büyük öneme sahip olan Hacivat ve Karagöz'ün kıyafetlerinin de kendi milli kıyafetleri olduğunu iddia etmişlerdi. Kitaplara bastırılmış olan Hacivat ve Karagöz resimleri tamamen Yunan motifleri ile donatılmıştı.
  <br/>
  <br/>
  MEB'i bile kandırmışlar
  <br/>
  <br/>
  Kendilerini İngiltere şirketleri olarak lanse edip Milli Eğitim Bakanlığı'ndan pazar ve yayın hakkını almayı başaran yayınevlerinin haberleşme ve pazarlama adresleri ise çelişkili. MM Publications Yayınevi, Milli Eğitim Bakanlığı'ndan Yunanistan firması olarak izin almış. Ancak gittikleri okullara kendilerinin İngiliz yayınevi olduklarını söylüyor ve haberleşme adresi olarak İngiltere'deki "72 New Bond Street, London W1Y 9DD, Great Britain" adresini ya da Türkiye'de temsilciliklerini yürüten TAŞ Yayıncılık'ın adresini veriyorlar. MM Publications'ın pazarlama yerinin adresi "Deligiorgi 58, Alimos 17456 Athens Greece (Yunanistan)".
  <br/>
  <br/>
  Bir diğer Yunanistan firması Express Publishing ise, kendisini hiçbir şekilde Yunanistan firması olarak göstermemiş. Milli Eğitim Bakanlığı'ndan 7101998 tarihinde bir İngiliz yayınevi olarak izin almış. Bakanlığa İngiltere'de faaliyet gösterdiğini beyan eden Express Publishing, İngiltere'den herhangi bir adres göstermemiş veMetro Kitap Yayın Pazarlama San. ve Tic. Ltd. Şti'nin adresini vermiş. Ancak kendisini İngiliz yayınevi olarak lanse eden bu yayınevinin de pazarlama yeri Yunanistan. Express Publishing, pazarlama için "9. Mac Millan Street Athens 11144 Greece (Yunanistan)" adresini kulanıyor. Adreslerde hile yapan yayınevinin sahibi, kendi gerçek isminde de hileye başvurmuş. Bakanlıktan Virginia Evans adına izin alan Yunanlı'nın gerçek ismi; Mrs. Pagoulatou.
  <br/>
  <br/>
  Veliler istemiyor, okullar bilmiyor
  <br/>
  <br/>
  Adres ve isim hileleriyle Yunanlı olduklarını gizlemeye çalışan yayınevleri Türkiye'deki yabancı dillere yönelik kitap pazarında söz sahibi olmak isterken vatandaşlar ve okullar, bu kitapları kullanmamakta kararlı. Birçok okulun ise, bu yayınevlerinin Yunanlılar'a ait olduğundan haberleri bile yok. İsminin açıklanmasını istemeyen bir kolej müdürü, bir yıl boyunca bu kitapları kullandıklarını ancak Yunanlı olduklarını anladıkları tarihten itibaren anlaşmaları feshettiklerini belirterek; "Biz Yunan yayınevi olduklarını bilmiyorduk. Gerçi kitaplarda bazı üstü kapalı Yunan motifleri vardı ama yine de anlayamadık. Zaten bize İngiltere ve Türkiye'deki adreslerini vermişlerdi. Ancak öğrendik ki, bu yayınevleri Yunanlılar'a ait, derhal anlaşmayı feshettik. Zaten bizleri de durumun farkına varan öğrenci velilerimiz uyarmıştı" şeklinde konuşuyor.
  <br/>
  <br/>
  Türkiye'yi bölmek adına hain terör örgütünü desteklemek başta olmak üzere bir çok hain planını uygulamaya çalışan Yunanistan konusunda oldukça duyarlı olan vatandaşlar da yayınevlerine ateş püskürüyor. Ahmet Mutlu isimli bir öğrenci velisi, sözkonusu yayınevlerinin kitapları hakkında şunları dile getiriyor: "Biz bu yayınevlerinin kitaplarını kullanmakla onlara maddi olarak yardım etmiş oluyoruz. Bunlar Türkiye'deki yabancı dil kitaplarına yönelik pazarı ele geçirmek için çabalıyorlar."
  <br/>
  <br/>
  Ayşe Soylu isimli bir diğer veli ise, PKK'ya bu kadar açıklıkla yardım eden bir ülkenin yayınevinin kitaplarını kullanmanın son derece yanlış olduğunu dile getirerek: "Maalesef Yunanlı yayınevi olduklarını bilen çok az. Bunlar kendilerini İngiliz yayınevi olarak gösteriyorlar. Milli Eğitim Bakanlığı bu konuda daha duyarlı olmalı" sözleriyle tepkisini ortaya koyuyor.
  <br/>
  <br/>
  Türkiye'de bu yayınevlerine adres veren ve temsilcilikleri durumunda bulunan TAŞ ve Metro yayıncılık yetkilileri ise, konu ile ilgili olarak farklı açıklamalarda bulunuyor. Express Publishing yayınevinin ürünlerini pazarlayan Metro Yayıncılık yetkilileri, kendilerinin "Galler" firması olduklarını, Galler'in İngilizce yazılımı "Gales" ile Yunanistan'ın İngilizce yazılımı "Greece"in birbirine karıştırıldığını ileri sürüyorlar. MM Publications Yayınevi'nin Türkiye temsilciliğini yapan TAŞ yayıncılık yetkilileri de, kendilerinin Yunanistan ile hiçbir bağlantılarının olmadığını iddia ediyor.
  <br/>
  <br/>
  Express Publishing Yayınevi'nin kitaplarını pazarlayan E.B isimli bir bölge pazarlama sorumlusu, halktan gelen tepkiler karşısında görevinden ayrılacağını belirtiyor. E.B, kendisinin de bu yayınevlerinin Yunan olduğunu daha sonra öğrendiğini, ancak şimdi herhangi bir işi olmadığından çalışmak mecburiyetinde kaldığını söylüyor.
  <br/>
  <br/>
  Hemen hemen her fırsatta Türkiye aleyhine faaliyette bulunan Yunanistan'a ait bu yayınevlerinin, ülkemizdeki yabancı kitap pazarından büyük pay alıyor olmaları, bazı hassas vatandaşlarımızın haklı tepkisi ile karşılaşıyor. Kanlı terör örgütü PKK'ya olan açık diplomatik ve maddi desteği sebebiyle Yunanistan konusunda oldukça duyarlı olan vatandaşlarımız, bu yayınevlerinin kitap dağıtımına izin verilmemesi konusunda yetkilileri de daha duyarlı olmaya çağırıyorlar.
  <br/>
 </br>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-5259-34-kitapta-yunan-oyunu.html), [web.archive.org (arşiv bağlantısı)](http://web.archive.org/web/20120105045844/http://www.aksiyon.com.tr:80/aksiyon/haber-5259-34-kitapta-yunan-oyunu.html)
