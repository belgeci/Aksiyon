# TERÖR TEMMUZ SICAĞINI SEVİYOR

*Haşim Söylemez 2006.07.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      PKK, her haziran ve temmuz ayında aniden harekete geçerek eylemlerde bulunuyor. Örgüt, 2002’deki 1927 eylemin 1200’nü, 2006’nın ilk yarısında yaptığı 1946  eylemin 1090’ını bu aylarda gerçekleştirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061017155932im_/http://www.aksiyon.com.tr/resim/607/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Temmuz sıcağında Güneydoğu’dan yükselen alevler annelerin yüreğini yakıyor. Son bir haftada bölgeden 15 şehit cenazesinin gelmesi, Türkiye’yi adeta ayağa kaldırdı. Yaklaşık 3 aydır konuşulan sınır ötesi operasyon tekrar gündeme geldi. Başbakan Recep Tayyip Erdoğan, “Operasyon için ABD büyükelçisinin görüşünü almamız gerekmiyor.” diyerek bıçağın kemiğe dayandığı mesajını tüm dünyaya verdi. Askerî operasyon için hazırlıklar devam ederken terör örgüt, PKK ne yapıyor? Örgütü çatışmaların sürdüğü sırada Birleşmiş Milletler’in desteklediği sivil toplum kuruluşu Cenevre Çağrısı Örgütü ile “Antipersonel Kara Mayınlarına Karşı Mücadele” sözleşmesini imzaladı. Eylemlerinde mayın kullanmaktan kaçınmayan PKK’nın böyle bir anlaşmayı imzalaması hayli düşündürücü. Örgüt karşı bir hamleye girişerek Kandil dağına bir operasyon yapıldığı takdirde militanların Marmara ve Ege’ye çıkacağı tehdidinde bulundu.
   <br>
    <br>
     Her iki kararı da örgüt içine duyuran Murat Karayılan değil, sözde HPG’nin (Halk Savunma Güçleri) ana komutanı Dr. Bahoz Erdal’dı. Bu zamana kadar Türk Silahlı Kuvvetleri’ni suçlayan, kendilerinin sadece savunma hattında bulunduklarını ilân eden terör örgütü ne olmuştu da sert eylemlere başvurmuştu? Terörist Erdal, bildirisinde bu konuya şöyle açıklık getiriyor: “Bunun sorumlusu 100 binlerce askerini Güney Kürdistan’a (Kuzey Irak’a) sürenlerdir. Terörle Mücadele Yasası’nı çıkarıp bütün Kürtleri terörist sayacaklar. Bunun cevabı da budur.” Ancak sebep olarak gösterilen faktörlerin hiçbirinin saldırılar için bir gerekçe olamayacağını bazı veriler ispatlıyor.
     <br/>
     <br/>
     Örgüt her nedense hemen her yıl haziran ve temmuz ayında eylemlerini artırıyor ve ağustosla birlikte bunlar sona eriyor. Örgüt, 2002 yılında toplam 1927 eylem yaparken bunun 1200 kadarını haziran-temmuz aylarına sığdırmış. 2004’te eylem sayısını artırarak 3 bin 546’ya çıkaran PKK bu eylemlerin yarısından fazlasını 5 yıl süren ‘ateşkes’ kararını bitirdiği 1 Haziran 2004 tarihinden sonra gerçekleştirmiş. 2006 tarihinin ilk 6,5 ayına bakıldığında ise örgüt eylem rakamlarının yıl bitmeden ne kadar büyük olduğunu ortaya koyuyor: 1946. Bu eylemlerin 1090’ı haziran ve temmuz ayını kapsıyor.
     <br/>
     <br/>
     Terör uzmanlarına göre bu durum Türkiye’nin iç siyasetiyle ilintili. Türkiye, her yıl haziran-temmuz aylarında hareketli bir siyaset gündeminin içinde oluyor ve bunu fırsat bilen terör örgütü eylemlerini gerçekleştiriyor. Terör uzmanı Dr. Ercan Çitlioğlu ise, PKK terörünün bu aylarda tırmanmasını, yazın geç gelmesi ve örgütün ağaçların yapraklanmasını beklemesine bağlıyor: “PKK 2006’nın şiddetli geçeceğini zaten ilân etmişti. Bunun için zaman bekliyordu ve mevsim olarak beklediği zaman da gelmiştir.”
     <br/>
     <br/>
     Terör örgütü PKK son bir ayda girdiği çatışmalarda 29 militanını kaybettiğini açıklıyor. Devam eden operasyonlar sırasında örgüte ait önemli  derecede  mühimmat  ve  cephanelik  deele geçirildi. Hâlihazırda Van ve Tunceli kırsalında, Hakkari Çukurca, Gabar Dağları civarı, Batman’ın Beşiri bölgesi ile Lice Bingöl çaprazındaki alanlarda başlatılan askerî operasyon devam ediyor. Küçük gruplar halinde hareket eden teröristler bulunduklara alanlarda gizlenmeyi başarabiliyor. Yaklaşık üç aydır sınır dışına çıkamayan teröristler ayakta kalmak için yerel kaynaklardan besleniyor.
     <br/>
     <br/>
     OPERASYON NEREYE YAPILACAK?
     <br/>
     <br/>
     Bu arada kendine Tunceli’yi üs seçen PKK’nın, 2006’nın başından itibaren Türkiye’deki ana karargâhını Hakkari’ye taşıdığı belirtiliyor. Türkiye’nin süpürme hareketi adı altında başlattığı büyük operasyon 6 bin PKK’lıya karşı yapılıyor. 3 bin olan militan sayısını 6 bine çıkaran örgüt son iki yılda 2 bin kişiyi saflarına kattığını iddia ediyor. Yalnız örgüt yanlısı internet sitelerine ve kaynaklara göre bu 6 bin militanın 2 bini örgüte yeni katılmış ve çoğunluğu öğrenci olup yeteri derece ‘gerilla’ eğitimi almamış deneyimsiz kişilerden oluşuyor. Bu militanların önemli bir kısmının Gabar Dağları’nda bulunduğu belirtiliyor.
     <br/>
     <br/>
     Peki Türkiye PKK terörünü kökünden kazımak için Kandil dağına askerî bir operasyon yapacak mı? Bölgede her an bir operasyon gerçekleştirilecekmiş gibi hazırlıklar devam ediyor. Silopi’de bir tugay asker hazır kıta bekliyor. Yaklaşık 3 ay önce bölgeye nakledilen Kayseri Hava İndirme Tugayı ile Bolu, Eğridir, Foça komando birliğinden askerler de sıfır noktasında bulunuyor. Dr. Ercan Çitlioğlu’na göre Kandil Dağı son bir yıldır boş. Orada 300-400 kadar dağ kadrosuyla örgütün yöneticileri kaldı. PKK, uzun süredir Türkiye sınırının 5-10 km yakınına mevzilenmiş durumda.
     <br/>
     <br/>
     PKK, yaklaşık 3 aydır muhtemel bir operasyona karşı hazırlık yapıyordu. Militanlar teçhizatlarıyla birlikte Kandil Dağı eteklerinde (örgüt uzun süredir Kandil Dağı’nı kullanmıyor) bulundukları köyleri Karayılan’ın talimatıyla boşaltmaya başlamıştı. Örgütün ağır silahlı kanadını kontrolünde bulunduran Halk Savunma Güçleri (HPG) sorumlusu Cemil Bayık ile Murat Karayılan arasındaki çekişme örgütü iki parçaya ayırmıştı.
     <br/>
     <br/>
     Bayık, hareketlilikle birlikte ekibini Zaho’ya yakın yerleşim yerlerine çekerken Karayılan da grubunu Erbil tarafındaki Akre ve Kürt Yahudilerin yaşadığı alan olarak bilinen Berzenci bölgesine taşımıştı. Kuzey Irak’ta silah altındaki PKK’lı sayısı 5 bin olarak açıklanıyor; ancak bu rakam duruma ve ihtiyaca göre değişebiliyor. Teröristlerin sayısının artması Kuzey Irak’ta  bulunan ve 3 bin 500 Kürt’ün yaşadığı Mahmur kampından kaynaklanıyor. PKK’nın deneme alanına dönüşen bu kamptan ihtiyaca binaen militanlar zaman zaman silah altına alınıyor. Ercan Çitlioğlu, yaşanan gelişmeleri anlamakta zorlandığını söylüyor. Ona göre Kuzey Irak’a yapılacak operasyon kamuoyunda yanlış değerlendiriliyor. Hükümet kamuoyunu yeterli ölçüde bilgilendirmiyor. Herkes tanklarla toplarla binlerce asker PKK kamplarını dağıtacak diye bekliyor. Halbuki bu tür hareketler nokta operasyonlarla yapılır. Bunun için bir kolorduyla Kuzey Irak’a girmeniz gerekmiyor. “Havadan Kandil bombalanır, terörün toplanma kampları vurulur. Sınıra yakın alanlar için de topçu birlikleri kullanılır. Daha sonra özel birlikler gerekli temizlik hareketini yapar. Bunun adı uçar harekettir.” diyen Çitlioğu, bir operasyon için 72 saatin yeterli olacağı görüşünde. “Geliyorum.” diyerek sınır ötesi operasyon yapılamayacağını savunan Çitlioğlu, askeri operasyon seçeneğinin kamuoyuna yansımasını şöyle değerlendiriyor: “Şu anda Türkiye’nin baskın olma unsuru yok olmuştur. Kamp kuran PKK’lılar gerilere çıktı, Erbil’e, Süleymaniye’ye, Kerkük’e, Zaho’ya kaçtı. Bu alanlar Türk askerinin sirayet edemeyeceği ya da hareket bulamayacağı, Peşmerge ve Amerikan askerlerinin bulunduğu alanlar. Şimdi Kandil’i vurmak boşuna. En fazla iki ikmal alanını vurursunuz, başka da bir şey olmaz.”
     <br/>
     <br/>
     TERÖR ÖRGÜTÜNÜN DURUM RAPORU
     <br/>
     <br/>
     1984-2006 yılının ilk altı aylık döneminde toplam 25 bin 500 terörist ölürken 883 terörist yaralandı. 22 yıl boyunca 117 bin 2007 terörist hakkında işlem yapılırken 3 bin 482 militan teslim oldu. Son 4 yılda teslim olan terörist sayısı toplam 598. 2003’te 200, 2004’te 130, 2005’te 123 ve 2006’nın ilk altı ayında 45 terörist teslim oldu. Ancak bu kopmalarla birlikte terör örgütü sürekli eleman toplamaya devam etti. Örgütün sadece son iki yılda 2 bin genci dağa çıkarıp militan olarak eğittiği belirtiliyor.
     <br/>
     <br/>
     TERÖR ÖRGÜTÜNÜN 5 YILA GÖRE EYLEM SAYISI VE SONUÇLARI
     <br/>
     <br/>
     2002	2003	2004	2005	2006 (*)
     <br/>
     <br/>
     Eylem sayısı	1927	4373	3546	3876	1976
     <br/>
     Şehit asker	3	16	56	83	57
     <br/>
     Şehit polis: 	2	3	9	4	13
     <br/>
     Şehit korucu	1	2	9	10	18
     <br/>
     Öldürülen vatandaş	12	15	25	24	23
     <br/>
     Toplam yaralanma sayısı	56	165	440	675	810
     <br/>
     <br/>
     Haziran-Temmuz’da yapılan eylemlerin sayısı	1200	1300	1340	11 70	1090
     <br/>
     <br/>
     (*) İlk 6.5 aylık dönem
     <br/>
     <br/>
     Not: Verilerle ilgili bilgilerin bir kısmı, güvenlik güçleri kaynakları ile Dr. Ercan Çitlioğlu’nun arşivine; bir kısmı da dergimizin araştırmalarına dayanıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24865), [web.archive.org (arşiv bağlantısı)](http://web.archive.org/web/20061017155932/http://www.aksiyon.com.tr:80/detay.php?id=24865)
