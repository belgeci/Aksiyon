# Güneydoğu’da komplo ateşi

*Haşim Söylemez 2007.03.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Nevruz öncesi Güneydoğu’da tırmanan gerilimin arkasında Çankaya seçimi sürecindeki güç mücadelesi ile Barzani-Öcalan savaşının yattığı savunuluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070316101740im_/http://www.aksiyon.com.tr/resim/640/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mart ayı hem baharı müjdeler hem de kışın ayazını ansızın yüzünüze çarpıverir. Nedense toplumsal ve siyasi gerilimler de martla birlikte yeniden uyanmaya başlar, uyandırılmaya çalışılır. Nevruz öncesi Doğu ve Güneydoğu’dan gelen haberlere göre son yılların en geniş kutlamaları için hummalı çalışmalar devam ediyor. Haftalardır Şanlıurfa ve civarında çalışmalar yürüten Kürt Demokrasi Formu Genel Başkanı Feridun Yazar, Nevruz’un bu yıl çok farklı kutlanacağı haberini veriyor: “Umarım halk üzerinden bir gerilim oluşturulmaz. Ama ben her şeye rağmen korkuyorum. Birileri bölgeyi ötekileştirmek istiyor. Biz ayrı değiliz.”
   <br>
    <br>
     Türkiye’nin önündeki iki kritik seçim dolayısıyla gerilim dozunun oldukça yüksek olacağı öngörülüyor. Bunun ayak sesleri de gelmiyor değil. Mesela durup dururken terör örgütü yandaşları marifetiyle Kürtler üzerinden başlatılan komplonun nereye varacağını kestirmek zor görünüyor. Ama gerilim taşlarının bir bir döşendiği o kadar belli ki… 18 Şubat’ta Demokratik Toplum Partisi (DTP) Van il binasına baskın yapılarak 20 kişinin gözaltına alınmasıyla başlayan gerilim, Diyarbakır Büyükşehir Belediye Başkanı Osman Baydemir’e suikast yapılacağının ileri sürülmesi ve DTP Diyarbakır İl Başkanı Hilmi Aydoğdu’nun “Kerkük’e yapılan saldırıyı Diyarbakır’a yapmış sayarız” açıklamasıyla tırmandı. DTP kongresi, teröristbaşı Abdullah Öcalan’ın yavaş yavaş zehirlendiğinin ileri sürülmesiyle zirveye çıktı. DTP eşbaşkanı Ahmet Türk’ün “Sayın Öcalan” dediği için 6 ay hapis cezasına çarptırılmasıyla da perçinlendi.
     <br/>
     <br/>
     İTİRAFÇILAR YİNE İŞBAŞINDA
     <br/>
     <br/>
     Bölgeyi geren hadiselerin peşi peşine sıralanması şüphesiz 1992-1993 sürecini hafızalarda uyandırdı. Ardı ardına işlenen faili meçhul cinayetler ve bunları takip eden sert ‘ırkçı’ açıklamalar, politik Kürtlere yönelik ani baskınlar ve aramalar, gergin ortama tuz biber olmuş, kargaşa çıkmıştı. Peki, bundan sonra ne olacak? Karanlık güçler Güneydoğu’da neler planlıyor? Esas amaçları ne?
     <br/>
     <br/>
     İddiaya göre son üç ayda 50 kadar PKK itirafçısı, Doğu ve Güneydoğu’da görev emri aldı. Bunların vazifesi çeşitli eylemlerde bulunmak, ayrıca faili meçhul cinayetler gerçekleştirmek. 28 Şubat’ta Diyarbakır Çermik ilçesi DTP üyesi Suat Apaydın’ın kaçırılıp tehdit edildikten sonra bırakılması bu hamlelerden biri olarak değerlendiriliyor. Baskınların ve bölgedeki yabancıların sayısının bariz şekilde artması da dikkat çekiyor.
     <br/>
     <br/>
     Kürt-Der Başkanı ve Kürt Ulusal Demokratik Çözüm Grubu üyesi İbrahim Güçlü, gelinen noktayı şöyle yorumluyor: “Bazen farklı güçlerin çıkarları uyuşabiliyor. Bu da derin güçlerin ittifakını doğuruyor. Ancak bölgede yeni bir oluşumun devreye sokulmak istendiği söylenebilir. OHAL gibi bir durum olmayacağı için bunun farklı versiyonlarını devreye sokma gayreti olacak. Sürpriz projeler devreye alınıp yeni oluşumlar canlandırılmak isteniyor.”
     <br/>
     <br/>
     DTP KONGRESİ BAŞLANGIÇ
     <br/>
     <br/>
     Şüphesiz bu gerilim süreci hem mayıs ayındaki cumhurbaşkanlığı seçimi, hem PKK’nın yeni stratejisi hem de kendini Kürtlerin hamisi olarak gören DTP’deki değişimlerle doğrudan ilintili. 28 Şubat’ta kongre yapan DTP’de Apocu olarak tabir edilen Tuncer Bakırhan grubunun zafer kazanması beklenirken Ahmet Türk ve Aysel Tuğluk’un galibiyeti geldi. Ayrıca DTP Parti Meclisi Üyesi Dr. Naci Kutlay ile birlikte Canip Yıldırım’ın da dâhil olduğu kadro pasifize edildi. Serbesti Dergisi Yazı İşleri Müdürü Ümit Fırat’a göre, DTP kongresinin yapılması bir iç hesaplaşmadan kaynaklanıyordu. Peki DTP’deki yeni güç dengesinin son olaylarla nasıl bir ilişkisi var?
     <br/>
     <br/>
     DERİN DEVLET RAHATSIZ OLDU İDDİASI
     <br/>
     <br/>
     DTP’deki çekişme partinin önemli bir kısmının yüzünü Kuzey Irak’taki Kürt oluşumuna çevirmesine sebep oldu. Bu durum ise teröristbaşı Öcalan’ı rahatsız ediyor. Öcalan’ın hiçbir zaman Mesud Barzani ve Celal Talabani’nin varlığını kabul etmek istemediği biliniyor. Ümit Fırat, PKK’nın daha önce Kuzey Irak’taki Kürtleri de kendisine bağlayarak bölgeyi ‘bir merkez’ yapmak istediğini hatırlatıyor: “Ancak başarılı olamadı. Kürt yönetimi şimdilerde PKK’yı kullanıyor ve bunun iyi bir koz olduğunu düşünüyor.”
     <br/>
     <br/>
     İbrahim Güçlü de aynı görüşte. Ona göre PKK ve DTP, Öcalan’dan farklı düşünmeye başladı: “DTP ve PKK’nın resmileştirmediği bir programı var. Bu tabandan gelen taleple oluştu. Kürt meselesinin üniter devlet içinde çözülemeyeceğini düşünüyorlar. Ama bu, Öcalan’dan dolayı resmi hale getirilmiyor. DTP’nin yüzünü Irak’taki Kürt yönetimine çevirmesi, bundan kaynaklanıyor.”
     <br/>
     <br/>
     Hem Ümit Fırat hem de İbrahim Güçlü’nün söyledikleri, “Öcalan zehirleniyor” söyleminden sonra DTP ve PKK’nın sert tepki vermesiyle ilk etapta çelişiyor. Oluşan tabloyu Fırat şöyle özetliyor: “DTP aynı zamanda tabanını kaybetmek istemiyor. Tribüne oynamak zorunda. Dolayısıyla Öcalan’ın zehirlendiğinin söylendiği bir ortamda sert bir açıklama yapmak zorundadır. Çıkıp bunu hararetle de savunacaktır.”
     <br/>
     <br/>
     Abdullah Öcalan’ın zehirlenmeye çalışıldığının ileri sürülmesi, onun hem PKK hem de DTP üzerindeki etkisinin azaldığına da bağlanıyor. İbrahim Güçlü’nün bu noktadaki yorumu şöyle: “DTP ve PKK, Amerika yanlısı bir tavır içinde. Ancak Öcalan ABD’yi istemiyor. PKK’nın varlığı ABD’den kaynaklanıyor gerçeği de var. Tam böylesine etkisini yitiren bir liderin tekrar gündeme getirilmesi için zehirlendiğinin söylenmesi, onun yeniden canlı tutulmasına neden oluyor. Kürtler üzerinden Öcalan etkisi oluşturulmaya çalışılıyor. Ve derin devlet PKK ve DTP’nin Irak Kürtlerine yüzünü dönmesinden rahatsız olunca böyle bir argümanı geliştirdi. Tabii bu sıradan bir projeden çok, zayiat verebilecek türden; ama aynı zamanda bir taşla iki kuş vurma durumu da var. Bu, (seçimler öncesi) oluşturulmak istenilen gergin ortam için de gerekli.”
     <br/>
     <br/>
     Ümit Fırat da örgütlerin belirli dönemlerde bu tür yaygaralarla birtakım dengeleri sağlamaya çalıştığını doğruluyor: “PKK’da bir lider fetişizmi var. Yani Öcalan grip olsa bile bunu başkasından görecekler. Bu saplantı ile bunalımlar oluşturmak istiyorlar. Ama genelde seçilen zamanlar önemli ve programlıdır. Belediye seçimleri öncesinde de böyle bir fırtına koparılmıştı. Öcalan’ı zehirleyecekler diye ortaya çıktılar. O sırada avukatlar Öcalan ile görüşememişti. Seçim öncesi belediye başkan adaylarını belirlemeyen Öcalan çok kızmıştı. Öcalan’ın belirlediği değil de partinin seçtiği isimlerle seçime girildi. Tabii bunu maksatlı çıkardılar; ama halkın üzerinde de ciddi bir etki yaptılar. Halk protestolar yaptı.” Fırat son dönemde böyle bir yaygaranın çıkarılmasını Mayıs ayında yapılacak cumhurbaşkanlığı seçimi ile de yakından ilintili olduğunu düşünüyor; “Cumhurbaşkanlığı seçimleri öncesi halkı sokağa dökme de var. Dinamik güçlerin PKK ve DTP ile ilişkisi var. Aklın yolu bir ise akılsızlığın yolu da birdir bazen.”
     <br/>
     <br/>
     TÜRK DOKTORLAR İNANDIRICI OLMAZ
     <br/>
     <br/>
     Öcalan için ortaya atılan “yavaş yavaş zehirleniyor” iddiasının tamamen çürütülmesi veya gerçeğin ortaya çıkması adına Türk doktorların hazırlayacağı raporların yeterli olmayacağı düşünülüyor. Dr. Naci Kutlay, “Bu ancak yabancı doktorların gözetiminde yapılacak bir tahlille netleşir. Konu çok speküle edilir, iş çığırından da çıkar. Bunun bir an önce önlenmesi lazım.” diyor. Kürtler üzerinden oyunlar oynandığına inanan Kutlay, “Türkiye iki kampa ayrılmış. Cumhurbaşkanlığı seçimi öncesi bunun kavgası veriliyor. Oysa aday belirlenir ve meclis seçer; sorun biter. Bu kargaşanın içine Kürtleri de çekmek istiyorlar. Kürtlerin başının ağrımaması için çabalıyoruz. Umarım bekledikleri sonucu elde edemezler.” diye konuşuyor.
     <br/>
     <br/>
     Tarık Ziya Ekinci: GÖRÜNMEYEN GÜÇLER İŞİN İÇİNDE
     <br/>
     <br/>
     Karşılıklı yapılan tehdit dolu konuşmalar ortamı geriyor. DTP teşkilatlarına yönelik baskınlar da durumu iyice alevlendiriyor. Bu olaylar gelişirken Kürtlerin ne yaptığı da belli değil. Bir kısım DTP’li, parti politikasını Öcalan’ın özgürlüğü üzerine kurmaya çalışıyor. Onlar için partinin seçime girmesi o kadar önemli değil ve Kürt meselesi her zaman ikinci planda. Öcalan’ı sürekli canlı tutmaya çalışarak onun bir gün özgür biçimde sahneye çıkıp sorunu çözmesini umuyorlar. Tabii bunu yaparken de yolda çok testi kırılıyor. İçinde bulunduğumuz durum da bunu gösteriyor. Yaşanan hadiseler birtakım görünmeyen güçler tarafından cumhurbaşkanlığı seçimi için tezgâhlanıyor.
     <br/>
     <br/>
     Ümit Fırat: BİZİ DE TEHDİT EDİYORLAR
     <br/>
     <br/>
     Mayıs ayı öncesi Türkiye kaynıyor. Hrant Dink öldürüldü; buna mukabil son günlerde yaşadığımız olaylardan, oluşturulan puslu havadan birileri medet ummaya başladı. Tek tesellimiz bu süreci en az zayiatla atlatmak olur. Birtakım güçler mobilize edilmiş durumda. Bizlere tehditler savurup adreslerimiz gösteriliyor. Bazı güçler beni tehdit edip, ne yaptığımızı nerde olduğumuzu gösterecek kadar hedefe koyuyor. Bu tehditler başkasına da yapılıyor. Tabii burada amaç tamamen ülkeyi germek. Zinde güçler birlikte olmuş, harekete başlamışlar.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26930), [web.archive.org (arşiv bağlantısı)](http://web.archive.org/web/20070316101740/http://www.aksiyon.com.tr:80/detay.php?id=26930)
