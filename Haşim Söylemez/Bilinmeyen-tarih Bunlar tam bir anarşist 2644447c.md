# Bunlar tam bir “anarşist”

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050302224553im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224553im_/http://www.aksiyon.com.tr/resim/293/12.jpg" vspace="5"/>
  </p>
 </font>
 <font class="content">
  Londra’da bulunan dünyanın en büyük finans merkezinin eylemciler tarafından yerle bir edilmesine onlar alkış tuttu, New York’ta eşcinsellerin sözde hak istiyoruz eyleminde ortalığı yakıp yıktıklarında da onları alkışlayanlar aynı gruptu.
 </font>
 <br/>
 <p>
  <font class="content">
   . Her eylemcinin arkasında kendileri olmasa da alkışları ve destekleri vardı. Dünyanın herhangi bir yerinde hangi sebepten olursa olsun meydana gelen isyan onlar için moral oldu, övünç kaynağı haline geldi.
   <br>
    <br>
     Türkiye’de son zamanlarda ellerinde siyah bayrakları farklı, saç şekilleri ve farklı sloganlarıyla bir grup olayları protesto ediyor. Genellikle “Hayvan katliamına son, nükleer santrallere hayır” eylemlerinde karşılaştığımız bu insanlar aslında Türkiye’de 15 yıldan beri var olan, ancak sayılarının az olmasından dolayı pek kendilerini gösteremeyen “anarşistler”den başkası değil. Eylemlerde göze çarpan anarşistlerin yaptıkları ve yapmak istedikleri bunlarla sınırlı değil. Şu anda sayıları bin—iki bini bulan anarşistlerin hedefinde kurumsallaşmış herşeyi yıkıp–yakmak, kuralsız bir dünya meydana getirmek var. Anarşistler bunu yapmak için gerekirse kanlarının son damlasına kadar mücadele edeceklerini de söylüyorlar. Sadece bu değil yapmak istedikleri ve yaptıkları; üniversiteleri basıyorlar, toplantıları protesto ediyorlar ve gerekirse Sabancı Holding’i bile basacaklarını iddia ediyorlar. Uyuşturucu kullanıyorlar, her türlü serbestlik onlar için kural oluyor.
     <br>
      <br>
       Peki böylesine gözü kara olan ve hedefleri için herkesi karşısına alan bu grubun yaşam tarzı, hayat felsefesi ve genel olarak hedefleri ne? Bu sorulara cevap bulmak için yaklaşık 15 gün süren bir araştırma yaptık ve birebir değişik statülerdeki anarşistlerle görüşüp, Türkiye anarşistlerini masaya yatırdık.
       <br/>
       <br/>
       Türkiye’de 3–4 yıldır faaller
       <br/>
       <br/>
       1970’li yıllarda Türkiye’de isimleri zikredilen ancak, son 15 yıldır belirgin olan anarşistler 3–4 yıldır suskunluklarını bozup eylemlere katılıyorlar, kendilerince bağımsız eylemler yapıyorlar. İnternette sayfaları var, ancak bu sayfalarda kendilerini kısa ve öz bir biçimde tanıtıyorlar. “Efendisizler” adlı gazeteleri ve “Anarşi” adlı dergileri var. Her kesimden yandaşları bulunuyor. Öğrencisinden akademisyenine, işçisinden işsizine. Çalışanların hepsi hedefe ulaşmak için çalışmayı araç olarak kullandıklarını söylüyorlar. Çalışmayı reddeden büyük bir kısmının ise nasıl geçindiği merak konusu, kendileri bu konuyu açıklamak istemiyorlar. Cevap olarak da; “Herkes eşittir, doktor gerektiğinde bir kanalizasyonda çalışabilmeli, profesör ne ise işçi de aynıdır.” diyorlar.”
       <br/>
       <br/>
       Hedef ve planlarını zaman zaman toplanarak aldıkları kararlara bağlı olarak yapıyorlar. Kısa adı AGF olan Anarşist Gençlik Federasyonu adı ile kendi felsefelerini ve düşüncelerini gençlere anlatıyorlar. AGF’nin asıl amacını “mücadele vermek” olarak açıklıyorlar. Toplu halde eylemleri olduğu gibi bireysel olarak da eylemlerde bulunuyorlar. Bir yerlere bayrak asmak, büyük holdinglerin önünde değişik eylemlerde bulunmak bunların protesto anlayışı içinde yer alıyor.
       <br/>
       <br/>
       Ölümüne eylemler
       <br/>
       <br/>
       Anarşistler yaptıkları eylemlerin ses getirmesini istiyorlar. Eylemlerde bulunurken gerekirse ölebileceklerini söylüyorlar. Ancak ölenlerin şehit olmayacağını, onların yaşamlarıyla anılacaklarını belirtiyorlar. Kapitalizme karşı direnmek için üniversite kampuslerini basıyor, olayları protesto ediyorlar. Nükleer enerji ile ilgili toplantıları bastıkları gibi, gerekirse Sabancı ve Koç Holding binalarını da basacaklarını söylüyorlar. Her geçen gün sayılarının arttığını belirtip, bunun eylem güçlerini genişlettiğine inanıyorlar.
       <br/>
       <br/>
       Anarşist Yenal: “Biz davamız için ne gerekiyorsa onu yapacağız. Bu uğurda gerekirse canımızı veririz. Her arkadaşımız zaten her gün bir eylemin içinde bulunuyor. Kendi kendilerine eylemler yapıyorlar. Biz bazen eylem içinde eylem bile yapıyoruz. Gerekirse kapitalizmi protesto için büyük holding ve şirketleri basarız” şeklinde konuşuyor.
       <br/>
       <br/>
       Öncesi yok
       <br/>
       <br/>
       Anarşistler için öncesi yok. Yani kendilerinden önce hiç bir kimseyi kabul etmiyor, geçmişe bakıp ona göre plan çizip hedef belirlemiyorlar. Şimdi önemli ve şimdi yapılacak olan eylem önemli. Hiç kimseyi kendileri için lider olarak kabul etmiyorlar. Onlar için kitlesel hareketler daha önemli. Hep birlikte hareket ederek lider olayını yok ettiklerine inanıyorlar. Bu olayı anarşistler Anarşi dergisinde şöyle açıklıyorlar: “Anarşistler bazı üstün nitelikli bireylerin varlığıyla ispatlama mirasını reddeder.” Hiyerarşik bir örgütlenmeyi asla kabul etmiyorlar. Anarşist Yenal konu ile ilgili olarak şunları söylüyor: “Biz eğer birilerini taklid edip, onların yaptıklarını yapsaydık o zaman anarşist olmazdık. Bizim için lider yoktur, eski yöntemler yoktur. Biz kendi kurallarımızı kendimiz toplu olarak belirleriz, eylemlerimizi ona göre yaparız, o zamanla sınırlı kalır. Birilerinin koymuş olduğu kurallar bizim için geçerli değildir.”
       <br/>
       <br/>
       Duvarlar yıkılmalı, kurallar çiğnenmeli
       <br/>
       <br/>
       Anarşistler için var olan her kural yıkılmalı. Her bayrak yakılmalı, her düzene karşı isyan edilmeli. Onlar için devlet yıkılması gereken bir “çöplük”. Devlet mefhumu onlar için geçerli olmadığı gibi, tahakkümü de kesinlikle kabul etmiyorlar. İnsan serbest olmalı, istediğinde istediğini yapmalı. Yani tam bir serbestiyet ortamı. Anarşistler ilham kaynağı olarak M.Ö Hindistan ve Mezopotamya civarında bir kuralla ve sisteme bağlı olmadan yaşayan bir–iki topluğu alıyor. Devlet ve kuralları yok saydıkları için her gösterinin sonunda ellerindeki kara bayraklarını yakıyorlar.
       <br/>
       <br/>
       Anarşist Mazhar Tuna, “Devletler, bayraklar olmamalı. İnsanlar istedikleri gibi dünyayı dolaşmalı. Ordular ve sistemlere hiç gerek yok. Biz bu ortamı sağlayana kadar mücadele edeceğiz. Sınırları kaldırmak için gereken ne ise onu yapacağız. Belki şu anda sayımız yetmiyor ama en azından felsefemizi anlatıyoruz. İnsanlara; karşı gelmeyi, isyan etmeyi öğretmeyi amaçlıyoruz.”
       <br/>
       <br/>
       Anarşist dergisinde yandaşlarına şu çağrıda bulunuyorlar: “Biz, bizim olanı, bizden olanı söylüyoruz. Bizim olanı, bizden olanı yaşamaya çalışıyoruz. Bunun tek yolunun, yaşamlarımızın her ânını devrimci mücadeleye adadığımız, her ânında özgürlüğü yeşerttiğimiz toplumsal örgütlenmelerin olduğunun bilincindeyiz. Köleliği yeniden üreten bu sisteme karşı çıkmak için, nasıl yalnız konuşmak, şikayet makinası olmak yetmezse, yirmi dört saati devrimleştirilmesi olanaksız olan politik örgütlenmeler de yetmez. Oysa nasıl da kök salmışlar beyinlerimize, hayallerimize. Tüm bir yaşamı kökünden değiştirmek hatta yıkmak, nasıl da yıkıcı değil mi? Ana damarları sisteme bağlanmış olup bunu fark edemeyenler bu barbarlığa nasıl kan veriyorlarsa, itirazlarını politik, otoriter ve hiyerarşik aygıtlar içinde dile getirenler de kaybettikleri zaman ve enerjiyle besliyorlar sistemi. Kökünden reddet sana verileni, vaad edileni dediğimizde bizim söylerken heyecandan titrediğimiz gibi titremeyecek mi yavaşça kapanan gözlere yenilmiş beden? Ama gözlerin açılması gerek.”
       <br/>
       <br/>
       Kara bayrak ve kara kedi
       <br/>
       <br/>
       Anarşistler eylemlerde kara bayrak taşırlar. Sembol olarak da kara kediyi kullanırlar. Siyah bayrağın üzerinde ise ‘anarşist’in baş harfi olan “A” harfini bir daire içinde yıldıza benzeterek yazarlar. ‘Kara kedi’yi amblem olarak kullanmalarının nedeni olarak ise kedinin âsi ve isyankâr bir hayvan olmasını gösteriyorlar. Siyahı hiçbir şeyi temsil etmediğinden dolayı tercih ediyorlar. Anarşistlerin büyük bir çoğunluğu kollarına veya vücutlarının herhangi bir yerine dövme yaptırıyorlar. Dövme olarak da kara kedi ve daire içindeki “A” harfini yaptırıyorlar. Belirli bir müzik tarzları yok, diğer gruplar gibi meydanlarda söyledikleri şarkı ve türküleri de bulunmuyor. Kimisinin saçları uzun, kimisinin kısa. Anarşist Ahmet kendilerini bağlayan bir müzik tarzlarının ve giyim şeklinin olmadığını söylerken, diğer bir anarşist Yenal ise aralarında arabesk dinleyenlerin de olduğunu belirterek: “Meydanlarda siyah bayrak taşıyoruz. Sembolümüz isyankâr kara kedi. Belirli bir müzik tarzımız yok. Rock, Metal türü müzikler dinleyenler olduğu gibi, arabesk dinleyen arkadaşlarımız da var. Belirli bir saç şekli ve giyinme tarzımız da yok.” şeklinde konuşuyor.
       <br/>
       <br/>
       Ateistler ve uyuşturucu kullanıyorlar
       <br/>
       <br/>
       Kural tanımayan, herşeye isyan eden anarşistlerin belirli bir inançları da yok. Anarşitlerin büyük bir çoğunluğu ateist. Peygamber efendimizi kurallar getirdiği için sevmiyorlar, saymıyorlar. Ancak aralarında değişik inancı benimseyenlerin olduğunu da söylüyorlar. Fakat görüştüğümüz anarşistlerin herhangi bir inançlarının olmadığını gördük.
       <br/>
       <br/>
       Sadece inanç olarak değil, değişik kesimlerdeki insanları da aralarında barındırıyorlar. Aralarında Kürtler olduğu gibi Aleviler de var. Anarşist Yenal kendisinin ateist olduğunu söyleyerek: “Bizim arkadaşlarımızın büyük bir çoğunluğu ateist. Başka inaçları taşıyan arkadaşlarımız var. Zaten ateist olmamız daha doğru çünkü biz kural tanımıyor, sistemleri ve emirleri kabul etmiyoruz. Değişik gruplardan insanlar da var. Eşcinseller bile içimizde barınıyor.” şeklinde konuşuyor.
       <br/>
       <br/>
       Anarşistlerin büyük bir çoğunluğunun uyuşturucu kullandığı da belirtiliyor. Anarşist olduğunu söyleyen Evrim anarşistlerin uyuşturucu ile olan ilişkisini şöyle anlatıyor: “Anarşistler alkollü içecekler içerler. Bu normal ancak uyuşturucu da kullanıyorlar. Hepsi olmasa da büyük bir çoğunluğu uyuşturucu kullanıyor. Kimse özgürlüğü kısıtlayamaz. Herkes dilediğini yapma hakkına sahip. Önemli olan yaşam tarzı değil, hedeflenene ulaşmaktır.” Diğer bir anarşist Y. Toprak da uyuşturucu kullanıldığını söylüyor. Toprak, “Bizim kimseye zararımız yok. Kendimiz içiyoruz. Kendimiz eğleniyoruz.” şeklinde konuşuyor.
       <br/>
       <br/>
       “Vatana borcumuz yok”
       <br/>
       <br/>
       Kendileri için söylenen nihilizmi (hiççilik) kabul etmiyorlar, hümanizmi kendileriyle bağdaştırmayan anarşistler için vatan ve vatan görevi gibi kavramlar da birşey ifade etmiyor. Bu yüzden askerliğe şiddetle karşı çıkıyorlar. Vatan kavramını hiçbir zaman kabul etmiyorlar. Askerliğe ve orduya ağır ithamlarda bulunuyorlar. Anarşistler tarafından çıkarılan Efendisizler gazetesinin Ekim 1999 tarihli 12. sayısında şu satırlara yer veriliyor: “Hangi düşünceden olursa olsun erkekler 18 ayını düşünmeden de edemiyor. Dile kolay tabii ki. Bütün ilişkilerini, aileni, sevgilini, işini gücünü, arkadaşlarını bırakacaksın. Allah’ın dağına ya da haritada yerini bilmediğin bir memlekete gideceksin. Hiç tanımadığın insanlarla bir yaşam geçireceksin. Yaşam demek tabii ki abesle iştigal. Emir alacaksın, itaat edeceksin, dayak yiyeceksin, küfür yiyeceksin ve daha bir sürü gereksiz, mantıksız olaylarla karşılaşacaksın. En kötüsü de katil ya da maktûl olacaksın. Tabii ki hiçbir düşünce sahibi iradesinin bu kadar hiçe sayıldığı 18 aylık bir hizmeti vatan hizmeti diye yapmaz. Bu zaten işin yumuşatılması için kullanılmış bir tanımdır. Duygu istismarıdır. Bizim ne bir vatanımız ne de bir borcumuz yok...”
       <br/>
       <br/>
       Askerlikle ilgili olarak ağır ithamlarda bulunan anarşistler PKK ile ilgili olarak da değişik tanımlar yapıyorlar. PKK’yı destekleyerek bu hareketi Kürt isyanı olarak değerlendiren anarşistler konuyu şöyle yorumluyorlar: “Laik Türkiye Cumhuriyeti Kürt isyanının kanla bastırılmasının olanaksızlığını fark etmesinden sonra, kapitalist tüketim toplum modelini bölgeye sokarak isyanı evcilleştirmeye çalışıyorlar.”
       <br/>
       <br/>
       Gruplar ve örgütlenmeler bakımından oldukça renkli ve karışık olan Türkiye’de anarşistlerin bulunduğu da kaçınılmaz bir gerçek. Ancak devlet ve sistem eleştirileri makul ölçüde olmalı. Yapılan haksızlıklara karşı durulması, insan haklarına saygı duyulması bakımından herkes hayır diyebilmeli fakat, bunun için kural tanımaz olmak gerekmiyor; toplantı ve holding basmak, askerliğe hakaret etmek gerekmiyor. Toplantı ve holdingleri basmaya, orduya ve askerliğe hakarete gerek yok.
       <br/>
       <br/>
       E—mail: hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14200), [web.archive.org (arşiv bağlantısı)](http://web.archive.org/web/20050302224553/http://www.aksiyon.com.tr:80/detay.php?id=14200)
