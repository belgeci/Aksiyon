# DTP’nin hedefi batıdan milletvekili çıkarmak

*Haşim Söylemez 2007.05.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Seçime bağımsız adaylarla gireceğini açıklayan DTP, Meclis’te grup kurmayı amaçlıyor. Bölücü örgüt PKK ile gönül ilişkisi içindeki partinin hedefi, batı şehirlerinden 10 milletvekili çıkarmak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123082022im_/http://www.aksiyon.com.tr/resim/649/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   22 Temmuz 2007’de yapılması kesinleşen erken genel seçimlerde birçok partinin derdi yüzde 10 barajını aşmak. Onlardan biri de Demokratik Toplum Partisi. Baraj engelinden seçime bağımsız adaylarla girerek kurtulmaya çalışan Demokratik Toplum Partisi’nin (DTP) amacı Meclis’te grup kurmak. DTP, sandıktan 37 milletvekili çıkaracağını tahmin ediyor. Geçtiğimiz hafta ortasında Diyarbakır’da iki gün süren toplantının ardından seçime bağımsız adaylarla gireceğini kamuoyuna duyuran DTP, 15 kişilik aday belirleme komisyonu kurdu. Adayın, en az 8 komisyon üyesinin onayını alması gerekiyor. Partide alınan karar gereği komisyon, adaylarda ilk önce şu kriterin bulunup bulunmadığını arayacak: “Özgürlük hareketine inanç ve bilinçle bağlılığı herhangi bir kuşkuya meydan vermeyecek ölçüde net; demokrasi ve özgürlük mücadelemize emek vermiş biri olmalıdır.”
   <br>
    <br>
     30 ADAY ŞİMDİDEN BELLİ
     <br/>
     <br/>
     DTP Eşbaşkanı Ahmet Türk, seçim propagandasına önümüzdeki günlerde başlayacaklarını açıkladı. Öne çıkan isimler arasında kapatılan Demokrasi Partisi’nin (DEP) eski milletvekilleri Leyla Zana, Orhan Doğan, Hatip Dicle ve Selim Sadak da var. Daha önce hüküm giyen bu isimlerle ilgili son kararı Yüksek Seçim Kurulu verecek. DTP, 50-60 adayla seçime girmeyi düşünüyor. Şimdiye kadar 30 aday adayının ismi belirlendi. Ahmet Kaya’nın eşi Gülten Kaya, Mısır Çarşısı’nda patlama olayına adı karışan kapatılan Özgür Gündem gazetesinin eski idarecilerinden Pınar Selek, DTP Eşbaşkanları Aysel Tuğluk ile Ahmet Türk; Sırrı Sakık, DTP Başkan Danışmanı Naci Kutlay ve avukat Sedat Yurttaş bunlardan birkaçı.
     <br/>
     <br/>
     Parti kadın adayları ön plana çıkarmayı planlıyor. 15 civarında kadın aday gösterilecek. Nil Demirkazık’ın ismi bile geçiyor. DTP’li bazı yöneticiler, bir ara AK Parti civarında gezen Demirkazık’ın partiyi dışa açacağına inansa da, bu pek kabul görmüş değil. Uzun süredir ‘Kürt meselesi’ içerikli yazılar kaleme alan Demirkazık, protokolde yer aldığı Diyarbakır’daki Nevruz kutlamasında zafer işareti yapanlar arasındaydı. Kuzey Irak’taki Mahmur Kampı’nı 23 Nisan’da ziyaret etmesi de önemli bir ayrıntı.
     <br/>
     <br/>
     30 aday belli ama kontenjanın geriye kalanının hangi isimlerle doldurulacağı parti içinde bir hayli tartışmaya yol açacak gibi. Bölücü terör örgütü PKK’nın önde gelenlerinden Murat Karayılan’ın, aday belirleme sürecine Kandil’den müdahil olacağı tahmin ediliyor. Karayılan da DTP’nin bağımsız aday projesine olumlu yaklaşıyor. Terörist örgütün onaylamadığı isimlerin aday gösterilmeyeceği ifade ediliyor. İmralı’da yatan teröristbaşı Abdullah Öcalan’ın seçimde izlenecek yol haritası ve aday belirleme sürecini çok az etkileyeceği belirtiliyor. Öcalan’ın parti üzerindeki nüfuzunun kısmen kırıldığı ileri sürülüyor. İddialara göre son DTP kongresinde ‘Öcalancı’ denilen Tuncer Bakırhan grubunun tasfiyesi bunun somut bir örneği.
     <br/>
     <br/>
     DTP KAÇ VEKİL ÇIKARABİLİR?
     <br/>
     <br/>
     Bu arada, DTP Parti Meclisi’nin aldığı karar gereği 54 partili belediye başkanı milletvekili adayı olamayacak. Yerel seçimlerde yeniden adaylıkları desteklenecek. Bu karar en fazla Diyarbakır Büyükşehir Belediye Başkanı Osman Baydemir’in siyasi planlarını etkiledi.
     <br/>
     <br/>
     Bağımsız adaylarla seçime girecek olan DTP, 40 ilde vekil hesabı yapıyor. Amaç ise 37 vekil çıkarıp Meclis’te grup kurmak. Bazı şehirlerde Şerafettin Elçi’nin Katılımcı Demokrasi Partisi (KADEP) ile Sertaç Bucak’ın Hak ve Özgürlükler Partisi’nin (HAK-PAR) DTP adaylarına yöneleceği ifade ediliyor. Geçmiş dönemlerde Sertaç Bucak, bu yönde çalışma yürüteceklerini söylemişti. Bu yönelişe SDP ve EMEP gibi sol partilerin de dâhil olacağı tahmin ediliyor.
     <br/>
     <br/>
     DTP, hangi ilden ne kadar vekil çıkarabileceğini hesaplamak için DEHAP’ın 2 Kasım 2002 seçimlerindeki oylarını incelemeye aldı. DEHAP barajı aşsaydı 53 milletvekili çıkarabiliyordu. İşte bu rakam partilileri umutlandırıyor. Ancak bölge halkı terörden bıkmış durumda. PKK ile gönül ilişkisi içindeki DTP’ye eskisi gibi sempati göstermiyor artık. Bu yüzden bazı DTP’li yöneticiler çıkaracakları vekil sayısında temkinli konuşuyor. Parti Genel Başkan Yardımcısı Sırrı Sakık’a göre 35 milletvekili çıkarmak çok zor değil. DTP Başkanlık Danışmanı Dr. Naci Kutlay bu rakamın 30 civarında olacağını söylüyor. Tarık Ziya Ekinci ise “Kürtler en fazla 20 milletvekili çıkarma potansiyeline sahip. Benim tahminim DTP 10 milletvekili çıkarır. Çünkü parti halinde seçime girmekle aday bazında seçime girmek arasında büyük fark var. Diyelim ki bir adayı desteklediniz, aynı şehirdeki diğer adaylar için seçmeni nasıl örgütleyeceksiniz. Bu da çok zor.” diyor.
     <br/>
     <br/>
     DTP bölgedeki AKP ve DYP seçmeninden de çalacağını umuyor. Kısmen CHP’den de oy kayacağını hesaplıyor. DTP’nin en büyük korkusu aşiretler. Özellikle Doğu ve Güneydoğu’daki önemli aşiretler yıllardır PKK’ya karşı koruculuk yapıyor. DTP adaylarının daha çok aşiret dışı kişilerden oluşması ise parti için bir dezavantaj.
     <br/>
     <br/>
     İSTANBUL’DAN 3 VEKİL BEKLENTİSİ!
     <br/>
     <br/>
     DTP’nin kâğıt üzerindeki hesabına göre 37 ile 45 arasında bir milletvekili parlamentoya giriyor. Partiye göre Diyarbakır’dan 4 vekil garanti. 5 de olabilir. Mardin’den 2 vekil bekleniyor. DTP defterinde Mersin hanesinde 1 vekil yazıyor. 2’ye çıkabileceği kayda geçirilmiş. Parti Batı Anadolu’dan vekil çıkaracağını düşünüyor. İstanbul’dan 3, İzmir’den 1 vekile kesin gözüyle bakılıyor. Konya’dan da bir vekil beklentisi var. Cihanbeyli ilçesine bağlı Gölyazı Belde Belediye Başkanı DTP’li. Kitle partisi olmayı hedefleyen DTP Bursa, Aydın, Manisa ve Kocaeli gibi şehirlerden de vekil çıkarmanın yollarını arıyor.
     <br/>
     <br/>
     “…EP” kafiyeli partiler kuran Kürt kökenli siyasetçiler, 1994’te DEP çatısı altında Meclis’e girdi ancak bu fırsatı çok kötü kullandı. İddia ettikleri gibi bu sürede siyasi anlayışlarında “yumuşama olup olmadığını” zaman gösterecek. “Kürtler yumuşadı” diyen Tarık Ziya Ekinci, gelinen noktayı şöyle özetliyor: “Aynı hataya düşmezler. Çünkü artık demokratik bir ortamda haklarını savunmak, seslerini yükseltmek istiyorlar. Bunun yolu da mümkün olduğunca Meclis çatısı altında bulunmaktır. Kürtler eğer Meclis’e girerlerse bir sorunun yaşanacağını düşünmüyorum.”
     <br/>
     <br/>
     Ekinci’ye göre haklarında kesinleşmiş mahkûmiyet kararı olduğu için eski DEP’lilerin seçime girmesi imkansız. AHİM kararı bağlayıcı değil. Mahkûmiyet ancak ikinci bir yargılamayla ortadan kalkabilir. YSK bu şartlar altında adaylıklarını onaylamaz.
     <br/>
     <br/>
     Kimi siyaset yorumcuları grup kuracak sayıya ulaşması halinde DTP’nin Meclis’teki kilit partilerinden biri olacağı görüşünü savunuyor. Naci Kutlay da aynı kanaatte. En fazla “DTP’nin Meclis’te siyasi yelpazenin neresinde duracağı” merak ediliyor. Parti yöneticilerine göre bu gibi yorumlar için henüz çok erken. Kutlay, demokrasi, insan hakları ve Kürt meselesine çözüm açılımları getiren her partiyi destekleyeceklerini ifade ederek, “Demokrasi için, Türkiye’de demokrasinin gelişmesi için kim iş yaparsa biz onu destekleriz. Bizim tek derdimiz yasal çerçevede gireceğimiz Meclis’te kendimizi anlatmak, sorunlarımızı halkımızla paylaşmak.” diye konuşuyor.
     <br/>
     <br/>
     Tarık Ziya Ekinci’nin bu konudaki ifadeleri daha somut: “Kürtler eğer parlamentoda grup kuramazlarsa çıkaracakları vekilleri pek işe yaramayacak. Hele içlerindeki bazı arkadaşların Anadolu Kulübü’ne gitme alışkanlıkları devam ederse Meclis’e bile pek uğramazlar. Ama grup olurlarsa o zaman etkili olurlar; önemli kararlarda, oylamalarda söz sahibi olurlar. Kürtler bu dönemde CHP’den uzak duracaktır.”
     <br/>
     <br/>
     BAĞIMSIZ SEÇİLMENİN YOLU
     <br/>
     <br/>
     Bağımsız adayın vekil seçilebilmesi şehirde kullanılan oy sayısının hatırı sayılır bir kısmını almasına bağlı. Örneğin 2 milletvekili kontenjanı bulunan Tunceli'de bağımsız adayın 7-8 bin civarında oy alması gerekiyor. Her şehrin nüfusuna ve seçmen sayısına göre durum değişiyor. Ancak ortalama 12 bin ile 25 bin arasında oy alan bir bağımsız adaya vekillik yolu açılıyor. İstanbul için rakam 35 bine kadar çıkıyor.
     <br/>
     <br/>
     DTP DEFTERİNDEKİ HEDEFLER
     <br/>
     <br/>
     <br/>
     DTP, 37 vekilden söz ediyor ama aslında hedefi 45 rakamına ulaşmak. Açıkça ifade etmediği bu rakama, rakip aday ve partilerden kayacak oylarla ulaşacağını düşünüyor.  Örneğin Aydın’dan bu sayede 1 vekil çıkarabileceğini hesaplıyor. Aynı anlayışla bazı illerde kesin gördüğü vekil sayısının bir ya da iki artabileceğine inanıyor.
     <br/>
     <br/>
     İL / BEKLENİLEN VEKİL SAYISI
     <br/>
     <br/>
     Adana		3
     <br/>
     Adıyaman	                1
     <br/>
     Ağrı		1
     <br/>
     Aydın		1 (Rakip oyları belirleyecek)
     <br/>
     Bingöl		1
     <br/>
     Bitlis		1
     <br/>
     Bursa		1 (Rakip oyları belirleyecek)
     <br/>
     Diyarbakır        	4+1
     <br/>
     Erzurum                     1
     <br/>
     Gaziantep             	1
     <br/>
     Hakkâri	                2
     <br/>
     Hatay		1 (Rakip oyları belirleyecek)
     <br/>
     Mersin		1+1
     <br/>
     İstanbul	                3  (Her bölgeden bir vekil)
     <br/>
     İzmir		1+1
     <br/>
     Kars		1
     <br/>
     Konya		1
     <br/>
     Manisa		1 (Rakip oyları belirleyecek)
     <br/>
     Kahramanmaraş	1 (Rakip oyları belirleyecek)
     <br/>
     Mardin		2+1
     <br/>
     Muş		2
     <br/>
     Siirt		1
     <br/>
     Tunceli	                1
     <br/>
     Şanlıurfa	                2
     <br/>
     Van		3
     <br/>
     Batman	                2
     <br/>
     Şırnak		2
     <br/>
     Kocaeli	                1 (Rakip oyları belirleyecek)
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27421), [web.archive.org (arşiv bağlantısı)](http://web.archive.org/web/20071123082022/http://www.aksiyon.com.tr:80/detay.php?id=27421)
