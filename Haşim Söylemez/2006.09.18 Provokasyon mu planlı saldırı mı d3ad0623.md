# Provokasyon mu, planlı saldırı mı?

*Haşim Söylemez 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Diyarbakır’daki termoslu katliamın yankıları sürüyor. PKK’ya yapılan ateşkes çağrısından sonra gerçekleşen olay provokasyon mu yoksa planlı bir eylem mi?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016025037im_/http://www.aksiyon.com.tr/resim/615/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   19 Mart 1993: Bekaa Vadisi'nde bir toplantı yapan teröristbaşı Abdullah Öcalan, tek taraflı ateşkes ilan ettiklerini açıklıyor. Şimdiki Irak Cumhurbaşkanı Celal Talabani'nin de hazır bulunduğu toplantı, şüphesiz Türkiye'nin bilgisi dahilinde düzenleniyor. O dönemde terhis olmuş 33 erin Bingöl'de şehit edilmesi PKK'nın ateşkesini bitirirken, Ankara'nın 'çözüm' planlarını da rafa kaldırtıyor. Her şey yeniden başlıyor; Türkiye şehit haberleriyle uyanmaya devam ediyor.
   <br>
    <br>
     31 Ağustos 2006: Türk Silahlı Kuvvetleri'ndeki devir teslim ve terfi törenlerinin hemen sonrası. Terör örgütünün dağdaki en önemli elebaşı Murat Karayılan, örgüt içi bildirisinde 'ateşkes' kavramını ortaya atıyor. 1 Eylül sabahı PKK'nın kendi içinde ateşkesi tartıştığı, örgüt yanlısı yayın organlarına yansıyor. Bir nabız yoklaması gibi görünen bu açıklamalar, 11 Eylül günü Demokratik Toplum Partisi (DTP) Eşbaşkanı Ahmet Türk tarafından kamuoyuna duyurularak resmileştiriliyor. Ahmet Türk'ün açıklamasının ertesi günü 200 Türk-Kürt kökenli aydın, terör örgütü PKK'nın şartsız silah bırakmasını isteyen bir bildiri yayımlıyor; ancak aradan sadece 'saatler' geçtikten sonra bütün bu açıklamalara Diyarbakır'dan "sert bir cevap" geliyor. Bağlar Beldesi Koşuyolu Parkı yakınlarında bir termosun içine yerleştirilen patlayıcıların uzaktan kumanda ile patlatılması sonucu çoğu çocuk 10 masum, hayatını kaybediyor.
     <br/>
     <br/>
     FIRAT: HER ŞEY ESKİSİ GİBİ
     <br/>
     <br/>
     Mart 1993 ve Eylül 2006 olayları arasında ilginç benzerlikler bulunuyor. Başlatılmak istenen 'ciddi' iki ateşkes ve etrafındaki hadiseler, yabana atılacak gibi görünmüyor. 1993'te PKK dağdan indirilecekti, 2006‘da ise ilk kez PKK ile birlikte anılan bir parti, örgütten silah bırakmasını istiyordu. Kürt meselesinin değişik platformlarda özgürce tartışılması, PKK'yı tasfiye için koordinatörlerin atanması da terörün bitirilmesi için kapalı kapılar ardından önemli hamleler, hatta anlaşmalar yapıldığını gösteriyordu. Ancak Diyarbakır'daki patlama,  ateşkes kelimesini anlamsız kılmaya başladı. 1993'te de 33 erin şehit edilmesi üzerine terörist Abdullah Öcalan ve Cemil Bayık olayın kendilerinden habersiz gerçekleştiği için Şemdin Sakık hakkında örgüt içi bir soruşturma başlattılar. Sakık ise olayı Yeşil kod adlı Mahmut Yıldırım'ın gerçekleştirdiğini söyledi. Ancak daha sonraki gelişmelerde eylemi yapanlar arasında Sakık'ın olduğu da tespit edildi.
     <br/>
     <br/>
     Türkiye'nin 13 yıl sonra benzer bir olaya sahne olması dikkat çekici. Serbesti Dergisi Yazı İşleri  Sorumlusu Ümit Fırat, 13 yıldan beri hiçbir şeyin değişmediğini, olayların birbiriyle benzerlik gösterdiğini öne sürüyor. Fırat, "Birilerinin işsiz kalmaması için o bombaların patlaması lazım. Ahmet Türk'ün PKK'dan ateşkes istemesi çok önemli bir gelişmeydi ve zaten zor durumda olan örgütü silah bırakma noktasına getirecekti. Şimdi olaylar yine kızışacak. Toplumda bir nefret ve kin başladı. Bu nefret, Türkiye'nin tamamına yayılırsa o zaman ne olacak?" diyerek durumun 'hassasiyetine' dikkat çekiyor.
     <br/>
     <br/>
     PKK'nın silah bırakması için imza atan 200 aydından biri olan Tarık Ziya Ekinci, "ateşkes isteyen" bir tarafın böyle bir patlamayı gerçekleştirmesinin "mantıkla izah edilemeyeceğini" savunuyor. Diyarbakır her zaman terör örgütü için bir sembol oldu. Terör örgütünün, siyasi iradesini pratiğe döktüğü, kitlesel gösterilerin merkezi olarak lanse ettiği Diyarbakır'da bu tür eylemleri neredeyse bulunmuyor.
     <br/>
     <br/>
     BU KADAR İTİRAFÇI NİYE DİYARBAKIR'DA?
     <br/>
     <br/>
     Aynı şekilde Diyarbakır 'politik Kürtler' için, kültür ve siyasi irade merkezi olarak da görülüyor. Şemdinli'deki olaylardan sonra harekete geçen PKK yandaşlarının devlete karşı tepkilerini ortaya koyduğu kentlerin başında da Diyarbakır geliyordu. Örneğin o dönemde bir tepki olarak 4 ilde toplanan 25 bin dolarlık yardımın 15 bin doları bir günde bu kentte toplanıp PKK'ya teslim edilmişti. Diyarbakır hem maddi hem de manevi olarak törer örgütü için 'vazgeçilemez şehir' olarak biliniyor. Diyarbakır'da yaşayan Kürt-Der Başkanı İbrahim Güçlü de PKK ‘nın önemli bir merkez olarak gördüğü Diyarbakır’da bu günlerde böyle bir patlama gerçekleşmiş olmasına dikkat çekiyor.
     <br/>
     <br/>
     İlkbaharda Diyarbakır'da başlayan ve günlerce süren eylemlerde terör örgütü psikolojik anlamda büyük yara almıştı. PKK'ya destek veren Diyarbakırlılarda,  artık "silahlı PKK'nın Kürtlere bir yarar getirmeyeceği" bilinci ciddi bir biçimde oluşmaya başlamıştı. Ve kimi uzmanlara göre Diyarbakır'daki olaylar, PKK'nın son yıllarda yaşadığı en ciddi kırılmaydı. Daha önce PKK'ya yardım eden (haraç veren) önemli bir kesim PKK'nın şehirde yönettiği gösterilerden sonra yardımını kesti, bazı aşiretler ise örgüte katılan çocuklarını dağdan indirmek için büyük bir çaba içine girmeye başlamışlardı.
     <br/>
     <br/>
     Peki, bu olay bir provokasyon mu, yoksa PKK’nın planlı bir saldırısı mı? Bazı gözlemcilere göre terör örgütü halk tabanını yitirdiği Diyarbakır’da, kendi hedef kitlesi tarafından "kendisine mal edilmeyeceğini" bildiği böyle bir eylemle şüphelerin ‘derin devlet' üzerinde odaklanmasını amaçlamış olabilir. PKK ve destekçilerinin, böylelikle terör örgütünün kaybetmeye başladığı 'taban desteğini' de yeniden canlandırarak "bir taşla iki kuş" vurmayı planlamış olması ihtimal dışı tutulmuyor.
     <br/>
     <br/>
     10 masum insanın hayatını kaybettiği patlamanın ardından dikkatler tekrar Diyarbakır'ın üzerine yoğunlaştı. Diyarbakır son bir yıldır oldukça hareketli bir şehir haline gelmişti. 1990'ların faili meçhul cinayetlerin işlendiği merkez konumundaki tarihî şehir kışkırtıcıların, provokasyonların kalesi haline dönüştürülmek isteniyor. İstihbarat birimlerine göre, Güneydoğu'da değişik sıfatlar adı altında faaliyet gösteren 3 bin 500'den fazla ajanın bir kısmı Diyarbakır'ı merkez olarak kullanmaya başlamış. Eski HADEP Genel Başkan Yardımcısı Hikmet Fidan cinayetiyle ortaya çıkan PKK tetikçilerinin de cirit attığı şehrin PKK itirafçıları içinde önemli bir merkez haline dönüştürüldüğü belirtiliyor. Güneydoğu'da bulunan itirafçıların önemli bir kısmının "bir yıldan beri" Diyarbakır'da konuşlandığı ileri sürülüyor. Şehirde halihazırdaki itirafçı sayısı için ise 15 rakamı telaffuz ediliyor, ki bu rakam mevcut itirafçı sayısına nispeten çok önemli bir yekûn teşkil ediyor. İtirafçıların uzaktan kumanda dahil bomba düzenekleri konusunda da eğitimli oldukları biliniyor. Benzeri iddiaları PKK yanlısı internet siteleri de ortaya atıyor. Onlara göre Diyarbakır "uzun süreden beri itirafçıların toplandığı merkez" haline dönüştürülmüş.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25301), [web.archive.org (arşiv bağlantısı)](http://web.archive.org/web/20061016025037/http://www.aksiyon.com.tr:80/detay.php?id=25301)
