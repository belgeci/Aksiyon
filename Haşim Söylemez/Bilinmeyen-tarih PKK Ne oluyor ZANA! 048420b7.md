# PKK: Ne oluyor ZANA!

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050119205004im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119205004im_/http://www.aksiyon.com.tr/resim/498/34.jpg" vspace="5"/>
  </p>
 </font>
 <font class="content">
  PKK"nın dağdaki tek hakimi Murat Karayılan, DEP milletvekillerinin "barış" yanlısı konuşmalarına tehdit savurdu. Karayılan, ileri gitmesi halinde Leyla Zana"ya gereken cezayı vereceklerini söylüyor.
 </font>
 <br/>
 <p>
  <font class="content">
   İddiaya göre Zana yeni bir siyasi hareket başlatacak. Osman Öcalan"ın bir yıldan beri teslim olmak için Musul"da beklediği/bekletildiği belirtiliyor.
   <br>
    <br>
     Son üç haftadır, politik Kürtler için heycanlı ve hareketli günler yaşanıyor. Önce ana dilinde yayın kapsamında Kürtçe program yapıldı, ardından da 10 yıldır tutuklu bulunan DEP eski milletvekillerinin tahliyesine karar verildi. Eş zamanlı bu iki olayın ardından Türkiye"de değişik kesimlerden farklı sesler çıkmaya başladı. "Teröriste tahliye olur mu?" sorusu sorulurken, Leyla Zana ve arkadaşları Diyarbakır"dan başlayarak doğudaki bazı illerde yüksek katılımlı mitingler düzenledi. Meydanlardaki konuşmalar, bundan sonra barış ve huzurun sağlanması için herkesin adım atması gerektiği teması üzerine kuruldu. Kürtler için "sembol" haline gelen Leyla Zana"nın barış çağrı yapması ve bölgenin huzura, kalkınmaya ihtiyacı var söylemi olumlu tepkilere neden oldu. Ancak  devletle barışan Zana"ya terör örgütü soğuk bakmaya başladı. PKK"nın silahlı sorumlusu Murat Karayılan"ın bütün çağrılara rağmen ateşkes yapmayacaklarını söylemesi Leyla Zana ve arkadaşlarını tabir yerindeyse kontrpiyede bıraktı.
     <br>
      <br>
       PKK Zana"yı tehdit ediyor
       <br/>
       <br/>
       Leyla Zana"nın açıklamaları PKK/KONGRA-GEL"in sorumlusu Murat Karayılan"ı çileden çıkarmışa benziyor. Karayılan geçtiğimiz hafta ortasında yayımladığı bildiride, bu şekilde devam edilmesi halinde Zana"ya yönelik eylem için örgütten karar çıkartacaklarını söylüyor. Medya TV"de yaptığı konuşmalarda DEP vekillerinin tutum ve konuşmalarını "herkes işine baksın" şeklinde üstü örtülü eleştiren Karayılan, militanlarına yönelik yayımladığı bildiride de net bir tavır ortaya koyuyor; "Leyla artık şöhret olmuş. Arkadaşlarıyla birlikte Kemalist zihniyetin emrine girmişlerdir. Onlar Kürt halkının davasına ihanet ediyorlar. Ben ve arkadaşlarım Kürt halkı adına onlara karşı dururuz. Herkes kendi işine baksın. Dağlarda günlerce aç geziyoruz. Niçin? Kürt halkı için. Leyla ileri giderse yapılacak tek şey kalır. Onun ne olduğunu hepimiz (infazı kastederek) çok iyi biliyoruz."
       <br/>
       <br/>
       DEP vekillerinin olumlu konuşmaları sadece Karayılan"ı rahatsız etmemiş. Silahlı mücadele fikrini benimseyen, PKK-Devrimci Çizgi adını kullanan teröristler de yapılanların göz boyamadan ibaret olduğunu ve Leyla Zana"nın Kürtlerin temsilcisi olmayacağını savunuyor.
       <br/>
       <br/>
       Gittiği her yerde yoğun kalabalık ve çiçeklerle karşılanan Leyla Zana"ya aşırı ilgi duyulması Abdullah Öcalan"ın da dikkatinden kaçmıyor. Öcalan"da inceden inceye bir huzursuzluk başladığı söyleniyor. Zana"nın yeni bir parti kurma hevesinde olması Öcalan"ı çileden çıkarmaya yetiyor. Mezopotamya Haber Ajansı"nın haberine göre, Öcalan, Leyla Zana"nın KONGRA-GEL"in Avrupa sorumlusu olmasını istiyormuş; "Leyla eşittir Kürt sorunu. Ona Nobel ödülü vermek istiyorlar. Barış mücadelesini en çok ben yürütmeme rağmen neden bana bir şey demiyorlar." Konunun uzmanlarına göre Öcalan kendisinin ikinci plana düşmesinden dolayı Zana"yı başka alana kaydırıp pasivize etmek istiyor. Yani, Kürt halkının Zana"yı "kahraman" saymasını arzu etmiyor.
       <br/>
       <br/>
       Öcalan"ın korktuğu ama sadece ima etmekle yetindiği Leyla Zana"nın başlatacağı siyasi hareketi, terörist Murat Karayılan şerh etmekten çekinmiyor. Karayılan, geçtiğimiz hafta Medya TV"de yaptığı konuşmasında, Zana"nın Kürtleri kullanarak yeni bir siyasi anlayışı başlatacağını belirtti. Karayılan bir de tarih veriyor; önümüzdeki aralık ayında Zana partisini kuracak. Doğrusu, mitinglerde Zana"nın bir parti genel başkanı gibi karşılanması, çeşitli senaryoları da beraberinde getiriyor. Öte yandan, zaten bunalımlı günler geçiren terör örgütünün Zana"dan dolayı iyice çözüleceği gerçeği de giderek anlam kazanıyor.
       <br/>
       <br/>
       Osman bekliyor
       <br/>
       <br/>
       Terör örgütü için önemli bir sorun haline gelen KONGRA-GEL"in eski merkez komitesi üyesi Osman Öcalan"ın Türkiye"ye teslim edilip edilmeyeceği son günlerin önemli konusu. Dışişleri Bakanı Abdullah Gül"ün konu ile ilgili açıklamasında, Öcalan"ın nerede olduğunu bildiklerini ancak hangi evde olduğunu söylemeyeceklerini belirtmesi, Türkiye, Amerika ve Peşmergeler arasında sıkı bir pazarlığın yaşandığının işareti oldu. Osman Öcalan 18 arkadaşıyla birlikte şu anda Musul"un kuzey bölgesindeki Peşmergelere ait evlerde kalıyor.
       <br/>
       <br/>
       Öcalan yaklaşık bir yıldan beri peşmerge ve Amerikalılarla temas halinde. Kendisine bağlı 200 kadar militanıyla Musul"da konuşlanan Öcalan daha önce Beyrut"a kaçmış, sonra yine Musul"a dönmüştü. Karayılan tarafından idam kararı çıkartılan Öcalan"ın teslim olmak için bir yıldır bekliyor olması kendi tercihinden çok onu bir koz olarak kullanmak isteyen Amerikalıların ve Kuzey Irak"taki Kürtlerin inisiyatifinden kaynaklanıyor. Murat Karayılan, PKK ile ilgili çeşitli internet sitelerine yaptığı açıklamada Öcalan olayını şöyle değerlendiriyor; "Artık Osman diye biri yok. T.C"ye teslim olmak için bir yıldır bekliyor. Coniler ve Kürdistanlılar onu T.C"ye karşı koz olarak kullanacak. Zavalı"yı bıraksalardı bir yıl önce teslim olurdu. Osman için almış olduğumuz karar hâlâ geçerlidir. Nizamettin de aynı kaderin içinde."
       <br/>
       <br/>
       Öcalan ile Amerikalıları, PÇDK"ye (Kürdistan Demokratik Çözüm Partisi) yakınlığı ile bilinen Davut Bağıstani"nin buluşturduğu belirtiliyor. İlk başlarda Öcalan, Türkiye"ye teslim olmak yerine Musul"a yerleşip yaşamak için Amerikalılardan güvence istemiş ancak bu teklifi kabul edilmemişti. Bazı kaynaklara göre Osman Öcalan, NATO zirvesi öncesi veya hemen sonrasında "paket servis" olarak Türk güvenlik güçlerine teslim edilecek. Osman"ın koz olarak kullanıldığını İmralı"daki ağabeyi de doğrular nitelikte açıklamada bulunuyor. Abdullah Öcalan, kardeşi için, "Osman çeşitli güçlere sığınarak ajanlık bile yapar" diyor.
       <br/>
       <br/>
       Osman ismi sadece sembolik
       <br/>
       <br/>
       Osman Öcalan"a bağlı yaklaşık bin kadar militan, serbest kalmış durumda. 200 kişinin halen gruptan ayrılmadığı, az bir kısmının Türkiye"ye girdiği ancak çok sayıdaki kişinin de Peşmergelere katıldığı belirtiliyor. Dağdaki reformcular olarak nitelendirilen Osman Öcalan, Nizamettin Taş, Kani Yılmaz, Halil Aytaç, Hime Kabul, Şükran Biner gibi önemli isimlerden oluşan 19 kişi teslim olmayı bekliyor. Ancak toptan bir teslimattan çok Osman Öcalan"ın ardından Nizamettin Taş"ın verilebileceği üzerinde duruluyor.
       <br/>
       <br/>
       Aslında Osman Öcalan"ın teslim edilecek olması terör örgütünün sonunu getirmiyor. Zaten bir yıldan bu yana örgütten ayrı yaşayan Öcalan, geçmişte de terör örgütü içinde ağırlığı olmayan bir isimdi. Abdullah Öcalan"ın ardından Şemdin Sakık"ın tutuklanmasından sonra biraz ön plana çıksa da her zaman Karayılan ve Cemil Bayık"ın gölgesinde kaldı. Öcalan"dan çok Nizamettin Taş ismi önemli. Özellikle Abdullah Öcalan döneminde önemli görevlerde bulunan Taş, örgütün kara kutusu niteliğinde. Osman Öcalan ise örgüt içinde ağabeyinden dolayı önemli hale gelmiş ve son olarak da KONGRA-GEL"in merkez komitesi üyesi görevini almıştı. PKK"nın ileri gelenlerinin gözünde Osman Öcalan sürekli psikolojik sorunlar yaşayan birisi olarak biliniyor. Osman Öcalan 1993 yılında PKK"nın çözüldüğünü savunup, sorunun genel politikanın yanlışlığından kaynaklandığını söylediğinde aykırı bir ses olarak örgüt içinde önemli bir isim haline geldi. Ancak kısa bir süre sonra pişman olup sendromlar yaşayınca da "psikolojisi bozuk" sıfatını aldı. Ağabeyi başkaldırısından dolayı üzerine gidince küçük Öcalan bir çocuk gibi intihar edeceğini söyleyip birkaç rehine ile birlikte kendisini bir odaya kapattı. Tabancasını kafasına dayayıp ağabeyine tehdit savuran Osman Öcalan, Abdullah Öcalan"ın "Ben onu tanırım, hiç bir şey yapamaz. Silahını elinden alın" emrini verince korkudan rehineleri bırakıp Cemil Bayık"a teslim oldu. Oradan İran"a kaçıp ardından tekrar örgüte döndü. Bu hareketler idamı gerektiriyordu. Ancak söz konusu kişi, terörist başı Abdullah Öcalan"ın kardeşi olunca infaz gerçekleşmedi. Duygusallığı ağır basan Osman Öcalan yıllardır "siyasallaşma" fikrini savunuyor. Murat Karayılan"la bu noktada siyah ile beyaz gibi ayrılıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11625&yorum_id=1), [web.archive.org (arşiv bağlantısı)](http://web.archive.org/web/20050119205004/http://www.aksiyon.com.tr:80/detay.php?id=11625&yorum_id=1)
