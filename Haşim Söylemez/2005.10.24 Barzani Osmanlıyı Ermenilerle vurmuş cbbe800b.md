# Barzani, Osmanlıyı Ermenilerle vurmuş

*Haşim Söylemez 2005.10.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geçmişte Rusya ve İsrail’le işbirliği yapan Barzani ailesi şimdilerde ABD ile yakın ilişki içinde. Yahudi kökenli olduğu iddia edilen ailenin geçmişte izlediği politikalar, şüphesiz bugün gerçekleştirdiği siyasi hamlelerin daha iyi anlaşılmasına yardımcı oluyor. 1915'te Barzani ailesinin tehcir sırasında Ermenilerle bir olup Osmanlı Devleti ile çatışmaya girdiği, Mesut Barzani’nin yazdığı kitapla birlikte ortaya çıktı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426183139im_/http://www.aksiyon.com.tr/resim/568/49.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   <br>
    Irak Kürdistan Demokrat Partisi (IKDP) lideri Mesut Barzani tarafından kaleme alınan “Barzani ve Kürt Ulusal Hareketi” isimli iki ciltlik kitapta yer alan bilgilere göre, Ermenilerle birlikte Osmanlı askerine kurşun sıkan “Barzani Kuvvetleri” içinde Mesut Barzani’nin babası Molla Mustafa Barzani bizatihi rol almış.
    <br>
     <br>
      Mustafa Barzani’nin babası Şeyh Muhammed ölünce oğlu Şeyh Abdulselam hem şeyhlik hem de liderlik postuna oturur. Osmanlı’ya isyan edip bölücülük yaptığı gerekçesiyle Abdulselam Barzani 1914’te Musul’da idam edilir. Abdulselam’dan boşalan şeyhlik postuna Şeyh Ahmet otururken, askerî ve siyasi liderliğe ise Molla Mustafa Barzani getirilir. Bu sırada Ermenilerin Van’da başlattığı isyanlar sonrası Osmanlı Devleti ‘tehcir’ kanununu devreye sokup sakıncalı Ermenileri göç ettirmeye başlar. Bir kısım Ermeniler Osmanlı tarafından kıyıma uğradıklarını ileri sürer. Ermenilerin önde gelenlerinden Antranik Paşa, Şeyh Ahmet’e bir mektup göndererek yardım ister.
      <br/>
      <br/>
      ‘Ermenileri vurmaya gidiyoruz!’
      <br/>
      <br/>
      Yardım talebi Barzani ailesinden büyük destek görür. Mesut Barzani, kitabında, babasının ağzından Barzani-Ermeni işbirliğini şöyle aktarıyor: “Şeyh Ahmet, başlarında Veli Bey ile silahlı 200 kişiyi Antranik’in yardımına gönderdi. Ben de Veli Bey’in liderliğindeki silahlı grubun içindeydim. Ermenilere yardım etmek için harekete geçtik. Reykan ve Hormari gibi aşiretlerin bölgesinden geçtiğimiz sırada bize ‘Nereye gidiyorsunuz?’ diye sorduklarında, ‘Ermenileri vurmaya gidiyoruz.’ diyorduk. Çünkü maalesef Türk hükümeti, bu olayın Müslümanlarla Hıristiyanlar arasında bir savaş olduğuna ve Türk hükümeti’nin İslam adına savaştığına bunları inandırmıştı. Biz Ermenilere yardım ettik ve onları Suriye’ye kadar götürdük. Kurtardığımız aileler arasında Antranik Paşa’nın ailesi de vardı. Ermenilere yardım ederken Türk ordusu ile girdiğimiz çatışmalarda 14 şehit vermiştik.” Olayı aktaran Mesut Barzani, babasının 1978’de Washington’da Antranik Paşa’nın torunu ile bir markette karşılaşmasını tarihî bir rastlantı olarak anlatıyor.
      <br/>
      <br/>
      Mesut Barzani, ailesinin tarihini anlatırken 1931’deki Barzani ayaklanmasını başlangıç noktası olarak alıyor. Rusya macerası anlatıldıktan sonra Baas rejiminin Mustafa Barzani’ye suikast düzenlediği de aktarılıyor. 29 Eylül 1971’de suikastten Barzani’nin kıl payı kurtulduğu dile getiriliyor. Kitapta, IKDP’nin suikastı savaş nedeni saydığı ancak Mustafa Barzani’nin buna karşı çıktığı, “Eğer savaşmamız gerekiyorsa Kerkük için savaşırız.” dediği belirtiliyor. Barzanilerin Kerkük sevdasının günümüzle sınırlı olmadığı, geçmişe dayandığı da ortaya çıkıyor böylece. Peşmergelerin 1975’te Kerkük’e hâkim olmak için Irak ordusuna karşı savaştıkları, kitapta önemli bir ayrıntı olarak zikrediliyor. Mesut Barzani, Kuzey Irak’taki Kürt hareketini merkeze ailesini koyarak anlatırken sır sayılabilecek bazı konuları da deşifre ediyor. Kendilerine yönelik saldırılara misillemede bulunmak için dönemin Musul Valisi Hayrullah Talaf’ın evini bombalamak için plan yaptıklarını ancak babasının buna karşı çıktığını belirtiyor. Mesut Barzani bu konuyu şöyle aktarıyor: “Başarıya ulaşacak bir eylemdi. Ben şahsen bu eylemin örgütümüzün yeterliliğini gösterecek bir başarı olacağını düşündüm. Barzani’ye gidip bu öneriyi sundum. Buna kızdığı yüzünden belli oluyordu. Kadınları ve çocukları öldürmekten sakının. Bu Allah’tan korkmaz ödleklerin işidir. İntikam almak istiyorsanız bizzat eylem yapanlardan alın.”
      <br/>
      <br/>
      Ocak 1946’da İran’da kurulan Mehabat Kürt Cumhuriyeti’ni destekleyen Barzani aşiretinin Ruslarla ilişkilerinin 1947’de Mustafa Barzani’nin Rusya’ya sığınması öncesine uzandığı da kitapta altı çizilecek bir diğer ayrıntı. Şeyh Abdulselam Barzani’nin 1907’de Kürt bölgelerinde, Kürtçe’nin resmî dil olarak kabul edilmesi, eğitimin Kürtçe olması ve yerel yöneticilerin Kürtçeyi iyi bilen kimselerden seçilmesini talep eden bir telgrafı Bab-ı Ali’ye gönderir. Ayrılıkçı harekete başlayan Abdulselam Barzani’nin bu çıkışına karşı Osmanlı harekete geçer. Bunun üzerine Şeyh Abdulselam, Rus Çar’ından destek ister. Rusya ile sürekli irtibat halinde olan Barzani, Urumiye yakınlarında yardım beklerken Osmanlı askerleri tarafından yakalanır.
      <br/>
      <br/>
      1979 yılında babasından liderliği devralan Mesut Barzani daha 16 yaşındayken önemli görevler üstlendi. Kuzeydeki Kürt hareketinin istihbarat mekanizmasını da yöneten Barzani, Irak’ın genelinde etkin rol almaktan çok kuzeyde var olmayı yeğliyor. Barzani, kitabı niçin yazdığını önsözde şöyle anlatıyor: “...Kürt Halkı’nın mücadele tarihinin araştırılması ve bu tarihin akışı içinde belirleyici ve yön verici bir kilometre taşı konumunda olan Barzanilerin ulusal misyonuna dikkat çekmek için böyle bir eseri yazma gereği duydum.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Oğuz Kandar, 29-Aralık-2005
> Anlamıyorum: 
> Öyle insanlar var ki Kürt dedin mi alerji oluyor. 20 yaşıma kadar Güneydoğu Anadolu’nun ücra bir köşesinde büyüdüm. O yaşıma kadar Kürt-Türk ayrımı aklımdan hiç geçmedi. Bir defasında, biri, “Yabancı mısınız?” diye sormuştu da “Hayır, ben Türk’üm.” demiştim. Şu an 26 yaşındayım. Altı yıldan beri Türkiye’nin batısında bir yerde kamu görevlisi olarak çalışıyorum. Geçenlerde bir avukat arkadaşım “Sen Kürt kökenli misin?” diye sordu. Ben ne dedim biliyor musunuz? “Hayır, Kürt oğlu Kürt’üm!” Bu vatan Türk kardeşimin olduğu kadar benim de vatanım. Bu bayrak başkalarının olduğu kadar benim de bayrağım.

### Adnan Pertev, 20-Aralık-2005
> Anlamıyorum: 
> Bu habere gelen tepkilerden de anlaşılıyor ki bazı vatandaşlarımız havadan nem kapıyor. Kürt toplumu hummalı bir etnisite krizine tutulmuş gibi görünüyor. Irkçılığın dehşetengiz kıyılarında dolaşıyorlar. Bunu sağlıklı bulmuyorum. Soydaşlarının hatalarını görmeyi bir kenara bırakın, hata lafzına bile tahammülleri yok. Dogmatik paranoyaları bir kenara bırakıp daha sağlıklı düşünmeleri temennisiyle. Hoşgörü ikliminde bütün sorunların çözülebileceği kanaatindeyim. Ne dersiniz?

### İsmail Küçükkaya, 07-Kasım-2005
> Hayret: 
> Geçen sayınızda Barzani ile ilgili çeşitli varsayımlarda bulunmuştunuz. Bir kürt olarak kendi tarihimi ve aynı zamanda öğretmenlik mesleğim gereği Osmanlı tarihini çok iyi biliyorum. Hayret, Barzani ile yakın akraba olan doğudaki şeyhler acaba Yahudi mi? Osmanlıyı arkadan vuran Araplar, Osmanlı'nın yıkılmasında büyük rol oynayan Jön Türkler Yahudi miydi? Acaba Barzani ile akrabalığı bulunan ve Kürt-İslam tezini savunan Abdülmelik Fırat Yahudi mi? Neden Osmanlı'nın son zamanlarındaki hatalarını hiç görmek istemiyoruz?Yazınızı maalesef üzülerek okudum. Keşke insanları bu kadar kolay mimlemesek.

### Kenan Civan, 01-Kasım-2005
> Eleştiri yersiz: 
> Yazar tüm Kürtlerden değil, Barzani ailesinden bahsediyor. Aktardığı da Barzani’nin kendi sözleri. Bence, yapılan eleştiriler yersiz. Belki Barzani ailesinin Yahudi kökenli olabileceği konusunda varsa delillerin sunulması objektif habercilik açısından daha isabetli olurdu.

### Akın Albayrak, 31-Ekim-2005
> Gocunmanın sebebi ne?: 
> Bunlar alışmış birilerine maşa olmaya. Yazarı niye suçluyorsunuz ki? Olanı yazmış. Siz vatanperverseniz sorun yok o zaman. Sonra adama sorarlar nedir bu gocunma diye!

### Ali Ak, 31-Ekim-2005
> Aboneliğimizi iptal ettik: 
> Sırf kötülemek için Barzani ve ailesinin Yahudi olduğunu iddia ediyorsunuz. Bu çirkin bir iftiradır. Müslümanlara yakışmaz. Kürtlere olan nefretinizi böyle mi açığa vuruyorsunuz? Biz on arkadaş, Aksiyon dergisi aboneliğimizi iptal ettik.

### Hakan Acer, 30-Ekim-2005
> Alınganlığa gerek yok: 
> Aksiyon’u düzenli olarak okumaya çalışan biriyim. Bu haberin bazı arkadaşlarımız tarafından neden eleştirildiğini anlayabilmiş değilim. Kürt kökenli olmakla bir Kürt’ün (ki Barzani’nin Kürt olduğu şüphelidir) yaptığı hataları üstüne almak, bence amatörlük olur. Çünkü her ormanın mutlaka çürük bir ağacı olur ve bana kalırsa çürük ağaçların bir an evvel ormandan ayıklanması gerekir. Hatalı olanın eleştirilmesinden rahatsızlık duymak işbirlikçilikle eşdeğerdir.

### Ufuk Yürür, 30-Ekim-2005
> Bayrağımızı da yakmışlardı: 
> Tarih boyunca Müslüman kardeşlerini arkadan hançerleyen Barzani ve Talabani daha yakın zamanda bayrağımızı da yakmamış mıydı? Hani Müslümanlar kardeşti? Demek ki bunlar Müslüman değil. Zaten olmadıklarını yaptıkları işlerle kanıtlıyorlar. Samimi kardeşlerimizin alınmasına gerek yok. Araştırmalarından dolayı Aksiyon’u kutluyor, yazdıklarına katılıyorum.

### Veli Bozkurt, 29-Ekim-2005
> Hazmedemiyorum: 
> Milliyetçi bir insan olarak Barzani ailesinin Osmanlı İmparatorluğunun arkasından yapmış olduğu işi hazmedemiyorum, hazmedenlerin de bu devleti terk etmelerini tavsiye ediyorum. Barzani ailesinin Ermenileri kurtarmak için 14 şehit verdiğinden bahsediliyor. Ben onlara şehit denmemesinde ısrar ediyorum. O zamanlar İslamiyetin en büyük savunucusu ve tek hâkimi olan bir imparatorluğa karşı verilen ölüler ölüden ibarettir. Unutulmasın ki Kürtler o zaman Barzani gibilerin ektiklerini biçmektedir.

### Gökçen Efe, 27-Ekim-2005
> Lütfen iyi okuyun: 
> Kenan Çelik, Cemal Atay ve Adem Asa adlı okurlar haberi iyi okusun. Kürtler Yahudidir demiyor. Barzani ailesi için böyle iddialar var diyor. Bu sadece Türk araştırmacıların iddiası değil, Amerikalı tarihçilerin de böyle bir saptaması var. Bugün İsrail’de yaşayan ve Barzani’nin akrabası olduğunu söyleyen Yahudiler var, bütün bunlara ne diyeceksiniz? Halifeye isyan eden ve Müslüman kanı döken Artranik’i koruyan herhalde iyi bir Müslüman değildir! En azından bunu kabul edin. Irkçılık yapmayın. Unutmayın ki Ebu Cehil de Kureyş’tendi. Ebu Cehil’in eleştirilmesine “O da Kureyş'tendi.” deyip incinen Müslüman olacağını sanmıyorum!

### Kenan Çelik, 27-Ekim-2005
> Araştırmacı tarafsız olur: 
> Araştırmacı dediğin tarafsız olur, etnik kimliğini işine yansıtmaz. Bu haberin üslubuyla “Kayıp Türkler” haberinin veya Van’daki Kırgızlarla ilgili haberin üslubunu bir karşılaştırın. Bu konuda tarafsız değilsiniz. Kürtler Osmanlı döneminde yüz binlerce şehit vermedi mi? Kürtlere böyle acımasız davranmak niye?

### Adem Asa, 26-Ekim-2005
> İnsaf etmek lâzım: 
> Barzani’nin kitabını ben de okudum. Elbette Osmanlıya karşı Şeyh A.Selam’ın yaptığı kabul edilemez. Artranik Ermenisini kurtarma girişiminde sarf ettikleri de (ki bu Mesud’un fikridir bence) bir Müslümana yakışmayan sözlerdir. Lakin sizin de "bunlar Yahudidir" ifadeniz de Müslümanca değildir. Hiç bir deliliniz olmadan bir Müslüman gruba "Yahudidirler" demek dinimizle ne kadar bağdaşır sorgulamak lâzım. Irkçılığın her türlüsü pistir, fitnedir. Peki sizin yaptığınız da "ırkçılık" değil midir? Hiç düşünmediniz mi kitabı okurken, bunlar Müslüman, her hareketlerini buna göre yapmaya çalışmışlar, şartlar onları istemedikleri yollara sevk etmiş diye. Ülkemizde insanlar harp sonrası mahkûm edilir ve idamlar için sehpalar kurulurken, bakiyemiz üzerinde Kürtler İngilizlere karşı mücadele vermek şerefine de sahip değiller mi? Bütün hayatları İngiliz ve onların yerli işbirlikçilerine karşı olmamış mı? Bir Müslüman topluluğa karşı insafı elden bırakmanız bendenizi üzmüştür. Onlar elbette zaman zaman hata ettiler. Ya bizler?

### Cemal Atay, 26-Ekim-2005
> Kürtleri incittiğinizi anlamıyor musunuz?: 
> Barzani o kitabı yeni yazmadı ki. Aksiyon bu tür haberlerle ne yapmak istiyor? Barzani ailesinin kendi çıkarı için yaptıklarını umumî bir hareketmiş gibi göstermek haberi çarpıtmaktır. Osmanlının Abdülhamid’ den sonra eski Osmanlı olmadığını, memleketin Jöntürk denen milliyetçi bir grup tarafından idare edildiğini ve Kürtler dahil Arap, Acem, Ermeni bütün Osmanlı tebaasının  İstanbul’dan soğutulduğunu Aksiyon ne zaman öğrenecek? Milyonlarca Kürt vatandaşımızı böyle kırık dökük haberlerle incittiğinizi anlamıyor musunuz?

Kaynak: [www.aksiyon.com.tr](http://www.aksiyon.com.tr:80/detay.php?id=22722&yorum_id=6160), [web.archive.org (arşiv bağlantısı)](http://web.archive.org/web/20060426183139/http://www.aksiyon.com.tr:80/detay.php?id=22722&yorum_id=6160)
