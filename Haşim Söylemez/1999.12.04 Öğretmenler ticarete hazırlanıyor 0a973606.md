# Öğretmenler ticarete hazırlanıyor

*Haşim Söylemez 1999.12.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   12 Eylül 1980 askeri derbesinden sonra yönetimi ele geçiren askerler her alanda köklü değişikliklere gittiler. Bu değişikliklerden ve yeniliklerden Milli Eğitim kurumları da nasibini aldı.
  </font>
 </div>
 <div id="newsText">
  <font class="detail-text">
   Darbe ile birlikte milli eğitim bakanı olan Tuğgeneral Hasan Sağlam ilk iş olarak orduevlerini model göstererek, öğretmenlerin de askerler gibi kalıp barınacakları mekanların olmasını gündeme getirdi ve bu fikrini hayata geçirdi. Bu proje doğrultusunda 1981 yılında 7 öğretmenevi birden açıldı. Bakan Sağlam daha da ileri giderek OYAK benzeri bir ÖYAK (Öğretmenler Yardımlaşma Kurumu) kurmak istedi ancak bu fikrini gerçekleştiremedi.
   <br/>
   <br/>
   12 Eylül darbesinin evleri olarak tabir edilen öğretmenevlerine ilk başta tepkiler çok büyüktü. Darbe karşıtı olanlar bu evlere karşı çıktılar ve kullanmadılar. Muhaliflere göre, o evlerde kalmak, yatmakiçmek 12 Eylül rejimini kabul etmek anlamına geliyordu.
   <br/>
   <br/>
   Darbenin ürünü olarak ortaya çıkan öğretmenevleri hem nitelik hem de nicelik olarak her geçen yıl değişti. 2000 yılına girmeye gün saydığımız şu günlerde ise ilk etapta basit bir sistemle kurulan öğretmenevleri profesyonelleşmeye yöneliyor. Görevlendirme modeli ile yönetilen öğretmenevleri işletme modeline geçmeye hazırlanıyor. Konu ile ilgili olarak hazırlanan taslak uygulanmaya geçtiğinde öğretmenevleri artık "kendi halinde kurum" olmaktan çıkıp, daha aktif bir şekilde bir işletme anlayışı ile yönetilecek, kâra geçecek.
   <br/>
   <br/>
   Hantal evlere neşter
   <br/>
   <br/>
   Öğretmenevleri kurulduğu ilk günden günümüze kadar bulundukları bölgelerdeki öğretmenler tarafından kendi hallerinde idare ediliyordu. Personel atamaları ise kaymakamlık ya da valiliklerce yapılıyordu. Ancak her geçen gün sayıları arttı, bütçeleri kabardı, mevcut yönetim sistemi ile bir çıkmazın içine girdiler. Tasarının kanunlaşması halinde hantal evler artık modern sistemli evler haline gelecek. Öğretmenevi personeli artık Milli Eğitim Bakanlığı ve Maliye Bakanlığının ortak mutabakatı sonucunda atanacak. Atanan personellerin ise en az işletme mezunu olması gerekecek. Yeni personellerin atanması ise bir çok işletme mezununa iş olanağı sağlayacak. Türkiye'de şu anda 596 öğretmenevi, 200 adet lokal bulunuyor. Lokal ve öğretmenevleri tabir yerinde ise kendi yağlarıyla kavruluyor. Ancak bir çok öğretmenevi kâr ederken, birçoğu da zarar ediyor. Yeni model sayesinde öğretmenevlerinin kâra geçmesi de planlanıyor.
   <br/>
   <br/>
   Milli Eğitim Bakanlığı Personel Genel Müdürü Hüseyin Acar ise, taslağın bir an önce kanunlaşması için çaba gösterdiklerini belirterek: "Zannediyorum, bu taslak kanunlaşır. Böylece öğretmenevleri de hayatta kalır. En kısa zamanda bunu yetkili makamlara sunacağız" şeklinde konuşuyor.
   <br/>
   <br/>
   Evlere devamlılık güvencesi
   <br/>
   <br/>
   Öğretmenlerin barınma, içme, eğlenme gibi ihtiyaçlarını çok cüzi bir meblağ  öğretmenevlerinin işletme modeline geçmesinin bir çok yararı bulunuyor. Eğitimciler de işletme modelini destekliyor. İşletme modeline geçilmesi halinde bu evleri yönetecek olan idareciler atama ile görevlendirilecek. Görevliler Devlet Memurluğu Sınavı sonucunda başarılı olanlardan seçilecek. Böylece mahalli bazda oluşacak atamalarda meydana gelen kadrolaşmanın önüne geçilmiş olunacak. Öğretmenevleri işletme modeli ile bir otel gibi işletilecek, kârlar ve zararlar bakanlıklarca kontrol edilecek. Yani bakanlık kâr ve zarara ortak olacak. Taslağın kanun olarak çıkması ile birlikte öğretmenevleri aynı zamanda sigortalanmış olacak, çünkü öğretmenevlerinin varlığı güvence altına alınacak. Kâr sağlanması halinde bu kârlar öğretmenevlerine harcanacak, dahasında da bu para öğretmenler için yeni mekanların oluşturulmasında kullanılacak.
   <br/>
   <br/>
   Birçok eğitimci ise öğretmenevlerinin işletme modeline geçmesinin gerekli olduğunu savunuyor. Eğitimcilere göre öğretmenevlerinin hayatta kalması için işletme modeli şart.  Bir öğretmenevi yöneticisi, öğretmenevlerinin kapanma noktasına geldiğini belirterek şöyle konuşuyor: "Öğretmenevleri kendi kendini yenileyemiyor. Maddi olarak sıkıntıda. Bu yüzden kapanma noktasına gelenler var. Eğer işletme modeli olursa öğretmenevleri bir otel mantığı ile işletilir bu da onların hayatta kalmasını sağlar. Bir de bu modelde kurumlar profesyonel idareciler tarafından idare edilecek, bu da olumlu bir etken."
   <br/>
   <br/>
   Devletin sırtından yük kalkar
   <br/>
   <br/>
   Öğretmenlerin barındığı, yemeiçme, düğün gibi amaçlar için kullandığı öğretmenevlerinin 1996 yılında özelleştirileceği gündeme gelmiş ancak, özelleştirme olayı son anda iptal edilmişti. Özelleştirmeye gerekçe olarak da öğretmenevlerinin devlete yük olması gösterilmişti. Oysa öğretmenevleri yeni modele göre devletin sırtından yük olmaktan çıkıp devlete katkıda bulunacak. Çünkü öğretmenevleri işletme modeline geçmeleri halinde devlete vergi verecekler. Birçok öğretmenevi yöneticisi de vergi vermeye hazır olduklarını belirtiyor. Görüştüğümüz ancak isimlerinin açıklanmasını istemeyen öğretmenevleri yöneticileri: "Biz devlete yük olmak yerine vergi verebiliriz. Ancak bu kurumların tam anlamıyla sistemli bir şekilde işletilmesi gerekmektedir. Bu kanun bizim kurtuluşumuz olacak" şeklinde görüşlerini belirtiyorlar.
   <br/>
   <br/>
   Şu anda öğretmenevlerine cüzi bir miktar ödenek sağlanırken, öğretmen maaşlarından da her ay 100 ila 150 bin lira arasında değişen fiyatlarda para kesimi yapılıyor. Evlerin kazandıkları paralar ise öğretmenevlerine kalıyor. Böyle bir durumda büyükşehirlerdeki öğretmenevlerinin ayakta kalması mümkün ancak küçük yerleşim yerlerindeki öğretmenevleri büyük sıkıntılar yaşıyor.
   <br/>
   <br/>
   Öğretmenler; "ikinci adresim" dedikleri öğretmenevlerinin çağın gereksinimlerine uygun olarak işletilip hayatta kalmasını istiyor. Öğretmenevleri yöneticileri ise, bir an önce kanun çıkması gerektiği yönünde görüş belirtiyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5590), [web.archive.org (arşiv bağlantısı)](http://web.archive.org/web/20141008075041/http://www.aksiyon.com.tr:80/aksiyon/newsDetail_getNewsById.action?newsId=5590)
