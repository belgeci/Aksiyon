# O toplantıda üç Amerikalı vardı

*Haşim Söylemez 2006.02.06*

<div>
 <p>
  <font>
   “Başbakanlık Politik Psikoloji Merkezi’nin 1993’te düzenlediği ‘Kürtler ve PKK’ toplantısına biri Osmanlı tarihi uzmanı olmak üzere üç Amerikalı da katıldı. Kürt çevrelerinden üç kişi vardık; ben, Tarık Ziya Ekinci ve Mehmet Ali Aslan.”
   <br/>
   <br/>
   Tansu Çiller'in Başbakan olduğu 1993'te, dönemin devlet bakanı ve hükümet sözcüsü Yıldırım Aktuna'nın başkanı olduğu Başbakanlık Psikolojik Savaş Merkezi'nin düzenlediği gizli Kürt toplantısına katılan kişilerden biri olan eski bakanlardan Şerafettin Elçi Aksiyon'a konuştu.
   <br>
    <br>
     Yıldırım Aktuna, geçtiğimiz hafta Aksiyon'da yayınlanan röportajında, bu toplantıda Şerafettin Elçi'nin Samsun'dan aşağı doğru bir çizgi çekerek, "Çizginin bu tarafı Kürtlerindir" demesi üzerine kargaşa çıktığını ve toplantıyı kestiğini belirtmişti.
     <br>
      <br>
       Psikolojik Savaş Merkezi olarak bilinen  ve Aktuna'nın "Politik Psikoloji Merkezi" olarak tanımladığı bu kuruluşun Kürt toplantısına katılan Elçi, kapatılan Demokrasi ve Barış Partisi'nin kurucusu ve Mesut Barzani'nin siyaset çizgisine yakınlığıyla biliniyor. Elçi, sözü edilen toplantı hakkındaki sorularımızı cevaplandırdı.
       <br>
        <br>
         -Politik psikoloji merkezi'nin düzenlediği Kürtler ve PKK toplantısına kimler katıldı?
         <br/>
         <br/>
         Toplantı Gazi Üniversitesi'nde yapıldı. Toplantıyı organize eden Yıldırım Aktuna ve üst düzeyden bu işin uzmanı olan Kıbrıs Türklerde Vamık Volkan'dı. Organizatörler arasında Profesör Abdülkadir Çevik de  vardı. Osmanlı tarihi uzamını Amerikalı bir profesör yine Amerikalı ve bu işlerde uzman iki kişi daha vardı. O dönemde Meclis'te olan partilerin temsilcileri vardı. Genel Kurmay'dan Milli Güvenlik Kurulu’ndan, MİT'ten, Emniyet Genel Müdürlüğü'nden ve sendikalardan temsilciler vardı. Birde Kürt çevrelerinden üç kişi vardık; ben, Tarık Ziya Ekinci, Mehmet Ali Aslan.
         <br/>
         <br/>
         -Tartışmaya yol açan ve size karşı tepkilerin oluşmasına neden olan olay neydi?
         <br/>
         <br/>
         Anadolu tartışması oldu. Ben bu kavramın bugünkü sınırları kapsamadığını söyledim. Bu bilgilerimi de Meydan Laros' tan kaynak göstererek söyledim. Yani oradaki Anadolu maddesini söyledim. Anatolia Yunanca bir kelime ve Ege'nin doğusunu ifade ediyor. Bunun sınırının da Tarsus Çayı ve Samsun hattının batısında kalan yarımada olduğunu söyledim. 1941'de siyasi coğrafya heyetinin toplandığını ve Anadolu kelimesini Türkiye'nin sınırlarını kapsayan bölge şeklinde tanımladıklarını söyledim. Bunun üzerine rahatsız olanlar oldu. Tepki koydular. Ama toplantı yinede devam etti ve üç gün sürdü.
         <br/>
         <br/>
         -Haritayı ikiye bölüp burası Kürtlere aittir demişsiniz
         <br/>
         <br/>
         Ortada bir harita yok. Öyle bir şey yaşanmadı. Ben bilgi olarak söyledim. Basına kapalı olan bu toplantıda eğer doğru dürüst bir şey yapacaksak kavramları yerli yerine koymamız lazım dedim. Fikirler rahat söylensin diye düzenlenmiş bir toplantıydı. Benim söylediklerimden sonra bazı MHP'liler ve fanatikler tepki gösterdiler. MHP'den Kayseri milletvekili Osman Kavuncu vardı. İşin ilginçi o toplantıda bulunan, MİT, Genel Kurmay ve Milli Güvenlik Kurulunun temsilcilerinden bir tepki gelmedi. Amerikalılar benim konuşmamı onaylar tavırlar gösterdiler. Mesele Kürt meselesi ve PKK idi. Ben tarihi sürece ilişkin bilgiler verdim. Bilimsel konuşma yaptım. Gerçekleri açıkladım. Bu toplantı bir rapor olarak hazırlandı ancak daha sonra ne yapıldı bilmiyorum.
         <br/>
         <br/>
         -Merkez tarafından başka toplantılara çağırıldınız mı?
         <br/>
         <br/>
         Kürt meselesi bir daha konuşulmadı. Başka konulardaki toplantılara da çağırılmadım.
         <br/>
         <br/>
         -Bu merkezin toplantısında Amerikalılar niye vardı?
         <br/>
         <br/>
         Politik psikoloji merkezi Amerikalıların tavsiyesi ve önerisiyle kuruldu. Amerikalılar kurdurdu. Vamık Volkan ve Yıldırım Aktuna vardı başında. Onlarda varolan bu merkezi bizde de uygulamaya çalıştılar. Hatta toplantıda bulunan üç Amerikalıdan birinin resmi bir görevi vardı, sanırım diplomattı. Ama merkez galiba bekleneni vermedi. Şimdi başka bir birim altında faaliyetlerini sürdürüyor. Ama kapsama alanları nedir tam olarak bilmiyorum.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1771 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23326), [web.archive.org (arşiv bağlantısı)](http://web.archive.org/web/20060422132303/http://www.aksiyon.com.tr:80/yazdir.php?id=23326)
