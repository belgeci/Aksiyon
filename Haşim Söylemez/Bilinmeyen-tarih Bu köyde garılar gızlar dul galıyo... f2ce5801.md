# Bu köyde garılar, gızlar dul galıyo...

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20040601155758im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040601155758im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Bin 500 nüfuslu Til köyünde garip bir şekilde erkekler kansere yakalanıp ölüyor. Erkekler ölünce kadın nüfus birden artıyor ve her şey kadınların üzerine kalıyor. Kimisi tarlada çiftçi, kimisi fabrikada patron oluyor.
 </font>
 <p>
  <font class="content">
   “Damar Ali, Mustıfa Ali, Aşağıbağın Dahsin, Halil İbraham, Mustililerden Hamza... Dogdor onlara siz ganser oldunuz, gayri evinize gidip yatın deyivermiş. Köyde iki—üç ay yaşiyiverdiler. Sonra bi de baktık ki sırayla ölüveriyolar. Ganser ama nasıl oluveriyor bilemeyoz. Bizim köyde hep erkekler ölüveriyo, garılar, gızlar dul kalıyo...”
   <br>
    <br/>
    Bu gizemli ve garip köyde kime dokunsanız başlayıveriyor; “ölüyoz, ölüyoz.” Rabb’in hikmetinden sual olunmaz ama Til köyünde garip bir ölüm kol geziyor. Gerçekten de erkekler ölüyor, ‘garılar, gızlar’ dul kalıyor. İş bununla bitmiyor. Erkek sayısı azalınca da kadınlar tarlada çiftçi, fabrikada işçi, hatta fabrikalar işleten hanımağa oluveriyorlar. Köyde hemen hemen her aileden bir erkek mutlaka kanserden ölmüş, kanserin uğramadığı hane kalmamış. Erkek düşmanı, kadın dostu kanser bazen bir evden genç yaşlı ayırt etmeden 5—6 kişiyi birden kara toprağa göndermiş. Durum böyle olunca da son 20—25 yıl içinde köydeki kadın sayısı erkek sayısını çoktan geçmiş. Kadınların eşlerini kanserden kaybetmeleri kendilerinin tabiriyle köyün ‘ dullar köyü’ olarak anılmasına neden olmuş. Aslında bu yakıştırmayı sadece kendileri yapıyor. Kanserin garip bir şekilde erkeklere musallat olduğu gerçeğinin mümkün olduğunca gizli kalmasını istiyorlar. Hatta bu durumun kız alıp—vermelerde köyün itibarını düşüreceği gerekçesiyle konunun tamamen gizli kalmasını isteyenler çoğunlukta. Ama bütün çabalar köyün kaderini değiştirmiyor; kanserle boğuşanlar yün döşekte ölümü bekliyor.
    <br/>
    <br/>
    Ölümler erkekleri buluyor
    <br/>
    <br/>
    Nevşehir’in Derinkuyu ilçesine bağlı 300 haneli, bin 500 nüfuslu köyde son 25 yıl içinde gerçekleşen ölüm vakalarının yüzde 90’ından fazlası kanserden ölen erkeklerden oluşuyor. Kadınlar ise ya başka sebeplerden ya da ilerlemiş yaşlarından dolayı hayata veda ediyor. İşin garip tarafı köyde uzun süre yaşadıktan sonra başka yerlere taşınanlar dahi kanser illetinden kurtulamıyor. Til köyü aynı zamanda yurtdışına önemli derecede göç vermiş bir köy. Özellikle Hollanda ve Almanya’ya göç eden köylüler uzun yıllardır burada yaşıyor. Buna rağmen son 5 yıl içinde yurtdışından gelen 20 ölüm vakasının 18’i yine kanser sebepli ve erkeklere ait. Aynı havayı teneffüs eden, aynı toprak üzerinde yaşayan, hatta tarlada kadın—erkek beraber çalışan köyün erkeklerinin kansere yakalanmasının sebebi çözülebilmiş değil. Daha doğrusu köyde bu konuda henüz bir araştırma yok. Nevşehir İl Sağlık Müdürlüğü yetkilileri, konudan haberleri bulunmadığını, şikayet olmaması halinde araştırma yapma yetkisine sahip olmadıklarını, dolayısıyla araştırma da yapmadıklarını açıklıyorlar. Sağlık Müdürlüğüne son üç yılda intikal ettirilen kanser vakasının sayısı sadece iki. Yetkililer şikayet gelmediğinden yakınırken, köylüler de tam tersi bir politika izliyor: Konu ne kadar gizli kalırsa o kadar iyi olur.
    <br/>
    <br/>
    Til köyünde yıllardır yaşayan, birçok yakınını kanserden dolayı kaybeden Hilmi Çiftçibaşı, kanserin sanki erkekleri takip ettiğini söylüyor. Çiftçibaşı bir gün kendisinin de kansere yenik düşeceğini tahmin ediyor gibi konuşuyor; “Nedense hep erkekler kansere yakalanıyor. Erkekler olarak korkuyoruz. Yakınımızda arkadaşlarımız, akrabalarımız ölüyor. Kadınlarda pek rastlanmıyor. Bizde daha çok erkek ölüyor. Hem kadınlar hem de erkekler aynı köyde yaşıyoruz.” Köyde herkesin kendi kaderine razı olduğunu söyleyen Hilmi Çiftçibaşı bu konunun civar köylerde, ilçelerde duyulmasını istemediklerini anlatıyor; “Kimse duysun istemiyoruz. Yoksa kız vermek istemiyorlar. Hep bekliyoruz bunun sonu nereye varacak diye. Yıllar önce köyden ayrılanlar bile yine kanserden ölüyor. Kaçış yok gibi. Ama kansere yakalanmadan uzun yıllar yaşayan erkekler de var.”
    <br/>
    <br/>
    Sebebi bilinmeyen bu hastalık daha çok kan ve akciğer kanseri olarak kendisini gösteriyor. Takip ettiği yaş ortalaması 35. Ancak bazen 18 yaşındaki bir genci dirençsiz bıraktığı gibi bazen de 50 yaşındaki bir kişiyi öldürebiliyor. Kanser yakaladığı kişiyi 6 aydan sonra kurutuyor, en fazla 2 yıl yaşatıyor. Bütün bu tespitler köy kadınlarına ait; çünkü konuyla daha çok onlar ilgileniyor. Bunun sebebini ise erkeklerin çekinmesine bağlıyorlar. Köyde son yıllarda kanserden başka bir de kalp krizi vakaları artmaya başlamış. Dayısını kalp krizinden kaybeden Zekiye Yüksel “Bu da erkekleri tercih ediyor. Bizim köyde kadınların düşmanı olan hastalık veremdir” diyor.
    <br/>
    <br/>
    Köydeki erkekler birer ikişer hayattan ellerini çekince işler kadınların başına kalmış. Patates tarlalarında erkekler gibi çalışıyorlar, evin geçimini sağlıyorlar. Bin 500 nüfuslu köyün ekmek ihtiyacını da sadece kadınların çalıştığı bir fırın karşılıyor. Yöresel tarzda köy fırınında ekmek pişiren kadınlar ekmeği satıp geçimini sağlıyorlar.
    <br/>
    <br/>
    Kanser neden ayrım yapıyor?
    <br/>
    <br/>
    Til köyünde kanser vakaları niye yaygın? Ya da bu kanser neden cinsiyet ayrımı yapıp erkekleri tercih ediyor? Bu soruların cevabı henüz bilinmiyor. Ancak uzmanların daha önce civar bölgelerde yaptıkları araştırmalar birtakım ipuçlarına ulaşmalarını sağlamıştı.
    <br/>
    <br/>
    Bölge Hasandağı, Melendiz ve Erciyes’in milyonlarca yıl süren püskürtmeleriyle oluşan kalın bir volkanik örtüyle kaplı. Dolayısıyla volkanik artıklardan kaynaklanan aşırı bir kül ve tüf yoğunluğu sözkonusu. Daha önce Karain, Tuzköy, Sarıhıdır köylerinde araştırma yapan Prof. Dr. İzzet Barış, solunum yoluyla insan bünyesine giren tüflerin ölüm etkisi oluşturduğunu açıklamıştı. Aynı araştırma vücuda giren tüflerin yıllar sonra bile akciğer kanserine yol açtığını ortaya çıkarmıştı. Ancak sözü edilen köylerde kadınlar da kanserden nasibini alıyordu. Uzmanlara göre Til’de de tüften ya da topraktan kaynaklanan kanser vakaları sözkonusu. Ancak neden erkekler sorusunun cevabı uzun süren bir araştırmayı gerektiriyor.
    <br/>
    <br/>
    Bölgenin jeolojik yapısını inceleyen Dr. Eşref Atabey de daha önce yaptığı araştırmalarında Kapadokya bölgesinin risk altında olduğunu, bunun için komple bir incelemeden geçirilmesi gerektiğini kaydetmişti.
    <br/>
    <br/>
    Til köyü yeraltı şehri ile ünlü Derinkuyu ilçesine sadece 9 kilometrelik bir mesafede olmasına rağmen oldukça içine kapanık. Dışarıdan pek kimseyi kabul etmeyen, herşeye rağmen geleneklerini muhafaza eden köyde kanser artık alışagelmiş gündelik bir olay gibi algılanıyor. Ancak ne olursa olsun var olan kanser gerçeğini gizlemek mümkün değil. Sonuçta ölüm geliyor.
    <br/>
    <br/>
    NE ATI VAR NE DE ARABASI; KÖYÜN HANIMAĞASI
    <br/>
    <br/>
    Til köyünde kadınlar dul kalınca iş başa düşüyor. Herkes kocasından devraldığı işi en iyi şekilde yapmaya çalışıyor. Tıpkı, eşi İbrahim Yüksel kanserden ölünce birden hanımağa olan Zekiye Yüksel gibi. Yüksel babasını, dayısını, amcasını ve kocasını kansere kurban vermiş birisi. Adı hanımağa. Köyde de, şehirde de herkes onu tanıyor ve öyle çağırıyor. Ancak hanımağa olmasına rağmen ne atı ne de arabası var. Kendisine hizmet eden uşakları bile yok. Herşeyini kendisi yapıyor. Hayattaki en önemli isteği geçmiş yaşına rağmen araba kullanabilmek. Zekiye Yüksel rahmetli eşinden aldığı üç un fabrikasını işletiyor, müdürlüğünü yapıyor. Elleri nasırlı, başı tülbentli, şalvarlı tipik bir Anadolu köylüsü olan Yüksel yaşından dolayı zor yürüyor, zor konuşuyor. Ancak kime sorsanız ‘zehir gibi kafası çalışıyor’ diye cevap alıyorsunuz. Fabrikalara patron olan Zekiye Teyze bir de kayınları ile ciddi miras mücadelesi vermiş. Bir kayını kocasından kalan mallara ortak olmak için kendisini deli olamakla suçlamış. Hem bu öylesine bir suçlama ki, olay Bakırköy Ruh ve Sinir Hastalıkları Hastanesi’ne kadar uzanıyor. Hastanedeki kontrollerden sonra deli olmadığı tespit edilen ‘akıllı’ kadın çocuklarının geleceği için çalıştığını söylüyor. Zekiye Teyze’nin bir de isteği var; bir gün fırsat olursa bir televizyon programına çıkıp hayat hikayesini bütün Türkiye’ye kendi ağzından anlatmak.
    <br/>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2919), [web.archive.org (arşiv bağlantısı)](http://web.archive.org/web/20040601155758/http://www.aksiyon.com.tr:80/detay.php?id=2919)
