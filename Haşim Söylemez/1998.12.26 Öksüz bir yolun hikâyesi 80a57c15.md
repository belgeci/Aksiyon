# Öksüz bir yolun hikâyesi

*Haşim Söylemez 1998.12.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   19. yüzyılda giderek değerlenen ve önem kazanan demiryolları bir çok ülkenin bu alanda yatırım yapmasını sağladı.
  </font>
 </div>
 <div id="newsText">
  <font class="detail-text">
   Özellikle 1830'lu yıllardan sonra Batı ülkeleri ekonomilerini geliştirmek için demiryollarından istifade etme yolunu tuttular. 3 kıtaya yayılan ve o dönemde bu toprakların büyük kısmını elinde bulundurmaya devam eden Osmanlı İmparatorluğu da, yayılmacı devletlerin politikaları sonucu gittikçe zayıflayan otoritesini, demiryollarına endeksli olarak kurmaya çalıştı. Öyle ya, Devleti Aliye demiryolları sayesinde en ücra köşelerdeki tebasına kolaylıkla ulaşabilecekti.
   <br/>
   <br/>
   Bu hedefler doğrultusunda Osmanlı topraklarında ilk olarak İskenderiyeKahire demiryolu 1869 yılında açıldı. Ardından Batı'ya da bağlanmak isteyen İstanbul yönetimi Paris, Viyana ve Berlin gibi Batı başkentlerine bağlantı kuracak olan Rumeli Demiryolları Projesini gerçekleştirdi. Bu sırada takvimler 1888  tarihini gösteriyordu.
   <br/>
   <br/>
   İstanbul, tarih boyunca hep yolculukların başlangıç ve bitiş noktası oldu; Batı için sihirli bir dünya, Doğu için ulaşılması güç bir rüya idi!. Bu rüyayı gerçekleştirmek, Doğu'yu Batı'ya bağlamak ve özellikle bütün semavi dinlerin doğduğu yer olan, inanç sahiplerince ziyareti bir borç sayılan Kudüs, İslâm Peygamberi'nin (s.a.v) kabrinin bulunduğu Medine ve Müslümanların kıblesi olan Mekke gibi "kutsal mekânlara yolculuk"u demir raylar üzerinden hızlı, emin ve ekonomik olarak gerçekleştirecek bir demiryolu yapımı fikri Yıldız Sarayında kulaktan kulağa dolaşmaya başlamıştı. Demiryolu hattının kurulması imparatorluğun uzak mekânlarını payitahta bağlayacak, bölgenin askeri ve siyasi otorite bakımından güçlenmesini de sağlayacaktı.
   <br/>
   <br/>
   Pek çok kimsenin hayal ettiği bu proje için Hicaz Kumandanı Nuri Paşa, zamanın padişahı II. Abdülhamid'e bir mektup gönderdi. Ancak bu konuda en önemli adımı Cidde Evkaf Müdürü olan Ahmet İzzet Efendi (Arap İzzet Paşa) attı. İzzet Paşa 1891'de sunduğu raporda bir demiryolunun önemini dile getirmişti. Proje, Askeri Komisyon üyesi Korgeneral Mehmet Şakir Paşa'ya havale edildi. Şakir Paşa hattın fizibilitesini çıkararak Padişah'a sundu. Bu projede "Bağdat Demiryolları" bulunuyordu.
   <br/>
   <br/>
   Sultan Abdülhamit'in projeyi hayata geçirmek için faaliyete girişmesiyle birlikte  İngiltere, Fransa ve Almanya da harekete geçti. Her üç ülke de hattın yapımında bulunarak elde edecekleri imtiyaz ile uzaktaki sömürgelerine kolaylıkla ulaşmayı düşünmekteydiler. Ancak Sultan II. Abdülhamit, imtiyaz hakkını o dönemlerde dostluk içinde bulunduğu Almanya'ya verdi (1898).
   <br/>
   <br/>
   Bağdat Demiryolu'ndan sonra, Sultan Abdülhamit uzun süredir hayalini kurduğu "Hicaz Demiryolu"na ait iradesini 2 Mayıs 1900 tarihinde yayınladı. Hicaz Demiryolu, Bağdat Demiryolu'nu tamamlayacak nitelikteydi. Yolun yapılması halinde başkent İstanbul bin 200 kilometrelik demiryolu hattı ile Şam üzerinden kutsal beldeler Medine ve Mekke'ye bağlanacaktı. Bu yol diğerlerinin aksine iç kaynaklardan finanse edilecek, milli bir yol olacaktı. Böylece İstanbul'dan Mekke'ye 120 saatte ulaşılacaktı. Bu proje İslam dünyasında büyük bir sevinçle karşılandı. Demiryolunun yapılması için devlet bütçesi yetmeyince Padişah 50 bin lira bağışta bulunarak açılışı yaptı. Devlet erkanı da Padişahı takip etti. Bunun üzerine bütün İslam dünyası bu yolun yapılması için yardıma koştu. Hindistan, Fas, Tunus, Cezayir, Mısır, BosnaHersek, Makedonya, Bulgaristan, Rusya, Singapur, Hollanda, Güney Afrika, Sudan, Nijerya, Malezya, Endonezya ve Çin'deki müslümanlar bağışlarını İstanbul'a göndermeye başladılar. Hatta Amerika'daki Müslümanlardan bile yardım geliyordu. Yol artık basit bir tren yolu olmaktan çıkmış, dinsel bir kimlik kazanmıştı.
   <br/>
   <br/>
   1 Eylül 1900 tarihinde gerçekleştirilen resmi bir törenle Hicaz Demiryolu'nun yapımına fiilen başlandı. İlk bölümlerin yapımında birçok yabancı ülkeden mühendis bulunurken, yolun kutsal beldedeki kısmında sadece Osmanlı mühendisleri görev yaptı. Sekiz yıllık çalışma sonunda rüya gerçek oldu. Bin 464 kilometrelik yol, Sultan Abdülhamid'in tahttaki 33. yıldönümü olan 1 Eylül 1908 tarihinde resmi bir törenle kulanıma açıldı. Hicaz Demiryolu'nun faaliyete geçişi bütün İslam dünyasında bir bayram olarak kutlandı. Demiryolu, Abdülhamid döneminin önemli politikalarından olan ittihadı İslamiye projesini de somutlaştırmıştı bir bakıma. Yol I. Dünya Savaşına kadar yoğun olarak kullanıldı. 1917 senesine kadar yapılan şube hatlarla bin 766 km uzunluğuna ulaştı.
   <br/>
   <br/>
   Yolun yapımı sırasında Sultan Abdülhamid'e Müslümanların malını boş yere harcıyor diye tepki gösteren İttihat ve Terakkiciler 1909 tarihinde iktidara geldiklerinde yolu Genelkurmaya bağladılar. Hicaz Demiryolu'nda son yolculuk ise Medine Müdafaasını yapan Fahrettin Paşa'nın Medine'nin Osmanlı'nın elinden çıkmasından sonra İstanbul'a yaptığı dönüş yolculuğu oldu (1919).
   <br/>
   <br/>
   Aslında Hicaz Demiryolu, Abdülhamid'in desteğini kaybettiği anda öksüz kalmıştı. Bu tarihten itibaren Ortadoğu'daki Osmanlı hakimiyeti yavaş yavaş bitiyor, kimi yerlerde yol kullanılmıyordu bile. I. Dünya Savaşı yıllarında İngiliz casusu Lawrence'in Bedevileri kandırarak demiryolunu bombalatması sonucu da İslam âlemini birbirine kenetleyen bu demirden bağ tamamen koptu. Büyük umutlarla yapılan yolun kısa süre içinde kullanımdan kalkması İslam dünyasını derinden yaraladı. Şen şakrak başlayan hikaye hüzünle bitti. Ancak Hicaz Demiryolu Türk mühendislerine bir çok tecrübe kazandırdı. Bu milli işletme, Osmanlı Devleti ile Cumhuriyet Türkiyesi arasında bir köprü, aynı zamanda bir barış yolu oldu.
   <br/>
   <br/>
   İşte Hicaz Demiryolu'nun hüzünle biten hikayesi böyle. Ve bu yol hikayesi yetmiş küsur sene sonra belgesel haline geldi. Polo Televizyon Radyo Yayın Yapım ve Tanıtım A.Ş tarafından çekimi yapılan Hicaz Demiryolu belgeseli yaklaşık bir haftadır Kanal 7 Televizyonu'nda gösterimde. Belgesel her gün 20 dakika olmak üzere Ramazan ayı boyunca devam edecek. Programın hazırlık çalışmaları sırasında çekilen fotoğraflar da bir katalog halinde önümüzdeki günlerde kamuoyuna sunulacak.
   <br/>
   <br/>
   İlk ama hüzünlü bir çalışma
   <br/>
   <br/>
   Program birçok özellikler taşıyor. İlk defa bir Türk ekibi Hicaz Demiryolu'nun belgeselini çekti. Aslında sadece çekim değil yine ilk defa bir grup Hicaz Demiryolu hakkında yerinde bir çalışma yaptı. Belgeselin hazırlanması için Mustafa Aksay yönetiminde Ömer Faruk Ertem, Murat Özbey, Niyazi Liman, Mustafa Sarı ve Mirza Sezgin'den oluşan Polo TV ekibi 3 yıl boyunca emek sarfetti. Haydarpaşa'dan yola çıkan ekip Hicaz Demiryolu hattını Medine'ye kadar adım adım araştırdı.
   <br/>
   <br/>
   Polo TV Genel Müdürü Mustafa Aksay çalışmalarının Türkiye'de bu konuda ilk olduğunu ancak hüzünlü bir çalışma olduğunu dile getiriyor. Aksay çekimler sırasında kendisini üzen bir anısını şöyle anlatıyor: "İsrail'de çekimler yaptığımız sırada konunun uzmanı olan Fransız asıllı bir Yahudi profesörle görüşmek istedik. Prof. Paul Cotterell bizi sevinçle karşıladı. Ve ekip olarak hüzünlenmemize sebep olan şu cümleleri sarf etti: 'Biz hat üzerine yüzlerce konferans yaptık. Bilgiler, metinler dağıttık, kitaplar yazdık. Ama geçen süre zarfında ilk defa bir Türk ekibi ile karşılaşıyorum.' Bu sözler bizi derinden yaraladı. İlk ekip olmanın sevincine kapılmadan öte bu zamana kadar bu konuda hiç çalışma yapılmamış olması ve bir Yahudinin kitaplar yazıp konferanslar vermesi bizi çok üzdü. Adama ne diyeceğimizi bilemedik. Mahcup duruma düştük. "
   <br/>
   <br/>
   Türk yolu
   <br/>
   <br/>
   Çekilen belgeselden Hicaz Demiryolu'nun büyük bir kısmının hâlâ kullanıldığını öğreniyoruz. Dikkat çeken bir husus da Ürdün yöresinde halkın tren yoluna Hicaz Demiryolu değil de Türk yolu demesi. Yolun büyük bir kısmının hâlâ kullanılmasına rağmen Arabistan topraklarındaki kısmının yok edildiğini; özellikle Lawrence'in etkisiyle Mekke Emiri Şerif Hüseyin'in havaya uçurduğu demiryolunun parçalarının Bedevi Arapların bahçe ve damlarında bulunduğunu vurguluyor Polo TV ekibi.
   <br/>
   <br/>
   Yolu adım adım takip edip Medine'ye varan ekip, yol üzerindeki tüm ahalinin hâlâ Türkleri beklediklerine şahit olmuşlar. Dedesi veya babası Osmanlı zabiti olan bazı Araplar birgün demir yolundan Türk trenlerinin geleceği özlemini çekiyorlarmış. Ekip sorumlusu Mustafa Aksay sözlerini şöyle bağlıyor; "Gittiğimiz bir çok yerde Türk olduğumuz için büyük bir coşku, hasret ve sevinçle karşılandık. Suriye'de konu ile ilgili olarak üç bakanla görüştük. Bize bu filmin galasını kendi ülkelerinde yapmamız için gerekli tüm imkanları sağlayacakları teklifinde bulundular. Herkes hâlâ Türkler'i bekliyor. Osmanlı torunları her sabah Türk trenlerinin geleceği umuduyla uyanıyor. Niye geç kaldınız diye sitem edenler de oldu. Ben şuna inanıyorum; Türkiye tekrar dostluk elini uzatsa mesele hallolabilir, yol tekrar kullanılabilir. Çünkü halk buna hazır, iş yöneticilere kalıyor."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4509-34-oksuz-bir-yolun-hik%C3%A2yesi.html), [web.archive.org (arşiv bağlantısı)](http://web.archive.org/web/20140103121820/http://www.aksiyon.com.tr:80/aksiyon/haber-4509-34-oksuz-bir-yolun-hik%C3%A2yesi.html)
