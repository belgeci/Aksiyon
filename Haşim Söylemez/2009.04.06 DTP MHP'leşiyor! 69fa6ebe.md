# DTP, MHP'leşiyor!

*Haşim Söylemez 2009.04.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kürt olmak, etnik bir sıfat olmanın yanında zamanla ideolojiye dönüşecek. DTP de argümanlarını bu değişime göre hazırlıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090411075225im_/http://www.aksiyon.com.tr/resim/748/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090411075225/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090411075225/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090411075225oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090411075225oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Diyarbakır’ın yeni yerleşim alanlarından biri olan Yenişehir’de yaşayan üniversite mezunu Serhat Albin’in seçimden bir hafta önce söyledikleri, sosyolojik açıdan incelenmeye değer: “Belki biraz erken olabilir. Zamanla bizdeki değişiklik daha da netleşecek. Kürt olmak, etnik bir sıfatın yanı sıra ideolojiye de dönüşecek. Şiddetsiz bir Kürt milliyetçiliği yükseliyor. Değişim seçimde sandığa yansır ve DTP oyunu artırır.”
   <br>
    <br>
     Bu düşünceye sahip olanların sayısı her geçen gün artıyor. Doğu ve Güneydoğu’da yaşayan gençlerde bu değişimi görmek mümkün. Kürt milliyetçiliği trendi yükseliyor. Demokratik Toplum Partisi (DTP) de bu dalgayı fark ederek yeni siyasi argümanlar geliştirmeye başladı. Bu sebeple 29 Mart yerel seçim sonuçlarını bu yönden incelemek gerekir. Elbette DTP ile AK Parti’nin seçime yönelik yanlış veya doğru hamleleri de sonuçta etkili oldu. Ancak ortaya çıkan sayısal sonuçlardan çok sosyolojik değişim üzerinde durmakta yarar var. Çünkü bu değişim, önümüzdeki günlerde rengini daha da belli edecek gibi görünüyor.
     <br>
      <br/>
      Kürt gençleri arasında başlayan milliyetçilik dalgası ilk etapta PKK ile Abdullah Öcalan’ı reddediyor. Sadece radikal bir şekilde Kürt kimliği üzerinde duruluyor. Lakin burada da sınır aşımı zaman zaman yaşanıyor. Yani gündeme göre değişkenlik arz eden bir milliyetçilik söz konusu: Kürt kimliğine kim iyi yaklaşırsa oylar veya destek ona...
      <br/>
      <br/>
      Aysel Gelik, Diyarbakırlı ancak başka bir kentte sosyoloji okuyor. Onun düşünce algısı konuya dair ipuçları veriyor: “Kürt’üm ve bu kimliğimi kullanacağım. Ama insanlar Kürt olduklarından dolayı ezilirse onları savunanlardan yana tavır alırım. Bugün DTP bu siyaseti yapıyor ve bize yakın geliyor. 22 Temmuz seçimlerinde de AK Parti bize gerçekçi geliyordu.”
      <br/>
      <br/>
      DTP, son süreçte milliyetçilik dalgasını iyi yakalamışa benziyor. Özellikle seçim çalışmaları boyunca Kürt kimliği ve Kürt dili üzerinden siyaset yapmayı tercih etti. Bununla kendisinden olmayan Kürtleri de yanına çekmeyi (kısmen) başardı. Bir nevi kendisini bölgede “Kürtlerin MHP’si” olarak tanıtmaya başladı. PKK veya Öcalan milliyetçiliğini mümkün olduğunca yapmadı, sadece kemikleşmiş tabanı için bu yola zaman zaman başvurdu. Mesela, her ne kadar Diyarbakır Büyükşehir Belediye Başkanlığı için yarışsa da bölgede seçimin bir aktörü olarak dolaşan Osman Baydemir her yerde ‘etnik siyaset’ sözünü kullandı ve bu siyasete devam edeceklerini yineledi. ‘Kürtler onurludur’, ‘Kürt dili yok edilemez’ gibi sloganlar ilk kez hem PKK hem de Öcalan’ın önüne geçti bu seçim sürecinde. Doğrusu bu söylemler, Kürt gençleri nezdinde gelişen ‘milliyetçilik’ ile doğrudan örtüştü. Aslında DTP de ilk kez seçimlerde bir siyasi parti gibi davrandı. Yalnız bunu yaparken kendisini Kürtlerin temsilcisi olarak lanse etti. Seçimlerde bölgede yarışacağı AK Parti’ye karşı muhalefeti bu şekilde yürüttü. DTP sürekli ‘ben Kürt milliyetçiliği’ yapan bir partiyim mesajı verdi. Yıllardır DTP çizgisi içinde siyaset yapan bir ismin söylediği “Kürtlük bizim önemli malzememiz. Kürt milliyetçiliği yaptık. MHP nasıl Türk milliyetçiliği üzerinden siyaset yapıyorsa biz de Kürt milliyetçiliği üzerinden siyaset yaptık. MHP’nin söylemlerinden faydalandığımız da oldu.” şeklindeki sözler, gelinen son noktayı özetliyor aslında. Seçimlerin hemen akabinde DTP Diyarbakır Milletvekili Selahattin Demirtaş’ın “Biz bölgenin siyasal partisiyiz. Demokratik çözümden yanayız.” demesi de DTP’nin üstlendiği yeni rolü anlatıyor.
      <br/>
      <br/>
      Bütün gelişmelere rağmen DTP gelişen Kürt milliyetçiliğini kontrol altında tutma veya yönlendirmede önemli sorunlar yaşıyor. Zira DTP’nin ana tabanı şiddeti siyasetin meşru dili olarak görüyor ve bu yolda yapılanları mübah sayıyor. Şiddet ile milliyetçilik bir araya geldiğinde de başka bir kavaram peyda oluyor: Faşizm... Aslında ‘Kürt Faşizmi’ de çok uzak değil. Dicle Üniversitesi Sosyoloji Bölümü Öğretim Üyesi Doç. Dr. Mazhar Bağlı, Kürtlerde milliyetçilik yerine ‘Kürt Faşizmi’nin geliştiğini söylemenin daha doğru olacağını düşünüyor. Kürtler üzerine değişik dönemlerde çalışmalar yapan Bağlı, ‘Kürt Faşizmi’ni şöyle tanımlıyor: “Kendinden başkasına tahammülü yok. DTP’ye oy vermeyen ‘Kürt değildir’ tezini işliyor. Bu doğru değil. Bana göre DTP milliyetçilik aşamasını geçti. Tabanı faşizanlık yapıyor. Tabii ki faşizanlığın içinde bir milliyetçi damar olacaktır. İkisi birlikte gelişiyor ama şiddet öne çıkıyor. Diyarbakır’da seçim galibiyeti kutlamalarında bile başka bir parti binasına taş atılıyor. Tehlikeli bir ruh hâli bu. DTP’nin aldığı oy ile elde edilen güven taban açısından tehlikeli bir süreci doğuruyor. Faşizanlık artabilir.”
      <br/>
      <br/>
      Bağlı, DTP’nin bütün Kürtlerin partisi olamayacağını, zaten bunun için ne teknik ne sosyolojik bir altyapının olduğunu söylüyor. DTP her ne kadar legal bir siyasi parti olarak hareket etse de vücut bulmasında yer alan PKK’dan ve beslendiği şiddetten bir türlü arınamıyor. Demokrasi isteyen bir parti, aynı zamanda demokrasiyi yaralayan bir örgütle de işbirliği içinde. Bu yüzden kapatılma ile karşı karşıya kalma mağduriyeti çok da işe yaramıyor parti için.
      <br/>
      <br/>
      DTP’nin, elde ettiği seçim başarısı şansını da iyi kullanması gerekiyor aynı zamanda. Ama yükselen silahsız milliyetçilik akımı karşısında DTP önemli ölçüde bocalayacaktır. Ve DTP için iki yol belirmiş durumda; ya kendini Kürtlere bırakacak ya da PKK’nın silahları gölgesinde siyaset yapacak. Tercih aynı zamanda Kürt siyasetinin de geleceğini belirleyecek. DTP aynı zamanda makasın giderek daraldığını da iyi etüt etmeli.
      <br/>
      <br/>
      Aslında 22 Temmuz seçimlerinde ‘milliyetçiyim’ diyen genç kitlenin oyu önemli oranda AK Parti’ye gitmişti. Bunda AK Parti’nin Kürt aidiyetine yönelik sözleri ve birtakım hakların verileceği yönündeki söylemleri etkili oldu. Aslında AK Parti bazı açılımlarla Kürtlere ulaşmak istedi. Örneğin TRT Şeş bu konuda atılmış cesur bir adımdı. Aynı şekilde bazı üniversitelerde Kürt enstitülerinin açılması çalışmaları da Kürt açılımının bir parçasını teşkil ediyor. Bütün bunlara karşın hükûmet beklediği karşılığı bulamadı ve açılımlar oya dönüşmedi. Bunun izahını bazı aydınlar yapmakta zorlanıyor. Oysa her şeyden önce Kürtler (ekseriyetle gençler) yapılan hamleleri ciddi bulmadı. Gerekçe ise çok basit: Kanuni bir dayanağı yok. Kürt diline yönelik AK Parti’nin cesaretli açılımları bölgede DTP’nin hamleleriyle de baltalandı. Ahmet Türk’ün Meclis’teki grup toplantısında Kürtçe konuşmasıyla başlayan ‘yasak’ tartışması ibreyi DTP’den yana çevirdi. Aynı şekilde TRT 6’nın Kürtçe yayınına karşılık DTP’ye yakınlığı ile bilinen Gün TV’nin Nevruz öncesinde ‘Kürtçe yayın’ yaptığı gerekçesiyle kapatılması da iyi bir malzeme olarak halka sunuldu. Her şeyden önce hükûmet, açtığı Kürtçe televizyonu Kürtlere iyi anlatamadı veya bunu anlatırken milliyetçi bir dil kullandı. İşin aslından ziyade anlatış biçimi, Kürtler nezdinde şüphe ve antipati uyandırdı. Başbakan Erdoğan’ın Hakkâri’de söylediği “Biz ne dedik? ‘Tek millet’ dedik, ‘Tek bayrak’ dedik, ‘Tek vatan’ dedik, ‘Tek devlet’ dedik. Buna kim karşı çıkabilir yahu? Buna karşı çıkabilenin bu ülkede yeri yok. Buyursun istediği yere gitsin.” sözleri, ‘beğenmeyen çeksin gitsin’ şeklinde yorumlandı. Hâl böyle olunca da ‘Gri Kürtler’ olarak değerlendirilen aradaki Kürtlerde bir içerleme baş gösterdi. Oysa 2005’te Başbakan’ın Diyarbakır konuşmasında ‘Kürt sorunu var ve bu benim sorunum’ sözü, bölgede neredeyse bir bayram havası oluşturmuş, ‘Gri Kürtler’i cesaretlendirmişti. Belki de yeni bir siyasi parti doğacaktı. AK Parti her ne kadar Kürt meselesinde 2005’in gerisinde kalmamış olsa da geçen süre zarfında yaptıklarını anlatamadı. Parti teşkilatı bile Ergenekon-PKK ilişkisini halka ulaştırmadı. Bu sebeplerin yanı sıra AK Parti’nin DTP karşısında kayıp vermesi biraz da aday tercihlerine bağlanabilir. Mesela, Van ve Siirt’teki belediye başkanlarının zayıf idareciliğini DTP iyi kullandı. Bunu sadece o şehirlerde değil, her yerde seçim propagandasına dönüştürdü.
      <br/>
      <br/>
      1 büyükşehir, 7 il ve toplamda 59 belediye kazanan DTP, geçmişteki başarısını elde etmişe benziyor. Neredeyse bütün doğu illerinde oylarını artıran partinin bundan sonra izleyeceği politika, aynı zamanda Kürt politikasına da yansıyacak ve belki de PKK’nın geleceğine yön verecek. Ortaya çıkan tablo, ister istemez, DTP’nin haberi olmadan Kürtlere yönelik açılım yapılmamasını da öngörüyor. En azından DTP’siz bir Kürt politikası belirlenmesinin sakıncalarını hükûmetler dikkate almak zorunda kalacak.
      <br/>
      <br/>
      Sonuç olarak, milliyetçilik ile silah arasında sıkışan DTP’nin önündeki en doğru yol, ‘legal’ siyaset çizgisi.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32765), [web.archive.org (arşiv bağlantısı)](http://web.archive.org/web/20090411075225/http://www.aksiyon.com.tr:80/detay.php?id=32765)
