# Mişmiş diyarının büyümüşleri

*Haşim Söylemez 1998.04.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Malatya'da kayısıya mişmiş derler, bunu Malatyalı olan bilir. Malatya denince herkesin aklına hemen ünlü kayısı gelir.
  </font>
 </div>
 <div id="newsText">
  <font class="detail-text">
   Ancak, Malatyalıların kayısıyı kendilerini temsil eden ilk özellik olarak kabul etmesini bir tevazu, nakibrilik olarak görmek gerekiyor herhalde. Çünkü Malatya deyince sadece kayısı meyvesi oluşmuyor zihnimizde, en az leziz kaysısı kadar bilinen "ünlüleri" de hemen geliveriyor akla. Battal Gazi'den İsmet İnönü'ye, Turgut Özal'a, oradan da Mehmet Ali Ağca'ya...
   <br>
    <br>
     Tarih boyunca önce Danışment Beyliğine ardından Osmanlı Devleti'ne mekanlık eden Malatya'da, siyasetten sanata birçok ünlü sima, verimli ve münbit topraklarda hayat buldu, Türkiye'yi ve hatta dünyayı etkilediler. Malatya'nın kayısı yetiştiriciliğinden başka, bir de "ünlü" yetiştirme özelliğini hemen herkes, bu arada Elazığlılar da teslim ediyor. Türkiye'yi yöneten şehir desek yeridir yani. Bu arada, hemen ekleyelim; bu yazıyı yazan, Malatyalı değil.
     <br>
      <br>
       Şehir, tarih boyunca önemli bir konumda bulundu hep. Sadarazamlarından, beylerine, bakanlarından milletvekilerine, reisicumhuruna, belediye başkanlarından sanatçısına hatta eşkıyasına kadar birçok kişi gelip geçti ve gelmeye devam ediyor. Uğraşsalar, bir Fenerbahçe Cumhuriyeti gibi bir Malatya Cumhuriyeti çıkartacaklar yani. Malatya'da "adam olmak", sadece okuyup eline ekmeğini almak değil. Malatyalılar "adam" yetiştirmek için dernek bile kurmuşlar vakti evvelinde. Zamanın milletvekili Mahmut Nedim Zapçı tarafından 1935'lerde "Okumuşu Çoğaltma ve Okuyanı Koruma Derneği" kurulmuş.
       <br>
        <br>
         Değirmenin suyu nereden?
         <br/>
         <br/>
         Kimisine göre de Malatya'da bu kadar ünlünün yetişmesinin sebeplerinden biri şehrin baharat yolunun üzerinde bulunması ve dolayısıyla doğan insanların kendilerini bir kültür birikimi içinde bulmaları. Kimileri de hadiseyi Malatya'nın yoksulluğuna bağlayıp okumaktan başka çere olmayışının sonucu olarak gösteriyor. Bu olayı Malatyalılar Eğitim ve Kültür Vakfı Başkanı Naci Ekşi "Malatya'dan birçok ünlünün çıkması geçmişten gelen örnek insanların çok olmasından kaynaklanıyor. Bir de burada Malatyalıların çok hasetli yani kıskanç olması da etkili" şeklinde yorumlarken, Yazar Hüseyin Üzmez ise, "Malatyalıların, Malatya dışından evlenmemeleri dolayısıyla genlerin intikali sonucunda birçok ünlü ve başarılı insan yetişmiştir. Malatya'nın plakasının 44 olması da Malatyalıların dört dörtlük olmasından kaynaklanıyor" şeklinde değerlendiriyor.
         <br/>
         <br/>
         Tabi Malatya'nın ünlüleri sadece günümüzle de sınırlı değil. Malatyalılık ekolü tarihin derinliklerine kadar uzanıyor. Bizanslıların korkulu rüyası Seyyid Battal Gazi, Osmanlı döneminde en uzun sadrazamlık yapmış olan Koca Ragıp Paşa, eşkıya Hamido'nun (Belediye başkanlığı yapan Hamit Fendoğlu değildir.) yanısıra, Malatyan'ın birçok evliyası da bulunuyor; Zeynel Abidin, Hacı Bayram, Somuncu Baba, Horasan Baba, Raşit Mehmet Efendi, Darendeli Hulusi Efendi başta olmak üzere 100'e varan kişi insanlara ışık olmuş.
         <br/>
         <br/>
         Topraktan fanatik
         <br/>
         <br/>
         Şunu da unutmamak gerekir Malatyalılar memleketlerine karşı aşırı fanatikler. Malatyalı fanatiklerin en başında ise şüphesiz Hüseyin Üzmez gelir. Üzmez yazmış olduğu birçok eserinde Malatya ve Malatya yöresinin özelliklerine geniş yer veriyor. Bununla da her zaman gurur duyduğunu belirtiyor.
         <br/>
         <br/>
         Tabii Malatya'nın ünlüleri sadece bu yazılanlardan ibaret değil, daha yazamadığımız birçok ünlüsü bulunuyor; gelmiş, geçmiş veya hâlâ yaşıyor aramızda. Bu kadar ünlü simanın bu beldemizden çıkmasının hikmeti neye bağlanır bilmiyorum ama bu ekolün hiç de sıradan olmadığı kaçınılmaz bir gerçek olarak çıkıyor karşımıza. Bu ünlülük Malatyalılar için de sıradan değil. Bu yüzden Malatyalılar eskiden beri gelen alışkanlıklarıyla hâlâ birilerine kızdıklarında meşhur beddualarıyla onu Malatyalılıktan mahrum ediyorlar: "Olmayasın beş beldenin birinden, Darende'den, Divriği'den, Gürün'den, Arapgir'den, Eğin'den."
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3626-mismis-diyarinin-buyumusleri.html), [web.archive.org (arşiv bağlantısı)](http://web.archive.org/web/20140715124135/http://www.aksiyon.com.tr/aksiyon/haber-3626-mismis-diyarinin-buyumusleri.html)
