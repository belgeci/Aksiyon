# DTP, aslına rücu etti

*Haşim Söylemez 2008.06.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      DTP’de devam eden parti içi muhalefet partiyi bölünme aşamasına getirdi. Partideki ‘ılımlıların’ siyaseti kısa ömürlü oldu. Ayrıca terör örgütü PKK’nın bazı ılımlı milletvekillerinin partiden ihracını istediği belirtiliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080930170004im_/http://www.aksiyon.com.tr/resim/704/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080930170004/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080930170004/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080930170004oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080930170004oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Demokratik Toplum Partisi’nden (DTP) etkili bir isim, yaklaşık iki ay önce şunları söylüyordu: “Partimiz tabandan uzaklaşıyor. Bu dava için ölenler var ve parti bu insanları yok sayıyor. Bu gidişatın önüne geçmeliyiz. Parti içinde farklı düşünenler var. Dağdakilerin verdiği mücadeleyi yok saymak, DTP’nin asıl amacını çiğnemek anlamına gelir. Biz kısa sürede öze döneceğiz ve davayı birilerinin hoşuna gidecek diye, onlar istiyor diye terk etmeyeceğiz. Kürt sorunu vardır, PKK gerçeği bu sorunun en önemli argümanıdır, Öcalan da bir liderdir. Bunun için kimsenin gözünün yaşına bakmayacağız.”
   <br>
    <br>
     DTP’li ismin “öze döneceğiz” mesajıyla ne demek istediği haftalar sonra daha iyi anlaşıldı. Nitekim DTP Grup Başkanı Mardin Milletvekili Ahmet Türk’ün Kuzey Irak’ta yaptığı “Silahlı mücadele Kürtlere zarar veriyor” açıklaması ciddi biçimde tartışıldı ve parti içi muhalefet oluşturdu. Parti Meclisi de Türk’ün Türkiye’ye gelmesini beklemeden Genel Başkan Nurettin Demirtaş’ın askere alınmasıyla boşalan başkanlık koltuğuna Mardin Milletvekili Emine Ayna’yı getirdi.
     <br>
      <br>
       Her ne kadar bu başkanlık geçici olsa da DTP Meclisi’nin bu kararı Ahmet Türk’ün yokluğunda olması, partideki ‘ılımlılar veya güvercinler’ için tokat niteliği taşıdı. Nihayetinde partideki ‘radikallerin veya şahinlerin’ tepkisi büyüyünce Ahmet Türk partinin grup başkanlığını bırakmak zorunda kaldı. Bu başkanlığa yine partide giderek kilit isim hâline gelen Emine Ayna getirildi. Partide saflar iyice netleşmeye başlamışken DTP “sorun yok; bir muhalefet söz konusu değil” şeklinde açıklamalar yaptı. Ancak bunun gerçeği yansıtmadığı aşikârdı.
       <br/>
       <br/>
       Bunlarla kalınmadı, parti içinde “davaya ihanet” suçlamaları da yapıldı. ‘Hainler’ listesinin başına ise Ahmet Türk’ün adı yazıldı. Deneyimli siyasetçi Ahmet Türk,  kendisine yöneltilen eleştirilere dayanamayarak sözlerinin yanlış yorumlandığını söylemek zorunda kaldı. Ancak bu Türk’ü kurtarmaya yetmedi, bıçak kemiğe dayanınca da meydan okurcasına şu açıklamayı yapma gereği duydu: “30 yıldır en çetin koşullarda bu halkın yanında oldum, sonuna kadar da olmaya devam edeceğim. Bu konuda kimsenin spekülasyon yapmasına gerek yok. Kendimi kimseye ispatlamak zorunda değilim.”
       <br/>
       <br/>
       Ahmet Türk’le başlayan, Muş Milletvekili Sırrı Sakık, Diyarbakır Milletvekili Aysel Tuğluk, Muş Milletvekili Nuri Yaman ve Diyarbakır Milletvekili Akın Birdal ile devam eden ılımlılara karşı parti içi tepkinin giderek büyüdüğü bir gerçek. Bu isimlere karşı Diyarbakır Milletvekili Selahattin Demirtaş, Mardin Milletvekili Emine Ayna, İstanbul Milletvekili Sebahat Tuncel, Batman Milletvekili Bengi Yıldız gibi isimlerin başı  çektiği çoğunluğun, partide artık ılımlıları istemediği yorumları yapılıyor. Kadın Meclisi, Gençlik Meclisi ve cezaevinden çıkanlar, DTP’nin ana çizgisinden kopartıldığı eleştirisini getirdiler. Bu grupların parti içinde ve tabanında ağırlığı söz konusu.
       <br/>
       <br/>
       DTP ‘ÇATLAK’ KURULDU
       <br/>
       <br/>
       DTP’deki parti içi muhalefet veya çatlak yeni değil aslında. Partinin kurulma aşamasından beri devam eden bir durum. PKK’nın artık silah bırakması gerektiğini savunan Feridun Yazar, Murat Bozlak gibi isimler ilk başta partide yer almak istedi; ancak ‘şahinlerin’  devreye girmesiyle bu dönem başlamadan sona erdi. Fakat güçlü bir Ahmet Türk’e olan ihtiyaç, onu partide tuttu. Türk de parti genel başkanı olmak kaydıyla oluşumun içinde bulundu.
       <br/>
       <br/>
       Teröristbaşı Abdullah Öcalan’ın ve PKK’nın, DTP’den “emir-komuta” zinciri ile hareket etmesini istemesi, parti kurulurken sorun oluşturmaya başladı. Ancak “ihtiyaca binaen” partiye alınan bazı isimler DTP’de ciddi bir biçimde yer bulunca bu sefer parti içinde yeni klikler ortaya çıktı: ‘Şahinler’ veya ‘PKK’cı-Apocu’ çizgi ile ‘ılımlılar-güvercinler-barış yanlıları’. Kurulma aşamasında baş gösteren kavga, giderek daha da belirginleşti.
       <br/>
       <br/>
       ‘Şahinlerin’ partinin yegâne sahibi olma operasyonu bütün hızıyla devam ediyor. Bu sürece, 22 Temmuz seçimlerinden hemen sonra start verildi. Parti, seçim hezimetinin faturasını Ahmet Türk ve arkadaşlarına fatura etti. Partide alttan alta ‘ılımlı’ isimlere karşı tepki gelişti. 22 Temmuz’a ‘ılımlı’ isimlerle girilerek oyların artırılması hedeflenmişti aslında. Lakin AK Parti’nin büyük zaferi DTP’deki ‘ılımlı’ çizgiyi de zayıflattı. Aslında parti 28 Şubat 2007’deki kongrede bir nevi ‘ılımlıların’ eline geçmişti. Kongrede ‘Apocu’ olarak bilinen Tuncer Bakırhan ve grubunun zafer kazanması beklenirken Ahmet Türk ve Aysel Tuğluk’un galibiyeti geldi. Partinin derini olarak nitelendirilen ve şu anda Kuzey Irak’ta olduğu tahmin edilen Sabri Ok’un bu kongrede gücünün kırıldığı söylentileri ‘şahinleri’  kızdırdı. Ancak seçimlere kadar ses çıkarmayan ve aday tercihine dahi keskin çizgilerle müdahale edemeyen ‘şahinler’ daha sonra partinin başına Nurettin Demirtaş’ı getirerek rövanş almak istedi. Fakat Demirtaş hakkında açılan davalar ve asker kaçağı olması, planlarını suya düşürdü.
       <br/>
       <br/>
       Partinin teslim edildiği Emine Ayna, ‘Apocu’ olarak nitelendirilen ve sert çıkışlarıyla bilinen bir isim. Nitekim parti başkanlığına gelir gelmez Ahmet Türk’ün söylediklerinin üstünü çizer mahiyette ‘başkaldırı’ kelimesini bilerek ve altını çizerek kullandı: “Kürt başkaldırısı, imha ve bastırma gibi askerî yöntemlerle bitirilmeye çalışıldıkça, bu ülke zihniyet ve ekonomik olarak fakirleşmeye devam edecektir.”
       <br/>
       <br/>
       ‘Ilımlıların’ söyledikleri hep aleyhlerine delil olarak kullanıldı. Tabana da bu mesaj örtülü bir şekilde verildi. ‘Güvercinlerin’ samimiyetleri tartışılsa da yaptıklarıyla kamuoyunda artı puan aldılar. Ancak artılar DTP açısından eksi olarak değerlendirildi hep. Bir dönem teröristbaşı Abdullah Öcalan’ın sevgisini belli etmek için “kara kız” dediği Aysel Tuğluk’un ılımlı yazıları ve PKK çizgisini bir nevi eleştiren yorumları kendisine olan antipatiyi artırdı. Tuğluk’u Leyla Zana’ya dönüştürme planı da bu nedenle tutmadı. Sırrı Sakık’ın “evde millî maçı ailecek izliyoruz” sözleri, Nuri Yaman’ın memurluktan gelen halim selim siyaseti  şahin DTP’lileri kızdırdı. Akın Birdal’ın sol çizgisi ve siyasi geçmişi zaten onun hiçbir zaman klasik DTP’li olmasını sağlayamadı. Lakin bu noktada ne ‘şahin’ ne de ‘güvercin’ olan üçüncü bir grup daha peydah oldu partide. Bunların başını ise Şırnak Milletvekili Hasip Kaplan çekiyor. Ancak Kaplan şu anki duruşu ile daha çok Ahmet Türk ve arkadaşlarına yakın görünüyor.
       <br/>
       <br/>
       2005’te kurulan DTP zaman zaman PKK’sız ve Öcalan’sız siyaset yapmak istediyse de hep engelle karşılaştı. Bu yüzden parti 3 yılda üç kongre yapmak zorunda kaldı. Karşılıklı rövanş alma şeklinde giden mücadele şu anda ‘şahinlerin’ 2-1 üstün. Dananın kuyruğu ise önümüzdeki kongrede kopacak. Haziranda yapılması düşünülen; fakat parti içi çalkantıdan dolayı “yer bulunamadığı” gerekçesiyle 20 Temmuz’a ertelenen kongreden çıkacak sonuç çok önemli. ‘Şahinlerin’ partiyi ele geçirme planı karşısında ‘ılımlıların’ mücadelesi de devam ediyor.
       <br/>
       <br/>
       ÖCALAN’IN BAŞKAN ADAYLARI
       <br/>
       <br/>
       Kritik kongrede çok sayıda adayın yarışacağı belirtiliyor. Bu da PKK patentiyle devam eden ‘…EP’ çizgisinde bir ilk anlamına geliyor. Ahmet Türk’ün de başkanlık için aday olacağı belirtilirken, Emine Ayna, eski DEHAP Genel Başkanı Tuncer Bakırhan, Selahattin Demirtaş, Diyarbakır Yenişehir Belediye Başkanı Fırat Anlı, DTP Başkan Yardımcısı Kamuran Yüksek ve DTP Diyarbakır İl Başkanı Nejdet Atalay da başkanlık için adı geçen adaylar arasında. Ancak bu seçimi kimin kazanacağını şimdiden kestirmek çok zor.  Şahin kanat, DTP Diyarbakır il Başkanı Necdet Atalay başkanlığında partinin yeni bir sıçrama yapacağını düşünüyor. Onlara göre çekirdekten yetişen bir isim olan Atalay’ı gençler de seviyor. Partide orta yolu bulacağına inanılan Diyarbakır Yenişehir Belediye Başkanı Fırat Anlı’nın başkan olmasını isteyenlerin sayısının da çok olduğu tahmin ediliyor. Anlı, “davaya bağlılığı” ile de biliniyor.
       <br/>
       <br/>
       Geçmişte Ahmet Türk ve arkadaşlarını ‘palyaço siyaseti’ yapmakla itham eden teröristbaşı Öcalan, ‘şahinlerin’ kazanmasını istiyor. Çünkü diğerleri Öcalan’ı ikinci planda bırakıyor; hatta onu da aşan icraatlar yapıyor. Öcalan’ın gönlündeki başkanın Selahattin Demirtaş olduğu; fakat ‘şahinlerin’ diğer adaylarını da beğendiği aktarılıyor. Teröristbaşı gibi terör örgütü PKK da kendisini dışlayan ve sözde “silahlı mücadelesini” eleştiren grubu istemiyor. Alınan bilgilere göre örgüt başta Ahmet Türk olmak üzere Sırrı Sakık ve Aysel Tuğluk’un partiden ihracını istiyor. PKK’nın dışlanmasını istediği diğer bir isim ise Hasip Kaplan. Ancak Meclis’te grup kurma imkânından dolayı DTP’nin bu isimleri ihraç etmesi mümkün görünmüyor. PKK’nın yerel seçimlerde bu isimlere yakın kişilerin aday gösterilmemesini istediği de aktarılıyor. Bunun ise parti içinde ve tabanda yeni bölünmelere yol açabileceği belirtiliyor.
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30426), [web.archive.org (arşiv bağlantısı)](http://web.archive.org/web/20080930170004/http://www.aksiyon.com.tr:80/detay.php?id=30426)
