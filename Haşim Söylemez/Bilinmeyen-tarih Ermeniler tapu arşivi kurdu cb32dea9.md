# Ermeniler tapu arşivi kurdu

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20030913123808im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030913123808im_/http://www.aksiyon.com.tr/resim/446/48.jpg" vspace="5"/>
  </p>
 </font>
 <font class="content">
  Ermeniler her türlü gayrimenkullerinin takip ve tescili için Beyrut’ta bir tapu arşivi kurdu. Arşivde hem Osmanlı dönemine, hem de günümüze ait belgeler kayıt altına alınıyor. Amerikalı tarihçi Justin Mc Carthy Ermenilerin ciddi bir enformasyon topladıklarını söylüyor.
 </font>
 <p>
  <font class="content">
   Türk-Amerikan Dernekleri Asamblesi Başkanı Ercüment Kılıç’ın Ermenilere ait Osmanlı sigorta poliçelerinin Amerikan ve Fransız şirketlerinin elinde olduğunu açıklaması üzerine ‘Ermenilerin tazminat talebi’ konusu tekrar tartışılmaya başlandı. California Valisi Gray Davis’in trilyonlarca değerdeki sigorta poliçelerine yönelik zaman aşımının olmadığını söylemesi ise fırsat kollayan Ermenilerin adeta ekmeğine yağ sürdü. Valinin açıklaması sıradan bir yorumdan çok yaklaşık yüz yıl süren hukuki bir mücadelenin de mutlu sona ulaşan tescili niteliğinde. Bundan sonraki aşamayı da yine Ercüment Kılıç açıklıyor; “Ermeniler davalar açıp trilyonlarca lira ‘soykırım tazminatı’ isteyecekler.” Peki çoğu gizli arşiv kayıtları olan bu belgelere nasıl ulaşılıyor? Bu soruyu cevaplamak için Ermenilerin yoğunlukta yaşadığı Beyrut’u mercek altına almak gerekiyor. Yıllardır burada çalışmalar yapan Ermeniler iki yıl önce kurdukları ‘Tapu Arşivi’nde bütün kayıtları bir havuzda topluyorlar. Arşiv görevlileri ise sıradan memurlardan çok belirli konularda kariyer yapmış kişilerden oluşuyor. Bu uzmanlar aynı zamanda ‘Ermeni Araştırma Komisyonu’nun da üyeleri konumunda. Türkiye’den tazminat alabilmek için Ermenilerin uzun yıllardır çalışma yaptıklarını ve sırf bunun için arşiv kurduklarını Amerikalı profesör Justin Mc Carthy değişik zamanlarda yaptığı açıklamalarda dile getiriyor.
   <br/>
   <br/>
   Her belge arşivleniyor
   <br/>
   <br/>
   Beyrut’ta müze açan Ermeniler yaklaşık iki yıldır da tapu ve kayıt arşivi yapıyor. Antelias Ermeni mahallesinde Kilikya Kilisesi’nin bir bölümünü arşive dönüştüren Ermeniler, kendileriyle ilgili bütün tapu ve tarihi belgeleri kayıt altına alıyorlar. Ermeni konusu üzerine geniş çalışmalarıyla tanınan Justin Mc Carthy de Ermenilerin elinde yeterli miktarda tapu ve arşiv belgesinin bulunduğunu söylüyor. Mc Carthy’ye göre Ermeniler bu konuda planlı çalışıyor ve kapsamlı hazırlıkları bulunuyor; “Ermeniler Beyrut ile sürekli temas halindeler. Beyrut çalışma yapmak için çok rahat bir yer. Buranın önemli noktaları Ermenilerin elinde bulunuyor.” Kilikya Ermeni Tapu Arşivi Ermenilerin tazminat isteme ile ilgili bütün belgelerinin arşivlendiği yer. Arşivde Osmanlı döneminden kalma, tapu, kadastro kayıtları olduğu gibi Fransızlardan kalma tapu belgeleri de bulunuyor. Yine arşivde Osmanlı dönemine ait Ermenileri ilgilendiren banka makbuzları, arazi kroki ve planları gibi birçok arşiv belgesi de kayıt altına alınmış. Bu arşivde ayrıca Ermenilerin Türkiye’de kendilerine ait olduğunu söyledikleri mekanların, arazilerin hem yıllar öncesine hem de son hallerine ait fotoğrafları bulunuyor. Sadece Türkiye’ye yönelik evraklar değil şu anda Ermenistan’da tutulan kayıtların bir kopyası da yine sözde arşive gönderiliyor. 2 yıl önce müzeyi gezen ve müze hakkında bilgi alan Arkeolog Semih Yalın, Tapu Arşivi’nin o dönemde kurulduğunu söylüyor. Yalın; “Kilikya Kilisesi, kilise, müze ve arşiv binası olarak kullanılıyor. Buradaki müzede tarihi eserler sergileniyor. Çoğu da Türkiye’den gitme. Ancak bir de arşiv bulunuyordu. Arşivin herkes tarafından gezilmesi yasak. Fakat ordaki Ermeniler bunu tapu ve kayıtları depolamak amacıyla oluşturduklarını söylüyor. Zaten bir de uzmanlardan oluşan bir Araştırma Komsiyonu faaliyet gösteriyor.”
   <br/>
   <br/>
   İki yıl önce Lübnan vatandaşı Beyrut Ermenilerinden Kivork Khajerian Adana Adliyesi’nde açtığı davada Osmanlı tapusu ve Ziraat Bankası makbuzunu delil olarak gösterdi. Adana Çimento fabrikası yakınlarındaki Kafirkan mezrasında babasına ait arazinin olduğunu ve bunun tapu tespitinin yapılmasını isteyen Khajerian’ın elindeki kayıtları Beyrut’taki Ermeni arşivinden aldığını söylemesi dikkat çekiciydi.
   <br/>
   <br/>
   Ermeni Araştırma Komisyonu, soykırım konusu, tapu ve tarihsel davaları takip etmek için yaklaşık 3 yıl önce kurulmuş özel bir kuruluş. Beyrut’ta faaliyet gösteren komsiyonun 20’ye yakın üyesi bulunuyor. Üyelerin çoğu hukukçulardan oluşuyor. Tarihçiler ve tapu—kadastro konusunda uzmanlar da komisyonun ana üyelerini teşkil ediyor. Komisyonun bir papaz, bir de doktor üyesi bulunuyor.
   <br/>
   <br/>
   Siyasi olarak Beyrut etkili
   <br/>
   <br/>
   Dünyanın değişik yerlerinde yaşayan diaspora Ermenilerinin müze ve kayıt merkezi olarak kabul edilen Beyrut genel anlamda da Ermenilerin bilgi aldığı üs konumunda. Tapu veya Ermeni tarihi ile ilgili bütün bilgiler burada toplanıp daha sonra dünyanın değişik yerlerine gönderiliyor. Şu anda Fransız ve Amerikan şirketlerinin elinde bulunan sigorta poliçelerinin ek kayıtlarının Beyrut’tan gönderildiği aktarılıyor. Doç. Dr. Kerim Öztürk, Beyrut’taki Ermenilerin siyasi anlamda dünyadaki diğer Ermeniler üzerinde etkisi olduğunu belirtiyor; “Buradaki Ermeniler siyasi anlamda Amerika ve dünyanın diğer yerlerindekilerle ciddi bağlantı halindeler. Beyrut’taki Ermenilerin ileri gelenlerinin dini vasıflarının olması diğer Ermeniler üzerinde ister istemez manevi bir baskı unsuru oluşturuyor. Zaten Ermenilerin yönlendirme merkezi de burası. Ama burası dünya kamuoyundan gizli ve derinden çalışıyor. Kimse de pek ne yaptıklarını bilmez. Hep ön plana Amerika’daki Ermeni lobileri çıkıyor. Ama kesinlikle her hareket Beyrut’tan kontrol ediliyor.”
   <br/>
   <br/>
   1921 tarihinde Türkiye’den ağırlıklı olarak Çukurova’dan ayrılan Ermeniler Beyrut’u merkez olarak kullanmaya başladı. Kendilerine ait mahalleleri ve kiliseleri bulunuyor. Burada herşey kilise tarafından kontrol ediliyor ve ileri gelenleri de yine papazlardan oluşuyor. 1960 yılında dini ve siyasi bir örgütlenmenin içine giren Beyrut Ermenileri ASALA vasıtasıyla Türkiye’ye karşı terör ve propaganda faaliyetleri sürdürürken bir yandan da Sevr modeline uygun proje çalışmaları yapıyor.
   <br/>
   <br/>
   Siyasi anlamda Beyrut’tan yönlendirilen Ermenilerin değişik ülkelerde 32 derneği bulunuyor. 12 bin 28 kiliseye sahip olan Ermeniler ‘Büyük Ermenistan’ hayali için yapılan propaganda faaliyetleri, tanıtım ve bildiri broşürleri için de yılda ortalama 11 trilyon lira para harcıyor. Dünya çapında 10 televizyona sahip Ermenilerin 25 radyosu, 118 dergi ve gazetesi bulunuyor.
   <br/>
  </font>
 </p>
</div>


## Yorumlar

### VEDAT KOÇ (KARS), 01-Temmuz-2003
> TÜRKLE BAŞEDİLMEZ: 
> Türk-Amerikan Asamble(Asamble'nin neden Türkçesi kullanılmıyor) Başkanı Ercüment KILIÇ'ın (Neye,kime hizmet ediyor) neden Türkler'in aleyhine olan konuları ön plana çıkardığını Türkler'in lehine olan konuları neden kamuoyuna duyurmadığı gerçekter merak konusu.Bir Türk olarak (Mahşer'e kadar Türk ve Türkiye Cumhuriyeti varolacaktır.Bu böyle biline) ben bu şahsı Türk düşmanı kabul ediyorum.Ayrıca Doç.Dr.Kerim ÖZTÜRK Beyrut'taki Ermeniler'in söz sahibi olduğunu söylüyor.Bunlara herkes güler,çünkü Ermeni meselesini Amerikan ve Batı Avrupa'sının Türkler aleyhine kullandıkları bir oyun olduğunu her Türk'ün bildiğini bilmesi gerekir.Teşekkürler  NE MUTLU TÜRKÜM DİYENE

### Nedim KAYA, 24-Haziran-2003
> Armoni: 
> Erzurum'un Hırdomos (Yeni ismi Esenyurt, -Eski ismi Ermenice-) Köy'ünde doğmuş, kendini Türk olarak bilen, ama bilmem kaçıncı dedesi hakkında Katolik (Ermenilikle alakası var mı acaba?) olabileceği en azından söylenti olarak da olsa söylenen, ne olursa olsun (Irk bağlamında) Müslüman birisi olarak, avuç kadar bir ülkenin harikulade çalışmaları (lobi, tanıtım, araştırma..) hayret verici ve kıskandırıcı. Sonuçta kim ne kadar çabalarsa çabalasın gerçek bir tanedir ve tüm insanlar bir şeye yanlış da dese, doğru da dese realiteler olayları kapsayıcıdır.   Türkler böyle tapu mapu saçmalıklarıyla uğraşmaz. Onlar için çok daha önemli konular var; laiklik gibi, türban (mı başörtüsü mü?) gibi, sansür gibi, tek tiplilik gibi!!! Bu arada lobi vb faaliyetleri maksimum yapan kişiler ve kurumlar da var ama.... Neyse

Kaynak: [www.aksiyon.com.tr](http://www.aksiyon.com.tr:80/detay.php?id=2705&yorum_id=122), [web.archive.org (arşiv bağlantısı)](http://web.archive.org/web/20030913123808/http://www.aksiyon.com.tr:80/detay.php?id=2705&yorum_id=122)
