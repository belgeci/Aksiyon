# Kadın dengbejler

*Haşim Söylemez 2006.04.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kürt âşıklık geleneği anlamına gelen dengbejliği sürdüren 5 kadın yanık seslerini duyurmak televizyon kanallarından ilgi bekliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070803130732im_/http://www.aksiyon.com.tr/resim/592/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Cizir ve Botan’ın sahibi Tahar Han’ın sabahlara kadar süren divanı, Evdali Zeyniki’nin sesi ile şenlenirdi. O Han’ın dengbeji yani âşığı veya ozanıydı. Acem’den Kafkaslar’a oradan Anadolu’nun içlerine kadar Evdali’nin sesi yankılanırdı hep. Bir gün Han’ın divanına Şıh Sile adında bir dengbej gelir. Bu sıradan bir geliş değildir; Evdali’den daha iyidir diye bir söylenti başlar halk arasında. Söylentiler çığırından çıkınca Han bunu öğrenmek için halkın da davetli olduğu geniş bir divan kurar. Büyük yarış başlar, Evdali’nin Sile’ye hiç şans tanımadığı atışmalar iki gün iki gece sürer. İkinci gecenin sonunda uyarılara aldırış etmeyen Evdali’nin yaşlı bedeni, hastalığı ile birleşince olan olur; yorgun düşer ve gören gözleri karanlığa gark olur. Divandakiler ‘bir efsane yok mu oluyor acaba’ diye şaşkındır. Meraklı bekleyiş çok uzun sürmez. Bu sefer söz sırası en az onun kadar iyi bir dengbej olan karısı Gule’dedir. Kocasının bitkin haline bakıp hayıflanan Gule, Sile’ye meydan okur ve atışma başlar. Bu heyecanlı atışma çok uzun sürmez ve pes eden Sile divanı terk etmek zorunda kalır.
   <br>
    <br>
     Kürt sözlü geleneğinde anlatılan bu hikâye Evdali Zeyniki’nin üzerine kurgulansa da aynı zamanda yeni bir geleneğin başlamasına yol açar. İlk defa bir dengbej kadın, mecliste sesli şarkı (klam) söyleyip sözüne sazlı şarkı (stran) ekler. Bundan sonra artık Kürt destanları, kahramanlık öyküleri, Peygamber ve dört halife’ye atfen söylenen methiyeler sesine güvenen kadın dengbejlerin ağzından da dökülmeye başlar.
     <br/>
     <br/>
     Gule ile başlayan kadın dengbej geleneği meclislere taşınmasa da devam etti. Düğünlerde, eğlencelerde veya kadınlar meclisinde kadınlar şarkılar söyledi hep. Meryemhan, Ayşe Şan bu ekolün en önemli taşıyıcıları oldu. Ancak kendi evinde küçük yaşlarda başladıkları dengbejlik serüvenlerini ilerleyen yaşlarına aldırmadan hâlâ devam ettiren kadınlar da var. Albüm çıkarıyor, yabancı televizyonlara konu oluyorlar.
     <br/>
     <br/>
     OKUYAMAYINCA SÖYLEMEK İSTEDİK
     <br/>
     <br/>
     Van’da kurulan Dengbejler Evi (Mala Dengbejan) Van ve civarında yaşayan bütün kadın ve erkek dengbejleri bir çatı altında toplamak için yola çıkmış bir kültür merkezi konumunda. 23 erkek dengbej üyesi bulunan merkezin beş de kadın üyesi var: Saide, Raziye, Altun, Behiye ve Meryem. Beş kadın dengbejin en büyüğü 47, en küçüğü ise 20 yaşında. Hepsinin hikâyesi benzer olsa da, bu yoldaki engelleri aşmaları farklı olmuş. Konunun en trajikomik tarafı ise bu yazıyı sadece en genç olan dengbejin okuyabilecek olması.
     <br/>
     <br/>
     47 yaşındaki Raziye Kızıl peş peşe 4 albüm çıkarınca yakınları istemeye istemeye izin vermek zorunda kalmış. 5 çocuk annesi Kızıl, albümlerinde tepkiden çekindiği için kendi ismi yerine şikâyet anlamına gelen ‘Gazın’ adını kullanmış. Kürt dinleyiciler Gazın’ı biliyor ancak Raziye Kızıl’ı tanımıyor. O bu durumdan şikâyetçi değil; “Benim için yaptığım iş önemli. Ben çocukluğumdan beri dengbejlik yapıyorum. Düğünlerde söyledim, sonra evimde söyledim. Kocam alıştı, ardından aile bu durumumu kabul etti. Benim amacım sadece Kürtçe klamları gelecek kuşakla taşımak.” diyor.
     <br/>
     <br/>
     Dengbejliğe nasıl başladığını ise şöyle anlatıyor Raziye Kızıl: “Köydeydim, okul yoktu ve ben okumadım. Okuma yazmam olmadığı için anlatılanlarla yetindim. Klamlar bir tarih olduğu için ben de onları söyleyerek okuma eksikliğimi tamamlamaya çalıştım. Dengbejliği dedemden miras aldım.” Piyasada bilinen adıyla Gazın, albümlerden sonra kısa sürede yabancı medyanın ilgisini çekmeyi başarmış. Bir Fransız televizyon kanalından davet alıp canlı yayında Kürtçe klam söylemiş. Dengbejler üzerine belgesel hazırlayan Amerikalı bir ajans ise Gazın’ın hayat hikayesini esas almış.
     <br/>
     <br/>
     43 yayındaki Saide Okyatan, İran sınırındaki bir köyde yaşıyor. O da çocukluğundan beri dengbejlik yapıyor. Ama onun Gazın’dan farkı ailesinin tüm üyelerinin dengbej olması. Saide bu avantajı iyi kullanmış. Kimse niye söylüyorsun diye karşı çıkmamış. Hatta o kendisinin teşvik edildiğini söylüyor: “Eşim ve çocuklarım bana sürekli klam söylettiriyor. Bu kendimi geliştirmemi sağladı.” Saide’nin bir albümü çıkmış ve yenisi için de çalışmalar yapıyor.
     <br/>
     <br/>
     Kadın dengbejlerden en genci 20 yaşındaki Zerin adıyla çalgı eşliğinde daha hareketli şarkı (stran) söyleyen Altun Manay. Yeni kuşak dengbejlerden sayılan Zerin, saz eşliğinde söyleyip popüler konuları şarkılarına konu ediyor. Zerin’in eşi ve babası da dengbej. Babasından aldığı bu mesleği daha da geliştirerek, eşi Erhan Manay ile gecelere ve özel programlara katılıyor. Zerin popüler müzikten biraz şikâyetçi; “Ben popüler konuları ele alıp işliyorum ama bu boş olan meseleler değil. Ya çok güzel bir aşk hikâyesi ya da içinde teknoloji kokan, şehirlerde yaşayan insanların hayatını anlatan konular ediniyorum. Ama bunun yanında geçmişten gelen klamların edebini de koyuyorum. Yani tarih anlatmıyorum, sosyal olayları aktarmaya çalışıyorum. Ancak Türkçe ya da Kürtçe olsun seviyesiz popüler müzik kaliteyi düşürüyor.” Dengbejlikte her bölgenin kendisine göre bir makamı bulunuyor. Hayran, Serhadi, Botani bunlardan birkaçı. Kadın dengbejler en zor makam olan Serhadi ile klamlarını söylüyor. Bu makamda gırtlaktan uzun ses çıkarmak gerekiyor ve bunu yapmak da çok zor. Sözlü olarak klam söyleyen kadınlar bazen saz ve kaval eşliğinde de klamlarını dile getiriyor. Ancak bu stran grubuna girmiyor. Stran, daha hareketli parçaları içerirken, klamda kahramanlık şarkıları ve ağıt ağır bir tarzda söyleniyor.
     <br/>
     <br/>
     Yazılı kültürü gelişmeyen Kürtler’deki edebiyatı, tarihi, sosyal hayatı, müziği kuşaklara taşımanın tek yolu dengbejlik. Onların söyledikleri, Kürt tarihine not düştü, geleneğin ağızdan ağza yayılmasını sağladı. Bir nevi âşıklık geleneğinin karşılığı olan dengbejlik aynı zamanda bilgeliği de gerektiriyordu. Ahmed Hani bu bilge kişilerin başında gelirken, Avdali Zeyniki de sözü dinlenir Dede Korkut gibiydi. Dengbejlik konusunda akademik düzeyde bir çalışma henüz yok. Van Dengbejler Evi, bu iş için çalışmalar yürütüyor.
     <br/>
     <br/>
     TRT’YE ÇIKMAK İSTİYORUZ
     <br/>
     <br/>
     Dengbejlik mesleğini yaşatıp aktarmak günümüzde hiç de kolay değil. Popüler müziğin revaçta olduğu dönemde dengbejlerin ağır makamlarını tercih etmek zor olabiliyor. Van Dengbejler Evi sorumlusu Yahya Kandemir, politik bir amaçlarının olmadığını; sadece dengbejlik geleneğini sürdürmek için böyle bir oluşum içine girdiklerini söylüyor. Kandemir’e göre bu meslek yok oluyor: “Bu yüzden bütün dengbejleri bir çatı altında toplamaya çalışıyoruz. En uzaktaki köylere kadar gidip onlara ulaşıp klamlarını kayıt altına almaya çalışıyoruz. Onları evimize getirip kayıtlara geçiriyoruz. Onlar da birikimlerini gençlere aktarıyor.”
     <br/>
     <br/>
     Dengbejler Evi, bütün üyelerine albüm çıkarıyor. En güzel klamları içeren ikinci karma albüm yolda. Ancak dengbejler bununla yetinmek istemiyor. Onlar televizyonlara çıkıp filmlerde küçük roller almak istiyor. Kandemir’e göre, Urfa sıra gecesi nasıl filmlere, programlara konu yapılıyorsa dengbejler gecesi de yapılabilir. “Biz de TRT’ye konuk olmak istiyoruz. Yaptığımız iş siyasi değil. Biz bir kültürü aktarmaya ve tanıtmaya çalışıyoruz. Amerikalılar, Fransızlar bizi duyup çekim için geliyor ama bizim hiçbir televizyonumuz farkımızda değil. Bu çok üzücü bir durum. Kendi ülkemizde tanınmak istiyoruz.” diyen Kandemir, devletin bu geleneğin tanıtımı için yardımcı olması gerektiğini savunuyor.
     <br/>
     <br/>
     Yahya Kandemir yerel televizyonlara Kürtçe yayın yapma hakkının verilmesinin kendileri açısından sevindirici bir durum olduğunu belirterek, gerekli maddi imkânı bulmaları halinde ileride mahalli bazda bir dengbejler televizyonu kurmak istediklerini söylüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23880), [web.archive.org (arşiv bağlantısı)](http://web.archive.org/web/20070803130732/http://www.aksiyon.com.tr:80/detay.php?id=23880)
