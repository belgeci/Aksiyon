# TAMAMEN İDEOLOJİK

*Haşim Söylemez 2001.10.20*

<div>
 <p class="baslik">
 </p>
 <p class="spot">
  Sadece İzzet Paşa Kütüphanesi'nde 23 bin cilt esere sahip Darende'nin ilahiyat fakültesi ilmi araştırmalarda yetersizlik gibi tartışmalı bir gerekçe ile Malatya'ya taşındı. Şehrin kültürel yapısına ve ekonomisine katkı sağlayan fakültenin Darende'dençıkartılmasına ilçe halkı hâlâ bir anlam verebilmiş değil. Kararınarkasında YÖK varsa bahanesini tahmin etmek çok kolay
 </p>
 <p class="metin">
 </p>
 <img border="0" src="/web/20020425052846im_/http://www.aksiyon.com.tr/2001/359/resimler/darende.jpg"/>
 <p class="metin">
  Daha çok Somuncu Baba'nın yaşadığı yer olmakla ünlenen Darende'de bu yıl ilginç bir gelişme yaşandı. İlçe halkı hak edilmeyen bir hüznü yaşamak zorunda bırakıldı. 1993 yılında çıkan bir kararla kurulan Darende İlahiyat Fakültesi, buradan alınıp Malatya'ya taşındı. Hadise ilk bakışta son derece doğal bir gelişme gibi algılanabilir. "Ne var bunda? Malatya gibi gelişmiş bir ilin ar—ge imkanları ile Darende kıyaslanamaz bile, son derece doğru bir karar" diyenleriniz bile çıkabilir. Fakat taşınma hikayesinin mağdurlarını ve gerekçelerini dinlediğinizde yine bir YÖK dramının ortasında buluyorsunuz kendinizi.
 </p>
 <p class="metin">
  YÖK'ün kararının doğruluğunu ya da yanlışlığını anlamak biraz da Darende'yi tanımakla ilgili. Darende Osmanlı'dan günümüze önemli kültür merkezlerimizden biri. İlahiyat fakültesini Darende'de kuranların kafasında, bu ilçenin tarihi birikimi ile dün ile bugün arasında köprü olabileceği düşüncesi ağır basıyor. Zengin kütüphaneleriyle bir kültür hazinesi olan Darende bir ilahiyat fakültesinin yanında bir eğitim ya da fen–edebiyat fakültesini kaldırabilecek birikime sahip. Türkiye'de kurulan birçok üniversitenin kampusü bile yokken, koca metropollerde öğrenciler ve öğretim elemanları için barınma yerleri sorun teşkil ederken, Darende'de bu tür meseleler çoktan aşılmış. Hem öğretim elemanları hem de öğrenciler için barınmak sorun olmaktan çıkmış. Darende'de fakülte binası, zengin kütüphaneler, öğrenci yurtları ve öğretim elemanları için lojmanlar bulunuyor. Fakütenin buradan taşınması ile birlikte ilçedeki bu mekanlar boş kaldı. Türkiye'de sadece özel üniversitelerde sağlanabilen imkanlar Darende'de bulunmasına rağmen ilahiyat fakültesi niye taşınır? Resmiyetteki gerekçe özrü kabahatinden büyük dedirtecek cinsten: Sosyal aktivite ve ilmi çalışmalar açısından yetersizlik. Bu kararı verenlerin Darende ile ilgili fazla bir bilgiye sahip olmadıkları anlaşılıyor. Darende'de kurulu sadece bir kütüphanede 23 bin cilt eser bulunması bile gerekçeyi geçersiz kılıyor.
 </p>
 <p class="metin">
  Kaybeden ilim
 </p>
 <p class="metin">
  İlahiyat fakültesinin Darende'den taşınması Darende'ye vereceği iktisadi zarardan çok buradaki eserlerin incelemeye açılmaması açısından kayıp sayılıyor. Fakütenin burada olmasıyla birlikte öğrenciler, öğretim görevlileri zengin arşivlerden çok rahat faydalanabiliyor ve günyüzüne çıkmamış eserleri inceleyebiliyorlardı. Sadece yerliler değil buradaki öğretim üyeleriyle diyalog halinde olan yabancı araştırmacılar da gelip zengin kütüphanelerden faydalanıyordu. Fakültenin taşınmasıyla birlikte buradaki kaynaklardan haberdar olmayan araştırmacıların coğrafi yapı itibarı ile kıyıda kalmış Darende'ye uğrayıp araştırma yapacağını düşünmek iyimserlik olur.
 </p>
 <p class="metin">
  Darende'de bulunan eserler akademisyenliğe başlayan nice asistanı profesörlüğe kadar taşıyacak arıştırma ve inceleme konularını içeriyor. Sadece İzzet Paşa Kütüphanesi'nde 23 bin cilt eser bulunuyor. Bu eserlerden 680'i yazma, 700'ü de matbu Osmanlıca, Arapça ve Farsça. Fethullah Musuli gibi bir ilim adamının 200'ün üzerindeki eseri buradaki kütüphanelerde bulunuyor. Ömer Şem'i Efendi ise başlı başına bir araştırma konusu.
 </p>
 <p class="metin">
  Darende ile ilgili olarak araştırmalar yapan ve bu konuda birçok eser hazırlayan Doç. Dr. Said Öztürk, Darende'nin bir kültür hazinesi olduğunu vurguluyor. Öztürk'e göre Darende Türkiye'de büyük şehirlerin dışında hiçbir yerde olmayan araştırma potansiyeline sahip. Öztürk fakültenin taşınmasının ilmi açıdan büyük haksızlık olduğunu belirterek şunları söylüyor: "Darende'de çok bulundum. Araştırmalar yaptım. Çok zengin kaynakları var. Hiç el değmemiş el yazmaları bulunuyor. Bunlar araştırmacılar için fırsat. Bunları inceleyecek onlarca profesör çıkabilir. Fakülte buradayken araştırma yapmak daha kolaydı. Herkesin buradaki eserlerden haberi oluyordu. Ama şimdi haberdar olmak çok zor. Burdaki eserler Osmanlı'dan günümüze kadar vakıf tarafından getirilmiş."
 </p>
 <p class="metin">
  Vakıf malı verilemez
 </p>
 <p class="metin">
  Somuncu Baba'nın diyarı Darende'de böylesine muazzam kütüphaneler, arşivler oluşturan ve insanlığın hizmetine sundukları eğitim mekanlarıyla önemli bir misyonu yüklenen Es—Seyyid Osman Hulusi Efendi Vakfı yöneticileri fakültelerinin taşınmasından son derece rahatsız. Gerçek anlamda bir fakülte için bütün imkanları seferber eden vakıf, fakültenin taşınmasıyla birlikte kütüphanelerinde kalan eserlerin incelenememesi kaygısını taşıyor.
 </p>
 <p class="metin">
  Vakfa ait lojmanları, fakülte binasını ve kütüphaneleri isteyen YÖK vakfiye geleneğine takıldı. Vakıf, vakfiye geleneğindeki "vakıf malı deviredilemez..." hükmüne uyarak bu talebi geri çevirdi. Ancak bu çevirme üzerine fakülte bakanlar kurulundan bile geçirilmeden bir nevi yasalar çiğnenerek Malatya'ya taşındı. Ayrıca YÖK'ün fakülte ile ilgili olarak hazırlamış olduğu sözde rapor gözardı edilecek cinsten değil. Ömrünü eğitime adayan Osman Hülusi Efendi'yi gericilikle suçlayan rapor aynı zamanda fakülteyi de gericilerin yuvalandığı bir yer olarak kaydına geçirmiş. Konu ile ilgili olarak Ağustos 2001 tarihli Hürriyet Gazetesi'nde çıkan haberde YÖK'ün gizli raporu açıklanırken, Osman Hulusi Efendi ile ilgi olarak da, ilkokul mezunu deyip dalga geçiliyordu. Oysa Hürriyet Gazetesi Mart 1972'de Kenan Evren'den eğitime katkısından dolayı ödül alan, 6 bin 48 kitaba sahip Osman Hulusi Efendi'yi 20. asrın filozofu ilan etmişti.
 </p>
 <p class="metin">
 </p>
 <p class="arabaslik">
  Osman Hulusi Efendi
 </p>
 <p class="metin">
  12 Ağustos 1914 tarihinde Darende'de doğdu. Asıl adı Osman Hulusi Ateş. Soyu bir taraftan Somuncu Baba'ya, bir taraftan da Peygamber Efendimiz'e (s.a.v) dayanıyor. Osman Hulusi Efendi ilk eğitimini babasından aldıktan sonra Dutluk Sıbyan Mektebi'ne devam etti. 1923'te Darende'de Cumhuriyet İlkokulu'nun açılmasıyla birlikte buraya devam etti ve ilkokulu iyi derece ile bitirdi. Edebiyat, Arapça, Farsça bilgisini ilerleten Osman Hulusi Efendi geçimini sağlamak için de ciltçilik, şirazecilik, marangozluk, matbaacılık, dizgi ve mühür kazıma işleriyle uğraştı. Babası Seyyid Hasan Feyzi'nin vefatından sonra Şeyh Hamid Veli Camii'inin imam–hatibi olarak görev yaptı. 1990'da hayata veda eden Osman Hulusi Efendi ardından bir kültür mirası bıraktı: Zengin kütüphaneler ve eğitim yuvaları... Hatta Darende'ye çimento fabrikası da bir miras olarak Osman Hulusi Efendi'den kaldı. Osman Hulusi Efendi'nin insanlığın hizmeti için bırakmış olduğu eserleri şimdi kendi adına kurulmuş olan vakıf devam ettiriyor.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020425052846/mailto:hsoylemez@hotmail.com">
   hsoylemez@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/359/haberler/8.htm), [web.archive.org (arşiv bağlantısı)](http://web.archive.org/web/20020425052846/http://www.aksiyon.com.tr:80/2001/359/haberler/8.htm)
