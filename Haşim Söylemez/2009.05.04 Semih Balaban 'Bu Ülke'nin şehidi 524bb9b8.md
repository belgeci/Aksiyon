# Semih Balaban 'Bu Ülke'nin şehidi

*Haşim Söylemez 2009.05.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Yüreğim taşıyamadı, gözyaşlarıma emanet ettim duygularımı’ diyor şehit emniyet amiri Semih Balaban...
  </font>
 </div>
 <div id="newsText">
  <font class="detail-text">
   ‘Kimse okumasın yazdıklarımı / Hoyrat bakışlarıyla kirletmesin / Şişe içinde bir imdat mektubu gibi göndermiyorum / Sahte cankurtaran bir sefineye / Sadece okyanusun sonsuzluğuna emanet ediyorum / Ne orijinaliteye sadakat için kelime seçiyorum / Ne sahte reyting putlarına kurban adıyorum / Hepten yıkılmasın diye direncim / Minik istihale gedikleri açıyorum / Düşüncenin sancılı çabasından firari bir toplumda / Yükte ağır, pahada hafif sloganlar kotarmak niyetinde değilim / Kendi münzevi adamda kendim için melodiler besteliyorum.’
   <br>
    <br>
     Şair emniyet mensubu çoktur. Ancak onun kadar kendini sorgulayan, hayat ile manevi dünya arasında mekik dokuyan bir polise rastlayamazsınız. Arkadaşları ondan söz ederken ne kadar mütevazı bir hayat yaşamak istediğini ve aslında bunun bir yaşam tarzı olması gerektiğini söylediğini hatırlatıyorlar. Zaten şahadetinden kısa bir süre önce bir arkadaşının bilgisayarına karaladığı son satır her şeyi anlatıyor: “Yüreğim taşıyamadı, gözyaşlarıma emanet ettim duygularımı.”
     <br>
      <br>
       Semih Balaban (34), geçtiğimiz hafta Devrimci Karargâh terör örgütüne ait Bostancı’daki hücre evine baskın esnasında şehit olan emniyet amiriydi. Geride kızları Şevval (4), Elif (2) ve kendisi gibi polis olan eşi Filiz Balaban’ı bıraktı. Semih Balaban’ın ilginç ve hareketli hayat hikâyesi aslında başlı başına bir konu. Sıradan bir emniyet mensubu değildi. “Şair olacak, roman yazacak kadar edebiyatla iç içeydi.” diyor arkadaşları. Divan Edebiyatı üzerine kendince analizler yapan Balaban, Necip Fazıl Kısakürek, Mehmet Akif Ersoy gibi şairlere hayrandı. Arkadaşlarının aktardığına göre, bir keresinde “Eğer ölürsem şairlerin yanında yatmak isterim.” diyor.
       <br>
        <br>
         Semih’in dileği kabul oldu aslında. Edirnekapı Şehitliği’ndeki kabri, büyük şair Mehmet Akif Ersoy’unkine bakıyor. “Cemil Meriç’in bütün eserlerini okuyan biriydi. Semih her seferinde üstad dediği Meriç’in ‘Bu Ülke’ kitabının okunması gerektiğini anlatırdı. O, ‘Bu Ülke’ ile çok şey anlatılabileceğine inanıyordu. Çünkü onun ‘Bu Ülke’si, terörsüz bir Türkiye’ydi. Zaten operasyonlara katılırken hep ‘Terör silahla değil, sevgiyle bitirilir’ diyordu.” sözleri arkadaşlarına ait.
         <br/>
         <br/>
         Semih Balaban’ın hayali, herkesin birbirini anladığı, terörün olmadığı bir Türkiye’ydi. Ona göre terörü besleyen en büyük tehlike, ‘toplumsal vesvese’ idi. Arkadaşlarına bunu anlatırdı hep. Yani olaylar yanlış ve çarpıtılarak aktarılıyor, toplum bindirilmiş kıtalara dönüştürülüyordu. Balaban, yazar Nazan Bekiroğlu hayranı ve İhsan Oktay Anar’ı merak eden bir Özel Hareket Tim Amiri idi aynı zamanda. İşi silahlaydı ama gönlü, kalbi ve düşüncesi hep sevgi ve edebiyatla iç içeydi. Bu yüzden nerede olursa olsun ara ara dalıp şiirler veya yazılar yazdığını yine arkadaşları anlatıyor. Hatta birçok kişinin bilgisayarına yazdığı şiirleri var. Bugün o şiirleri bir araya getirmeye çalışıyor arkadaşları. Bu arada, Tevfik Fikret’in Rubab-ı Şikeste’si başucu kitaplarındandı.
         <br/>
         <br/>
         İlk görev yeri olan Amasya’ya trafik polisi olarak atanan Balaban, Özel Harekât Polisi olmak için sınavlara girip başarılı olur ve Hakkâri’ye gönüllü tayin ister. Burada 2 yıl mecburi görev süresinin dolmasından sonra kendi isteğiyle süreyi 4 yıla çıkarır. Onu tanıyanlar, Hak-kâri’deki bir gününü şöyle anlatıyorlar: “Hiç korkmazdı. Eylemlerden sonra mahallelerin arasına silahsız dalar, cebine doldurduğu şekerleri çocuklara dağıtırdı. Onlarla dakikalarca konuşur, sohbet ederdi.”
         <br/>
         <br/>
         “Aslında Özel Harekât Polisi olacak durumu yoktu.” diye anlatıyor başka bir arkadaşı: “Boyun kısa diye takılıyorduk. Bize inat yaptı, sınavlara girdi ve başardı.”
         <br/>
         <br/>
         Semih Balaban’ın şehit düştüğü haberini alan arkadaşları cenazesine katılmak için Türkiye’nin dört bir yanından, hatta Amerika, Kosova ve Avrupa ülkelerinden İstanbul’a geldi. Sevilen biriydi ve her şakayı kaldırıyordu. Ona takılmak bir keyifti. Öğrenciyken arkadaşları ona ‘Tatar’ lakabını takmıştı. Saçlarını kesince Tatar Ramazan filmindeki Kadir İnanır’a benzemişti çünkü. Ama Semih Balaban’ı en çok sevindiren, kendisinin ünlü aktör Arnold Schwarzenegger’e benzetilmesiydi.
         <br/>
         <br/>
         Devre arkadaşları, atılgan ve cesur olarak tanımlıyorlar onu. Bostancı’daki baskında bunu ispatladı zaten. Üsküdar’daki görevini tamamlayan Balaban, telsizden, arkadaşlarının yaralandığını duyunca hemen Bostancı’ya gidiyor. Üç aşamalı bir plan dâhilinde binaya gireceklerini anlatıyor ekibine uyarılarda bulunarak: “Sakın acele etmeyin. Gerekirse üç gün bekleyeceğiz. Önemli olan sağ ele geçirmek.”
         <br/>
         <br/>
         Balaban, önde koruma yapan kalkanlı arkadaşlarının arkasından binanın merdivenlerini tırmanıyor. Terörist ateş etmeye başlıyor. Bu sırada Balaban, büyük soğukkanlılıkla “Arkadaşlar çok uykum var, uyumak istiyorum.” diyor. Zaten bu, son sözü oluyor. Kapıyı açan terörist elindeki el bombasını kalkan taşıyan polislerin üzerine atıyor. Etrafa dağılan şarapnel parçaları koruma kalkanını taşıyan polisleri dağıtıyor. Bunun üzerine terörist rastgele ateş ediyor. Bu sırada mermi Balaban’ın şah damarından giriyor.
         <br/>
         <br/>
         Semih aslında bir hafta önceden sanki öleceğini biliyormuşçasına yakınlarıyla vedalaşıyor. Eşi Filiz’e ‘öleceğim’ diyor, operasyondan bir gün önce de annesinin elini öpüp helallik istiyor. Küs olan arkadaşlarına bir daha dargın kalmamalarını öğütlüyor. Ağabeyine de ‘Bir gün öyle bir operasyona katılacağım ki bütün televizyonlar bunu anlatacak.” diyor.
         <br/>
         <br/>
         Aslında Balaban, çok büyük operasyonlara katılmıştı ancak bu seferki kadar televizyonlara çıkmamıştı. Bu zamana kadar yapılan bütün terör operasyonlarını yöneten kişiydi. Geçtiğimiz yıl Skorsky helikopterle Nazilli’de MLKP’ye yapılan operasyonu o yönetmişti. İstanbul’daki canlı bomba operasyonlarını yöneten yine kendisiydi. Mesleki başarısına insani ilişkilerdeki başarısını ekleyince kariyerini taçlandırıyordu. Geleceğin emniyetçisi olacakken genç yaşta şehit oldu. Yazdığı şu mısralardaki gibi: “Kelimelerin efendisi mi zannettin kendini mağrur şair / Sahibi olmadığın şeyin efendisi olamazsın ki / Asırların yaşadığın çağın sahiline attığı kelimelerle yazarcılık oynuyorsun / Eline tutuşturulmuş perişan kelimelerle şaheserler mi döktüreceğini sanıyorsun / Bir çığlık bile değilsin!”
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


## Yorumlar

### Ömer SEYHAN, 04 May 2009, 00:00
> Allah rahmet etsin üstad..

### Sadi Koçak, 04 May 2009, 00:00
> Yazı için emeği geçenlerin ellerine sağlık. Arkadaşımız; ağabeyimiz Semih Balaban,inandığı gibi yaşadı,layık olduğu gibi,ruhunu teslim etti Rahman'a, Allah onun makamını Âl'i etsin.. Yaşı gençti giderken son yolculuğa,fakat vakit tamam'dı.. Seni unutmayacağız..

Kaynak: [www.aksiyon.com.tr](http://www.aksiyon.com.tr/aksiyon/haber-21144-semih-balaban-bu-ulkenin-sehidi.html), [web.archive.org (arşiv bağlantısı)](http://web.archive.org/web/20140719044848/http://www.aksiyon.com.tr/aksiyon/haber-21144-semih-balaban-bu-ulkenin-sehidi.html)
