# Süleyman Peygamber buraya mı geldi?

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050225163522im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225163522im_/http://www.aksiyon.com.tr/resim/380/8.jpg" vspace="5"/>
  </p>
 </font>
 <font class="content">
  Balıkesir’de ortaya çıkarılan kaya sunakları, Anadolu’nun en eski medeniyetinin burada yaşadığını ve bilinen en eski inancın da burada olduğunu ortaya koydu. Bu dönem Süleyman Peygamber’in dönemine denk geliyor
 </font>
 <br/>
 <p>
  <font class="content">
   Tarih, millatan önceki dönemler konusunda yeteri derecede tatminkâr değil. Eskiye gidildikçe, bulgu ve donelerin azlığı nedeniyle karanlıkta kalan bilgilerin oranı daha da artıyor. Bronz Çağı, Demir Çağı olarak tabir edilen dönemlere ait birkaç küçük parça dışında fazla bulgu yok. Ancak, Türkiye’de Balıkesir civarında ortaya çıkarılan kaya sunaklarında bu dönemi aydınlatacak önemli bulgulara ulaşıldı. İnsanların sosyal ve ekonomik hayatından ziyade, inanç biçimini ortaya çıkaran sunaklarda Anadolu coğrafyasında bilinen medeniyetlerin çok daha eskisine ait izlere rastlamak mümkün. Balıkesir’in İvrindi, Havran ve Burhaniye bölgesinde izine rastlanan bu medeniyeti kuran anlayış, bu medeniyetin dini inancı ve hangi döneme ait olduğu konusundaki bilgiler yavaş yavaş gün ışığına kavuşturuluyor. 10 yıldır bölgede araştırmalarını sürdüren Sakarya Üniversitesi öğretim üyesi Doç. Dr. Engin Beksaç, tarihin öteki yüzünün delillerle tespit edilmesinin çok önemli olduğunu söylüyor. Beksaç’a göre burada görülen din, antik Yunan ve Roma’nın dininden çok farklı.
   <br>
    <br>
     Tarihi değeri
     <br>
      <br>
       Kayalardan oluşturulmuş tapınak anlamına gelen kaya sunağı Anadolu’da pek rastlanmayan bir kalıntı. Kaya sunağı konusunda uzman olan araştırmacı ise nerdeyse yok gibi. Bu yüzden buradaki bulgu Anadolu tarihi açısından son derece önemli. Anadolu’da şimdiye kadar rastlanmamış bir medeniyet sözkonusu. Bu medeniyetin yaşam biçimi, inanışları, hatta bilime olan ilgisi belirgin olarak ortaya çıkıyor. Varlığı tespit edilen kaya sunağı ve etrafındaki yapılar milattan 1000 yıl öncesine ait. Bu ise Genç Bronz Çağı ile Demir Çağı dönemini kapsıyor.
       <br/>
       <br/>
       Doç. Dr. Engin Beksaç; “Burası son derece önemli bir yer. Çünkü buradaki bulgular Anadolu tarihinin bilinen son noktasını teşkil ediyor. Zeugma’dan daha fazla tarihi öneme sahip. Türkiye’de kaya sunakları pek ilgi görmüyor. Oysa çok önemli. Dünyada bu konu üzerinde derin araştırmalar yapılıyor” diyor.
       <br/>
       <br/>
       Tarihi aydınlatması açısından çok önemli bir kalıntı olan Balıkesir’deki kaya sunakları Firigyalılar, Urartular ve Lidyalılar döneminden de eski. Söz konusu medeniyetin ismi tespit edilememiş henüz. Çalışmalar tamamlanınca kesin bilgilere ulaşmak daha kolay olacak. Bir külliyeyi andıran sunaklarda değişik odalar, yükseğe doğru gidildikçe artan mekanlar ve bir taht yer alıyor. Bu taht birisinin oturması için yapılmamış, yüce yartıcıya atfedilmiş, onun kutsiyetine adanmış. Sunaklarda temizliğe de son derece önem verilmiş. Sunaktaki içi su dolu havuz insanların el ve ayaklarını yıkaması için tanzim edilmiş. Sunakları Babil ve Sümerlerde görülen ziguratlara benzetmek mümkün. Ama sunaklar ziguratlardan daha eski dönemlere ait. Sunakların bulunduğu yerlerin özellikle ormanlık alanlar olması da bu medeniyette ağaca verilen önemi gösteriyor. Ayrıca hayat ağacı anlayışı da karşımıza çıkıyor burada.
       <br/>
       <br/>
       Bir yaratıcı anlayışı
       <br/>
       <br/>
       Kaya sunakları o dönemin inanç sistemi konusunda da önemli bir kaynak. Tarih öncesi insanların nasıl yaşadığını, nasıl savaştığını ve ortaya koyduğu eserleri bu kalıntılardan yola çıkarak bilmek mümkün. Sadece bunlar değil, o dönem insanlarının inançları hakkında da birtakım bilgilere ulaşılabiliyor. Sunaklardan anlaşıldığına göre bu dönemdeki inanç sistemi tek bir yaratıcıya; evrenin, yerin ve göğün hakimi olan ve insanları ölümden sonra tekrar diriltecek bir ilaha dayanıyor. Bu yaratıcının, Antik Yunan ve Romalılardaki gibi bir tasviri yapılmamış.
       <br/>
       <br/>
       Doç. Dr. Engin Beksaç, günümüz inanç sistemleriyle örtüşen bu inancın, bildiğimiz ve tarihi kalıntılarda karşımıza çıkan inanç sistemlerinden çok farklı olduğunu belirtiyor. Beksaç: “Biz hep millattan önceki dönemlere ait kalıntılarda antik Yunan veya Roma’nın inanç izlerine ve tanrı tasvirlerine rastlardık. Ancak bu inanç biçimi çok farklı. Tek Tanrı anlayışı var ve bu anlayış karşılaştığımız diğer inançlardaki gibi değil. İnsanları hep tek boyuttan inceledik, burada insanların matafizik boyutuyla karşılaştık. Bu da tarihi açıdan son derece önemlidir” diyor.
       <br/>
       <br/>
       Peygamber geldi mi?
       <br/>
       <br/>
       Beksaç’a göre Balıkesir’deki sunaklarda görülen inanç şekli kesinlikle Ortadoğu kökenli ve peygamberi olan bir inanç biçimi. Bu noktada “Bu bölgeye peygamber geldi mi?” sorusu da gündeme geliyor. Kesin bir bilgi ve bulgu olmadığı için bu soruya evet cevabını vermek için henüz çok erken. Ancak araştırmayı yapan ve bölgeyi yıllardır tarayan Beksaç’a göre sorunun cevabı evet olabilir. Sözü edilen dönemin, tarihler kesin olmasa da 4 peygamberin yaşadığı döneme denk geldiğini söylemek yanlış olmaz: Hz. İlyas, Hz. Süleyman, Hz. Davut ve Hz. Harun’un paygamberlik dönemleri. Süleyman Paygamber’in paygamberlik dönemi daha ağırlık kazanıyor.
       <br/>
       <br/>
       Ortadoğu kökenli bu inanç şekli daha sonra Orta Asya’daki kavimler ve özellikle Türkler üzerinde etkili olmuş. Şamanizm kültünün kısmen de olsa bu inançtan etkilendiğini yorumlamak mümkün. Doç. Dr. Beksaç; “Bu Ortadoğu kökenli inanç biçiminin daha sonra diğer inançları da etkilediğini görmek mümkün. Babiller ziguratları bu sunaklara benzetmiş, Şamanizm kültünde de bazı benzerlikler var” diyor.
       <br/>
       <br/>
       Sunaklar hâlâ kutsal
       <br/>
       <br/>
       Anadolu’nun en eski inancını simgeleyen kaya sunakları günümüzde bile kutsiyetini koruyor. Yörede yaşayan halk hâlâ bu mekanların kutsal olduğunu söylüyor ve onlara saygı gösteriyor. Geçmişten günümüze gelen bu inanışı doğrulayan önemli bulgular da bulunuyor. O döneme ait mezar taşları ile yakın döneme ait mezar taşları arasında büyük bir benzerlik var. Özellikle sunakların hemen dibinde bulunan mezarlarda evliyaların yattığına inanan halk, buraları ziyaret edip dua etmekten geri kalmıyor. Beksaç bu durumu şöyle yorumluyor: “Kaya sunaklarının yıllardır kutsal sayıldığını görmek mümkün. Günümüze kadar gelmiş. Ayrıca bunların dibinde birtakım yatır adı altında mezarlar var ve insanlar buraları ziyaret ediyor, bu bölgeleri kutsal sayıyor. Bu da gösteriyor ki buralar hep kutsal mekanlar olmuş. Aslında bu mezarlıklarda birilerinin yatıp yatmadığını dahi bilemiyoruz”.
       <br/>
       <br/>
       Astronomiye ilgi
       <br/>
       <br/>
       Sunakların bulunduğu yöreden geçen medeniyet, astronomi ile de ilgilenmiş. Bu dönemde insanlar yüksek yerlere çıkıp gökyüzünü incelemiş. Ancak medeniyetin bu yönü, net olarak arkeoastronomi bilimi ile çözüme kavuşturulabilir.
       <br/>
       <br/>
       Yeni bir inanç biçimi ve yeni bir medeniyete ait kaya sunakları tarihi açıdan Zeugma’dan daha önemli. Balıkesir’deki kaya sunakları, Anadolu’nun tarihinin yeniden gözden geçirilmesini gerektirecek kadar önemli bulgu ve bilgileri ulaştırıyor bize.
       <br/>
       <br/>
       e—mail: hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12529), [web.archive.org (arşiv bağlantısı)](http://web.archive.org/web/20050225163522/http://www.aksiyon.com.tr:80/detay.php?id=12529)
