# KCK-PKK yer altındaki patlayıcıya güveniyor

*Haşim Söylemez 2012.03.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Terör örgütüne ait patlayıcılar bir bir ortaya çıkarılıyor. Yeni anayasanın yapılacağı 2012’yi ‘final yılı’ ilan eden örgütün planı, yer altındaki patlayıcıları devreye sokup halk ayaklanması başlatmak.
  </font>
 </div>
 <div id="newsText">
  <font class="detail-text">
   <p>
    Türkiye’de terör yine hareketlendi. KCK/PKK, daha geniş sosyal alanlara yayılmak için bütün sol ve diğer terör örgütlerini çatısı altında topladı. Alt örgütlerle birlikte çatı yapının da terör eylemlerine devam edeceği belirtiliyor. İddiaya göre, Kuzey Irak’taki kamplarda farklı örgüt etiketi taşıyan yeni militanlar eğitilmeye başlandı. Militan kadrosu sadece Türkiye içinden değil, Avrupa ülkelerinde yaşayan değişik fraksiyonlara mensup örgüt üyeleriyle de destekleniyor. İstihbarat ve terör uzmanlarına göre bu, önümüzdeki günlerde paravan örgütlerin yeni eylemleriyle karşılaşacağımız anlamına geliyor.
    <p>
     Örgütün sivil veya milis olarak tabir edilen yandaşlarına silah dağıttığı bilgisine geçen haftaki Aksiyon’da yer vermiştik. Bu silahların sayısı ve niteliğine bakıldığında karşımıza farklı bir tablo çıkıyor. Dağıtılan silahlar arasında kalaşnikof marka tüfekler, tabancalar ile birlikte G-3 piyade tüfekleri de var. KCK/PKK’nın bu zamana kadar milis kuvvetlerine 4 bin silah dağıttığını örgüt yanlısı kaynaklar doğruluyor. Ama asıl sıkıntı Türkiye’nin her yerine plastik patlayıcıların dağıtılmış olması. Bunun son örneğini geçen hafta İstanbul Bayrampaşa’da gördük. Yapılan kazılarda 15 kilo C-4 plastik patlayıcı toprak altından çıkarıldı. İddiaya göre, örgüt Nevruz kutlamalarında bu patlayıcılarla büyük bir eylem yapacaktı. Güvenlik güçleri son dönemde önemli miktarda patlayıcıyı ele geçirse de Türkiye’ye sokulan patlayıcı miktarı hayli fazla. A-4, C-4, RDX ve türevlerinin miktarı 1,5 tonu buluyor. Yeni anayasa yapılması beklenen 2012 yılını ‘final yılı’ ilan eden örgütün yer altına gömülmüş patlayıcıları sık sık devreye sokmak isteyeceği tahmin ediliyor. KCK/PKK’nın Nevruz kutlamalarını bu anlamda fırsat olarak gördüğü ve o gün meydanları kana bulamayı hedeflediği kaydediliyor. Polisin geçen hafta yakaladığı Kandil’den gönderilen özel eğitimli bir militanın anlattıkları ile bu bilgiler örtüşüyor. Teröristin verdiği bilgilere göre, örgüt, Nevruz kutlamalarında kalabalığın üzerine ateş açıp ‘polis yaptı’ diye halk ayaklanması başlatmayı planlamış.
     <p>
      Sürekli yakalanan patlayıcılara rağmen örgüt hâlâ önemli miktarda plastik patlayıcı toplayabiliyor. Peki, bu kadar patlayıcı nereden geliyor? Patlayıcılar bazen satın alınıyor, bazen gizli servisler tarafından temin ediliyor. KCK/PKK, Saddam Hüseyin’in devrilmesinden sonra önemli miktarda plastik patlayıcı elde etti, aynı şekilde silah tüccarları tarafından yağmalanan silah depolarından sağlanan silah ve patlayıcılar örgüt tarafından satın alındı. Ayrıca RDX gibi sadece gizli servislerin elinde bulunan (diğer plastik patlayıcılar gibi çok bulunmaz) patlayıcıların, İsrail gibi ülkelerden veya Türkiye derin devletinden temin edildiği iddiası var.
      <p>
       Örgütün, bir dönem, uzmanların dahi fark etmediği bir başka kaynaktan da plastik patlayıcı elde ettiği ortaya çıktı; üstelik tek kuruş ödemeden. İddiaya göre, patlayıcı maddelerin bir kısmı Türk Hava Kuvvetleri’ne (THK) ait F-4 ve F-16 uçaklarının attığı kazan bombalarından elde ediliyordu. Bu bombaların bazısı teknik sebeplerden ötürü patlamıyordu. Bombardımanı izleyen örgüt militanları ortalığın sakinleşmesinden sonra araziyi tarayarak patlamamış bombaları topluyordu. Ardından özel yetiştirilmiş militanlar (tapa sökücüler) devreye girerek bombaların fünyelerini ve elektrik devrelerini sökerek içindeki patlayıcıyı çıkarıyordu. Buradan elde edilen TNT, A-4 ve C-4 gibi patlayıcılar eylemlerde kullanılıyor. Ancak son yıllarda THK’nın başarılı atışlarından dolayı bu yöntemin pek işe yaramadığı ifade ediliyor. Militanlar ayrıca çatışma ve operasyon bölgelerine gelerek, unutulan, saçılan mermileri, bazuka roketlerini topluyor. Örgütün eğitimli militanları patlayıcı ve tapaları zaman ayarlı bomba ya da el yapımı mayın ve düzenekli bomba yapmak için kullanıyor.
       <p>
        İddiaya göre, örgüt, patlamamış kazan bombası elde edebilmek için bazen arazide sahte görüntüler ve kışkırtma baskınları yaparak uçakları istedikleri sahaya çekebiliyor ve oraları bombalatıyordu. Özellikle dere yatakları ve eğimli yamaçları hedef göstererek bombanın yatay düşmesini istiyorlardı. Bu bilgiyi Diyarbakır Cezaevi’nde tutuklu eski örgüt yöneticisi Şemdin Sakık da doğruluyor. Sakık, yazdığı mektuplarda bu konuya ilişkin şunları söylüyordu: “Biz bu patlayıcıyı elde etmek için uçakların bombalama yapmasını isterdik, çünkü patlamayan bomba bizim için yeni patlayıcı demekti. Bu şekilde önemli miktarda plastik patlayıcı elde ediyorduk.”
        <p>
         Aynı şekilde PKK, TSK’nın sınır boylarına yerleştirdiği yasaklı alanlara gömdüğü mayınları da bulup çıkarıyor. Örgüt çıkardığı mayınları ya başka bir noktaya yerleştiriyor ya da içindeki tapa ve patlayıcıları çıkarıp başka bombaya dönüştürüyor.
         <p>
          Bu zamana kadar her türlü silahı elinde bulunduran PKK, dünyada örgütler arasında yaygın olan ‘gezer silahları’ da kiralık olarak kullanıyor. Bu, silahların dünyanın farklı bölgelerindeki örgütlerin elinde dolaşımı sağlanarak bir nevi izini kaybettirme anlamına geliyor. Çünkü bir süre PKK’nın elinde olan gezer bir tüfek bir süre sonra El Kaide militanlarının eline geçebiliyor.
          <p>
           Yakalanan veya teslim olan örgüt militanlarının ifadeleri, KCK/PKK’nın elindeki gezer silah sayısı hakkında önemli bilgiler veriyor.
           <p>
            Örgütün elinde, depolarındaki sabit silahların dışında 15 bin gezer kalaşnikof, 500 kadar M- 16, 200 kadar Biksi makineli, 350 G-3, 20 MG-3 makineli, 250 RPG-7 roketatar, 100 havan topu,  40 Doçka, 150 Kanas Sniper silahı, 3 ton TNT, 3 bin 500 ton C-4 ve A-4 ham patlayıcı olduğu sanılıyor. Örgütün faal hâlde 40-50 kadar bomba ve mayın imalatçısı ve döşeyicisi mevcut. KCK/PKK, en tecrübeli usta öğretmen 15 bombacısını geçen yıl Kazan Vadisi ve Zap kampına yapılan operasyonlarda kaybetti. Bu grup ağırlıklı olarak Çukurca-Şemdinli ve Yüksekova mayınlarını döşüyordu. Ancak yerlerinin hemen doldurulduğu ve Mardin- Tunceli kırsalından bu alanlara 15 mayıncı aktarıldığı vurgulanıyor.
            <p>
             Örgütün elindeki gezer silahların en genci 10 yıllık.  Vietnam Kızıl Kmerler, Angola, Afganistan, Çin, Doğu Avrupa ülkeleri, Somali, Yemen ve Irak’tan gelen ve sürekli yer değiştiren silahlar bunlar. G-3 ve MG-3 gibi silahlar karakol, konvoy baskınlarından ve koruculardan gasbedilen, yağmalanan silahlar. Örgüt bunları militanlara vermek yerine genellikle Irak’ta AK-47 ve Biksilerle değiştiriyor. Bu iki silah kullanımı zor ve çatışmalarda şişme, kilitlenme sorunları çıkardığı için tercih edilmiyor. Zaten TSK da kademeli olarak G-3 ve MG-3’leri envanterinden çıkarıyor. Yerlerine Kırıkkale’de iyi dizayn edilmiş hafif piyade çatışma silahları üretiyor ve birliklere dağıtıyor.
             <p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32037-kck-pkk-yer-altindaki-patlayiciya-guveniyor.html), [web.archive.org (arşiv bağlantısı)](http://web.archive.org/web/20120321031742/http://www.aksiyon.com.tr:80/aksiyon/haber-32037-kck-pkk-yer-altindaki-patlayiciya-guveniyor.html)
