# Şeytancılara karşı "Metadinistler"

*Haşim Söylemez 1999.04.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye, Aslı ve Alp isimli iki gencin Ataköy'deki esrarengiz intiharı ile birlikte "Satanistler" yani "şeytana tapanlar"la tanıştı.
  </font>
 </div>
 <div id="newsText">
  <font class="detail-text">
   Şeytana tapanlar genelde 1825 yaş grubu gençlerden oluşuyordu. Gelişmeler dikkatleri Satanistler üzerinde yoğunlaştırırken gözden kaçan bir nokta vardı, o da Satanistlere karşı oluşan yeni bir grubun varlığı: Yani  Metadinistler.
   <br/>
   <br/>
   Satanistleri ve Metadinistleri anlamak için Metal müziğin önderlerini ve gelişimlerini incelemek gerekiyor. Çünkü iki grubun da çıkış noktası "Metalik" müzik. Türkiye'de bu anlamda müzik yapanlar daha yeni yeni oluşmaya başladığından konuyu ancak Batıdaki gelişmelerden takip etmek mümkün.
   <br/>
   <br/>
   1970'lerin ortasına doğru Amerika'da çalışan işçi ailelerinin çocukları,  akşamları biraraya geldiğinde alışılmışın dışında yeni sesi olan bir müzik çalıyor ve diğer gençler de onları dinliyordu. Bu müzik okyanusun öteki tarafında, kendine özgü gitar tarzıyla ortalığı sarsan Jimi Hendrix'in müziğinden de etkilenmişti. İşte mahalli bazdaki bu müzik her geçen gün gelişerek, bugün heavy, thrash, speed, black, doom, death, atmospheric gibi adlarla anılan türleriyle Metal müziğini oluşturdu.
   <br/>
   <br/>
   Müziğin gücü
   <br/>
   <br/>
   Metalcilerden, "şeytan" temasını kusursuz bir biçimde işleyenler şeytan konularını çok tarafsız anlatırlar. Bugün de çalışmalarını sürdüren, 1970'lerin efsanesi İngiliz Venom topluluğu zamanında, birileri onların albümlerini tersinden çalarak şeytani mesajlar bile aramıştı. Onlardan sonra "Satanizm" Metal müzik içinde iyiden iyiye kullanılmaya başlandı. Çünkü müzik güçlüydü ve dinleyicisi dünyanın en acımasız kitlesiydi. Kişiler düzene uygun görünüp yeraltı faaliyetleri sürdüreceklerine, dürüstçe ortaya çıkıp kimliklerini ifade etsinler daha iyi olur görüşünü savunuyorlardı. Ortak amaç yeni dünya düzenine boyun eğmemekti. İsveç'te "Deathlike Silence Productions" firması çevresinde toplanan gruplar adeta yeni bir kilise oluşturmuşlardı. Hatta bu yeni oluşum şeytan kilisesinin kara papazı Anton Lavey'i bile tanımayacak kadar fanatikti.
   <br/>
   <br/>
   Bunun birkaç nedeni vardı. Onlara göre, şeytan imajı güçlüydü, renkliydi ve bu şeytan tanrıya değil, yapılan her türlü pisliği din zırhı ardında meşrulaştırmaya çalışan düzene başkaldırıyordu. Özellikle Batı açısından bakarsak İncil'e dayandırılmaya çalışılan yeni dünya düzeni iflas etmişti. Bu yüzden şeytanın varlığını bile kabul etmeyen, yeni dünya düzenini savunanların düşmanlarını tanımlamak için kullandığı bir simge olduğuna inanan insanlar da şeytan temasını işliyorlardı. Rottin Christ (Çürüyen Mesih) adlı grubun gitarvokalisti Sakis, "Bence İsa Mesih kötü bir insan değildi" sözüne karşılık; "Hayır, İsa Mesih iyi bir insandı. Ama bizim Çürüyen Mesih, İsa'nın kendisi değil insanların beyinlerinde oluşturdukları ve hatta saptırdıkları Mesihtir" diyordu. Ancak yine de şeytan temasını işliyorlardı.
   <br/>
   <br/>
   Non Serviam dergisinin 5. sayısında Yelda Kalyoncu'nun da açıkladığı gibi aslında dinsel anlamdaki başkaldırışın simgesinden çok düşünsel anlamda bir başkaldırışın simgesi olan bir şeytandı bu.
   <br/>
   <br/>
   Satanizmin en önemli temsilcisi sayılan ve şeytan imgesini en iyi şekilde kullanan Samuel grubudur. Kendilerine Samuel demelerinin de önemli bir sebebi var. Samuel, Hz. İbrahim'in soyundan ve Yahudi soyunun türediği kişidir. Mason Cetic önderliğinde olan bu grup tam anlamıyla Satanizmi yaşıyor ve müziklerinde kullanıyor. Bunun dışında çok farklı konulardan söz eden ve çoğunluğu oluşturan, ama nedense insanlar için gözardı edilen Metal toplulukları var. Bunların içinde şeytan olgusunu hiç umursamayan, hatta dindar sayılabilecek topluluklar da var. Mesela Chris Impelliteri albümlerinin kitapçığındaki teşekkür bölümüne "Kurtarıcım, önderim, efendim Mesih İsa'ya" ibaresini girmişler. Bunları Metal camiasında şeytan kliğine karşı bir hareket biçiminde de değerlendirmek mümkün.
   <br/>
   <br/>
   Ülke dışındaki bu Metal müzik akımları, Türkiye'yi de direkt olarak etkilemekte. Bununla birlikte Türkiye'de, Satanist Metalciler olduğu gibi dindar Metalciler yani Metadinist gruplar da oluşmuş. Türkiye'deki Metadinistler şu anda küçük gruplar halinde. Ancak taraftarı her geçen gün artmakta. Metal müzik alanında Batıdaki gelişmeler ve oluşumlar ülkemizde de büyük oranda etkili oluyor.
   <br/>
   <br/>
   Metadinist ne demek?
   <br/>
   <br/>
   Metadinistler çıplak ifadesiyle Satanistlere karşı teşekkül etmiş bir grup. Bunların Satanistler gibi çılgın, vahşi halleri ve olayları yok. Oldukça masumlar. Türkiye'de üçdört yıldır varlar. Allah'a inanmalarından dolayı kendilerini Metadinist olarak tanımlıyorlar. Meta, Metal müziğin kısaltılmışı. İnançlarını ifade etmek üzere "dinist" ekini aldıktan sonra, ikisini birleştirip "Metadinist" ismini oluşturmuşlar. Bunlar Batıdaki dindar Metalcilerden etkilenmişler. Türkiye'deki Metadinistler, Allah'a inanan, Müslüman kimliğe sahip milliyetçi kişilerden oluşuyor.
   <br/>
   <br/>
   Metadinistlerin büyük çoğunluğu Müslümanlığın gerektirdiği buyruk ve ibadetleri yerine getirmiyorlar. Ancak, aralarında ibadetlerini yapanlar da var. Türkiye'deki Metadinistler sadece Metal müzik değil, kısmen Rock da dinliyorlar. Yabancı grupların yanısıra, Rock sanatçısı Haluk Levent ve Metalci gruplar etrafında toplanmışlar. Gruplar Rock ve Metalci sanatçıların ve grupların tüm konserlerini takip eden Metadinistler, onların fikirlerine ve görüşlerine son derece bağlılar.
   <br/>
   <br/>
   Birlikte olma noktaları ise eğlence kulüpleri. Bu zamana kadar polisiye hiçbir vakaları olmayan Metadinistler savundukları olguyu daha çok fikir planında ele alıyorlar. Fikri bir ideolojiyle, Satanistlere karşı kılıçları çekerek şeytana tapma, sapıklığının yaygınlaşmaması için çaba gösteriyorlar. Gittikleri kahvelerde, barlarda, konser yerlerinde fırsat buldukça Allah'ın varlığını Rock ve Metalin şeytani bir hareket olmadığını ve şeytana tapmanın bir sapıklık olduğunu anlatıyorlar.
   <br/>
   <br/>
   Metadinistler yoğun olarak Ortaköy'de bulunuyor. Grup resmi bir teşekkül değil ve belirli bir yerleri yok. Gençler genellikle pazar günleri Ortaköy'deki çay bahçelerinde toplanıyorlar. Ayrıca Kadıköy'de bulunan Akmar Pasajı da "takıldıkları" mekanlardan. Felsefelerinde şiddet hiç yok. Daima ılımlı hareket ediyorlar, insanlara tatlı dille görüşlerini anlatmaya çalışıyorlar. Metadinistler, Satanist Metalciler gibi gelişmelere karşı değiller. Bilakis gelişmeleri yakından takip ediyorlar. 20 yaşındaki S.K isimli Metadinist şunları söylüyor: "Biz kavgadan yana değiliz. Hoşgörü ile derdimizi anlatmaktan yanayız. Satanistler bizim düşmanımız ancak kinle baktığımız bir düşman değil. Daha çok, saplantılarından vazgeçirmek istediğimiz bir düşman. Rock ve Metal müzikleri çok seviyorum. Bunlar benim özgürlüğüm, gerektiğinde isyanımdır. Ancak Satanistler bu müzikleri kirletiyorlar. Rock ve Metal bir şeytan hareketi değil. Biz bunları kurtarmak istiyoruz."
   <br/>
   <br/>
   Satanistmetadinist ilişkisi
   <br/>
   <br/>
   Metadinistler hangi noktada Satanistlere karşı çıktılar? Neden böyle bir grup oluştu? Bunların cevapları çok açık. Metadinistlerin oluşumu bir bakıma Satanistlerin tövbe etmelerinden kaynaklanıyor. Yani Satanizmi yaşayıp dönüş yapanlar, Metadinist çatısı altında toplanmışlar. İki grubun ortak noktası, bireylerinin Metalci ve Rock müzik sempatizanı olmaları. Metadinistler, Satanistlerin Metal ve Rock müziği şeytanın emelleri için kulandıklarından dolayı bu mücadeleye giriştiklerini açıklıyorlar. Birinci hedef Metalik ve Rock'un bir şeytani hareket olmadığını ispatlamak, ikincisi ise Allah'ın varlığını ve tek tanrının Allah olduğunu ispatlamak. Bunun yanında Metadinistlerin savundukları birşeyler iyi gitmiyorsa ve yanlış ise, ona karşı gelmek, durumu düzeltmek anlamına gelen Rocker felsefesini de savunuyorlar. Rocker felsefesi, 1960'larda şeytani hareket olarak algılanıyordu. Günümüzde özellikle Türkiye'deki Rocker'lar şeytani bir hareketin yanında olmak değil, şeytani hareketlere karşı olmak için mücadele ediyorlar. Yerli Rocker'lara göre; çevreyi kirletenler, Allah'ı inkar edenler, mafyalar birer şeytani harekettir.
   <br/>
   <br/>
   Birbirine karşı olan ve birbirlerinin fikirlerini eleştiren iki grup arasında zaman zaman küçük çaplı kavgalar da çıkıyor. Ancak bu zamana kadar polise intikal eden bir olay olmadı. Halk ve emniyet teşkilatı Satanistleri bilirken, Metadinistlerle bu zamana kadar karşılaşmadılar. Bunun tek sebebi ise; Metadinistlerin olaylara fazla karışmamaları, dertlerini anlatma yolu ile halletmeye gitmeleri. Çıkan küçük çaplı kavgaların hemen tümünü ise Satanistlerin başlattığı belirtiliyor. A.S isimli bir Metadinist şunları anlatıyor: "Biz Ortaköy'de otururken bazen onlar gelip laf atıyorlar. Çoğu zaman karşılık vermediğimiz için olay orada kalıyor. Birbirlerimizi tanıyoruz. Bazen de kavgalar çıkıyor. Biz grup olarak kendimize ılımlı, hoşgörülü olmayı ilke edindik. Kavgadan mümkün olduğu kadar kaçınmaya çalışıyoruz. Satanizm Türkiye'de varolduğu müddetçe bizim hareket de varolacaktır."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4930-seytancilara-karsi-metadinistler.html), [web.archive.org (arşiv bağlantısı)](http://web.archive.org/web/20140115021320/http://www.aksiyon.com.tr:80/aksiyon/haber-4930-seytancilara-karsi-metadinistler.html)
