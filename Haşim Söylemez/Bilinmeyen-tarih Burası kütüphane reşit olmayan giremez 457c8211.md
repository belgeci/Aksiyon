# Burası kütüphane reşit olmayan giremez

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050118065154im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118065154im_/http://www.aksiyon.com.tr/resim/470/24.jpg" vspace="5"/>
  </p>
 </font>
 <font class="content">
  Hocaüveys mahallesinde bulunan ve aynı adı taşıyan kütüphaneye 18 yaşını doldurmayan öğrencilerin alınması mahkeme kararı ile yasaklandı. Anlaşılması zor karardan sonra kütüphaneye öğrenciler adına velileri gidip araştırma yapıyor. Bu sırada öğrenci, araştırma yapan büyüğünü kapıda bekliyor
  <br>
   <br>
   </br>
  </br>
 </font>
 <br/>
 <p>
  <font class="content">
   Kişisel gelişim uzmanı Ziya Baran, mutluluğa giden yollardan birisinin de kitap okumaktan geçtiğini söylüyor. Baran daha da ileri giderek, kitabın hayatı eğlenceli hale getirmek için önemli bir araç olduğunu reçete olarak sunuyor. Kişisel gelişim uzmanının farklı açıdan değerlendirdiği "kitap okuma" konusu Türkiye"de nutuklara malzeme olmaktan öteye geçemedi.  Aslında bu durum sadece bugünün konusu değil, Cumhuriyetin ilanı ile birlikte konuşuluyor, tartışılıyor. Okur-yazarlık oranı yükseliyor, buna paralel olarak eğitim düzeyi de artıyor. Ancak "kitap okuma alışkanlığı" anlamında ciddi bir ilerleme yok. Zaten resmi araştırma sonuçları da bu acı gerçeği doğruluyor. Milli Eğitim Bakanlığı istatistiklerine göre Türkiye nüfusunun yüzde 25"i öğrenci ve öğretmenlerden oluşuyor. Buna karşın düzenli kitap okuma oranı yüzdelik dilimde bile yer almıyor; bin kişide bir kişi.
   <br>
    <br>
     Neden okumuyoruz? Eğitimciler ve uzmanlar bu sorunun cevabını araştıradursun, İstanbul"da yaşanan bir olay insanı hayretler içinde bırakıyor. Hırka-i Şerif Camii Kültür ve Yardımlaşma Derneği tarafından oluşturulan Hoca Üveys Kütüphanesi"ne 18 yaşından küçüklerin girmesi mahkeme kararı ile yasaklandı. İdeoloji kokan bu karar doğrultusunda yaklaşık 3 yıldır kütüphaneye yaşı tutmayan öğrenciler alınmıyor.
     <br/>
     <br/>
     "Kanuna aykırı"
     <br/>
     <br/>
     2001 yılında Hırka-i Şerif Camii Kültür ve Yardımlaşma Derneği tarafından kurulan kütüphaneye izin almak için emniyete başvuran dernek yetkilileri açılış için "derneğin tüzüğünde olması yeterli" cevabını alır. Ancak, açılan kütüphanenin kapısına, izin veren emniyet mensuplarınca 1 gün sonra "kanuna aykırıdır" denilerek kilit vurulur. İl Kültür ve Milli Eğitim Müdürlüğü uzmanlarının teftişinden sonra da "Kütüphane açılabilir fakat 18 yaşından küçüklerin girmesi yasak" denilir. Bunun üzerine dernek yöneticileri İstanbul 2. Bölge İdare Mahkemesi"ne başvurur. Mahkemenin kararı daha önce şifaen alınan karardan pek farklı olmaz. Bu sefer mahkeme kararı ile 18 yaşından küçüklerin kütüphaneye girmemesi hükme bağlanır. Pes etmeyen yöneticiler son çare olarak konuyu temyize götürür. Şu anda konu temyizde ancak nasıl bir sonuç çıkacağı merakla bekleniyor.
     <br/>
     <br/>
     Hırka-i Şerif Camii Kültür ve Yardımlaşma Derneği Başkanı Sümeyra Kır Güldal, dernek olarak 2-3 kütüphane açmayı düşündüklerini ama bu karardan sonra her şeyi askıya aldıklarını söylüyor; "Böylesine garip bir yasakla karşılaştık. İstanbul"da resmi olarak açılması için ilgili makamlara başvuran ilk özel kütüphane olmak istedik. Biz bunu isteyince bunlar başımıza geldi. İzin için başvurmasaydık bu olayları yaşamazdık. Nitekim Türkiye"de dernek ve vakıf bünyesinde faaliyet gösteren kütüphane çok. Zaten bunların yasak olması mümkün değil. Biz kararın arkasında başka niyetlerin olduğunu düşünüyoruz."
     <br/>
     <br/>
     Öğrenci yerine velisi araştırma yapıyor
     <br/>
     <br/>
     Konunun hukuki boyutu böyle. Ancak bir de işin kültürel ve eğitim boyutu var. Hoca Üveys Kütüphanesi"nin çevresinde üç ilköğretim okulu bulunuyor. Buna karşın bölgedeki tek kütüphane olan bu mekana öğrencilerin girmesi yasak. Ancak öğrenciler yasağı pek dinlemiyor; ders çalışmak ve kitap okumak için adeta kütüphaneye akın ediyor. Kütüphane yöneticileri ise yasağı delmemeye gayret gösteriyor. Yöneticiler geçici çözüm olarak velilerin izni doğrultusunda kütüphaneye üye kayıt sistemini devreye sokmuş. Halihazırda kütüphanenin bin 500 üyesi bulunuyor. Fakat bu sayı her geçen gün artıyor. Günde ortalama 25 kişi üye olmak için başvuruyor. Üye olmak kütüphaneden tam manasıyla faydalanmak anlamına gelmiyor. Kütüphane yetkilileri üyelere bile ancak 20 dakika içeride bulunma izni veriyor. Çünkü, daha fazlası mekanı uzun süreli kullanmaya, dolayısıyla yasağa giriyor. Kütüphaneye üye olmayan 18 yaş altı öğrencilerin, mekanı 20 dakika bile kullanmalarına izin verilmiyor. Bu durumdaki öğrenciler yerine velileri kütüphaneye gelip araştırma yapıyor. Henüz reşit olmamış çocuk ise bu sırada kütüphane kapısında velisini bekliyor.
     <br/>
     <br/>
     İki öğrenci velisi Fatma Karakaya, yasağın hemen kaldırılması gerektiğini düşünüyor; "Mahallenin böyle bir kütüphaneye ihtiyacı var. Çocukların girmesinin yasaklanmasını anlamış değiliz. Çocuklarım kitap alıp okuyorlar, araştırma yapıyorlar. Çevrede çok okul var ve bu okullara giden çocuklar mecburen bu kütüphaneyi kullanmak zorunda." Karakaya gibi düşünen bir başka öğrenci velisi ise Dilek Çalışkan. Çalışkan kütüphane sayesinde çocuğunun haftada bir kitap bitirdiğini söylüyor; "Çocuklar artık televizyon izlemiyor. Boşa zaman geçirmiyorlar. Üye kartları var, kitap alıp okuyorlar. Bu kütüphane yokken böyle bir alışkanlıkları yoktu. Yasağın kaldırılmasını, çocuklarımızın rahatlıkla orada araştırma yapıp kitap okumasını istiyoruz. Türkiye"de kitap okunmuyor, kütüphane alışkanlığı yok. Bu yasakla bu alışkanlıkların sağlanması engellenmiş oluyor. Çevremiz gençler zamanlarını kahvehanelerde geçiriyor. Biz çocuklarımızın böyle olmasını istemiyoruz."
     <br/>
     <br/>
     Dernek Başkanı Sümeyra Kır Güldal da kütüphaneye aşırı derecede bir talebin olduğunu söylüyor. Güldal inanılmaz olaylar yaşadıklarını dile getiriyor; "Çocuk değil annesi onun yerine gelip araştırma yapıyor. Velinin resmi izni bile işe yaramıyor. Üye olanlara kısa bir süre için izin veriyoruz. Çocuklar atari salonlarına, hatta barlara ve eğlence mekanlarına velisinin izini ile girebiliyor. Burası ise kütüphane. Biz ihtiyacı karşılayamıyoruz. Çok talep var. Mahalleliye neden çocukları içeriye alamadığımızı izah edemiyoruz. Yasak diyoruz, "Kütüphaneye yasak olur mu?" diye soruyorlar. Bu anlaşılması zor yasak ne kadar sürecek bilemiyoruz. Çocuklara kütüphaneye, dolayısıyla okumaya alıştırmak istiyoruz. Bu şekilde hiçbir şey yapamıyoruz. "Türkiye"de neden insanlar kitap okumuyor?" sorusunu soranlar biraz düşünmeli."
     <br/>
     <br/>
     15 bin kitap
     <br/>
     <br/>
     Kütüphanedeki kitap sayısı üye sayısına paralel olarak her geçen gün artıyor. 1 yıl önce 5 bin adet kitaba sahip olan kütüphanede şu anda 15 bin kitap bulunuyor. Tarih, coğrafya, matematik, hikaye, roman, araştırma, lise ve üniversiteye hazırlık kitap türlerinin yanısıra kütüphanede 80 değişik süreli yayın bulunuyor. Sıradan bir kütüphaneden farklı olarak bu mekanda kültürel etkinliklere de imza atılıyor. Ödüllü yarışmalar düzenleniyor, fakir öğrencilere giysi ve kırtasiye yardımı yapılıyor. Kütüphane etkinlikleri çerçevesinde bu sene Cumhuriyet"in 80. yılı ve İstanbul"un Fethi"nin 550. yılı dolayısıyla kompozisyon ve şiir yarışmaları düzenlendi.
     <br/>
     <br/>
     İstanbul Fatih"te bulunan ve ismini bulunduğu Hocaüveys mahallesinden alan kütüphane, resmi tatil günleri dışında haftanın her günü açık. Yaşınız tutuyorsa siz de gidebilirsiniz.
    </br>
   </br>
  </font>
 </p>
</div>


## Yorumlar

### tuna abay, 14-Aralık-2003
> mevzuat!: 
> gelişen ve değişen dünyada ilerlemek! Okadar çok okuduk ki artık kütüphaneler  girişleri yasakladık.

### Tuğba  mehmetoğlu, 09-Aralık-2003
> Hiçbir zorluk bilgi edinme isteğini köreltemez: 
> Bu genç beyinlerin araştırma ve kendilerini geliştirme olanağını kestmek de nerden çıkıyor bu kararı alanları kınıyor ve Türkiye yi asla bu zevkten mahrum edemeyeceklerini bildiririm çünkü zorluk arttıkça başarılarda eşsiz ulaşılmaz olur.

### ramazan kaya, 09-Aralık-2003
> Öbür tarafı da dinlemek lazım: 
> Haberde konu, dernek ve mahallelinin gözünden aktarılmış. Bu meselenin bir yönü ve beni de hayrette bırakıyor- bir kütüphaneye giriş nasıl yasak olabilir?- Ancak konunun diğer tarafından- mevzuat, uygulama, mahkeme kararı vb.- fazla söz edilmeden "ideoloji koktuğundan" bahsediliyor..  Bana göre bu haberin tam olgunlaşması için yetkili makamların neye ve hangi gerekçeye dayanarak böyle bir uygulama yaptıklarının da irdelenmesi gerekirdi....

Kaynak: [www.aksiyon.com.tr](http://www.aksiyon.com.tr:80/detay.php?id=3255&yorum_id=1), [web.archive.org (arşiv bağlantısı)](http://web.archive.org/web/20050118065154/http://www.aksiyon.com.tr:80/detay.php?id=3255&yorum_id=1)
