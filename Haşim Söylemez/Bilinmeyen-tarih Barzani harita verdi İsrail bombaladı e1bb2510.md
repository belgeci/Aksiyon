# Barzani harita verdi, İsrail bombaladı

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20040209120640im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20040209120640im_/http://www.aksiyon.com.tr/resim/47/52.jpg" vspace="5"/>
  </p>
 </font>
 <font class="content">
  Molla Mustafa Barzani, İsrail Savunma Bakanı Moşe Dayan’a Kerkük petrol rafinerlerinin nasıl vurulabileceğinin planlarını verdi. Mart 1969’da yapılan bir operasyonla MOSSAD—Barzani güçleri Kerkük rafinerlerini bombalayarak, çalışmaz hale getirdi. İsrail’in Kuzey Irak’taki hayalleri ise şekil değiştirse de hâlâ sürüyor. Yüzyıllardır bölgede hiç sönmeyen ‘savaş ateşi’ tekrar harlanıyor. Bu ateşin alevleri coğrafyanın kader çizgilerini kavuracağa benziyor. Yeni düzenin yegâne uygulayıcısı olarak da hep Amerika gösteriliyor.
 </font>
 <p>
  <font class="content">
   Bu arada bölge üzerinde ezelden beri ince hesapları olan İsrail es geçiliyor. Oysa Amerika kadar İsrail de işin içinde. Amerika’daki güçlü Yahudi varlığı düşünülürse burada yapılacak yeni oluşumların ne anlama geldiği daha iyi anlaşılır. Herşeyden önce ‘Müslüman Arap Denizi’nde İsrail tek başına ve yalnız kalmak istemiyor; en büyük tehditkârı Irak’ı bir an önce egale etmek istiyor. Bu mücadele sıradan bir rakibi ringin dışına atmaktan çok, İsrail’in eskiden beri bölge üzerinde var olan hayallerine dayanıyor. Böylece Nil’den Fırat’a uzanan ‘Büyük Yahudi Krallığı’ hülyası, İsrail’in direkt olarak Kuzey Irak’taki hesaplarına yansıyor.
   <br/>
   <br/>
   Tevrat’ta (Tekvin 16/12) “Hz. Musa’ya ‘Nil nehrinden, Fırat ırmağına kadar bu diyarı senin zürriyetine verdim” denilerek, bölge Doğu Anadolu ile birlikte kutsal Yahudi yurdu ‘Siyon’un sınırları içerisinde gösteriliyor. Bu mistik ibare İsrail’in doğal refleksine dönüştü. Kuzey Irak üzerinde doğal bir müdahale hakkını kendisinde gördü. İsrail uzun süreden beri Barzani ailesinin denetiminde bir ‘Kürt Devleti’ni istiyor. Yalnız istemekle de kalmıyor, Irak’ın kuzeyinde aktif roller alıyor, birtakım plan ve projelerini hayata geçiriyor.
   <br/>
   <br/>
   Kürt—İsrail ilişkisi
   <br/>
   <br/>
   1897’de toplanan Dünya I. Siyonist Kongresi’nde Yahudiler’e ‘Nil’den Fırat’a İsrail Devleti’ hedefini işaret eden modern siyonizmin babası Theodor Herzl, siyasi Kürtçülerle de ilk temas kuran Yahudi liderdi. Herzl bu durumu hatıralarında açıkça dile getiriyor. Abdullah Cevdet ile bağlantıya geçen Herzl’in bu girişiminden sonra Kuzey Irak’a Yahudilerin ilgisi artmıştı. Bu bağlamda en önemli temasları İsrail Devleti kurulunca MOSSAD’ın ilk başkanı olacak olan Reuven Zoslanski yapacaktı. O zamanlarda Yahudi istihbarat örgütü başkanı olan Zoslanski Filistin’de kurulacak Yahudi Devleti için ‘Shiloah’ (vazifeli) kod adıyla Ortadoğuda çeşitli milletler nezdinde zemin hazırlıyordu. İsrailli yazar Hogai Eshed ‘Tek Adamlık MOSSAD: İsrail İstihbaratının Babası’ isimli makalesinde, Irak’ta üç yıl kalan Shiloah’ın Yuhudi—Kürt siyasi işbirliğinin temellerini attığını yazar. Yahudi istihbaratı bu dönemde özellikle Kürt hareketinin Avrupa Temsilcisi olan Kamuran Ali Bedirhan (Beyrut’ta uzun süre yaşadı. Kürtçü şair ve yazar olarak bilinir) ile ciddi işbirliği içine girer. Bedirhan 1948’de bağımsız olan İsrail yönetimi ile temas kurarak İsrail Dışişleri Bakanlığı Ortadoğu İşleri Bölümüne sunduğu bir raporda Suriye ve Lübnan’ın İsrail’e karşı etkisiz kalması için buradaki azınlıkların isyana teşvik edilmesinin şart olduğunu ileri sürmüştü. Bedirhan ayrıca raporunda, Dürziler, Maruniler ve Kürtlerin İsrail’in tabii müttefiki olduğunu belirtir ve ‘Kürt milli mücadelesi’ için Yahudilerden yardım ister. Ian Black—Benny Morris’in ‘Israel’s Secret Wars: A History of Israel’s Intelligence Services’ isimli eserinde İsrail yönetiminin Kamuran Ali Bedirhan aracılığı ile 1961’den beri Kuzey Irak’ta isyan etmiş olan Kürt isyancılarla 1963’te yeni bir irtibat kurarak onları yönetmeye, yönlendirmeye başladığı belirtiliyor.
   <br/>
   <br/>
   Barzani devrede
   <br/>
   <br/>
   İsrailli öğretim üyesi Dr. Amaltzia Baram’ın ‘İsrail ve Irak’taki Kürt Sorunu’ isimli kitabında, 1963 yazında İsrail İstihbarat Örgütü Başkanı General Meir Amit, İran istihbarat örgütü SAVAK’ın başkanı ile görüşerek, SAVAK yolu ile Kuzey Irak’taki Kürtlere silah gönderme konusunda anlaşıyor. Kürt İsrail işbirliğine İran da dahil olur ve İran üzerinden Kuzey Irak’a geçen İsrailli subaylar burada Kürt peşmergeleri eğitmeye başlar. Baram’a göre, İsrail daha önce General Kasım döneminde, 1961’den beri devam eden Kürt isyanını Kasım’ı bir tehdit olarak algılamadığı için desteklememiştir. 8 Şubat 1963’te Baasçılar’ın Irak’ta bir ay sonra da Suriye’de başa geçmesi ve 17 Nisan 1963’de Irak, Mısır, Suriye arasında yapılan üçlü Birlik Antlaşması ile Nasır’ın öncülük ettiği Pan—Arabizm fikrinin birliğe hakim olmasını tehdit olarak algıladığı için İsrail Kürt meselesine karışır ve Kürt isyancıları desteklemeye başlar.
   <br/>
   <br/>
   İsrail, İran yoluyla Kuzey Irak’a yaptığı yardımla yetinmemiş, doğrudan Barzani’nin karargahına ulaşarak, bizzat onunla işbirliğini konuşmaya başlamıştı. İlk olarak Kamuran Ali Bedirhan ile İsrail Savunma Bakan Yardımcısı Şimon Peres arasında yapılan bir antlaşmanın sonucu ‘Merved’ (Halı) adı verilen gizli bir operasyonla Ağustos 1965’te Kuzey Irak’a gelen İsrail istihbaratının en gözde elemanları Tuğgeneral Tsuri Saguy, Yarbay Haim Levakov ve Albay Arik Regev, üç ay boyunca isyancı Kürt peşmerge subaylarını eğitip danışmanlık yaptılar. 1965 yılı içinde üst düzey MOSSAD yöneticilerinden David Mimche başkanlığında bir grup İsrailli ajan Irak’a gelerek, Kürtlerle yeni ve daha kapsamlı bir görüşme gerçekleştirir. ‘The Kurdish Question in Irag’ isimli kitabın yazarı Edmond Gharib, 1966’da İsrail kabinesinden bir bakan, eski bir MOSSAD yöneticisi Aryeh Lova Eliav at sırtında uzun süren yolculuktan sonra Kuzey Irak’taki Kürt isyancıların karargahına ulaştığını söylüyor. Eliav’ın ile birlikte buraya gelen doktor ve hemşireler de, Bağdat hükümetine karşı savaşan Barzani güçlerinden yaralananların tedavisi için seyyar bir hastane kurarlar. Eliav, Molla Mustafa Barzani ile görüşerek, İsrail’in Kürtlere askeri, ekonomik ve teknik yardımda bulunması kararlaştırılır. ‘Türk—İsrail Güvenlik ve İstihbarat İlişkileri’ isimli makalesinde Nevzat Tavlaş, bu görüşmenin ardından Barzani’nin Haziran 1966’da Irak ordusuna karşı büyük bir saldırı başlattığını belirtiyor.
   <br/>
   <br/>
   Kerkük petrolleri haritası
   <br/>
   <br/>
   İsrail’in Kürtlerle olan ilişkisi artarak sürüyordu. Özellikle istihbarat alanında Kürtler İsrail’e büyük ölçüde yardımcı oluyordu. Ağustos 1966’da İsrail’in Kürtler aracılığı ile ayarladığı bir pilot, Irak’a ait MIG—21 uçağını Tel Aviv’e kaçırıp İsraillilerin bu uçak hakkında bütün bilgileri öğrenmesini sağladı. İsrail, Altı Gün Savaşları’nın ilk gününde aynı uçakları kullanan Mısır Hava Kuvvetlerini kolayca etkisiz hale getirdi. Haziran 1967’de İsrail ile Birleşik Arap Devletleri arasında yapılan ‘Altı Gün Savaşları’ Ortadoğu’daki tüm dengeleri alt üst ederken İsrail ile Kürt isyancılar arasındaki ilişkileri daha da belirgin hale getirdi. İsrail istihbaratı hakkında kitap yazan Ian Black ve Benny Morris’e göre Kuzey Irak’taki Kürtlerle Tel Aviv arasındaki bu ilişkiler bir müddet sonra ‘Ortadoğu’nun en kötü saklanan sırrı’ haline gelmişti. İran üniformalarıyla dolaşan ancak Farsça konuşamayan İsrailli ajanları sıradan peşmergeler bile farkediyordu. Samuel M. Katz, ‘Saldier Spies, Presidio Press’ isimli kitabında Kürtlere su gibi para akıtan ve aylık 50 bin dolar ödeyen İsrail yönetiminin, MIG—21 uçağını İsaril’e kaçıran Iraklı pilot Redfa’nın ailesinin Irak dışına çıkarılması operasyonunu da Kürtlere ihale ettiğini yazıyor.
   <br/>
   <br/>
   İsrail’in Kürt isyancılara giderek artan desteğinin en sembolik göstergelerinden biri Eylül 1967’de Kürt lider Molla Mustafa Barzani’in İsrail’e yaptığı ziyaret olarak gösteriliyor. Barzani kendisini kabul eden İsrail Savunma Bakanı Moşe Dayan’a hediye olarak bir ‘Kürt Hançeri’ ile birlikte Kerkük petrol rafinerlerinin nasıl vurulabileceğinin planlarını da vermişti. Daha sonra Mart 1969’da bu plan doğrultusunda yapılan bir operasyonla MOSSAD—Barzani güçleri Kerkük rafinerilerini bombalayarak, çalışamaz hale getirdiler. Bu operasyon CIA raporlarında yerini alırken aynı konuyu Ortadoğu üzerine kitaplar yazan Gerard Chaliand da doğruluyor. Barzani’nin ziyaretinden sonra rafineri haritasına karşılık İsrail de ‘Altı Gün Savaşları’ sonucunda elde ettiği savaş ganimeti Sovyet yapısı silahları Tahran’daki askeri ataşesi Yaakov Nimrodi aracılığı ile Kürtlere ulaştırdı. İsrailli eski general Rafael, Elitan anılarında, Barzani’nin isteğiyle Kuzey Irak’a gittiğini ve ayaklanmayı yerinde incelediğini anlatır. ‘Terör ve Güneydoğu Sorunu’ isimli kitabın yazarı gazeteci Fehmi Koru Elitan’ın o ziyaretten sonra İsrail Savunma Bakanlığına bir rapor sunduğunu ve şu ilginç cümleleri kullandığını belirtiyor; “Kürtler, çok iyi savaşmakla beraber gelişmiş savaş araçları ve silahlarından mahrum olduklarından Kürtlere yardım edilmesi gerekmektedir.”
   <br/>
   <br/>
   İlişki konsept değiştirdi
   <br/>
   <br/>
   İlk başlarda Sovyet yanlısı olan Molla Mustafa Barzani, İsrail devletinin kurulmasıyla coğrafyadaki yüzünü yeni devlete döndürdü. Barzani, İsrail ile ilişkilerinin devamında 1973’te İsrail’e ikinci kez ziyarette bulunuyor. Kürtçe konuşan Yahudilerden 1950’den beri İsrail’de yaşayan David Dayan’ın evinde kalıyor. Amerika dış politika uzmanı Jack Anderson’un 18 Eylül 1972’de Washington Post gazetesinde yazdığı bir yazıya göre her ay İsrailli bir yetkili Molla Mustafa’ya 50 bin dolar vermekteydi, dönemin CIA raporlarına göre MOSSAD şefi Zvi Zamir, Barzani’yi Kuzey Irak’taki kampında ziyaret ederek, Bağdat’a karşı yapılan saldırı ve sabotajların dozunun artırılmasını istemişti. Buna karşılık daha önce verilmekte olan 50 bin dolarlık aylık para yardımına ek olarak, fazladan 50 bin dolarlık paketler de verilmişti.
   <br/>
   <br/>
   Bölgede kendisine bağlı bir Kürt devleti isteyen İsrail’in ilişkileri baba Barzani’den sonra da devam etti. İsrail ile oğul Mesut Barzani arasındaki ilişkiler babası dönemindeki gibi aleni olmaktan çok, farklı konseptlerde sürüyor. Bölgede bulunan 24 değişik grubun içinde Barzanilerin etkin konuma gelmesinin en önemli sebebi İsrail’in verdiği destek olarak gösteriliyor. Ayrıca İsrail Musul—Kerkük petrollerine sahip Türkmenleri, kendi denetimindeki bir ‘Kürt devleti’ ile pasifize etmek istiyor. Araştırmacı Aytunç Altundal’a göre İsrail’in Kuzey Irak ile olan ilişkilerini Kürdistanlı Yahudiler sağlıyor. İsrail’in Kuzey Irak’ta oluşturulması düşünülen devletin, demokrasisi ve anayasası üzerinde çalıştığını belirten Altundal; “İsrail ile ilişkiyi Barzani’nin yanında bulunan Sami Abdurrahman sağlıyor. Barzanilerin Amerika ile CIA bağlantısı yine İsrail aracılığı ile sağlanıyor. Öte yandan İsrail Ortadoğu’da yalnız kalmak istemiyor, stratejik olarak kendisine yakın Kuzey Irak’ta devletin desteğini almak istiyor. Bir de petrol menfaati var. Yani hem güvenlik hem de akçe sözkonusu” diyor.
   <br/>
   <br/>
   Kuzey Irak için kullanılan Amerika’nın 51. eyaleti tanımı da yine Amerika’daki Yahudi gücünün etkisinin bir sonucu olarak değerlendiriliyor. İsrail’in kontrolünde Amerika’nın bir eyaleti olabilecekleri Mustafa Barzani tarafından da dile getirildi. Ancak bu eyaletin İsrail’in güdümünde olması şartı bulunuyor. CIA Başkanı William Colby’e gönderilen gizli mesajda, konu açıkça yer alıyor. Pike Raporu’na göre ‘51. eyalet’ ifadesi CIA istasyon şefinin 16 Ocak 1975 tarihinde Colby’e gönderdiği bir kriptoda yer alıyor.
   <br/>
   <br/>
   <br/>
   DR. NİHAT ALİ ÖZCAN* İSRAİL ÜZERİNDEKİ YOĞUNLUĞU AZALTMAK İSTİYOR  İsrail’in Kuzey Irak üzerindeki planları sürüyor ancak ciddi anlamda boyut değiştirdi. İsrail’in bu konuda Amerika yönetimi üzerinde entellektüel bir etkisi var. 20 yıl öncesi gibi düşünülemez. İsrail’in toprak anlamında stratejik bir derinliği yok. Bunun için Arap kuşağında, Arapların Araplarla ya da Arap olmayanlarla bir çatışmaya sürüklenmesini istiyor. Böylece kendi üzerindeki yoğunluğu azaltmış olacak. Ayrıca bölgede Irak her zaman İsrail için en büyük tehdit olmuştur. Burada kurulacak ‘Kürt devleti’ ile Irak tehdidini ortadan kaldırmak istiyor. *Avrasya Stratejik Araştırmalar Merkezi Ortadoğu Masası Şefi.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2485), [web.archive.org (arşiv bağlantısı)](http://web.archive.org/web/20040209120640/http://www.aksiyon.com.tr:80/detay.php?id=2485)
