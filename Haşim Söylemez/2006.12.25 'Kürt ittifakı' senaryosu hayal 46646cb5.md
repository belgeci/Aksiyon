# ‘Kürt ittifakı’ senaryosu hayal

*Haşim Söylemez 2006.12.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hak ve Özgürlükler Partisi’nin yeni lideri Sertaç Bucak’ın dillendirdiği Kürt partilerin ‘ittifak’ yapması, 2007 seçimleri öncesinde de hayal gibi görünüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070225215004im_/http://www.aksiyon.com.tr/resim/629/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   4 Kasım 2007 tarihinde yapılacak genel seçimler için bütün partiler şimdiden işi sıkı tutmaya başladı. Önümüzdeki aylardan itibaren meydanlardaki ‘seçim tansiyonu’ giderek yükselecek. Adalet ve Kalkınma Partisi (AK Parti) hariç neredeyse bütün partilerde yüzde 10 barajı korkusu var. Sol, ittifak rüyası ile yatıp kalkarken, merkez sağda da benzer girişimler yok değil. İki kanatta da esas amaç, hem Meclis’e girmek hem de AK Parti’nin gücünü kırmak.
   <br>
    <br>
     Seçim öncesi genel tablodaki belirsizlik sürerken, siyasi madalyonun bir başka yüzünde de benzer hesaplar dönüyor. Etnik kimliği ön plana çıkaran Demokratik Toplum Partisi (DTP) ve diğer Kürt partileri de Meclis’e nasıl gireceklerini hesaplıyor. Bu konudaki ilk ‘deşifre’ Hak ve Özgürlükler Partisi’nin (HAK-PAR) yeni lideri Sertaç Bucak’tan geldi. Bucak, bütün Kürtlerin seçime ittifak halinde girmesi için birliktelik çağrısı yaptı. Ancak aradan geçen süre zarfında bu çağrı söylemden öteye geçemedi. Birleşme için yüzde 10 barajını gerekçe gösteren Bucak, “Biz, Kürtler arasında uzlaşmayı hedefliyor ve bütün renklerdeki Kürtleri aynı çatı altında toplanmaya davet ediyoruz. Parti olarak bir Kürt birlikteliğini ortaya koyduk. Görüşler farklı olsa da Kürt halkı için beraber hareket etmek mecburiyetindeyiz. Kürtlerin seçime birlikte girmesi kadar doğal bir şey olamaz. Yüzde 10’luk baraj karşısında böyle bir ittifaka ihtiyaç var. Bu birliktelik, Kürtler arasında iyi bir rüzgârın esmesine sebep olacaktır.” diyor.
     <br/>
     <br/>
     Diğer Kürt gruplarıyla iyi ilişki içinde olduklarını vurgulayan Bucak, Ahmet Türk ve Şerafettin Elçi’yi temsil eden heyetlerin kendisini ziyaret ettiğini belirtiyor: “Ahmet Türk ve heyeti aynı şekilde Şerafettin Elçi ve grubu beni ziyaret etti. Ben de onları ziyaret edeceğim. Fikirlerimizi paylaşacağız. Bu uzlaşmanın zamanı çoktan gelmişti, hatta geç kalınmıştı.” Bucak, yüzde 10’luk barajın aşılması için iyi hesaplar yapılması gerektiğini, gerekirse bağımsız adayların bütün partiler tarafından desteklenmesi gerektiği görüşünde: “Bulundukları yerlerde güçlü aday kim ise bütün partiler o adayı desteklemeli. Buna göre parlamentoya girecek Kürt milletvekillerinin sayısı artırılmış olur.”
     <br/>
     <br/>
     Abdülmelik Fırat’tan boşalan HAK-PAR’ın başkanlık koltuğuna seçilen Sertaç Bucak farklı açılımlarla etkin bir siyaset yürütmeyi hedefliyor. Daha çok bölge ile iç içe olmayı planlayarak, partinin merkezini fiilî olarak Diyarbakır’a taşımış durumda. Ankara’da bulunan genel merkez ise sadece resmî irtibatlar çerçevesinde kullanılacak.
     <br/>
     <br/>
     ‘DTP, SOL İLE İTTİFAK PEŞİNDE; BİRLEŞME HAYAL’
     <br/>
     <br/>
     Peki, önümüzdeki seçimlerde Bucak’ın ileri sürdüğü bir birliktelik mümkün mü? Her şeyden önce Kürtlerin önemli bir kısmının oyunu alan DTP, hem Hür-Kürtler’in hem de HAK-PAR’ın savunduğu ‘federasyon’ fikrine karşı çıkıyor; hatta bunu ‘bölücülük’ olarak değerlendiriyor. Hayal edilen Kürt ittifakının en önemli kırılma noktasının da bu ‘nüans’ta yaşanacağı aşikâr. Serbesti Dergisi Yazı İşleri Müdürü Ümit Fırat, böyle bir birlikteliğin gerçekleşmesinin mümkün olmayacağı görüşünde. Fırat’a göre “güçlü ve büyük” olan DTP bu oluşuma tenezzül etmez: “Şerafettin Elçi ile Abdülmelik Fırat arasında ciddi bir ayrılık vardı. Ancak Sertaç Bucak biraz daha ılımlı. Elçi ile Bucak birlikte hareket edebilir. Fakat iki grubun DTP içine girmesi mümkün gözükmüyor. Zaten bunların alacağı oyun oranı çok fazla ehemmiyet arz etmediğinden DTP sıcak bakmaz. Yani kaale almaz. DTP daha çok bu gruplar dışında solda bir ittifak arıyor.”
     <br/>
     <br/>
     Hür-Kürtler Grubunun önemli ismi eski Muş Milletvekili Mehmet Emin Sever de aynı kanaatte. Ama onun gerekçeleri DTP kaynaklı değil, Kürtlerin oy potansiyeliyle alakalı: “Üç partiyi besleyecek kadar Kürt oyu yok. Kürtlerin birleşmesi bir hayal. Ben şahsen isterim; ama bu mümkün değil. Temenniden ileriye gitmez. Kürtler DTP’den yana tercih yapacaklardır. Şahsen, artık aday olmayı düşünmüyorum. Parlamentoyu gördüm orada; bu durumda avantaj yok. Bir şey yapamıyorsunuz.”
     <br/>
     <br/>
     Hür Kürtler Grubu, geçtiğimiz günlerde partileşme sürecini tamamladı. Parti DEP, EP türevlerinin bir devamı olarak ortaya çıkıyor. Şerafettin Elçi, her kesime açılacağını söyleyen ve bütüncül sınırlar içinde federatif sistemi savunan partinin adının Katılımcı Demokrasi Partisi (KADEP) olduğunu açıkladı.
     <br/>
     <br/>
     Kürt Demokrasi Forumu Genel Başkanı Feridun Yazar, Kürt partilerinin ve oluşumlarının birlikte seçime girmelerinin düşünce bazında da mümkün olmadığını ileri sürüyor. Önümüzdeki seçimi Kürtlerin iyi değerlendirmesi gerektiğini; ancak onların kafasının karışık olduğunu da vurguluyor: “Önce seçime kiminle ve nasıl gireceklerine karar versinler. DTP, parti halinde diyor, sonra fikrini değiştirip bağımsız adaylarla seçime gireceğini dillendiriyor.”
     <br/>
     <br/>
     BAĞIMSIZ ADAYLIK FORMÜLÜ
     <br/>
     <br/>
     Feridun Yazar, zor da olsa ittifak ihtimalinin gerçekleşmesi durumunda DTP’nin alacağı “2 milyon” oyun 4 milyona çıkacağı iddiasında: “Kürtler bu seçimi ve süreci iyi değerlendirmeli. 2007 seçimi fırsata dönüşebilir. Kürtler Meclis’e girdikten sonra daha önce yaptıkları hataları yapmayacaklar. Onlar gençlik hareketleriydi. Şimdi olgunlaştılar. Daha üretken ve faydalı olacaklarını düşünüyorum.”
     <br/>
     <br/>
     DTP Genel Başkanı Ahmet Türk’ün daha önce parti kulislerinde dillendirdiği, sonra bazı basın mensuplarıyla paylaştığı ‘bağımsız adaylık’ formülü konusunda da kararsızlık sürüyor. HAK-PAR Genel Başkanı Sertaç Bucak’ın “bağımsız adaylarımızı ortaklaşa destekleriz” önerisine karşı Mehmet Emin Sever, bunun bir ittifak anlamını taşıdığını, birlikte seçime girilmesi ihtimali gibi zor olduğunu belirtiyor. Kürtlerin ağabey kabul ettiği Tarık Ziya Ekinci ise ‘bağımsız’ formülün AK Parti’den dolayı sekteye uğrayacağı düşüncesinde. Ekinci, Ahmet Türk’ün adaylarını diğer partililerin desteklemesini beklemenin iyimserlik olacağını belirtiyor: “Ancak adaylar niteliklerine göre herkesten oy alabilir. Bu özel bir durumdur. Bunun dışında bir destek gerçekleşmez. Bağımsız aday formülünü AK Parti de engelleyebilir. AK Parti bağımsız adayların büyük listede yer alması teklifini CHP ile birlikte kabul etti. AKP, DTP’nin bağımsız aday hamlesine karşın bölgede bağımsız adayları devreye sokacaktır.”
     <br/>
     <br/>
     DTP’YE SOL KALMADI
     <br/>
     <br/>
     Kürt siyasi tarihinde, Kürt partileri arasında bir ittifak yaşanmadı. Kürtler daha çok sol fraksiyonlarla birlikte hareket etmeyi tercih etti. Sosyal Demokrat Halk Partisi (SHP) her zaman en çok tercih edilen siyasi parti oldu. Buna karşılık sol partilerin içinde bireysel olarak yer alan Kürtler hâlâ aktif. Etkin siyasetin içinde bulunmaları da onları ister istemez Kürt hareketleriyle ilişkilendiriyor. Her seferinde yüzünü ‘sol’a çeviren Kürt siyasi partileri halihazırdaki tabloya göre seçime ‘solsuz’ girecekler gibi. Ancak sol ile köprüleri yıkan DTP’nin açıkçası ne yapacağı da tam kestirilemiyor.
     <br/>
     <br/>
     Tarık Ziya Ekinci’ye göre DTP, Kürt gruplarından çok sol partilerden biriyle ittifak yapmak niyetinde. CHP’yi istiyor; ama bu mümkün değil. DSP’yi tercih etmez. Zaten görüş ayrılıkları var. Karayalçın’ın SHP’si ile de olamaz. Geçen seçimlerden dolayı ağır eleştireler almıştı. SHP şimdi Kürtlerle birlikte hareket etmek istemiyor; yan çiziyor. SHP, CHP birlikteliğini arzuluyor. Ekinci, “Deniz Baykal, ‘gel bana katıl’ biçiminde sorunu görecek ve sonuçta Karayalçın da böyle bir kararı alacaktır. SHP’nin geçtiğimiz yerel seçimlerde aldığı oy, binde 2 oranındaydı, geriye kalan binde 3, DEHAP’ın oylarıydı.” diyor.
     <br/>
     <br/>
     Ekinci, önümüzdeki seçim kampanyasının tam bir “şoven milliyetçiliğine” dönüşeceğini de iddia ediyor: “CHP, milliyetçilikte MHP ile yarışıyor. Bütün partiler ‘aşırı şovenist milliyetçiliği’ ön plana çıkardı. Kürtler de öyle yaptı. AKP de bunu yapıyor. Önce Kürt sorunu var dedi daha sonra Söğüt kutlamalarına katıldı. Antalya’da bu zamana kadar MHP’nin tekelinde olan Türk Kurultayı’nı düzenledi. AKP dindar-milliyetçi bir siyaset güdüyor. Bu da Büyük Birlik Partisi (BBP) çizgisindedir. Meclis’e AKP, CHP, MHP ve DYP girer. Bu da Meclis’in milliyetçi cephe birliğine dönüşmesine neden olacak.”
     <br/>
     <br/>
     <br/>
     <br/>
     SIRRI SAKIK: EN AZ 35 BAĞIMSIZ VEKİL ÇIKARIRIZ
     <br/>
     <br/>
     Kürt partilerin ‘seçim ittifakı’ senaryosunun daha doğmadan öleceği yönünde görüşler belirtiliyor. Kendini Kürtlerin yegâne temsilcisi gören DTP “bize katılıp desteklerlerse kabul ederiz” görüşünü beyan ediyor. Kürtlerin, daha önce ittifak kurdukları sol ile de yollarının ciddi biçimde ayrıldığı gözleniyor. Demokratik Toplum Partisi (DTP) Genel Başkan Yardımcısı Sırrı Sakık, seçimlerde nasıl bir politika yürüteceklerini özetledi.
     <br/>
     <br/>
     -HAK-PAR Genel Başkanı Sertaç Bucak, önümüzdeki seçime Kürtlerin ittifak halinde girmesi önerisinde bulundu. DTP olarak siz bu teklife nasıl bakıyorsunuz?
     <br/>
     <br/>
     Biz böyle bir platformun oluşmasından yanayız ve öncülük de ederiz. Ama geçmişten edindiğimiz deneyimlerimiz var. Geçmişi yeniden yaşamak istemiyoruz. Güçlü ve kapsayıcı bir çıkış yapmak istiyoruz. Türkiye’de gerçekten Kürt sorununu dert edinen ve çözümler geliştirecek herkesle çalışmaya hazırız. Bu Kürtler de olabilir Türkler de. HAK-PAR ve Şerafettin Elçi’nin kurduğu parti de olabilir. Ancak politik ayrımlar söz konusu. Birtakım projeler için bize gelirlerse her türlü yardımı yaparız.
     <br/>
     <br/>
     -Seçim ittifakı, daha keskin çizgileri olan bir birliktelik anlamına geliyor. Bu anlamda parti olarak birleşmeyi savunuyor musunuz?
     <br/>
     <br/>
     Bizi kim desteklerse, projelerimize kim sahip çıkarsa onlara teşekkür ederiz. Üç dönem ittifak yaptık; ama sonuç alamadık. Bu noktada geçmişi bir daha yaşama durumumuz olamaz... Kafamızda geniş yelpazede bir birliktelik var. HAK-PAR, EMEP ile değil.
     <br/>
     <br/>
     -Ahmet Türk bağımsız adaylar şeklinde seçime girebileceklerini, bu yolla 23 milletvekilini Meclis’e gönderebileceklerini söyledi.
     <br/>
     <br/>
     Ahmet Türk, 23 milletvekili dedi. Bana göre bu sayı 35’in üzerinde olur. Buna uygun altyapı ve potansiyel var. Ancak seçime nasıl gireceğimize parti meclisinin karar vermesi gerekiyor. Şu bir gerçek ki bizim yüzde 10 barajını aşmamız çok zor. Önümüzdeki günler ne getirir, onu bilmiyoruz.
     <br/>
     <br/>
     CHP İLE OLMAZ
     <br/>
     <br/>
     -DTP’nin CHP ile bir ittifakı söz konusu olabilir mi?
     <br/>
     <br/>
     SHP’nin başlattığı bir proje var mı biz onu bilmiyoruz. Daha önce ittifak yapılmıştı; ancak istenilenin elde edilemediğini gördük. Ayrıca DSP ve SHP ile düşünce bakımından şu anda olumsuzluklar yaşıyoruz. CHP’nin ise Türkiye’nin sorunlarını çözme gibi bir derdi yok. Sadece bu değil, iktidar olma gibi bir isteği, düşüncesi de yok. Sadece kendilerini parlamentoda görmek istiyorlar. Türkiye’nin temel sorunlarını çözme yerine onları kaşıyarak siyaset yapıyorlar. Türkiye’nin temel dokularına, çıkarları uğruna kimsenin müdahale etmeye hakkı yok. Deniz Baykal’ın, sorunları daha iyi düşünmesi lazım. Bizim CHP ile bir araya gelmemiz mümkün değildir.
     <br/>
     <br/>
     <br/>
     <br/>
     KÜRT SİYASETİ
     <br/>
     <br/>
     Kürt orijinli partilerin birleşmesi şimdilik sözden öteye geçmedi.
     <br/>
     <br/>
     DEP, HADEP, DEHAP’dan beri gelen Kürtlerin sol ittifakı DTP ile ittifaksızlığa dönüşmüş durumda.
     <br/>
     <br/>
     Bütün Kürt partilerin birleşmesi bile yüzde 10 barajını aşmaya yetmiyor.
     <br/>
     <br/>
     Muhtemel bir birleşme için DTP kendisinin hami kabul edilmesini bekliyor.
     <br/>
     <br/>
     Seçim barajını delmek için Kürt adaylar seçime bağımsız gitmek istiyor.
     <br/>
     <br/>
     DTP; CHP ile birleşme fikrini bu partinin milliyetçi çizgiye kaymasının engellediğini düşünüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26257), [web.archive.org (arşiv bağlantısı)](http://web.archive.org/web/20070225215004/http://www.aksiyon.com.tr:80/detay.php?id=26257)
