# Öğrenciler iptalden memnun

*Haşim Söylemez 1999.05.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2 Mayıs 1999 Pazar günü yapılması gereken ÖSS sınavı, soru kitapçıkları çalındığı gerekçesiyle iptal edildi.
  </font>
 </div>
 <div id="newsText">
  <font class="detail-text">
   Bir garip hırsızlık olayından sonra ÖSYM sınavdan 14 saat önce bir açıklama yaparak imtihanın iptal edildiğini basın yolu ile öğrencilere duyurdu. Hatta haberleri izlemeyip imtihana daha dinç girebilmek için erkenden uyuyan öğrenciler ertesi sabah soluğu sınava girecekleri okullarda aldılar, ancak yaşadıklarına ve gördüklerine kendileri de inanamadılar... Sınavın iptali öğrencilerin yanısıra velileri, okul ve dershane idarecilerini de şoke etti. İptal edilen sınav ise 6 Haziran 1999 Pazar sabahı yapılacak.
   <br/>
   <br/>
   Aslında Türkiye'de yaşayanlar sınav iptallerine aşina olmuş durumda. Daha önce de hem üniversite hem de Anadolu Lisesi sınavı iptal edilmiş, birçok öğrenci bunun faturasını ödemek zorunda kalmıştı. 1973 yılı Temmuz ayında ön kayıt sistemi ile gerçekleşen üniversite sınavı sorular çalındığı gerekçesiyle iptal edilmiş ve sınav başka bir tarihe ertelenmişti. Yine 1992 yılında yapılan Anadolu Liseleri'ne Giriş Sınavı da sorular çalındığı gerekçesiyle iptal edilmişti. 2 Mayıs 1999'da yapılması planlanan ÖSS sınavı da sorular çalınığı için iptal edildi. Ve böylece sınavlarda üç hırsızlık, üç iptal olayı tarihe geçti.
   <br/>
   <br/>
   Sorular normal
   <br/>
   <br/>
   Her sınavın iptalinden sonra öğrenciler moral bakımından büyük bir çöküntü yaşarken, bir yandan da sevinebiliyorlar. 1999 ÖSS sınavının iptal edilip yaklaşık bir ay sonrasına ertelenmesi hem öğrencileri hem de  dershane idarecilerini bu açıdan sevindirmiş. İlk kez yapılan tekli sınav sorularıyla tanışan öğrenciler ve dershaneciler ne tür soruların sorulacağını öğrenmeleri bakımından erteleme kararına sevinmişler.
   <br/>
   <br/>
   İmtihan öncesi ne tür soruların sorulacağı öğrenciler açısından muamma idi. Ancak soruların çalınması ve sınavın iptal edilmesinden sonra basına dağıtılan sorularla birlikte öğrenciler hangi sorularla karşı karşıya kalacaklarını öğrendiler. Bu durumun sevindirici olduğunu belirten  lise son sınıf öğrencisi Güler Çakar: "Bir yıl boyunca üniversite sınavına hazırlandık. Ancak ne tür soruların sorulacağını bilemiyorduk. Çünkü ilk kez ÖSS adı altında tekli bir sınav yapılıyor. Bu sınava ilk girecek olan öğrenciler olmamız da bizim için bir dezavantajdı. Ancak sorular çalındığı gerekçesiyle imtihan iptal edildi. Biz de ne tür soruların çıkacağını öğrendik. Artık bir aylık  sürede sorulara göre eksiklerimiz varsa onları tamamlayacağız. Bence bu durum bizim için iyi bir şans"şeklinde konuşuyor.
   <br/>
   <br/>
   FEM Dershaneleri Çemberlitaş Şube Müdürü Hayrettin Arslan da bu konuda öğrencilerle aynı görüşe sahip olduklarını belirterek: "Biz de ne tür sorular sorulacağını bilmiyorduk. Ama şimdi artık biliyoruz.  Bunun için bu bir aylık süre içinde hazırlıklarımızı ona göre yapacağız. Bu bir ay bizim eksiklerimizi tamamlamamız için yeterli. Aslında bu soruları azçok tahmin ediyorduk. Kurslarımız yine aynı tempoda devam edecek. Ancak öğrencilerimizden bu süre için hiçbir şekilde para alınmayacak" diyor.
   <br/>
   <br/>
   Sınavın ertelenmesinden memnun kalan öğrenciler soruların normal düzeyde olmasına da sevinmişler. Sınav sorularının ÖSS seviyesinde, ancak bazı seçici soruların ÖYS düzeyinde olduğu belirtiliyor. Üniversiteye hazırlanan Deniz Demir soruların zor olmadığını ancak aralarında bazı seçici soruların olduğunu belirterek şöyle konuşuyor: "Böyle sorular beklemiyorduk. Doğrusu çok zor sorular değil. Soruları çözdüm ve netlerime göre kazanabiliyorum. Tekrar yapılacak olan sınavda da soruların aynı türden olacağını tahmin ediyorum."
   <br/>
   <br/>
   Öğrencilerin yanısıra dershane idarecileri de soruları normal düzeyde bulmuşlar. FEM Çemberlitaş Şube Müdürü Hayrettin Arslan; "Sorular önceki ÖSS sınavlarında sorulan sorulara paralellik arz ediyor. Bazı sorularda ÖYS'ye yaklaşım olmuş. Bu da  seçici olmak için yapılmış. Biz bu soruları öğrencilerimize sorduk ve sınav sonunda gördük ki öğrencilerimiz kendi denemelerimizden daha başarılı oldular. Seçici sorular puanlamadaki küsuratları belirlemek için" şeklinde konuşuyor.
   <br/>
   <br/>
   İkinci motivasyon şart
   <br/>
   <br/>
   Her ne kadar öğrenciler soru çeşitlerini öğrenmeleri bakımından sınavın ertelenmesine sevinseler de moral bakımından büyük bir çöküntü yaşıyorlar. Bir yıl boyunca üniversite sınavına motive olmuş olan öğrenciler sınava saatler kala iptal haberleriyle sarsılmışlar. Şimdi öğrenciler bu bir aylık süre içinde ikinci kez üniversite sınavına motive olmak için dershane idarecilerine başvuruyorlar. Adem Tanrıverdi isimli bir öğrenci hâlâ iptalin şokunda olduğunu belirterek "Ben bir sene boyunca heyecanımı ve biraz var olan korkumu yenmeye çalıştım. Artık kendimi alıştırmıştım. Ancak sınavın iptal haberini duyduğumda büyük bir çöküntü yaşadım. Hatta baygınlık geçirdim. Şimdi bir aylık süre içinde kendimi nasıl konsantre edeceğimi bilemiyorum. Dershane hocalarımız bize yardımcı oluyorlar. Ancak bu süre yeterli olur mu, bilemiyorum"diyor.
   <br/>
   <br/>
   Psikolog Nilgün Akar ise, en kısa sürede öğrencilere yönelik ikinci bir motivasyonun şart olduğunu dile getirerek, bu konuda velilere ve dershane yöneticilerine büyük görevlerin düştüğüne dikkat çekti. Akar, "Şimdi öğrenciler yaklaşık bir ay içinde, hiçbirşey olmamış gibi davranıp sınava tekrar hazırlanmalıdırlar. Eğer öğrencilerde büyük korku ve çöküntüler baş göstermişse mutlaka bir psikoloğa başvurmaları gerekmektedir. Ancak veliler ve dershane yöneticileri sanırım konsantrasyon konusunda işin üstesinden gelirler. Boş vermişlik olmasından kaçınılmalı. Kontrol mekanizması olarak değerlendirilen veli ve yöneticiler buna çok dikkat etmeliler" şeklinde konuşuyor.
   <br/>
   <br/>
   Okullar sıkıştırıyor
   <br/>
   <br/>
   Üniversite sınavı ertelendi ancak öğrencileri bekleyen bir başka sınav, hatta sınavlar var. Lise son sınıfa devam eden bitirme sınavlarına girmeyen öğrenciler şimdi okullarında hızlı ve yoğun bir yazılı maratonuna giriyorlar. Bütün planlarını 2 Mayıs'a göre yapan, hatta ikinci dönem boyunca rapor alıp okula gitmeyen öğrenciler günde neredeyse iki yazılıya birden girmek zorunda. Bir aylık süre içinde eksiklerini tamamlama ya da okul sınavlarına hazırlanma ikileminde kalan öğrencilerin, sınavın iptal edilmesine üzüldükleri yönlerden biri de bu olmuş. Her gün iki yazılının kendisini beklediğini söyleyen Gülçin Karaaslan isimli öğrenci; "Lise diploması almam için bu yazılıları vermek zorundayım. Bu da ayrı bir stres. ÖSS de bir ay sonra yapılacak. Öğrenciler olarak bu durumun içinden nasıl çıkacağız bilemiyorum. ÖSS'ye herhalde çok yorgun bir şekilde gireceğiz. Bu da bizim için dezavantaj" diyor.
   <br/>
   <br/>
   Okul idarecileri ise, yazılı sınavları yapmak zorunda olduklarını dile getiriyorlar. İdareciler okulların haziran ayının ortalarında kapanacağını, bunun için birikmiş sınavları bir an önce yapmak zorunda olduklarını vurguluyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5034-34-ogrenciler-iptalden-memnun.html), [web.archive.org (arşiv bağlantısı)](http://web.archive.org/web/20140808095812/http://www.aksiyon.com.tr:80/aksiyon/haber-5034-34-ogrenciler-iptalden-memnun.html)
