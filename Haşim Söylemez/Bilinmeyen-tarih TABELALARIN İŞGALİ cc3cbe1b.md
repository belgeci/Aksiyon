# TABELALARIN İŞGALİ

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050225162053im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162053im_/http://www.aksiyon.com.tr/resim/391/tabela.jpg" vspace="5"/>
  </p>
 </font>
 <font class="content">
  İşaretler artık yaşamın her karesinde yer alıyor. Hayata yön verecek kadar
güçlüler. Öyle ki; tabelasız yaşamayı reddeden hastalar bile var. Tabela
hastalığı da yeni bir kavram olarak tıp literatürüne girdi.
  <br/>
  Bilimin piktogram olarak adlandırdığı bu alan,
şehirlerdeki trafik tabelalarından tutun da bir mekandaki giriş–çıkışlara veya tuvalet göstergelerine,
evimizdeki mutfak robotunun kullanma kılavuzuna kadar yaygınlaşmış durumda. Konu artık bilimsel
platformlarda tartışılıyor, uluslararası kuruluşlar bütün dünyada bu alanda ortak bir dil oluşturmak için
çaba harcıyor.
 </font>
 <br/>
 <p>
  <font class="content">
   Atını dağın eteğine doğru sür; karşına beyaz bir kayalık çıkacak, kayanın sağındaki patika yoldan devam
et. Sonra karşına iki yol çıkacak, sen derenin kıyısından geçen yolu izle. İlk gördüğün çınar ağacının
soluna doğru yol al; uzakta bir köy göreceksin, işte o köy bizim köyümüz. Evimiz de köy çeşmesinin
yanındaki kireçli ev. Sanırım günümüzde böyle bir tarifi yapan birisini hepimiz ti’ye alırız. Çünkü böyle
bir tarife hiç gerek yok. Bir yolcu tabelaları takip ettiğinde istediği adrese kolayca ulaşabiliyor. Yaşam
şartları ve alanları değiştikçe insanoğlu yeni arayışlara giriyor; kolay ve pratik çözümler için uğraş
vermek zorunda kalıyor. Kasabalarda, şehirlerde, hele hele metropollerde başı sıkışanın imdadına
hemen tabelalar yetişiyor. Bu göstergeler sadece yön ve yer bulmak için değil, artık yaşamın her
karesinde zorunlu bir ayraç olarak karşımıza çıkıyor. Bilimin piktogram olarak adlandırdığı bu alan,
şehirlerdeki trafik tabelalarından tutun da bir mekandaki giriş–çıkışlara veya tuvalet göstergelerine,
evimizdeki mutfak robotunun kullanma kılavuzuna kadar yaygınlaşmış durumda. Konu artık bilimsel
platformlarda tartışılıyor, uluslararası kuruluşlar bütün dünyada bu alanda ortak bir dil oluşturmak için
çaba harcıyor. Yaşamımıza yön veren, bizi yönlendiren piktogramlar yaşamın içine öyle sinmiş ki,
hastaları bile var. Piktogram bir sorun olarak başgösteriyor, psikologlar ise çağımızın yeni hastalığı
olarak tabir etikleri bu sorun karşısında şimdilik çaresiz. Cep telefonlarındaki yönlendirme tuşları veya
televizyon kumandası hastaları zaman zaman işlevsel olarak kilitliyor, tabir yerindeyse beyin duruyor.
   <br/>
   <br/>
   Tabela hastalıkları
   <br/>
   <br/>
   Hayatın her alanında karşılaşılan piktogramlar insanlar üzerinde derin izler bırakıyor.
Bu yaygınlıktan dolayı iki türlü hastalık ortaya çıkıyor. Psikolojik olarak hasta ya tabelasız yaşamı
reddediyor ya da tabelalar karşısında hareket fonksiyonunu kaybediyor. Psikologlara göre bu
hastalıkların düşük derecede olması tedaviyi kolaylaştırıyor. Ancak ileri derecede bir hasta için umutlu
olmak o kadar kolay değil. Piktogram hastası olan Hasan K. birden fazla piktogram ile karşılaştığında
hareket etmekte karar verme problemi yaşıyor. Hasan K. kendi durumunu şöyle anlatıyor: “Giriş–çıkış
oku gördüğümde girecek miyim yoksa çıkacak mıyım karar veremiyorum. Birisinden yardım istemek
zorunda kalıyorum.” Uzman Psikolog Aynur Kuğu Ünal alternatif seçimlerin olmasının bu tür kişilerde
problem teşkil ettiğini söylüyor. Ünal; “Kişi birden fazla işaretle karşılaştığında ne yapacağına karar
veremiyor, daha doğrusu tercih hakkını kullanmakta güçlük çekiyor. Ani değişiklikte problem
yaşayabilir. Öğrenme ve tanımlamada güçlük çeken insanlar böyle sorunlar yaşayabilir. Erken teşhis
edildiğinde tedavisi mümkün. Ama ileri aşamada durum daha da karışık hale gelebilir” diyor.
   <br/>
   <br/>
   Bir başka piktogram hastası Rahşan Y.nin durumu ise Hasan K.nınkinden farklı.
Tabelasız ya da işaretsiz yaşayamıyor, fonksiyonel olarak hareket edemiyor. İşaret veya iz yoksa Rahşan
için hayat donma noktasına geliyor. Rahşan kendisini şöyle anlatıyor: “Tabelalar veya işaretler beni
doğru yere götürüyor, doğru işi yaptırıyor. Yalnızsam yani birisi beni yönlendirmiyorsa gideceğim yere
bile tabelalar veya değişik belirtileri takip ederek gidiyorum.” Psikolog Ünal’a göre bu konuda tam bir
tedavinin sağlanması çok zor. Ünal; “Hastada, ‘Objeleri takip edersem doğru yere ulaşırım’ düşüncesi bir
takıntı halini almıştır. Kişi bunun tersini yaptığında zarar göreceğini düşünür. Yani bir ritüelmiş gibi
bakıyor. Kişilik yapısından da kaynaklanan bir durum olabilir” diyor. Piktogram hastaları konusunda
uzmanlar bir gerçeğin altını ısrarla çizmek istiyorlar. Uzmanlara göre bu hastaların kesinlikle bir zeka
problemi yok, aksine çok zeki olabiliyorlar.
   <br/>
   <br/>
   Ortak bir dil
   <br/>
   <br/>
   Piktogramlar dünyanın ortak dili. Birçok dile hizmet verebilecek işaretlerden,
sembollerden oluşuyor. Değişen zamanla birlikte artan ihtiyaç doğrultusunda piktogramlara olan ilgi
yıldan yıla artıyor. Bu ilgi, anlamsız bir yönelmeden ziyade bilimsel olarak da aşama kaydediyor.
Günümüzde her insan yaşamını güvenli olarak idame ettirebilmek için piktogramlara bağlı olarak
yaşamak zorunda. Cep telefonundan televizyon kumandasına, ev aletlerine kadar pek çok eşyada
rastladığımız işaretler, o ürünün daha kolay ve güvenli kullanılmasını sağlıyor. Dünyanın her yerinde
bilgisayarların program ve dosya sistemini açıklamak için yine piktogramlara başvuruluyor. Son yıllarda
basılan kitap ve kataloglarda da kategorileri ve içeriğin anlamını belirtmek, onları görsel açıdan çok
daha iyi anlaşılır hale getirmek adına yine bu bilim dalından faydalanılıyor. Bunun için otobüs
duraklarında, tuvaletlerde, acil çıkışlarda ve benzeri yerlerde kullanılan piktogramların ortak bir dil
hüviyeti kazanması için standartlandırma çalışmaları sürdürülüyor. Uluslararası Standardizasyon
Kuruluşu ISO (International Standardization Organization) halka açık yerlerde kullanılan piktogramları
daha kullanılabilir hale getirmek için mesai harcıyor. Günlük hayatta piktogramlar daha çok trafik
işaretlerinde, arabalarda, fotoğraf ve fotokopi makinalarında karşımıza çıkıyor.
   <br/>
   <br/>
   Özel–kamu karıştırıyor
   <br/>
   <br/>
   Piktogramların hem kamu kuruluşlarınca hem de özel kurumlarca kullanılması sorun
oluşturuyor. Her birim kullandığı işareti kendi estetik ve göz zevkine göre ayarladığından çizilen
işaretler farklı bilinçaltlarının oluşmasına yol açıyor. İncelik, kısalık veya kalınlık önem taşıyor. Örneğin
ok işareti birçok kişinin bilinçaltında bir silahın temel şekli gibi algılanır ve böylece saldırganlığın,
yaralanmanın, kaçmanın ve benzeri olguların anlamını taşıdığı düşünülür. Türkiye’de piktogramlar
üzerine araştırma yapan az sayıdaki araştırmacılardan Mimar Sinan Üniversitesi Fotoğraf Bölümü
Araştırma Görevlisi Neyir Dereoğlu, ok çizgilerinin kalınlığının ve inceliğinin büyük önem taşıdığını
söylüyor. Dereoğlu; “Ok işaretinin okuyucu tarafından bir barajı, bir kar temizleme aletini ya da bir
silahı anımsatıcı şekilde değil, saf soyut bir haberleşme ifadesi olarak algılanması daha uygundur. Bunun
için çizgi kalınlıkları ve hacimleri alfabe oranlarına ve ifadesine dengeli olarak ayarlanmalı. Kamuda
veya özelde böyle olmalı. Bu bağımsız düşünülmemeli” diyor. Kamu ya da özel kurumlara ait yeni
semboller oluşturmak isteyen kişilerin evrensel açıdan herkesin kabul edebileceği sembolleri meydana
getirmesi gerekiyor. Bunun için iyi bir organizasyon, araştırma–geliştirme, test etme, değerlendirme,
eğitim ve uygulama gerekiyor. Sembollerin etkili olmaması çoğunlukla şekli oluşturan kişinin daha
önceden kullanılmış bir sembolü seçmesinden veya halk tarafından kabul edildiğinin zanedilmesinden
kaynaklanıyor. Uzmanlara göre bu yaklaşım birçok mantıksız ve anlamsız sembollerin yayılmasına yol
açmıştır. Örneğin bir babayı çocuğu ile gösteren şekil ile yaya geçidi kavramını anlatmaya çalışmak gibi.
   <br/>
   <br/>
   Trafik işaretleri etkili olmalı
   <br/>
   <br/>
   İşaretlerin önemlerine göre sıralanmasında güvenlik işaretleri ve trafik sembolleri ilk
sıralarda yer alıyor. Bunların uluslararası düzeyde standartlaştırılması büyük önem arz ediyor. Bazı
renklerin, bazı şekillerin emredici bir gücü olduğu, bazılarının ise tehlikeyi gösterdiği biliniyor. Küçük
çocukların daha alfabeyi öğrenmeden bunları kolaylıkla öğrenmesi mümkün. Konunun uzmanlarına
göre trafik işaretlerinin insanlara mantıklı gelip gelmeyeceği tezi buluşlarda önemli rol oynuyor.
ICOGRAD (International Council Of Graphic Desigin Associations) hayati önem taşıyan bu işaretlere
açıklık getirmek için mücadele ediyor. Hedefe ulaşmada da mühendislerden, psikologlardan, dil
uzmanlarından ve tasarımcılardan faydalanılıyor. Uyarı ve yasaklar için kullanılan işaretlerin çok çabuk
anlaşılabilmesi, iyi tasarlanmasına bağlı. Herkes tarafından aynı şekilde yorumlanmalı ve tahmin
derecesi yüksek olmalı. Tehlike işaretleri hayati önemde; şoförün ani karar vermesini gerektiren
hareketi anında sağlayabilecek şekilde bilgi verici olması şart. Ayrıca işaretler yüksek ya da alçak hızda
bile kolaylıkla fark edilebilecek düzeyde olmalı. Bilgi eksikliği sadece kavram kargaşasına sebep olabilir.
1949’daki Cenova görüşmesi ve 1961’deki Washington Uluslararası Trafik Kongresi’nden beri
standardizasyon çalışmaları devam ediyor.
   <br/>
   <br/>
   İşaretlerin açık seçikliğine ve göze çarpıcılığına özel bir önem gösterilmesi gerektiğini
belirten Neyir Dereoğlu; “İşaretler sistematize edilmeli ve grup halindeki işaretlerin birleşiminin özel bir
anlamı olmalı. Bunun için uzmanları tarafından tasarlanması şart. Kullanıcının yorumunun alınması ve
kullanıcı üzerinde bir testin yapılması da zorunlu bir gereklilik” diyor.
   <br/>
   <br/>
   Yerel değil genel
   <br/>
   <br/>
   Görsel rehberlik sistemleri grafik tasarımının diğer şekillerine nazaran insanı pratik
yönden daha çok etkiliyor. Tanımı açık olduğundan kentte ya da kırsalda egemen unsurlardan birini
oluşturuyor. Yerel işaretler günümüze kadar ehli olmayan kişiler tarafından oluşturulduğu için hep
problem oldu. İşaretleri ilk kullanan Edward Johnston’dur. Johnston 1916’da Londra metrosunun giriş
ve çıkışına alfabatik bir sistem kurdu. 1924’te de Kopenhag’ın bir banliyösü için Kurt V. Englehard
insanların boyunda bir semboller sistemi kurdu. Bu semboller hâlâ kullanılıyor ama genel anlamda bir
geçerlilik taşımıyor. Bu sorun havaalanlarında, diğer ulaşım mekanlarında bir problem olarak insanların
karşısına çıkıyor. Burada üzerinde durulması gereken diğer bir konu ise Türkiye’de hâlâ yerel işaretlerin
kullanımının çoğunlukta olması ve bu bilim dalının resmi bir teşekül bünyesinde yer almaması.
Dereoğlu bu eksiklik konusunda Türkiye’nin acil önlemler alması gerektiğini söylüyor.Artık hayatımızın
her karesinde karşımıza çıkan piktogramlar zaman geçtikçe iyiden iyiye bize yön veriyor. Giriş
çıkışlarımızı kontrol altına alıyor, atacağımız adımın ölçüsünü bile ayarlıyor. Cep telefonlarımızda da
bizi kendisine mecbur eden bu bilim dalının bir an önce sistematik olarak işler hale getirilmesi zorunlu.
Tabii psikolojik sorunları giderecek bir uzmanlık alanının oluşturulması da şart.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1225), [web.archive.org (arşiv bağlantısı)](http://web.archive.org/web/20050225162053/http://www.aksiyon.com.tr:80/detay.php?id=1225)
