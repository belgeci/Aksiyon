# Osmanlı’nın Cottarelli’si

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050302181450im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181450im_/http://www.aksiyon.com.tr/resim/303/18.jpg" vspace="5"/>
  </p>
 </font>
 <font class="content">
  Carlo Cottarelli... Türkiye’de bu ismi duymayan yok denecek kadar az. IMF Türkiye Masası Şefi olan Cottarelli Türkiye’ye her gelişinde günlerce medyada yer alıyor, boy boy fotoğrafları yayımlanıyor, her hareketi haber konusu oluyor.
 </font>
 <br/>
 <p>
  <font class="content">
   Ancak medyanın Cottarelli’ye olan ilgisi kara kaşına veya kıvırcık saçlarına değil; onun neredeyse hükümetleri belirleyecek tavırları, ekonomi ile ilgili emir niteliğindeki açıklamaları, konuşmaları gündemin baş köşesine oturuyor. Tarlada üretilen domatesin fiyatını bile belirleyecek yetkiyi kendisinde gören Cottarelli’nin gücü mecburen gösterdiğimiz ilgi ile birlikte gittikçe artıyor. Peki Türkiye Cottarelli’nin müdahaleci tavırlarına, içteki ekonomi ve siyasi politikayı belirlemesi(!) gibi hareketlerine, konuşmalarına neden izin veriyor? Bu sorunun cevabını bulmak için tarihin sayfalarını karıştırmak gerekiyor. Tarihte yaşanan hadiselerle bir kıyas yapıldığında, dönemin farklı, ama senaryonun ve anlayışın aynı olduğunu görüyoruz.
   <br>
    <br>
     Bugün IMF karşısında mahcup duruma düşen Türkiye, dün de aynı durumu yaşamıştı. Türkiye’nin selefi olan Osmanlı Devleti almış olduğu dış borçları ödeyemeyip ek kredi isteyince Düyûn–u Umumiye İdaresi kurulmuş ve Cottarelli benzeri yabancı temsilciler içişlerimize karışır hale gelmişlerdi. Yani dün de Carlo Cottarelli’nin dedeleri Anadolu coğrafyasında müdahalelerini sürdürmüşlerdi; işletilecek doğal kaynaklardan atanacak memura kadar...
     <br>
      <br>
       IMF=Düyûn–u Umumiye
       <br/>
       <br/>
       IMF ile Düyûn–u Umumiye kıyaslandığında ortaya hemen hemen birbirinin aynısı iki tablo ortaya çıkıyor. İsimleri farklı ancak fonksiyonları ve izledikleri yol aynı. Bugün  IMF Avrupa’nın zengin ülkelerinin bir organı olarak faaliyet sürdürürken, dün de Düyûn–u Umumiye İdaresi aynı görevi görüyordu. İçteki olayları değerlendirmiş, üretilecek olan ürünleri, işletilecek olan madenleri kendisi işletip, istediği gibi pazarlamış. IMF ile Düyûn–u Umumiye’nin birbirlerinin devamı olduğunu anlamak için Düyûn–u Umumiye’nin o günkü şartlarda gerçekleştirdiği faaliyetleri incelemek gerekiyor.
       <br/>
       <br/>
       Osmanlı maliyesini inceleyen Doç. Dr. Said Öztürk Düyûn–u Umumiye ve IMF’nin aynı zihniyetin ürünü olduğunun altını çiziyor. Öztürk devamla şunları söylüyor: “Dünkü anlayış ne ise bugün de aynı. Dün Avrupa’nın zengin ve güçlü devletleri Düyûn–u Umumiye adı altında istedikleri gibi Osmanlı topraklarında hareket edebildiler. Bugün ise aynı güçlü ve zengin Avrupalı devletler IMF adı altında bu işlevlerini sürdürüyor, içişlerine çok rahat karışabiliyor. Dışişlerine müdahale edebiliyorlar. Bana göre IMF Düyûn–u Umumiye’nin devamıdır.”
       <br/>
       <br/>
       Düyûn–u Umumiye’nin yetkilerini ve gücünü, “Osmanlı İmparatorluğunda Avrupa Mali Denetimi” isimli eserin yazarı Donald C. Blaisdell şöyle açıklıyor: “Bu kurumun imparatorluktaki durumu çok kuvvetliydi. Osmanlı hükümetiyle arasında kendi hareket özgürlüğünü engelleyecek herhangi bir anlaşmazlık çıkmadıkça, Konsey faaliyetlerini düzenli ve etkili bir biçimde yürütüyordu. Fakat ona karşı sorumlu bulunduğu herhangi bir kuruluşun hakları tehdid edildiğinde, Konsey bu kuruluşun çıkarlarını gayretle korurdu. Bu niteliği sayesinde Konsey hem kendi çıkarlarını hem de ilgilendiği projeleri savunma olanağını buluyordu.”
       <br/>
       <br/>
       Düyûn–u Umumiye
       <br/>
       <br/>
       istiyor, Osmanlı uyguluyor
       <br/>
       <br/>
       Aynı bugünkü IMF gibi Düyûn–u Umumiye de Osmanlının içişlerine müdahele ediyor, alınacak olan tedbirleri belirliyor, ekonomideki çıkış yollarını kendi menfaati doğrultusunda hükümete sunuyordu. Tabii teklif böylesine güçlü bir kurumdan geldiği için hükümete yalnızca uygulamak düşüyordu. Düyûn–u Umumiye Konseyi’nin bir dediği kesinlikle iki edilmiyordu. Örneğin Konsey Osmanlı maliyesinin düzeltilmesi için uzmanlardan oluşan bir grubu görevlendirir ancak Osmanlı bu gruba pek ilgi göstermeyince durum aynen Avrupa’nın güçlü devletlerine rapor edilir. Bunun üzerine Osmanlı Devleti maliyecilerin tekrar görevlendirilmesini ister ve maliyenin düzeltilmesi  için bir de komisyon oluşturmak zorunda kalır. Sadece bu değil. Konsey’in güçleri arasında gelirlerin ve diğer kaynakların, borç veren sahipleri adına ve onların hesabına yönetimi, toplanması ve paraya dönüştürülmesi de vardı. Yönetim harcamalarının çıkarılmasından sonra kalan net gelir Konseyin gözetimi altında borçların faiz ve ödemesine ayrılacaktı. Düyûn–u Umumiye Konseyi kendisine ait olan gelir kaynaklarından herhangi birini başkalarına kiralama konusunda yetkiliydi. Yönetim için gerekli olan görevlileri görevlerini yerine getirirken hükümet görevlileri olarak kabul ediliyordu. Konsey izin verdiği zaman hükümet kamu kuruluşlarına para aktarabilecekti. Ayrıca hükümet Konseyin istediği vergi kaçakçılarına karşı mücadeleyi de kabul etmişti. Düyûn–u Umumiye İdaresi ek vergi alınmasını kararlaştırmış, ayrıca gümrüklerden alınan vergilerin artırılmasını kararlaştırıp hükümetin bunu uygulamaya koymasını sağlamıştı.
       <br/>
       <br/>
       Stend–by anlaşması,
       <br/>
       <br/>
       Muharrem Kararnamesi
       <br/>
       <br/>
       Dün olduğu gibi bugün de Avrupa ülkelerine karşı mahcup bir tavırla hep boyun eğmek zorunda kalıyoruz, her istediklerini harfiyen yerine getirmeye çalışıyoruz. Aslında Avrupa bu yaptırımları, söylenenleri harfiyen  uygulamamızı anlaşmalarla belirlemiş durumda. 1999 tarihinde IMF ile imzalanan Stend–by anlaşması gereğince IMF heyetinin tavsiye ve önerilerini dikkate almamız öngörülüyor. Yani Avrupalı güçlü devletlerin her istediği uygulamayı ülke olarak hayata geçirme zorunluluğumuz bulunuyor. Peki sadece bugün bu yaptırım anlaşma ile belirlenirken yaklaşık yüzyıl önceki yaptırımların karşılığı neydi? Biraz tarih bilgilerimizi zorladığımızda 19. yüzyılın sonlarına doğru yine aynı Avrupa ülkelerinin içinde bulunduğu bir anlaşmayı imzaladığımız görülüyor. Muharrem Kararnamesi adı verilen bu anlaşma, Stend–by anlaşmasından pek farklı değil. Muharrem Kararnamesi ile Osmanlı Devleti yapacağı her işten, yatırımdan Düyûn–u Umumiye İdaresi’ni haberdar edecek, idarenin her türlü teklifine harfiyen uyulacak gibi ciddi hükümler yer alıyordu. Hal böyle olunca dün nasıl Düyûn–u Umumiyecilere boyun eğildiyse bugün de IMF’ye boyun eğmek zorunda kalınmış.
       <br/>
       <br/>
       Cottarelli dedesi gibi
       <br/>
       <br/>
       IMF Türkiye Masası Şefi Carlo Cottarelli  Türkiye’de IMF’nin isteği doğrultusunda ekonomik ve siyasi alanda isteklerini mevcut hükümetlere söyleyip uygulanmasını isterken geçmiş dönemlerde dedesi de aynı istekleri dönemin sultanından istemişti. Düyûn–u Umumiye İdaresi’nde uzun yıllar İtalya temsilciliği yapan Kont Corti’de aynı torunu gibi kararlı ve etkili tutumlar sergilemişti. Kont Corti Temmuz 1878 tarihinde Osmanlı maliyesinin düzeltilmesi için birtakım tekliflerde bulunur. Corti, İstanbul’da hükümetleri (Düyûn–u Umumiye İdaresi’nde bulunan devletler) tarafından atanacak uzmanlardan oluşmuş bir komisyon kurulmasını, komisyonun tahvil sahiplerinin şikayetlerini inceleme ve Türk maliyesinin durumunun izin verdiği ölçüde bu istemleri karşılamak için etkin önerileri hazırlamaya yetkili kılınmasını Bab–ı Âli’ye öğütler.
       <br/>
       <br/>
       Ancak Türk delegesi Kara Todori Paşa, görevi olması nedeniyle ve çıkarları gerektirdiğinden hükümettin mali işlere önem vereceğini sözünü verir. Fakat bu istek Kont Corti’nin kararlı tavrı ve baskıları karşısında kabul görmez. Corti’nin istediği herşey harfiyen kabul edilir. Berlin Anlaşması gereği Kont Corti’nin istemiş olduğu, Bulgaristan’ın padişaha vergi vermesi, Doğu Rumeli gelirlerinden bir kısmının kamu borçları ödemesine ayrılması, kamu borçlarının bir kısmının Bulgaristan, Sırbistan ve Karadağ’a aktarılması, Doğu Rumeli demiryolları ile ilgili olarak Osmanlı’nın haklarının devam ettirilmesi gibi kararlar da burada kabul görmüştü.
       <br/>
       <br/>
       Sadece altı yıl borç almadık
       <br/>
       <br/>
       Türkiye Cumhuriyeti, Osmanlı’dan kalan borçları Lozan Anlaşması gereği kabul edip son taksidini 1954 yılında ödedi. Ancak aradan geçen kısa bir süre sonra oldukça zor durumlar yaşayan Türkiye bu sefer Uluslararası Para Fonu’ndan 1960 yılında tekrar borç almak zorunda kaldı. 1970’lerin sonunda Türkiye yetmiş cente muhtaç kalmış, iç ve dış borçlar giderek artmaya başlamıştı. IMF’ye olan borçlarını kapatmak, ödenmesi gereken borçların ödenmesi Türk maliyecilerinin çabuklukla çözmesi gereken meseleler olmuştu. Osmanlı Devletinde ise Kırım Savaş’ından sonra borç almak zorunda kalan Bab–ı Âli Avrupa’dan borç almış, Muharrem Kanunnamesi ile yabancılara borçlarını ödeyemediği için onların iç ve dışişlerine müdahalesine izin vermişti. Düyûn–u Umumiye İdaresi ise artık o dönemlerde Bab–ı Âli’nin üstünde bir kurum haline gelmişti. Olaylara tarih süzgecinden bakıldığında ise dünün bugün de aynısı olduğu karşımıza çıkıyor. Dün dede Kont Corti bugün ise torun Carlo Cottarelli istediği gibi hayatımıza yön veriyor.
       <br/>
       <br/>
       e’mail:hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13928), [web.archive.org (arşiv bağlantısı)](http://web.archive.org/web/20050302181450/http://www.aksiyon.com.tr:80/detay.php?id=13928)
