# Eğitim ihaleye çıktı

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050227031244im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031244im_/http://www.aksiyon.com.tr/resim/365/24.jpg" vspace="5"/>
  </p>
 </font>
 <font class="content">
  Okullar, katkı paylarından pay alamayıp topladıkları bağışlar da yaraya merhem olmayınca, ayakta kalma adına paraya giden her yolu mübah  sayıyor. Okul idarecileri artık bir tüccar mantığıyla hareket ediyor, okulda  açık artırmalı ihale bile düzenliyor. En çok —bağış mı yoksa rüşvet mi  olduğu belli olmayan— parayı veren firma ya da banka ile çalışılıyor
  <br>
  </br>
 </font>
 <br/>
 <p>
  <font class="content">
   Beklenen konuklar on dakika öncesinden öğretmenler odasındaki yerlerini almışlardı. Geç kaldığı için apar—topar içeriye giren okul müdürü, konuklarına “Hoşgeldiniz arkadaşlar. Fazla vaktinizi almamak için direkt konuya girmek istiyorum; bu sene öğretmen arkadaşlarımın maaşlarının yatacağı iyi bir banka arıyoruz. Bu yüzden sizi buraya kadar yordum. Bu arada okulumuzun bazı ihtiyaçları da var” diye konuştu. Sağdaki bey 500 milyon, soldaki 600 milyon, ortadaki hafif şişman bey ise 1 milyar lira bağış yapacaklarını açıkladı. Müdürün, “Birşey söylemek isteyen var mı?” sorusu cevapsız kalınca, okulun bir sene boyunca her türlü konuda çalışacağı banka belli olmuştu. Diğer banka temsilcileri müdüre başarılar dileyip okuldan ayrıldıklarında, 1 milyar lira bağışla ihale havasındaki pazarlığı kazanan banka yetkilisi müdüre döndü: “Müdür bey, yarın buyurun gelin, paranız nakit olarak teslim edilecek..”
   <br>
    <br>
     Türkiye’de eğitim kurumlarının maddi sorunları her geçen gün artıyor. Kendi haline bırakılan okul idarecileri deveye hendek atlatmak zorunda kalıyor. Eğitici vasfını bir kenara bırakıp tüccar mantığıyla zoraki bağış topluyor, toplanan bağışlar yetmeyince de öğrenci servisinden, okula kitap seçmeye kadar birçok yoldan kaynak bulma arayışına giriyor. Gerekirse okul ortasında ihale bile düzenliyor.
     <br>
      <br/>
      Okulda ihale var
      <br/>
      <br/>
      Katkı paylarından pay alamayan, eğitim gelirlerinden yoksun bırakılan okul idarecileri, eğitimin bekası için her türlü yolu mübah sayıyor, gerekirse okulu eğitim vasfından çıkarıp bir ticarethane mantığıyla idare etmek zorunda kalıyor. İdareciler, öğrenci servisinden, okulda okutulacak kitap seçimine kadar, sıkı bir pazarlığa giriyor. Okula en çok —bağış mı yoksa rüşvet mi olduğu belli olmayan— parayı veren firma, servis hakkını ya da kitaplarını okulda pazarlama fırsatını elde ediyor. Sadece servis ya da kitap da değil, okula alınacak tebeşir bile ihale mantığıyla alınıyor. Öğretmenlerin maaşlarını almak için kullanacakları banka bile bir ihale sonucu belirleniyor. Teklif getiren bankanın yetkilileri ile okul idarecileri arasında pazarlık başlıyor, bu pazarlıkta en çok bağış yapan banka, öğretmen maaşlarının yatırılacağı banka oluyor. İhaleler sonucunda gelen gayri resmi paralar okulların ihtiyaçları için harcanıyor. Ancak burada art niyetli okul idarecilerini de unutmamak lazım. Ayrıca okul bahçesini ücretli otopark olarak kullanıma açan okul idarecileri de okula gelir getiren kaynakların bir başka versiyonunu oluşturuyor.
      <br/>
      <br/>
      İstanbul'un kenar semtlerinden birinde bulunan bir lisenin M. K. isimli bir bir okul müdürü, ahlaki olmayan bu tür yollara başvurmak zorunda kaldıklarını sitemkâr bir şekilde dile getiriyor. Müdür M. K. ihaleleri nasıl gerçekleştirdiklerini şöyle anlatıyor: “Öğrencileri taşıyacak servis ya da öğretmen maaşının yatacağı bankaya kadar biz bu yolu denemek zorunda kalıyoruz. Bize en fazla bağış yapan kurumu ya da firmayı o sene için seçiyoruz. Bu her sene devam eden bir olay. Örneğin, biz bu sene bir banka ile çalışmak için tam 1 milyar lira bağış aldık. Bu parayı okulun boya ve tamirat işlerinde kullandık. Kendi başımızın çaresine bakmak zorundayız. Yoksa eğitime devam etmemiz mümkün değil.” Eğitimci Hanefi Bostan ise işin etik açıdan doğru olmadığı görüşünü savunurken, bir başka eğitimci Mehmet Cenk ‘uysa da oldu, uymasa da’ mantığıyla hareket etmenin gerektiğini vurguluyor: “Burada etik ve ahlak tartışmaları çok yanlış. Peki okul idarecisi nasıl yapmalı? Veliden yardım istiyor almıyor, devletten istiyor almıyor, bu yöntem tek çözüm yolu olarak kalıyor.”
      <br/>
      <br/>
      Cami gibi olmak istiyorlar
      <br/>
      <br/>
      İlköğretim okulları özel idareden sadece sınırlı miktarda kömür alırken, liselere ise yakıt bedeli olarak çok cüzi bir miktar para veriliyor. Ne verilen para ne de verilen kömür okullara yetmiyor. İstanbul Bahçelievler’de bir okula bu eğitim döneminde verilen yakıt parası 700 milyon, okulun yakıt ihtiyacı ise en az 3 milyar liraya tekabül ediyor. Sadece yakıtla bitmiyor okulların sorunu; elektrik, su, telefon, tamirat, boya—badana ve temizlik gibi problemler de daima okulların başını ağrıtıyor. Elektrik ve su parasını ödemeyip suyu ve elektriği kesilen okulların idarecileri elektrik kurumu ile su birimleri arasında mekik dokuyor. Elektrik, su ve telefon borçlarıyla boğuşan okullar bir de kendi temizliklerini kendileri yapmak zorunda. Okuldaki hademenin parasını bile okul kendi bütçesinden karşılamak zorunda kalıyor.
      <br/>
      <br/>
      Büyük bir yükün altında kalan okullar en azından su ve elektrik parasından kurtulmak için cami statüsüne girmek istiyor. Yani camiler gibi elektrik ve suyu bedava kullanmayı çıkış yolu olarak görüyor. Okul idarecilerinin bu talebine eğitimcilerden de destek geliyor. En azından biraz daha rahat eğitim verebilmek için cami statüsüne geçmenin faydalı olacağını belirten Türk Eğitim—Sen İstanbul İl Başkanı Hanefi Bostan, okulların da bir ibadethane olarak düşünülmesi gerektiğinin altını çiziyor.
      <br/>
      <br/>
      Okulların maddi sıkıntıdan kurtulmak için çıkış yolu olarak önerdikleri diğer bir konu ise eğitim kurumlarının mahalli idarelere devredilmesi. Eğitimciler, okulların mahalli idarelere devredilmesiyle eğitim–öğretimin daha sağlıklı sürdürülebileceğini ileri sürüyorlar. Görüştüğümüz okul idarecileri mahalli idarelere bağlanma işleyişini ise şöyle açıklıyorlar: “Kendi yağımızla kavruluyoruz. Öğrencilerden topladığımız paralar olmazsa senenin sonunu getiremeyiz. Birçok okulumuzun borcundan dolayı elektriği, suyu kapanmış durumda. Okulların mahalli idarelere devredilmesiyle üzerimizdeki yük biraz olsun kalkar. Mahalli idarelere eğitim fonu bağlanıp, bu fon okullara aktarılmalı. Tamirat, temizlik işlerinde belediye işçilerinden faydalanılır.” Eğitimci Hanefi Bostan da okulların mahalli idarelere devredilmesinin yanlış olmayacağını söylüyor ama bu konuda çekincelerinin olduğunu belirtiyor. Bostan, “Belediyelerin durumu ortada. Ancak eğitim fonu buralara aktarılıp belediyeler de fonu düzenli bir şekilde okullara aktarırsa sorun olmaz. Hatta şimdiki sistemden daha iyi olur” diyor.
      <br/>
      <br/>
      Bir taraftan bağış kargaşası, bir taraftan katkı payı bilmecesi, diğer taraftan da okulların ayakta kalma mücadelesi... Tartışmalar, problemler yıllardır sürüyor. Ancak fatura hep bir yere kesiliyor; zor şartlarda eğitim alan geleceğin teminatı olan gençlere. Sanırım burada oturup, en azından “Nerede yanlış yaptık?” sorusunu kendimize sormamız gerekiyor. Ama önce bu soruyu ülkeyi idare edenler cevaplamalı.
      <br/>
      <br/>
      e—mail:hsoylemez@hotmail.com
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12354), [web.archive.org (arşiv bağlantısı)](http://web.archive.org/web/20050227031244/http://www.aksiyon.com.tr:80/detay.php?id=12354)
