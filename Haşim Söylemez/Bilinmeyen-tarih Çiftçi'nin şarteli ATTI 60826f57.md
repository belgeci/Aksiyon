# Çiftçi’nin şarteli ATTI

*Haşim Söylemez Bilinmeyen-tarih*

<div>
 <p>
  <font>
   Viranşehir'de patlak veren çiftçi eylemi güneydoğudaki gerginliği artırıyor. Çiftçiler, sık sık yaşanan elektrik kesintisinden ötürü tarladaki pamuğun kuruma tehlikesi altında olduğunu ve zarar ettiklerini söylüyor. Yetkililer ise çözüm bulmaya çalışıyor.
   <br/>
   <br/>
   Her şey yaklaşık iki hafta önce başladı. Şanlıurfa’nın Viranşehir ilçesinde elektrikler sık sık kesiliyordu. Kesintiler o kadar fazlaydı ki, bölgede pamuk ekimi yapan çiftçiler, tarlasını sularken zorlanmaya başladı. Yüzlerce öfkeli çiftçi, kaymakamlık binası önü    nde protesto eylemi yaptı. Viranşehir’deki eylem bölgedeki tansiyonu yükseltti. Hızlarını alamayan çiftçiler, bu kez Şanlıurfa’daki TEDAŞ binası önünde toplandı. Ardından da Mardin Valiliği önünde oturma eylemi yaptı. Bölge tarihinde görülmeyen çiftçi eylemleri, yerel düzeyde devam ediyor.
   <br>
    <br>
     Harran Ovası’ndan daha verimli
     <br>
      <br>
       Çiftçiler, elektrik kesintilerinin sona ermesini ve kuruyan pamuklarının bedelini istiyor. TEDAŞ yetkilileri ise gerekli enerjiyi sağladıklarını savunuyor. Karşılıklı taleplerle bir çıkmaza giren soruna geçen hafta devlet el attı. Enerji ve Tabii Kaynaklar Bakanı Hilmi Güler, olaya müdahale etti ve Şanlıurfa’ya gelerek sorunu yakından inceledi. Bakan Güler, umut dağıtıp gerekenin bir hafta içinde yapılacağı sözünü verdi. Ama çiftçilerin vaatlerden memnun kaldığı pek söylenemez.
       <br>
        <br>
         Şanlıurfa, Viranşehir, Mardin’e bağlı 30 köyle Diyarbakır’ın bazı yerleşim birimlerinde yaşanan elektrik kesintileri, yıllardır çiftçiler için büyük bir sıkıntı kaynağı. Bölgede 10 bin dönümden fazla bir alandaki pamuklar, elektrik kesintisinden dolayı sulanamadığı için kurudu. Viranşehir’de ekili 200 bin dönüm pamuğun da kuruma tehlikesi altında olduğu dile getiriliyor. Güneydoğu Anadolu Projesi (GAP) kapsamında olmayan bu alanlarda çiftçiler, 40 milyar liraya mal olan kuyularla arazilerini sulamaya çalışıyor.
         <br/>
         <br/>
         Elektrik kesintilerinin sık sık yaşandığı Viranşehir’de tarla sulamasında kullanılan 7 bin su kuyusu var. Bu kuyular için çiftçiler toplam 28 trilyon lira yatırım yapmış. Devletin, sulama için bölgede herhangi bir çalışması yok. GAP kapsamına alınma ihtimali de ufukta görünmüyor. Bütün bu olumsuzluklara rağmen sözü edilen tarım alanlarında üretilen ürünler Harran Ovası’nı ikiye katlıyor.
         <br/>
         <br/>
         Kaçak elektrik ya da ödenmeyen borçlar
         <br/>
         <br/>
         Harran Ovası’nda üretim yapan çiftçiler, su almasına rağmen dönüm başına 8 ila 12 milyon lira arasında bir enerji bedeli ödüyor. Halbuki Viranşehir’de bu rakam 55 ila 60 milyon lira arasında tespit edilmiş. Viranşehir’de sulanabilir 1 milyon 200 bin dekarlık tarım alanı bulunuyor. Bunun sadece 800 bin dekarında sulu tarım yapılıyor. Çiftçinin kendi suyunu sağladığı pamuk tarlalarından 70 bin insan geçimini sağlıyor. Viranşehir’de sağlıklı sulama yapılamadığı için üretimde her geçen yıl  düşüşler yaşanıyor.
         <br/>
         <br/>
         Viranşehir’de 2001’den bu yana 3 bin çiftçi elektrik borcundan dolayı mahkemelik. Yeteri kadar ürün elde edemeyen çiftçiler, bir kuyu için gelen 25 ila 40 milyar liralık elektrik faturalarını ödemekte zorlanıyor.  Devlet de borcunu tahsil etmek için çiftçileri mahkemeye veriyor. TEDAŞ’la mahkemelik olan çiftiler çeşitli cezalara çarptırılmış. TEDAŞ yetkilileri kaçak elektrik kullanımını önlemek için çalıştıklarını, cezaların da bundan kaynaklandığını belirtiyor.
         <br/>
         <br/>
         Yanan dalgıç pompaları
         <br/>
         <br/>
         Çiftçilerin zararı sadece sulanmayan tarlalar değil elbette. Elektrik akımının düzensizliği ve voltaj dengesizliği yüzünden su çekmekte kullanılan dalgıç pompalarının motorları sık sık yanıyor. Viranşehir’de günde ortalama 80 dalgıç pompası arıza yapıyor. Yoğun talep yüzünden Viranşehir’deki tamirciler ihtiyaca cevap veremiyor. Çiftçiler çareyi çevre il ve ilçelere gitmekte buluyor. Bir dalgıç pompasıyaklaşık 3 milyar liraya tamir ediliyor.
         <br/>
         <br/>
         Son bir ayda dalgıç pompasının 4 defa yandığını söyleyen çiftçi Mehmet Uçağaç, ektiği 250 dönüm pamuğu sulayamadığını dile getiriyor. Uçağaç, “Elektik kesintileri yüzünden perişanız. Buna bir de günde 4-5 saat alabildiğimiz elektriğin voltaj dengesizliği yüzünden pompaların yanması eklenince canımızdan bezdik” şeklinde konuşuyor. Viranşehir’de pompa tamirciliği yapan “Haran Dalgıç Pompaları Tamir Atölyesi” sahibi Said Denek, her gün 20 kadar yanmış dalgıç pompasının kendisine geldiğini söylüyor.
         <br/>
         <br/>
         İş yerinde 14 kişiyle çalışmalarına rağmen günde ancak beş dalgıç pompası tamir edebildiklerini belirterek şunları söylüyor: “İlçede bulunan 4 pompa tamircisi de ihtiyaca cevap veremiyor. Gece-gündüz çalışıyorum. 14 personelim var. Onlar da yetmiyor. Gelenlerin çok azını tamir edebiliyoruz. Çiftçiler bu kez bize kızıyor.”
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 851 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=13078), [web.archive.org (arşiv bağlantısı)](http://web.archive.org/web/20050218203439/http://www.aksiyon.com.tr:80/yazdir.php?id=13078)
