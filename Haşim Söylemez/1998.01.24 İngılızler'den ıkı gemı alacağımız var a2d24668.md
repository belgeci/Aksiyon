# İngılızler'den ıkı gemı alacağımız var

*Haşim Söylemez 1998.01.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   20. yüzyılın başlarında denizlere hakimiyet ayrı bir önem kazanmıştı.
  </font>
 </div>
 <div id="newsText">
  <font class="detail-text">
   Denizcilik bir gelişme kaydetmiş, bütün devletlerde "Denizde güçlü olan dünyada güçlü olur" anlayışı hakim olmuştu.
   <br/>
   <br/>
   Denizlerle bağlantısı olan devletler donanmalarını geliştirmekte adeta bir yarış içine girmişlerdi. Bu tarihlerde denizcilik teknolojisinde en çok gelişmiş olan İngiltere ve Fransa'ydı. Gemi yapım teknolojisinin gelişmesinin yanısıra teknik kalifiye elemanlar da yetiştiren bu iki ülkeye birçok devlet gemi siparişlerinde bulunmuştu.
   <br/>
   <br/>
   O dönemde Osmanlı Devleti Balkan Harbi'nden kısmi yenilgiyle çıkmıştı. Hem halk hem de devlet perişanlık içindeydi. Balkan Harbi'nde uğranılan yenilgiden sonra donanmaya ehemmiyet verilmesi zarurri hale gelmişti. Bunun için hemen bir "Donanma Cemiyeti" kuruldu, gemi satın almak için halktan yardım toplanmaya başlandı. Henüz nasıl bir gemi alınacağı, nereden alınacağı belli olamamışken durum Avrupa'da büyük kaygılar uyandırmaya başlamıştı. Rusya, Karadeniz'deki tersanelerini geliştirerek dört büyük zırhlının yapımına başlamış, Yunanistan ise Amerika'dan iki savaş gemisi almak için harekete geçmişti.
   <br/>
   <br/>
   Osmanlı Devleti, güçlü bir donanma kurmak için mevcut olan donanmanın mahiyeti hakkında bir program hazırlar. Bunun için İngiltere'den Amiral Williams ve Amiral Limpus getirilir. Ancak Bahriye Nezareti'nde sık sık meydana gelen değişikliklerden dolayı bu uzmanlardan tam anlamıyla faydalanılamaz. Biran önce bir donanmaya sahip olmak isteyen Osmanlı Devleti İngiltere'ye de silahları ve cephanesiyle birlikte 1911'de ve 1912'de iki zırhlı gemi sipariş eder. Gemiler daha yapılırken isimleri konmuştur bile: Reşadiye ve Sultan Osman. Bu gemileri almak için neyi var neyi yok ortaya koyan Osmanlı, halktan topladığı paralarlarla gemilerin bedellerini İngiliz hükümetine öder. Herşey resmiyete dökülmüştür de.
   <br/>
   <br/>
   Rusya'nın entrikaları
   <br/>
   <br/>
   Bu durum Osmanlı'nın güçlü bir donanmaya sahip olmasını istemeyen birtakım güçlerde tedirginlik uyandırmıştı. Özellikle tedirginliğe kapılan Rusya hemen harekete geçti. Çünkü hergün hayali ile yatıp kalktığı Boğazlar'da hakimiyetini ilan etmek istiyordu ve bunun için Osmanlı Devleti'nin güçlü bir donanmaya sahip olmasını istemiyordu. Gemilerin Osmanlı'ya verilmesini geciktirmek için İngiliz hükümet yetkilileri nezdinde girişimlerde bulundu. Ayrıca 1917 yılına kadar bütün donanma inşaatını tamamlamak için, tersanelerinde yapımı süren gemileri planlanan tarihten önce denize indirmek için çalışmalara hız verdi. Bu uğurda savaşlar çıkarmayı bile göze almıştı. Yaptığı herşeyi kendisine mubah gören bir anlayışla hareket eden Rusya, zırhlıların teslim alınacağı sırada yani 28 Haziran 1914'te Saraybosna'da AvusturyaMacaristan veliahdının öldürülmesi olayına karışmış, suikasti tezgahladığı ortaya çıkmıştı. Böylece I. Dünya Savaşı patlak vermişti. Zaten başından beri bahane arayan İngiltere Rusya'nın da gönlünü hoş tutmak için savaşı ileri sürerek gemilere el koydu.
   <br/>
   <br/>
   Gemiler gasb ediliyor
   <br/>
   <br/>
   Sultan Osman ve Reşadiye zırhlılarının 1914 yılı ortalarında bitirilmesi bekleniyordu. Osmanlı Bahriye Nezareti, tamamlanmak üzere bulunan bu iki harb gemisinin gerektiği şekilde yapılmış olup olmadığını denetlemek üzere kendisinin yetişmiş elemanı olmadığından dolayı İngiliz mühendislerden rapor istedi. Bunun üzerine harekete geçen Londra Büyükelçimiz Tevfik Paşa, 24 Haziran'da verdiği cevapta, sözkonusu teftişin teslim işini dört hafta daha geciktireceğini bildirdi. Gemiyi teslim almakla görevlendirilen Rauf Bey de Paris'e gelmiş, o sırada Toulon'da deniz manevralarını takib etmekte olan Bahriye Nazırı Cemal Paşa ile görüşerek kendisine, "İngilteredeki haleti ruhiyenin garip bir hal aldığını, Sultan Osman'ı bitirmemek için her gün yeni bir bahane uydurduklarını" söylemişti. İngiltere ve Fransa'nın dostluğuna öteden beri önem veren ve bunu sağladığına inanan Cemal Paşa, "Siz gidin, bir an evvel gemiyi teslim almaya çalışın. Son taksidini de gönderiyoruz" diyerek Rauf Bey'i Londra'ya göndermişti. Ve Rauf Orbay da Sultan Osman zırhlısını teslim almak için Reşid Paşa vapuruyla yanında 1200 kişilik mürettebat olduğu halde Londra'ya doğru yola çıkmıştı. Cemal Paşa Londra'ya gitmiş ve büyük ilgi ile karşılaşmıştı. Ancak o sırada Birinci Dünya Savaşı patlak verdi.
   <br/>
   <br/>
   AvusturyaMacaristan veliahtı öldürülmüş, tüm Avrupa'da bir çalkantı başlamıştı. Rauf Orbay'ın Londra'ya gönderilişi boşuna değildi. Ancak Rusya Osmanlı ile İngilizler arasındaki sıcak samimi ilişkileri istemiyordu ve bu yüzden büyük bir arabozuculuk poltikasına girişti. 1 Ağustos 1914 tarihinde son gelişmeleri hükümete bildiren Tevfik Paşa'ya para gönderilmiş, ancak Sultan Osman'a Türk bayrağı çekildikten sonra İngiliz şirketine ödeme yapılması emredilmişti. Tevfik Paşa İstanbul'dan gönderilen paranın çekilmesi sırasında bile zorluklarla karşılaştı. Yapımcı şirket olan Armstrong ile yapılan andlaşma gereğince para İngiltere bankasına yatırıldığı anda gemi teslim edilerek Türk bayrağı çekilecekti. Üstelik bu karar şirket müdürü tarafından da doğrulanmıştı. Fakat Tevfik Paşa bayrak çekilmesi için Rauf Bey'e telgraf gönderdiğinde ondan İngiliz amirliğinin gemiye elkoymuş olduğu haberini aldı. Bu gelişmeler üzerine derhal harekete geçen Tevfik Paşa, o saatte banka kapalı olduğundan Armstrong şirketine telgraf çekerek paranın iadesini istedi. Bir yandan da gemilere el konulması olayını protesto için İngiltere Dışişleri müsteşarı ile görüştü. Müsteşar bunun genel bir tedbir olduğunu, bayrak çekilmesi halinde durumun değişmeyeceğini çünkü hükümetin İngiliz tersanelerinde yapılmış olan hiçbir yabancı gemiyi kara sularından dışarı çıkarmamaya karar verdiğini söylüyordu.
   <br/>
   <br/>
   Cılız protesto
   <br/>
   <br/>
   Gemilere el konulması kamuoyunda büyük üzüntüye yol açmıştı. Bunun için  Osmanlı hükümeti olayı protesto etmek için harekete geçti. Olayla direkt bağlantılı yetkili olan Tevfik Paşa'nın eli kolu bağlanmıştı. Osmanlı hükümeti adına AmstrongWithworth şirketine telgraf çekerek, çok önceden teslimi kararlaştırılmış olan zırhlının verilmemesiyle İngiltere hükümetinin duruma el koyma kararına yol açıldığını bildirdi. Ve Osmanlı Devleti'ni telafisi mümkün olmayan maddi ve manevi zararlara uğratmalarından dolayı şirket yetkililerini protesto etti. İngiltere'nin 1 Ağustos 1914 tarihinde seferberlik ilan etmesinden evvel Sultan Osman ve Reşadiye zırhlılarının son taksitleri on gün önceden ödenmişti. Bunun için savaş bahane sayılamazdı. Yaralı aslan olarak tabir edilen Osmanlı ancak telgraf çekerek bir protesto yapabilirdi. Bu yüzden de Osmanlı hükümeti ve tebası olayı üzüntü içinde sineye çekmek zorunda kalmıştı. Öte yandan Osmanlı manevi bir üzüntünün yanısıra maddi olarak da bir buhrana girmişti. Gemilerin ücretleriyle birlikte diğer masraflar için de hiçbir fedakarlıktan kaçınmayan Osmanlı, İngiliz tersanelerinde çalışan personelin maaşını bile vermişti. Sultan Osman ve Reşadiye zırhlılarının gerek yapım masrafları ve gerek en iyi şekilde tamamlanmalarını temin için gönderilen zabıtanın maaşları toplam 5 milyon 274 bin 228 İngiliz lirasıydı. Bunun yanısıra, yapımı bitmiş olan Sultan Osman'ın hareket edebilmesi için ihtiyaç olan kömür ve malzemeye 4 bin 650 İngiliz lirası ödenmiş, ancak müsadere sırasında bu malzeme ile depo edilmiş olan kömüre de el konulmuştu. Sultan Osman'ın torpidoları 40 bin, Reşadiye zırhlısının cephane bedeli ise 187 bin 354 İngiliz lirası tutmuştu.
   <br/>
   <br/>
   Lozan'da çözüldü mü?
   <br/>
   <br/>
   Sözkonusu iki gemi meselesi Lozan'da üstü kapalı olarak çözüldü. Konu ile ilgili olarak Lozan Antlaşmasının 58. ve 59.ncu maddesinde Türkiye'nin alacakları konusuna yer veriliyor. Lozan'ın 59. maddesinde şöyle deniliyor; "Almanya ile yapılan 28 Haziran 1919 Barış Anlaşmasının 259. maddesinin 1. fıkrası ve Avusturya ile yapılan 10 Eylül 1919 Barış Antlaşmasının 210. maddesinin 1. fıkrası gereğince Almanya ve Avusturya'ya devredilmiş olan altın para üzerindeki her türlü haklardan Türkiye ancak Yunansitan dışarıda kalmak üzere öteki bağımsız devletler yararına vazgeçer" ibaresi yer alıyor. Lozan'da görülen bu maddede İngiltere, Fransa ve İtalya'dan bahsedilmiyor. Yine Lozan'ın 58. maddesinde "Muhtelif Hükümler, II. Fasıl" başlığı altında şöyle deniliyor; "Türkiye, Hükümeti Osmaniye tarafından İngiltere'ye sipariş olunup, Britanya Hükümeti tarafından 1914 tarihinde vazı yed edilmiş olan harp sefinelerine mukabil tediye kılınmış bulunan mebaliğin iadesini ne Britanya Hükümeti'nden ne de tebalarından taleb etmemeği kabul ve bundan dolayı her türlü metalibinden feragat eder."
   <br/>
   <br/>
   Bunlardan da anlaşılıyor ki İngiltere Hükümeti Lozan'da gemiler konusunu kendi lehine çok kolay halletmiş bulunuyordu. Gaspçı İngiltere sadece sözkonusu harb gemileri bir tarafa normal gemilerin parasını dahi vermemişti. İsmet Paşa Lozan görüşmeleri için gittiği Avrupa'da, İngiltere Nazırı Lord Curzon'la görüşmüş ve bir ara Sultan Osman ve Reşadiye zırhlıları meselesini açmıştı. Kendisine, iki boğaz arasındaki gemi sayısının tehlike teşkil etmemesi için siyasi ve askeri teminatın yeterli olmadığını söyledi. Rusya kadar donanma sahibi olmanın gereğini savunarak zırhlıların teslimini istedi. Curzon bu talebi düşüneceğini söyleyerek konuyu değiştirdi. İsmet İnönü'nün ifadesinden de anlaşılacağı üzere Türk heyetinin konu ile ilgili olarak fazla bir gayret göstermediği görülüyor. Öte yandan Yunanlılar'la harb tamiratı hususunda arabuluculuk etmek isteyen itilaf devletleri bundan vazgeçmemiz için Trakya sınırında bulunan Karaağaç'ı bırakma teklifinde bulunmuşlardı. Ancak Türk heyeti başkanı İsmet İnönü, Karaağaç karşılığında tamirat ve gemi bedelleri dahil her türlü tazminat hakkından vazgeçmişti.
   <br/>
   <br/>
   İsmet paşa yetersizdi!
   <br/>
   <br/>
   Fuat Paşa bir konuşmasında "Türkiye Karaağaç yerine Midilli'yi alabilseydi belki gemiler konusunu afedebilirdik" diyor. İngilizler'in el koyduğu gemiler konusu sadece halkta değil hükümet nezdinde de büyük yaralar açmıştı. Fuat Paşa bu sözü ile Türkiye'yi temsilen Lozan görüşmelerine katılan İsmet Paşa'nın gemiler konusunda yetersiz bir tavır içinde olduğunu belirtiyor. Tarih uzmanları da gemilerin İngilizler'e kaptırılması konusunu İsmet Paşa'nın Lozan'da yetersiz kalmasına bağlıyorlar. Konu ile ilgili olarak Balıkesir Üniversitesi Necatibey Eğitim Fakültesi Tarih Bölümü Başkanı Doç. Dr. Metin Ayışığı, "Türkiye Lozan'da bastırabilirdi. İsmet İnönü etkin değildi. Etkin olabilseydi belki çok şey değişebilirdi" diyor. Prof. Dr. Mim. Kemal Öke ise; "İsmet Bey'i bu konuda Münih sendromunu yaşayan Kimberlain'e benzetebiliriz. Çünkü uzlaşmalı bir tavır takınmıştır. İsmet Paşa eğer anlaşmaya varılmazsa İngilizler bize karşı savaş açarlar diye düşünmüştür. Ancak İngilizler'in bizimle anlaşmak zorunda olduklarını ve acizliklerini itiraf eden belgeler var. Lozan'da İsmet Paşa hep bir paranoya içinde hareket etmiştir. Lozan'a Rauf Bey gitseydi durum çok daha farklı olurdu" şeklinde konuşuyor.
   <br/>
   <br/>
   Tazminat alınabilir
   <br/>
   <br/>
   Sözkonusu iki gemiyi inşa etmek üzere anlaşmalara imza koyan AmstrongsVickers şirketleri hâlâ yaşıyor. Aradan 83 yıl geçmesine rağmen şirket ismini "Defnece Systems Ltd." şeklinde değiştirerek İngilizler'in en köklü şirketi olarak faaliyette bulunuyor. Türkiye şu anda hukuki kurallar içerisinde tazminat hakkını isteyebilir. Zaman meselesini düzenleyen bir devletler hukuku kuralı yok. Bunun için aradan 83 yıl geçmesine rağmen Devletler Hukuku bakımından tazminat alımı mümkün olabilir. Dışişleri Bakanlığı'nın Lozan ile ilgili olarak 1984 yılında yayınladığı kitapta sözedilen 140. maddeye göre; "Türkiye gemilerin asli bedlelri değil uğranılan zararın bedellerini tazmin hakkına sahiptir" deniliyor. Bu da İngilizler'den resmen tazminat taleb edebileceğini ortaya koyuyor. Uğranılan zararın istenebileceğini sözlerine ekleyen Doç.Dr. Ayışığı, "Donanma Cemiyeti'nin büyük çabalarıyla halktan toplanan paralarla satın alınan bu gemiler halkın öz malı idi. Ve zorlu bir savaştan zaferle çıkan Türkiye'nin o paraya çok ihtiyacı vardı. Bu para halkın adına istenmelidir" diyor.
   <br/>
   <br/>
   Sultan Osman ve Reşadiye gemileri için Osmanlı Devleti toplam olarak o zamanın parasıyla 6 milyon 924 bin 382 Osmanlı Lirası (altın lira) para ödemişti. Reşad altınını ortalama 15 milyon lira olarak hesaplarsak bu miktar günümüz rakamlarıyla yaklaşık 10 trilyon 386 milyar 573 milyon liraya tekabül ediyor. Ayrıca gecikme faizi bu orana dahil edilmiyor. Şirketlerle Osmanlı Devleti arasında imzalanan anlaşmaya göre de gecikme tazminatı olarak gün başına 100 altın lira ceza şartı konulmuştu. Şimdi ise aradan 83 yıl geçmiş. Günde 100 Reşad altını 83 yıl ile çarpılırsa ortaya çok büyük rakamların çıkacağı aşikar.
   <br/>
   <br/>
   Mumcu'nun katledilişinin 5. yıldönümü
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### Prof. Dr. Metin AYIŞIĞI, 30 May 2014, 20:40
>  Herşey iyi güzel de. Onca emek mahsulü olan bu çalışmanın sahibi niye unutulmuş. Yani Prof. Dr. Metin Ayışığı

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BBD3FCCB67DAB795DDB5E6E8E9125865?newsId=3404), [web.archive.org (arşiv bağlantısı)](http://web.archive.org/web/20141025145018/http://www.aksiyon.com.tr:80/aksiyon/newsDetail_getNewsById.action;jsessionid=BBD3FCCB67DAB795DDB5E6E8E9125865?newsId=3404)
