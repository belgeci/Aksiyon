# X, Q, W paraya takılmış

*Haşim Söylemez 2004.01.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye"de uzun süreden beri tartışılan x, q, w harflerini 11 yıl önce Turgut Özal alfabeye koymak istedi. İkinci bir dil devrimi olarak lanse edilen bu proje para olmadığı için askıya alındı. Şimdi AKP hükümeti aynı konuyu devreye sokup tartışmalı üç harfle birlikte toplam 5 harfi alfabeye almaya çalışacak.
      <br>
       <br>
        <br>
        </br>
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080517084220im_/http://www.aksiyon.com.tr/resim/474/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080517084220/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080517084220/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080517084220oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080517084220oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   X, q, w... Türkiye"de yıllardır üzerine tartışmaların yapıldığı, yaygaranın koparıldığı üç önemli harf olarak hafızalara kazındı. Nüfus müdürlüklerinde Kürtçe isim yazdırmak için bu harflerin kullanılmasına izin verilmesi gerektiğini savunanlar konuyu mahkeme salonlarına kadar taşıdı. Kimilerine göre mesele "Ne olacak canım sadece üç harf" diyecek kadar basit, kimilerine göre ise "Önemli bir taviz, devlet ödün vermemeli" denilecek kadar ciddi. Bir başka konu ise x, q, w"nin kaderi daha önce de Türkiye"de tartışılmış, hatta devletin resmi politikasına girmişti. Ancak o zamanki amaç Türk cumhuriyetleriyle ortak paydada buluşmak ve bu cumhuriyetlerle "ortak Türk alfabesine geçmekti. Projenin mimarlığını ise rahmetli Turgut Özal yapıyordu. Öyle ki, Özal ortak kararın alındığı 10 Mart gününün "Dil Bayramı" olarak kutlanmasını önerecek kadar heyecanlanıyordu. 8. Cumhurbaşkanını duygulandıran bu konu şimdi AKP hükümetinin gündeminde. Peki bu süreç nasıl başlamıştı ve şimdi nasıl uygulanacak?
   <br/>
   <br/>
   İkinci dil devrimi
   <br/>
   <br/>
   30 Ekim 1992"de Ankara"da yapılan İlk Türk Devletleri Zirvesinde, Turgut Özal, Ebulfez Elçibey, Nursultan Nazarbayev, Saparmurat Niyazov, Askar Akayev ve İslam Kerimov"dan oluşan 6 Türk cumhurbaşkanı ortak bir deklarasyona imza atıyordu. Deklarasyonda 6 cumhuriyetin bilim adamlarınca ortak dil, edebiyat, tarih üzerine hazırlanacak kitapların okullarda okutulması karara bağlanıyordu. Eğitim alanında işbirliği, insan haklarına ve laik düşünceye saygılı demokratik bir toplum oluşturma konuları da metinde yer alan maddeler arasındaydı.
   <br/>
   <br/>
   Ancak ortak alfabe meselesi deklarasyonda ön plana çıkan en önemli konuydu. Bağımsızlığını yeni kazanmış cumhuriyetlerle direkt bağlantı kuran en önemli yol ortak bir alfabeye sahip olmaktan geçiyordu. Bu amaçla Dışişleri Bakanlığı"na bağlı Türk İşbirliği ve Kalkınma Ajansı (TİKA) kuruluyordu. Bu teşkilat, Orta Asya, Kafkasya ve Balkanlarda ortaya çıkan yeni bağımsız devletlerin kalkınmalarına yardımcı olmak maksadıyla 1992"de faaliyete başladı. TİKA"nın Eğitim-Kültür Koordinatörü ve Başdanışmanlığı görevine getirilen İstanbul Üniversitesi Fen Fakültesi Tarih Bölümü öğretim üyesi Prof. Dr. Mehmet Saray"ın başkanlığında Prof. Dr. Sema Barutçu, Doç. Dr. Ali Arslan, Prof. Dr. Saadettin Gömeç, Hasan Kanbolat, Olgan Bekar, Serpil Şengün, Tülinay Kahraman, Sibel Ongun, Lale Uğur ve Ebru Sezer"den oluşan 11 kişilik bir heyet alfabe konusu üzerinde çalışmaya başladı. Heyetin hazırladığı raporlar diğer cumhuriyetlerden gelen uzmanların değerlendirmeleriyle birleştirilerek 2 gün süren bir toplantı yapıldı. 10 Mart 1993"te sona eren toplantıya göre 34 harften oluşan ortak bir alfabe tespit ediliyordu.
   <br/>
   <br/>
   "Ortak Türk Alfabesi" başlığı altında toplanan alfabe konusu A, B, C ile başlayan ilk Dil Devrimi"nden sonra ikinci dil devrimi olarak lanse ediliyordu. Ve bu alfabeye göre 1928"den beri kullandığımız 29 harfli alfabemize 5 yeni harf konuk oluyordu. Alfabe konusundaki anlaşma devletler arasında imzalanarak kabul edildi. Ne var ki böylesine önemli bir konu finans meselesine takılıyordu. Türk devlet adamları, kardeş cumhuriyetlerin yetkililerine verdikleri matbaa sözünü maddi sıkıntılar yüzünden yerine getirmeyince, zaten sıkıntı içinde bulunan cumhuriyetlerin idarecileri ortak alfabeyi kullanmada ağır davrandı. Böylece bu önemli proje zorunlu olarak askıya alındı ve  sadece Azerbaycan ve Türkmenistan Latin alfabesine geçti
   <br/>
   <br/>
   Tekrar gündemde
   <br/>
   <br/>
   Yaklaşık 11 yıl önce büyük umutlarla Türk cumhuriyetlerine yönelik hazırlanan kültür paketi AKP hükümeti tarafından tekrar gündeme getiriliyor. Ortak alfabenin de içinde bulunduğu paket çalışması için Başbakan Recep Tayyip Erdoğan projenin daha önceki yürütücüsü Prof. Dr. Mehmet Saray"ı görevlendirdi. Saray geniş bir çalışma yaptıktan sonra konuyu başbakana iletecek, başbakan da Türk cumhuriyetleri yetkilileriyle diyaloğa geçecek.
   <br/>
   <br/>
   Orta Asya"daki cumhuriyetlere yönelik çalışmalarını sürekli devam ettirdiklerini söyleyen Mehmet Saray bunun bir zorunluluk olduğunu söylüyor; "Daha önce birtakım sıkıntılardan dolayı, yaptığımız çalışmalar bir türlü uygulanamadı. Hazır çalışmalar var, onların tekrar elden geçirilip yeni şartlara göre şekillendirilmesi yeterli. Türk cumhuriyetleriyle Türkiye"yi ayrı düşünmek mümkün değil. Gelecekte birbirine ihtiyaç duyacak ülkelerin kültürel ve tarih anlamında ortak bir noktada buluşmaları gerekiyor. Daha önce sonuca ulaşılmayan çalışmaların bu sefer neticeleneceğini umuyorum. Ortak alfabe, ortak tarih, ortak edebiyat, ortak Türk grameri, ortak sözlük Türk dünyasında dil ve kültür birliği adına yapılan hareketlere yeni bir ivme kazandıracaktır. Bu gelişmeler hem Atatürk"ün hem de Gaspıralı İsmail Bey"in ruhlarını şad edecektir."
   <br/>
   <br/>
   Pakette neler var?
   <br/>
   <br/>
   Türkiye ile Türk cumhuriyetleri arasında dil ve kültür birliğini geliştirmede, ortak alfabe projesinden sonra ele alınan en önemli projelerden birisi de "Ortak Tarih", "Ortak Edebiyat" ve " Ortak Türk Grameri ve Sözlüğü" projesiydi.
   <br/>
   <br/>
   30 bilim adamının daha önceki yıllarda yaptığı çalışmanın sonucunda " Ortak Tarih ve "Ortak Edebiyat" kitapları Milli Eğitim Bakanlığı, Türk Tarih Kurumu ve Türk Dil Kurumu"nun destekleriyle TİKA tarafından tamamlandı. Ayrıca TİKA Türk Dili Kurumu ile birlikte 20 ciltlik "Ortak Türk Grameri, Umumi Türk Dili ve Lehçeleri Sözlüğü" çalışmasının önemli bir kısmını tamamladı.
   <br/>
   <br/>
   Türk cumhuriyetleriyle bütünleşmeyi ciddi anlamda sağlayacak olan kültür, tarih ve alfabe birliği konusundaki çalışmaların önemli kısmı hazır. İş sadece siyasilerin ortak bir karar almalarına kalmış durumda.
   <br/>
   <br/>
   YENİ HARFLERİN KARŞILIĞI
   <br/>
   <br/>
   Turgut Özal"ın hayata geçirmek istediği projede yer alan 5 harf, değişik Türk dillerindeki seslerin karşılığı olarak belirlenmişti. Aslında bazıları bize hiç de yabancı değil. X harfi Türk cumhuriyetlerinde genizden gelen "ha" ya da "hı" sesine karşılık geliyor. Q harfi ise gırtlak ile damak arasında kalan "k" ile "g"nin karışımını karşılıyor. Örneğin Azerbaycan"ın başkenti Bakü"yü yazarken Baqu yazılması telaffuzun doğru yapılmasını sağlıyor. Yine artık bilgisayarlardan dolayı hayatımızda iyice yer edinen w harfi ise bildiğimiz "v" sesinin biraz uzatmalı ve vurgulu halini veriyor. Özellikle Kazaklar için önemli bir harf. Bütün cumhuriyetler için önemli olan bir diğer harf de damak n"si (Ñ). Harfin üzerine bizim ğ harfinin yumuşatma işaretine benzer bir işaret konuluyor. Alfabeye alınacak olan beşinci harf ise ters "E". Azerbaycan, Türkmenistan, Özbekistan ve Kazakistan için önemli olan ters "E" harfi de büyük önem taşıyor. Ancak son iki harfin özellikle bilgisayar programlarında nasıl kullanılacağı konusu uzmanları düşündürüyor.
  </font>
  <br/>
  <!-------- end of YAZI ---------->
 </p>
</div>


## Yorumlar

### Suat Yalçın, 03-Nisan-2004
> Ortak Türk Abecesi: 
> Ortak Türk Abecesine bir an önce geçilmelidir.Dünyada aynı dilin farklı şive ve lehçelerini konuşan ulusların tümü ortak yazı biçimi kullanmaktalar.Örnek İspanyolca konuşan halklar,bugün Peruda konuşulan İspanyolcayı İspanyadaki İspanyol tam anlayamaz ama yazı biçimi ortak olduğundan dil birliği vardır.Aynı durum Arapça için de geçerli Fastaki kişi ile Iraktaki,günlük konuşmada anlaşamaz ama yazı ortaktır.Türk dili içinde durum aynı olmalı.Aslında Türkçe ,hepimizin konuştuğu dilin ortak adı.Biz kendi şivemize Türkçe diyerek yanlış adlandırım yapıyoruz,Türkiye Türkçesi demeliyiz.Türkçe'nin 2 Lehçesi vardır.Çuvaşça ve Yakutça.Diğerleri Şivedir,lehçe değil,bu konuda da yanlış adlandırım var.Şive,ağızın biraz daha ilerlemiş biçimidir.

### Aytekin Yumlu, 09-Ocak-2004
> Gerçekler: 
> Sayin, Yazdiginiz seyler çok dogru ama onemli olan bu ortak çalisma degil. Kurtlerin bu harflerin alinmasini istemesi tamamen degisik nedenlerden. Gayeleri kurtçulugu ve kurtleri ayri bir irk olarak ortaya koymak ve boylece ileride herzaman hayallerini kurduklari Kurdistani kurmaktir. Onemli olan konu kurtlerin bu harflerinin Azerbeycan ,Kazakistan ve diyer Turki cumhuriyetlerde kullanildigini bilmeleridir. Bizim bu konuda kurtlere ortak oldugumuzu belgelemek gerekir.Yani onlari bizden ayiracak imkan tanimamali vede PKK gibi kotu niyetli taraflarin oyununa gelmemeli. Bu konuyu Hadep PKK'nin emriyle açmistir. O yuzden bu konuyu tartisirken dikkatli olmak lazim.Kimin faydasina yapiyoruz dikkat etmek lazim. Su an bizim gorevimiz kurtleri bize baglamaktir oda koru korune hak taniyarak yapilmaz.Once buyuk çapli kurtler ve kurtçe arastirmasi yapilmasi lazim.Gerçekleri ortaya koymak lazim.Belçikada Vahit'i Wahid yazarlar.Osman'i  Uzman yazarlar ama kimsenin sesi çikmaz,çunku Avrupa!

### A Ertuğrul Arık, 09-Ocak-2004
> Geç kalınmış bir proje...: 
> Bence çoktan gerçekleştirilmiş olması gereken bir proje. Yalnız neden hayata geçirilemediği konusunda yazıyla aynı fikirde değilim bence maddi sıkıntıların dışında "daha farklı" olaylar gelişmiş olmalı...

### Mehmet Yavuz, 09-Ocak-2004
> Bilgisayarcılar bilir işlerini: 
> En son olarak yazılan bilgisayar programlarında nasıl kullanılacağı sorusunun cevabını bilgisayarcılar vermeli. Hoş şimdiye kadar bilgisayardan "ıİöÖğĞüşÇç" harflerini yazmamız yeni yeni olabiliyorsa ondan sonra da yazılması kolayca yapılabilir. Ayrıca bu gibi harflerin yazılması için karakter kodları mevcut.

Kaynak: [www.aksiyon.com.tr](http://www.aksiyon.com.tr:80/detay.php?id=10022&yorum_id=597), [web.archive.org (arşiv bağlantısı)](http://web.archive.org/web/20080517084220/http://www.aksiyon.com.tr:80/detay.php?id=10022&yorum_id=597)
