# Genel af talebi gerçekçi değil

*Haşim Söylemez 2006.04.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Diyarbakır’da ‘Ben elimi uzattım’ diyen Başbakan’ın haklı bulan Tarık Ziya Ekinci: “Burada hata, cevap vermeyen Kürtlerindir.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606065916im_/http://www.aksiyon.com.tr/resim/593/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   81 yaşındaki Tarık Ziya Ekinci, dahiliye mütehassısı olmasına rağmen daha çok siyasi görüşleriyle tanınıyor. Kürtlerin ‘ağabey’ dediği Ekinci, 1960’ta CHP, 1963’te Türkiye İşçi Partisi üyeliği yaptı. Halkın Emek Partisi’nin (HEP) de kurucularından. Siyasi ve kültürel faaliyetlerinden dolayı 12 Mart döneminde 3 yıl hapis yattı. 1980’de sayısız soruşturma geçiren Tarık Ziya Ekinci, 3 yıl boyunca Paris’te yaşadı.
   <br>
    <br>
     Yazdığı ‘Doğu Dramı’ adlı kitabı önemli bir kaynak niteliğinde. TİP eski milletvekili, Demokratik Uzlaşma ve Kürt Sorununda Çözüm Girişimi (DEMOS) adlı sivil toplum örgütünün kurucu ve yöneticisi sıfatıyla çeşitli platformlarda yer alan Ekinci, alternatif bir Kürt siyasetinin geliştirilmesi gerektiği görüşünde. PKK’dan tehdit aldığını belirten Ekinci, son dönemde yaşananları Aksiyon’a değerlendirdi.
     <br/>
     <br/>
     -Başbakan Recep Tayyip Erdoğan’ın, DTP’yi’ kastederek, silahı bırakıp gelsinler görüşelim, çağrısına DTP Eşbaşkanı Ahmet Türk, “Biz PKK’dan olumlu cevap bekliyoruz.” karşılığını verdi. Bu durumu nasıl değerlendiriyorsunuz?
     <br/>
     <br/>
     Ahmet Türk’ün sonradan yapmış olduğu değerlendirme iki tarafı da rahatsız etmeme kaygısı içeriyordu. Demokratik Toplum Partisi (DTP), Türkiye’deki siyasi parti yelpazesi içinde anayasal, demokratik bir partidir. Hukuk kurallarına uyuyor ve halen faal durumda. Bu partiye “silah bırak gel” denmez. Bunu söylediğiniz zaman ister istemez insanların kafasında farklı istifhamlar beliriyor. Çünkü onun anlamı sen silahlı bir örgütün uzantısı olarak çalışıyorsun demektir. Elde bir kanıt olmadan böyle bir ithamda bulunmak kanımca doğru olmaz. Elde kanıt varsa, ilgili adlî mercilere verirsiniz, bu meseleyi onlar çözer. Eğer PKK’ya mesaj vermek istiyorsanız o zaman olayın boyutu değişir ve muhatap Türk’ün dediği gibi PKK olur.
     <br/>
     <br/>
     PKK, DTP’NİN TABANIDIR
     <br/>
     <br/>
     -DTP’yi Abdullah Öcalan kurdurdu deniliyor. Bu anlamda parti ile PKK ilişkisi nedir?
     <br/>
     <br/>
     Bunu Demokratik Emek Partisi (DEP) ve Halkın Emek Partisi (HEP) sürecinden bağımsız olarak görmek mümkün değildir. Hatta diyebilirim ki, o sürecin siyasi partilerinin tıpa tıp benzeridir. Yöneticiler, il ve ilçe örgütleri, tabanı DEHAP ve HADEP’in üyelerinden oluşuyor. Onlar da ötekilerinin devamıydı. Bu nedenle DTP’yi yeni, ayrı ve Öcalan’ın kurdurduğu bir parti olarak değerlendirmek doğru olmaz. HEP’in ilk kuruluşunda ben vardım. Aydın Güven Gürkan, Murat Belge, Mehmet Ali Aslan, Fehmi Işıklar, Abdullah Baştürk’le birlikte kurduk. Amacımız Türkiye’de demokratik hak ve özgürlükleri genişletecek, demokrasiyi rayına oturtacak bir siyasi parti oluşturmaktı. Partinin programında Kürt sorununun çözülmesi öncelik kazanıyordu.
     <br/>
     <br/>
     Aydın Güven Gürkan DİSK’ten geniş bir katılım bekliyordu ama öyle olmadı. Hemen hemen hiç kimse katılmadı. Ancak daha sonra Kürtler katıldı. Gürkan, bu durum karşısında bu parti Kürtlerin kucağında doğdu, ben tek başına Kürtlerin desteklediği bir siyasi partide olamam diyerek ayrıldı. Kürtler o günlerde partiye yoğun bir ilgi gösterdi. Sonra PKK yandaşı bazı isimler ilgilenmeye başladı. Ardından ben de ayrıldım. Ve bu süreç DTP’ye kadar uzandı.
     <br/>
     <br/>
     -DTP, PKK’dan vazgeçemiyor mu?
     <br/>
     <br/>
     Vazgeçemez… Aldığı oylar Doğu ve Güneydoğu Anadolu’dandır. Burada etkili olan güç PKK’dır. Yani, PKK bugün DTP’nin tabanıdır. Kürt sorununun sıcak bakan ve PKK’yı Kürt sorunun temsilcisi görenlerden dolayı oluşmuş bir durum bu. Bu yüzden Ahmet Türk, PKK’yı açıktan karşısına alamıyor, bu terör örgütüdür diyemiyor. Çünkü oy alma imkanı kalmaz ve tabanı dağılır.
     <br/>
     <br/>
     -Bu durum Kürtlerin PKK’sız bir siyaset yapması mümkün değil görüşünü doğuruyor ama.
     <br/>
     <br/>
     Onun karşısında olan, ona terör örgütü diyen, izlediği politikanın zarar verdiğini söyleyen birçok insan var ve başarılı olamıyorlar. Hatta onlar bugünkü DTP’nin savunmaya cesaret edemediği birçok görüşü savunuyor. Federasyon istiyoruz, bölge parlamentosunun kurulmasını istiyoruz ve bu parlamentonun seçeceği bir vali yönetici olsun diyor. Kürtçe’nin eğitim dili olmasını ve ikinci resmi dil olarak kabul edilmesini istiyorlar. Talepler DTP’yi aşıyor ama bu hareketler, örgütlerde ilgi görmüyor. Seçimlerden ancak on binde bir oy alabiliyorlar.
     <br/>
     <br/>
     -Ahmet Türk’ün biz PKK’dan ateşkes yapmasını istiyoruz demesi o zaman daha garip bir hale girmiyor mu? Parti tabanına sirayet edemiyor mu?
     <br/>
     <br/>
     Onlara oy verenler taban ama o kendisini organik olarak bir bağı olduğunu görmüyor. PKK’nın silah bırakması bize yararlı olur diye düşünüyor. Böylece o taban yok olmayacak, garantisi olacak. Silah bırakılırsa, toplumsal ve sosyal durumda değişiklikler olacak, parti daha rahat bir politika belirleyecek. Ama şu anda bu olmuyor. Demokratik bir ortamın oluşması lazım. Yoksa bir genel af talebi gerçekçi olmaz. Öcalan’ın da bunu böyle bilmesi lazım. Ama meydanlarda hâlâ talimatlarla Öcalan kendisi için’ özgürlük’ sloganları attırıyor.
     <br/>
     <br/>
     -Öcalan’ın artık devre dışı kalması gerekmiyor mu?
     <br/>
     <br/>
     Öcalan’ın devre dışı kalması demek, PKK’nın artık bu bizim genel başkanımız değil deyip yeni bir genel başkan çıkarması anlamına gelir. Şartlar galiba böyle bir kararı almaya elverişli değil.
     <br/>
     <br/>
     -Başbakan Doğu ve Güneydoğulu 70 milletvekili ile Kürt meselesinin çözümü için görüşmeler yaptı. Genel affa başbakanın sıcak bakmadığı ortaya çıktı.
     <br/>
     <br/>
     Şu an genel aflık bir durum yok. Toplum buna hazır değil zaten. Ama PKK’nın silah bırakıp yurtdışına gitmesi faydalı olacaktır. Bir daha silaha bulaşmaması şartıyla bunu bir an önce yapması gerekir. Sonrasında bir af gündeme gelebilir. Mandela’nın cezaevinden çıkacağını kimse tahmin edemezdi.
     <br/>
     <br/>
     -Öcalan ile Mandela birbirine mi benziyor?
     <br/>
     <br/>
     Tutuklandığında beri Türkiye Cumhuriyeti’ne hizmete hazırım dedi. ‘Demokratik Cumhuriyet’ tezini ortaya attı. Bir bütünlük politikasına yöneldi. Aradan 5 yıl gibi bir süre geçtikten sonra ne olduysa tekrar silahlı mücadelenin başlatılması kararını aldı. Silahlı mücadele onun verdiği bir direktifin sonucudur. Mandela ile Öcalan aynı değildir. Ancak Öcalan serbest de kalabilir, cezaevinde de ölebilir. AB ile birlikte yeni düzenlemeler getirilir, artık meselelerin diplomatik yönden çözülmesi sağlanıp yeni bir sürece girilebilir. Bu Öcalan’ı da kapsayan bir genel affa kadar uzanabilir. Demokrasi bir tahammül rejimidir, işi zamana bırakıp birikimlerin artmasına, gelişmesine katkıda bulunmaktır.
     <br/>
     <br/>
     KÜRTLER KÖYLÜLÜKTEN KURTULMALIDIR
     <br/>
     <br/>
     -Kürt meselesinin çözümü için Turgut Özal ciddi bir adım atmıştı. Bu sırada 33 er şehit edildi. Özal’ın çalışmaları yetersiz mi kalmıştı ki böyle bir hadise meydana geldi?
     <br/>
     <br/>
     Olayların bir noktada kesilmesi ve bir sürecin bitmesi konusunun ani değişikliklerle açıklanması çok zor. Devlet kademesinin önemli yerlerindeki birçok insan kürt meselesinin çözülmesini istiyor; İngiltere, İspanya ve Fransa nasıl çözdüyse diye. Biz de kendimize özgü bir çözüm geliştirip meseleyi halledelim diyorlar. Ve bunların karşısında yıllardır inkarcı politikalar yürütenler de var. Bunlar Türkiye’yi bölmeye götürüyor diyorlar. Kürt realitesi, Kürt sorunu var diyenler oldu, Bask modelini önerenler dahi oldu. Bunlar devletin üst düzeyindeki kişilerdi. Sonuçta hepsinin maksadı Kürt sorununu demokrasi, özgürlükler çerçevesinde çözmekti. Fakat bunların karşısındaki cephe çok güçlüydü, bu da militarizmdir. Türkiye’de bugün belirleyici olan güçtür. Asker ve sivil bürokrasi her zaman etkili oldu. Türkiye’de laiklik tepeden inme oldu. Hiç kimse düşünmedi Türkiye’nin o zaman nüfusunun yüzde 80’i köylüdür diye. Köylülük bir dinsel ideolojiye sık sıkıya bağlıdır, köylülük ideolojisi eşittir dinsel ideolojidir. Bunun aşılabilmesi için köylülüğün aşılması ve ülkede güçlü bir sanayi burjuvazisinin oluşması gerekir. Bu hiç düşünülmedi. Zorla laikliği kabul ettirirseniz tam manasıyla hiçbir zaman tutmaz.
     <br/>
     <br/>
     -Mesele, Kürt burjuva sınıfı oluştuğunda mı çözülecek demek istiyorsunuz?
     <br/>
     <br/>
     Türkiye Cumhuriyeti devleti Şeyh Sait isyanından sonra Kürt feodalleriyle bir uzlaşma içine girdi. Kürt feodalleri yapı değiştirdi, ağalık biçimine dönüştü ama eski otoritelerini korudular; toprakları hâlâ vardı. Köylüler üzerindeki baskıları devam etti. Sonra onlar siyasi partilerde yer aldı, milletvekili, belediye başkanı oldular. Yani merkezi otorite ile işbirliği içine girdiler. Bunu karşılıklı konuşarak sağlamadılar, zımnî bir anlaşma biçimi oldu. Bugün hâlâ feodal yapı devam ediyor. Parlamentoya giren milletvekillerinin hepsi ya bir şeyhe bağlı ya da bir aşirete, ağa ailesine mensuptur. Feodal yapı çözülmeden orada gerçek bir hareketin başlaması mümkün değil. Ulusal hareket için burjuvazi gerekir ve bu yoksa hareket küçük burjuvazilerin elinden kalır. Bunlar da kaypaktır. Sağdan sola doğru kayar gider. Onlara dayalı bir politika da sağlıklı olmaz.
     <br/>
     <br/>
     -Türkiye’de bir Kürt burjuvazisi var mı peki?
     <br/>
     <br/>
     Türkiye’de gelişen Kürt burjuvazisi iki türlüdür. Birincisi ticaret burjuvazisi, büyük firmalarla organik bağı vardır, onlarla ticaret yapar. Bir de toprak burjuvazisi vardır. Devletten krediler alarak üretim yapar. Meseleyi çözecek, bilinen manada bir Kürt burjuvazisi yok. Ama bunun yerine bir aydın tabaka oluştu.
     <br/>
     <br/>
     -Ama onlar da daha çok Kürtlerden çekiyor. İki taraftan da kabul görmüyor.
     <br/>
     <br/>
     Doğru…Ben ısrarla çözüm için fikrimi ortaya koyuyorum. Kürt sorununu demokrasi ve evrensel normlar içinde bir ‘Türkiye Partisi’ çözer. Türklerin ve Kürtlerin birlikte oluşturduğu bir parti. Böyle bir parti olmadan Kürt sorununun çözümü belki olur; ama çok uzun zaman alır. Türkiye’nin huzura kavuşması ve meselenin acilen çözülmesi bu parti ile olur.
     <br/>
     <br/>
     -Kürt aydınlarına PKK izin vermiyor. Sizin isminiz bile tehdit alanlar listesinde geçiyor.
     <br/>
     <br/>
     PKK kendisine karşı hiç kimseyi istemiyor. Bana çok saldırılar oldu. Tehditler aldım, alıyorum. Ama ben tezimi savunuyorum ve savunacağım da. PKK’nın en güçlü olduğu dönemde bile PKK gazeteleri bana ağır saldırıda bulundu. Örgüt çözüm bendedir ve bende bütünleşmesi gerekiyor diyor.
     <br/>
     <br/>
     -Bu durum Kürtler arasında yeni liderlerin çıkmasını kısıtlamıyor mu?
     <br/>
     <br/>
     Sözünü ettiğim ‘Türkiye partisi’ için Kürt ya da Türk bir lidere ihtiyaç yok; sadece karizmatik ve siyaseti iyi biliyor olması gerekir. Silahlı güç, istediğini lider belirliyor. Kimseyi kendi inisiyatifi dışında istemiyor.
     <br/>
     <br/>
     -Leyla Zana lider olarak sunuldu ama şimdi siyaset bile yapmıyor.
     <br/>
     <br/>
     Onu öne süren güçler, PKK tuttu sonra da bıraktı. HEP’ten bugüne kadar bütün liderlere bakıldığında hiçbirisi 2-3 yıldan fazla genel başkan olmamıştır. Oysa bir lider kolay yetişmiyor. Bir birikime ihtiyaç var; şartları, ekonomiyi, dünyadaki gelişmeleri öğrenecek. Şu hatayı yaptı bu hatayı yaptı denilerek değiştiriliyor. Aranmıyor zaten bir lider, kontroldeki bir kukla isteniyor. Politik Kürtler güçlü, karizmatik, demokratik görüşüolan bir lider istemiyor. Yeni bir neslin parlamasına izin verilmiyor. Bir lider var o da Öcalan’dır deniliyor.
     <br/>
     <br/>
     -Kürt meselesi için devlet sizden hiç faydalandı mı?
     <br/>
     <br/>
     Turgut Özal döneminde bir rapor hazırlandığını biliyorum. O rapor parçalar halinde medyada yer aldı, tartışıldı. Ancak Milli Güvenlik Kurulu’nda tartışıldığını zannetmiyorum. MGK üyelerinin önemli bir kısmı meselenin çözülmesi için çaba gösteriyordu. Silahlı kuvvetler içinde de böyle düşünenler vardı. Ancak çoğunluğun hayalinde bir millet kavramı var. Buna göre herkes Türk olmak zorunda. Bu anlayış hâlâ devam ediyor. Benim görüşlerimden kimse faydalanmadı. Özal ve Demirel’den teklif geldi görüşmek için ama gerisi gelmedi, görüşme olmadı yani.
     <br/>
     <br/>
     KIZILELMACILAR İŞİ ZORLAŞTIRDI
     <br/>
     <br/>
     -Başbakan’ın Diyarbakır’daki açıklaması önemli bir adım mıydı sizce?
     <br/>
     <br/>
     Başbakan aslında çok önemli işler yaptı. Diyarbakır’daki konuşması, Şemdinli’deki açıklamaları önemliydi. “Ben elimi uzattım.” dedi. Ben bunu yerinde ve haklı bir davranış olarak görüyorum.  ‘Elimi uzatıyorum.’ demekle kastettiği silahı bırak ve önümüzü aç anlamını taşıyordu. PKK buna cevap vermedi. Hep daha fazla talepler öne sürdü. Başbakana yardımcı olmadı. Onun açıklamasına muhalefet karşı durdu; vatanı bölüyorsun, millet kavramını yok ediyorsun eleştirisi yaptı. Bütün bunlar Erdoğan’ın üzerinde ağır bir baskı oluşturdu. Bu kadar baskı altında kalan bir başbakanın söylediklerinde geri adım atması kadar önemli bir şey olamaz. Zor durumda kalan başbakan bu sefer onlarla zorunlu olarak bir milliyetçilik yarışına girdi. Burada hata Kürt cephesindedir. Onlar Erdoğan’ın önünü açmalıydı. Ama hiçbir tepki gelmedi Kürtlerden ve kendileri kaybediyor. Tabii bu acaba kimin işine yarıyor diye düşünmek de lazım.
     <br/>
     <br/>
     -Kızılelmacılarla birleşen Kürtlerin karşı duruşu olabilir mi?
     <br/>
     <br/>
     İzledikleri politika bakımından iki grup da aynı çizgide buluşuyor. Karşı kutuplar bir araya gelmiştir. Meseleyi tıkamada rol oynadılar ve bu mantıksız apolitik bir davranıştır. Bu hareket PKK’nın silah bırakmasını güçleştiriyor. Birliktelik sürerse sorunun çözümü sürekli sekteye uğrar.
     <br/>
     <br/>
     İSTANBUL’DA GÖMÜLMEK İSTERDİM
     <br/>
     <br/>
     -Diyarbakır Lice doğumlu Tarık Ziya Ekinci kendisine vatan olarak nereyi görüyor?
     <br/>
     <br/>
     Bütün Türkiye vatanımdır. Türk bayrağının dalgalandığı her yer. Ben kırılmış olsam da bu ülke benim vatanımdır ve ben bir Kürt’üm.
     <br/>
     <br/>
     -İstanbul’da gömülmek ister misiniz?
     <br/>
     <br/>
     İstanbul’da gömülmek isterim, hem de çok isterim. Ama benim babamın mezarı Diyarbakır’da. Ben de orada, onun yanına gömülmek istiyorum. Çocuklarıma vasiyetimdir bu. Orası da benim güzel vatanımın çok önemli ve güzel bir parçasıdır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23930), [web.archive.org (arşiv bağlantısı)](http://web.archive.org/web/20070606065916/http://www.aksiyon.com.tr:80/detay.php?id=23930)
