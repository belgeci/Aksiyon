# Hamal mafyası

*Haşim Söylemez 1998.10.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Diyarbakır'ın kızgın yaz sıcağında taşıdığı malların ağırlığından iyice yorulan bir hamal dinlenmek için  bir duvarın dibine oturur.
  </font>
 </div>
 <div id="newsText">
  <font class="detail-text">
   Oradan geçen bir Diyarbakırlı, hamala sorar; Saat kaç?, Hamal cevap verir; saat kırğ(kırk). Adam, hamalın verdiği cevaba sinirlenerek; ulan h..., der, saat hiç kırğ olur? Hamal da adama iyice sinirlenerek şu cevabı verir; Ulan h.... oğlu h... hamalda hiç saat olur mu?.."
   <br/>
   <br/>
   Bir zamanlar hamallık toplumun değer yargısı içinde rütbesi olmayan, kimilerine göre de utanç verici bir meslekti. Ancak değişen zamanla birlikte hamallık her geçen gün "değer" kazanmaya başladı. Necip Fazıl'ın ifadesiyle "Hamallık ki sonunda ne rütbe var, ne de mal ..." dönemi geride kaldı. Öyle oldu ki herkes hamal bile olamayacak dereceye geldi. Artık hamallarda 20. yüzyılın harikası sayılan cep telefonları bile var. Para mı? Sıradan bir hamal bile yüklü paralar kazanıyor.
   <br/>
   <br/>
   Durum hamallar açısından sevindirici fakat Türkiye'nin yaşadığı değişim bu alemi de etkilemiş tabii olarak. Önceleri alınteri karşılığında sağlanan kazançlara kirli eller bulaşmış. Her taraf parsellenmiş, bir hamal mafyası oluşmuş. Bir zamanlar üç beş garibanın geçim kapısı olan hamallık şimdi babaların, kodamanların tekelinde.
   <br/>
   <br/>
   Zaro Ağa'nın teşkilatlandırdığı meslek
   <br/>
   <br/>
   157 yıllık ömrüyle dünyanın en uzun yaşayanları arasında yer alan Zaro Ağa Siirte'ten İstanbul'a geldiği yıllarda bir ara hamallık yaptı. İstanbul'da hamallık teşkilatını kurarak bir ilke imza attı. Hamallar Zaro Ağa'yı kendilerinin başı sayarlar ve büyük değer verirlerdi. Öldüğü zaman İstanbul hamalları bir hafta iş yapmayarak yas ilan etmişlerdi. Zaro Ağa'nın İstanbul'da örgütlediği bu meslek dünkü gibi kalmadı. Gerçi bugün de yükün ağırlığı altında ezilip ekmek davasında olanlardan oluşuyor hamallar ama patronları bu işi tam bir rant elde etme konumunda ele alıyor, ona göre hareket ediyor. Katı kuralcı olan hamal patronları sırtlarından para kazandıkları hamalları bir nevi modern çağın kölesi olarak kullanıyor. Arada tek fark var; eski zaman köleleri herhangi bir ücret alma hakkına sahip olmazken, günümüzün köleleri (hamallar) bir ücret karşılığında çalışıyorlar, hiçbir sosyal hakkı olmadan.
   <br/>
   <br/>
   Katı kurallı sistem
   <br/>
   <br/>
   Hamallıkta katı bir teşkilatlanma var. Çalışmaları olabildiğine sert kurallarla ve sistemli olarak gerçekleşiyor. Bir hamalın çalışma saati sabah 09:00'da başlıyor, 18.00'e kadar sürüyor. Öğle yemeği için bir saatlik paydos var. O saatte hamallar kesinlikle yük taşımıyorlar. Yük olsa bile taşıma işine ara veriyorlar. Yani bir devlet kurumundaki masai burada da geçerli. Hamalların çalışıp çalışmadığını denetleyen ayrı görevliler bulunuyor. Herhangi bir hamalın yüz kızartıcı bir suç işlemesi halinde görevine ya son veriliyor ya da geçici olarak bir süre iş yaptırılmıyor. Bu olaya "yolsuz etmek" adı verilir. Bu yolsuz etme cezası bazen bir gün, bazen bir hafta bile sürebiliyor.
   <br/>
   <br/>
   Para da var
   <br/>
   <br/>
   Hamallık iyi para bırakıyor. Gruba bağlı hamallar akşama kadar taşıdıkları malların karşılığında aldıkları ücretleri kâhyaya teslim ediyorlar. Zaten işi alan da, parayı belirleyen de kâhyalar. Akşama kadar toplanan para daha sonra eşit bir şekilde hamallara bölüştürülüyor. Burada kârlı olan kâhya, çünkü kazançtan bir yerine iki pay alıyor. Günlük asgari 4 milyon lira para kazanan bir hamal ayda ortalama 130140 milyon lira para alıyor. Buna göre bir kâhyanın aylığı ayda 260280 milyona tekabül ediyor. Şu anda normal bir öğretmen 90 milyon lira maaş alırken hamallığa rağbet ister istemez artıyor.
   <br/>
   <br/>
   Her meslek gibi hamallığın da bir literatürü var. Kendi aralarında kulandıkları bazı terimler bir nevi rütbe ve mertebeyi ifade ediyor. Sırtında semer ile yük taşıyan hamal sürekli bir denetim altında. Bir hamal grubunda kâhyayı kolbaşları ve kesedarlar takib ediyor. Kolbaşları hamalların çalışma sırasında çalışıp çalışmamasını, mesai düzenini takib ederken, kesedarlar akşamları parayı dağıtıyor.
   <br/>
   <br/>
   Bir hamal kendisinden üstün olan rütbelilere karşı mutlaka saygı göstermek zorunda, aksi halde görevine son veriliyor. Görevine son verilen bir hamalın yeri yanmaması için o yer sattırılıyor. Bugün bir hamalın yer fiyatı 500 milyon lirayı buluyor. Hamal olabilmek için de bu parayı mutlaka vermek gerekiyor. Tabii bu paralar hamal patronlarının cebine giriyor.
   <br/>
   <br/>
   Parselleme
   <br/>
   <br/>
   Düzeninden taviz vermeyen bir sistemle işleyen hamallık teşkilatı İstanbul'da bölge bölge parsellere ayrılmış durumda. Mesela; hamallar kendi aralarında Tahtakale bölgesini üç bölüğe ayırmışlar. Bölükler, Asmaaltı, İpçiler, Kazcılar hamal bölüklerinden oluşuyor. Bir bölük diğerinin sınırları içinde mal taşıyamıyor, mal indiripbindiremiyor. Bir hamal bir hamal grubunun bölgesinde mal taşıyamadığı gibi, bir vatandaş da bir hamal bölgesinde kendi malını taşıyamıyor. Bir esnaf dükkanına gelen malı arabadan kendisi indiremiyor. Bununla da kalmıyor; hamal mafyası yüzünden bir işhanının bir katından bir katına dahi bir malı taşıyamıyorsun. Hamallar elinden alarak malını taşıyorlar. Parayı da istersen ödeme!
   <br/>
   <br/>
   Bölgelerin hamallarının yanısıra işhanlarının içinde ayrı hamal grupları var. Bir bölgeden bir bölgeye bir yük taşınacağı sırada mallar şu sıralamadan geçmek zorunda, tabii vatandaşa taşıttırılmadan: Önce malın çıkacağı iş hanından bir grup hamal malı işhanının dışına çıkarır, dışarıya çıkarılan malı bir başka hamal grubu kamyona yükler, eğer mal bir başka bölgeye gidecekse, yükün indirilmesi de o bölgenin hamalı tarafından yapılır. Daha sonra indirilen mal oradaki işhanının içindeki hamallar tarafından esnafın iş yerine götürülüyor. Böylesine yapılan hesaplar, masum görülen hamallığın aslında gerçek yüzünü ortaya koyuyor. Tabii tek sorumlu bu mesleği mafyalaştıran kötü niyetli insanlar.
   <br/>
   <br/>
   Hamalların bölgeleri parsellediklerini dile getiren Yeşildirek esnafı çok şikayetçi: "Kendi dükkanımıza kendi malımızı taşıyamıyoruz. Adamlar çete olmuşlar. Güya seçimle kahyalar seçiliyor ama bu seçimler göstermelik. Esnafa kıyağı kim geçiyorsa o seçiliyor. Bazen de malını taşıttırmak zorundasın, o zaman da taşımıyorlar ya da çok fazla para istiyorlar. Malını taşıttırmayanları dövüyorlar bile. Artık her yerde hamal var. Buna sınırlama getirilmeli."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4258-34-hamal-mafyasi.html), [web.archive.org (arşiv bağlantısı)](http://web.archive.org/web/20130623001512/http://www.aksiyon.com.tr:80/aksiyon/haber-4258-34-hamal-mafyasi.html)
