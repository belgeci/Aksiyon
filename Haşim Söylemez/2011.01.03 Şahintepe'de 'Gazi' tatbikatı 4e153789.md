# Şahintepe’de ‘Gazi' tatbikatı

*Haşim Söylemez 2011.01.03*

<font class="agenda2NewsSpot">
 Başakşehir Şahintepe Mahallesi’ndeki Cemevi’nin taşlanması 1995’teki ‘Gazi’ olaylarını akla getirdi. O gün kahvehane tarayanların hedefi bugün cemeviydi.
</font>
<font class="newsDetail">
 <p>
  <p class="MsoNormal">
   ‘Dersim, Çorum, Maraş ve Sivas’ta yaşananlar devlet sisteminden kaynaklanan sorunlardı. Yoksa Alevi-Sünni kavgası halk arasında olmaz. Son süreçte yaşanan tablo bazılarını rahatsız etmişe benziyor. Alevilik konusunda önemli adımlar atılıyor, insanların fikirleri artık birçok konuda değişiyor. Örneğin dün bizi eleştirenler bugün ‘siz haklısınız’ demeye başladı. Bu yıl muharrem orucunda yaşadığımız birliktelik tam bir kenetlenme örneğiydi. Sünniler bizimle oruç tutup iftar açtı. Bu hava bile ciddi bir yol alındığını gösteriyor. Hükümet de devletin geçmişten gelen katı teamüllerini kırıyor. Bir diyalog ve çözüm çabası içinde.’
  </p>
  <p class="MsoNormal">
   Bu değerlendirme Alevi cephesinin önde gelen ismi Dünya Ehl-i Beyt Vakfı Başkanı Fermani Altun’a ait. Ancak Altun’u endişelendiren, kafasını karıştıran bir durum var: “100 yıldan bu yana Alevi-Sünni kucaklaşmasından rahatsız olanlar var. Sivas’ı, Maraş’ı karıştıran zihniyet bugün de ideolojik boyutta gençleri kullanıyor. Bunun için ırkçılıktan faydalanıyorlar. Derin güçler ile eski alışkanlarını bırakamayan marjinal Aleviler (sayıları azalıyor) ortak çalışıyor. Aleviler üzerinden birtakım provokasyonlar olacak. Alevi-Sünni, Alevi-Kürt çatışması için çaba harcandığını gözlemliyoruz.”
  </p>
  <p class="MsoNormal">
   Altun kaygılarında haklı sanki. Önceki hafta Başakşehir’in Şahintepe Mahallesi’ndeki Velibaba Cemevi’ne yönelik ‘karanlık’ saldırı yabana atılacak türden değil doğrusu. İddiaya göre, kar maskeli ve yüzü kapalı 60 kişilik grup, PKK lideri Öcalan lehine slogan atarak Cemevi’ne taşlı sopalı saldırdı, aynı sokaktaki iki aracı ateşe verdi. Olayın ardından mahalle sakinlerinde tedirginlik başladı. Alevi vatandaşlar olayın geçtiği mekânda saldırıyı protesto etti; fakat meselenin karanlık kalan önemli noktaları var. Her şeyden önce saldırganların kimliği veya örgütlenme yapısı hakkında bir bilgi yok. Alevi Bektaşi Federasyonu Başkanı Ali Balkız’ın açıklamaları da olayın arkasında ‘karanlık’ bir elin olduğunu gösteriyor: “Aleviler bir sokak hareketi ile karşı karşıya. Bu karanlık güçler her kimse, hangi gizli kaynaktan yönlendiriliyorsa, bilmeliler ki Aleviler bu oyuna gelmeyecektir. Alevi toplumu birdir, bütündür ve saldırıları püskürtebilecek örgütlülüğe, deneyime ve özgüvene sahiptir.”
  </p>
  <p class="MsoNormal">
   İstihbarat birimlerince elde edilen veriler aklıselim düşünen Alevilerin korkularını haklı çıkaracak nitelikte. Çünkü cemevlerine saldırıların olacağı güvenlik güçleri ve istihbarat servisleri tarafından biliniyordu. Üstelik Alevi-Sünni çatışması çıkarmak için ‘karanlık güçlerin’ devreye gireceği rapor hâline getirilmişti. Emniyet, MİT ve Jandarma istihbaratının hazırladığı değerlendirme raporlarında bu durumun altı çiziliyor ve Aleviler üzerinden sokakların harekete geçirilmesinin hedeflendiği aktarılıyor. Politik Kürtlerle birlikte Alevilerin de sokağa dökülmek istendiği hususu dikkat çeken noktalardan. Zaten bunun ilk somut verisi iki hafta önce ortaya çıktı. Sultanbeyli’de yakalanan ve üzerinden bol miktarda patlayıcı çıkan bir KCK/PKK mensubunun ‘hedef pusulası’nda cemevleri vardı. Saldırıların ‘faili meçhul tarzda’ gerçekleştirilmesi hedefleniyor. Dolayısıyla, halkın kolayca galeyana gelebileceği noktaların hedef seçilmesi söz konusu.
  </p>
  <p class="MsoNormal">
   Tanıkların anlatımlarına göre, Şahintepe’de cemevini taşlayanlar dışarıdan geldi ve nizami bir düzende hareket ediyorlardı. Bu, saldırının organize bir çalışma olduğunun delili. Zaten saldırganların etiketinden çok arkalarındaki güç önemli. Bu da ‘derin devlet’in hâlâ zinde olduğunu gösteriyor. Çünkü gelişmeler bu yapıyı rahatsız ediyor.
  </p>
  <p class="MsoNormal">
   Marjinal Alevilerle derin güçlerin birlikteliği yeni değil. Ergenekon iddianamesine yansıyan bilgilere göre, Ali Balkız’ın Ergenekon tetikçileri tarafından öldürülmesi ve büyük bir Alevi kitlesinin sokağa dökülmesi planlanmıştı. Son iki yılda Sivas’ta Alevileri sokağa dökmek için üç önemli girişimin olduğunu güvenlik güçlerinden öğreniyoruz. Çünkü bazı güçlerin Sivas’ta yeni Madımak’lar oluşturma gayreti sürüyor. Alevilere yönelik son operasyon 32 yıl sonra Maraş olaylarının yıldönümü sırasında yaşandı. İddiaya göre, bazı gruplar gösteri ve yürüyüş yapan Alevilere saldırmak için kolları sıvadı. Bunun için milliyetçi gençler bile hazırlanmıştı. Ancak Kahramanmaraş Valiliği ve Emniyeti bir provokasyon veya çatışmanın meydana gelmesini engellemeyi başardı. İstihbarat raporları provokasyonların Aleviler üzerinden devam edeceğine işaret ediyor. Alevilerin önümüzdeki günlerde düzenleyeceği etkinliklerin bu manada mercek altına alınması gerekiyor. Alevilerin 22 Ocak’ta Tunceli’de yapacağı gösteri önemli bir sınav olacak. Çünkü ‘derin Aleviler’ ile ‘derin güçlerin’ ittifakı devreye girebilir kuşkusu var. Aleviler Tunceli’de ‘Asimilasyon ve Zorunlu Din Derslerinin Kaldırılması’ adı altında büyük bir mitinge hazırlanıyor. Mitinge bazı Alevi vakıf ve dernekleri katılmayacak. Ancak katılacakların sayısı az değil. Aleviler mitingin ardından ev ev dolaşıp ‘zorunlu din dersinin’ kaldırılması konusunda insanları bilgilendirecekleri de belirtiliyor.
  </p>
  <p class="MsoNormal">
   Üzerinde durulması gereken diğer bir ayrıntı, dış tahriklerle Aleviler üzerinden oyun oynanmak istenmesi. Aleviler arasındaki fikir ayrılıkları ve taban kavgası da çatışmaları alevlendirebilecek nitelikte. Şüphesiz burada en etkin güç örgütler. PKK, DHKP-C ve diğer sol örgütlerin Alevi tabanını yanlarına çekme kavgası hiçbir zaman göz ardı edilmemeli. KCK (Kürdistan Topluluklar Birliği) şeması içinde yer alan ‘Kürdistan Aleviler Birliği’ tabanı ile önemli ölçüdeki Alevi vakıf ve derneklerinin fikirleri uyuşmuyor ve aralarında alttan alta bir çekişme yaşanıyor. Bu ayrıntı bile çatışma için yeterli olabilir. Bu sebeple aklıselim Alevilerin provokasyonlara ve organize oyunlara gelmeden önce aynayı kendilerine tutmasında fayda var. Zira, Madımak’ta DHKP-C ve PKK’nın parmağının olduğu yıllar sonra ortaya çıkmıştı.
  </p>
  <p class="MsoNormal">
   NEDEN ŞAHİNTEPE?
  </p>
  <p class="MsoNormal">
   Dünya Ehl-i Beyt Vakfı Başkanı Fermani Altun, “Neden Şahintepe Mahallesi?” sorusuna “Dışarıdan gelenlerin yaşadığı bir yer. Kenarda bir yerde olmasından dolayı provokasyona elverişli.” diye cevap veriyor. Şahintepe Mahallesi, yeni ilçe yapılan Başakşehir’e bağlı. 1990’dan sonra başlayan yoğun göçle nüfusu 60 binlere ulaştı. Özelikle Muş, Kars, Tokat, Van, Diyarbakır, Bitlis gibi yerlerden gelenler burada yaşıyor. Tokatlılar için ‘mahallenin yerlileri’ demek mümkün. Ancak sayısal olarak Doğu ve Güneydoğu’dan gelenler çoğunlukta.
   <span>
   </span>
   Tokatlılar daha çok yol yapımı, kanalizasyon ve inşaat işleriyle uğraşırken, Muşlular ve Diyarbakırlılar tekstil işiyle meşgul. Aslında Alevi ile Sünnilerin ortak yaşayabildiği bir yer Şahintepe. Ancak demografik yapısı ve gözden uzak bir yer olması bu mahalleyi kimi örgütler açısından ‘arka bahçe’ hâline getirmiş durumda. PKK ve sol örgütler burada barındığı gibi El Kaide ve Hizbullah gibi örgütler de alan buluyor. İlginç yanı ise buranın aynı zamanda istihbarat servisleri tarafından sık sık ziyaret ediliyor olması. Şahintepe için ‘karanlık güçlerin yeni deneme alanı’ demek mümkün. Şahintepe adı ilk defa 2008’de Amerikan Konsolosluğu’na yönelik saldırıda gündeme geldi. Konsolosluk saldırısının bir numaralı ismi Erkan Kargın, Şahintepe’de gizli görüşmeler yapmış ve saldırıyı burada planlamıştı. Kargın, bir yandan El Kaide ile irtibat hâlindeyken diğer yandan da
   <span>
   </span>
   PKK’ya katılmak için çaba gösteriyordu. Ancak Kargın’ın saldırı öncesinde bazı gizemli kişilerle sık sık görüştüğünü o dönem polis tespit etmişti. Şahintepe’de yapılan gizli görüşmelerde iş bir yönüyle Ergenekon’a kadar uzanmıştı. Kargın’ın telefon görüşmelerini takibe alan polis onun Kuvayı Milliye 1919 Derneği ile irtibatını tespit etmişti. Şahintepe bu anlamda bir ‘Gazi Mahallesi’ yapılmak isteniyor.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0F509133F61E7CB57EC072EB5D5E5784?newsId=28329), [web.archive.org (arşiv bağlantısı)](http://web.archive.org/web/20110108063131/http://www.aksiyon.com.tr:80/aksiyon/newsDetail_getNewsById.action;jsessionid=0F509133F61E7CB57EC072EB5D5E5784?newsId=28329)
