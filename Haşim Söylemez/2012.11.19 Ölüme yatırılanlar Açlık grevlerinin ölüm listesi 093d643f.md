# Ölüme yatırılanlar: Açlık grevlerinin ölüm listesi

*Haşim Söylemez 2012.11.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Açlık grevleri, cezaevi yangınlarından umduğunu bulamayan PKK/KCK’nın yeni projesi. Kimlerin öleceği bile tespit edilmiş. 22 kişilik listede hastalar ve başarısız militanlar var.
  </font>
 </div>
 <div id="newsText">
  <font class="detail-text">
   <p>
    Açlık grevleri, iç siyasete damgasını vurmaya devam ediyor. Olaylar, gösteriler ve tahrik eylemleri her geçen gün dozunu artırıyor. Söz konusu açlık ve ölüm olunca Batı medyası da konuya yakın ilgi gösteriyor. Kimileri grevi haklı bir çıkış olarak görürken, önemli bir kesim ise bunun insan hayatıyla oynama anlamına geldiğini ve bir tepki biçimi olamayacağını söylüyor. Tartışmalar sürerken eylemde ön planda duranların, sivillere yönelik bombalı eylemlerin failleri olması dikkat çekiyor. Herkesin sorduğu soru şu: Cezaevlerinde açlık grevine girenler, bu eyleme kendi istekleriyle mi başladılar?
   </p>
   <p>
    İmralı’da tutuklu örgüt lideri Abdullah Öcalan’a uygulanan tecridin kaldırılması ve diğer cezaevlerindeki tutukluların serbest bırakılması gerekçesiyle başlatılan grevler, zaman açısından ölüm sürecine çoktan girdi. Bazı kesimlerin sürekli gündemde tuttuğu açlık grevlerinin birçok yönüyle tartışılması gerekiyor. ‘KCK/PKK geleneğinde hiçbir eylem, merkezin kararı alınmadan yapılmaz’ ilkesi burada ehemmiyet kazanıyor. KCK’nın açlık grevinde en az 2–3 kişinin ölmesi için talimat verdiğini de daha önce duyurmuştuk.
   </p>
   <p>
    <img alt="" height="333" src="http://web.archive.org/web/20121203170457im_/http://medya.aksiyon.com.tr/aksiyon/2012/11/19/hasim-aclik-grevi-(1).jpg"/>
   </p>
   <p>
    “İnsanlar ölüyor!” söylemleri, “Devlet neden müdahale etmiyor?” feryatlarına karışıyor. Sosyal medyada açlık grevlerine destek çıkılıp bunun onların kendi iradeleriyle yaptığı haklı bir eylem olduğunu yazılıyor. Bu işte en çok acıyı çocukları cezaevinde bulunan anneler yaşıyor. Türkiye, her yeni güne ‘Acaba bir cenaze çıkacak mı?’ korkusuyla uyanıyor. Burada eylemleri demokratik bir hak olarak görenlerin, açlık grevindekilerin bu işe kendi iradeleriyle giriştiklerine inandırılmış olmaları, üzerinde durulması gereken en önemli konu.
   </p>
   <p>
    Peki, açlık grevi süreci nasıl başlıyor? KCK/PKK, açlık grevlerine başlamadan önce talimat veriyor. Bu karar, KCK Konseyi’nce alınıp bütün siyasilere, Halkların Demokratik Kongresi (HDK) yetkililerine ve örgüt yanlısı olanlara iletiliyor. Dağ kadrosu, şehirdeki KCK mensupları ve sempatizanları, bu konuda ciddi bir hazırlığa başlıyor. KCK Konseyi, Murat Karayılan imzasını taşıyan birçok emir ve bildiri yayımlıyor. Örgüt yanlısı internet siteleri ve medya organlarında bu açıklamalara Karayılan’ın ağzından geniş yer veriliyor.
   </p>
   <p>
    Ve birçok cezaevinde açlık grevlerine başlanıyor. Fakat bunların çoğu dönüşümlü yapılıyor ve ideolojik grevlerden öteye geçmiyor. Eyleme katılan 22 isim var ki bunlar örgüt tarafından ölüm listesine alınan militanlar. Ele geçirdiğimiz bu listedekilere açlık grevinde ölmeleri için baskı uygulanıyor ve ölüm talimatı Kandil’den veriliyor.
   </p>
   <p>
    Türkiye’nin değişik cezaevlerinde belirlenen bu isimlerin ortak özelliği, örgütün gözden çıkardığı kişiler olmaları (hastalar, eylem için gönderilip başarısız olanlar ve benzeri). Barış, kardeşlik, insan hakları ve özgürlük gibi kavramları kullanan KCK’nın, mensuplarına bile bile ‘ölün’ talimatı vermesi, üzerinde dikkatle durulmalı.
   </p>
   <p>
    Açlık grevinin, KCK’nın toplumda infial uyandırarak ve bir kaos ortamı meydana getirme, ülkeyi kargaşaya sürükleme projesi olduğu anlaşılıyor. Emniyet Genel Müdürlüğü, listede adı olanların ailelerine “İnsanı yaşat ki devlet yaşasın” projesi kapsamında ulaşmaya çalışıyor. Bu çalışma neticesinde 5 kişi açlık grevini bırakırken, diğer kişilerin ailelerine ulaşmada zorluk yaşanıyor. Bu ailelere, ya KCK’dan korktukları için ya da yurtdışında oldukları için ulaşılamıyor. Sonuç itibarıyla geride kalan 17 kişi için süren çabalar bu zamana kadar netice vermedi. KCK talimatıyla ölüme yatırılan bu kişilerin akıbeti merak ediliyor.
   </p>
   <p>
    Kandil’in talimatıyla grevde ölmesi istenen kişilerin başında tandık bir isim var: Gönül Erdoğan… Bu kadın militan, canlı, bomba. Edindiğimiz bilgilere göre KCK, canlı bomba eylemini gerçekleştiremediği için başarısız sayılan Erdoğan’a ceza olarak açlık grevinde ölme talimatı verdi. Gönül Erdoğan, 9 kilo patlayıcı ve 15 adet fünyeyle İstanbul’da intihar eylemi gerçekleştirmek isterken polisin takibi ve müdahalesi sonucunda 11 Ekim 2008’de etkisiz hâle getirilmiş, daha sonra da tutuklanmıştı. Bakırköy Kadın Cezaevi’nde tutuklu Erdoğan’ın babası Almanya’da yaşıyor.
   </p>
   <p>
    Diğer kişiler ise Türkiye’nin değişik cezaevlerinde kalıyor. İlginçtir, örgütün ölmesini istediği kişilerin hiçbiri Doğu ve Güneydoğu’daki cezaevlerinde değil. Açlık grevlerine dönüşümlü başlayanlar bir yana, ölmesi istenilen kişilerin çoğu batıdaki cezaevlerinde.
   </p>
   <p>
    Açlık grevleri başlangıç
   </p>
   <p>
    www.fıratnews.eu sitesinin 17 Eylül 2012 tarihli yayınında, KCK Yürütme Konseyi Başkanı Murat Karayılan’a ait bir açıklama yer aldı. Açıklamada şu görüşlere yer veriliyordu: “Kürt Halkı, Cezaevi Direnişi’ni sahiplenmeli. Cezaevinde direnişi başlatmış bulunan tüm arkadaşları selamlıyor, kendilerine başarılar diliyorum. Tüm halkımız cezaevinde gelişen ve her sahada yükselen bu direnişe daha güçlü sahip çıkmalı ve katılım göstermelidir.”
   </p>
   <p>
    Aynı internet sitesi 23 Ekim 2012 tarihli yayınında da büyük Serhildan (başkaldırı) çağrısında bulundu: “... Yoldaşlarımız zindanlarda canı pahasına dirhem dirhem erirken bize kalan tek şey Büyük Serhildana kalkmaktır. Serhildanlarımızla düşmanı Kürdistan’dan söküp atalım. Türkiye’yi cehenneme çevirelim. Başta gençlik ve kadınlar olmak üzere yediden yetmişe tüm Kürdistan halkını devrimci zafere katılmaya çağırıyoruz. Kürt halkının bütün dostlarını Kürdistan’ın devrimci mücadelesine katılmaya, insan olmak sorumluluklarını yerine getirmeye davet ediyoruz…”
   </p>
   <p>
    Bu açıklamadan bir gün sonra ise yine aynı internet sitesinde BDP’nin “30 Ekim’de hayat duracak” talimatı yayımlandı.
   </p>
   <p>
    Tutukluların açlık grevini PKK/KCK’nın talimatları doğrultusunda başlattığı bilgileri örgüt kaynaklı propaganda sitelerinde sürekli tekrarlanıyor. Ayrıca örgütün eylem planında illerde de çadırlar kurulması ve belediye başkanları, hatta milletvekillerinin de açlık grevine girmesi yönünde talimatların olduğu söylentileri var.
   </p>
   <p>
    Açlık grevinin talimatları Kandil’den geliyor. Mahkûmlar ya da bu konuda demeç veren siyasiler, sadece talimatları yerine getirmek için çaba sarf ediyor.
   </p>
   <h3>
    <span>
     KCK’nın ölmesini istediği 17 militan
    </span>
   </h3>
   <p>
    <strong>
     GÖNÜL ERDOĞAN:
    </strong>
    İntihar eylemcisi. 2008’de yakalandı. Bakırköy Kadın Ceza-evi’nde kalıyor. Açlık grevinde KCK’nın ölmesini istediği ilk kişi.
   </p>
   <p>
    <strong>
     ZEYNEP ERDEM:
    </strong>
    Yakalandığı kadın hastalığından dolayı örgütün gözden çıkardığı bir isim. Hastalığından dolayı en son Van’da KCK kadın biriminde yöneticilik yaptı. Yaptığı eylemlerden dolayı 31 Mayıs 2011’de tutuklandı. İzmir Şakran Cezaevi’nde yatıyor.
   </p>
   <p>
    <strong>
     BÜLENT ŞAMCI:
    </strong>
    1992’de tutuklandı. Eylem ve gösterilere katıldı. Şiirler yazarak cezaevinin dışına sesini duyurmaya çalışıyor. Sincan F2 Cezaevi’nde kalıyor.
   </p>
   <p>
    <strong>
     ALİ İHSAN DOST:
    </strong>
    23 Eylül 1999’da tutuklanarak cezaevine kondu. Cezaevlerinde bulunduğu süreçte sorumlu düzeyde faaliyet gösteriyor. İzmir Kırıklar F Tipi Cezaevi’nde.
   </p>
   <p>
    <strong>
     HACI ASLAN:
    </strong>
    Birçok kanlı eylemde yer aldı. Eylem amaçlı geldiği Diyarbakır’da 6 Aralık 1994’te sahte kimlikle yakalanarak tutuklandı. Cezaevinde birçok kez açlık grevi, görüşe çıkmama gibi eylemlere katıldı. Gümüşhane E Tipi Cezaevi’nde yatıyor.
   </p>
   <p>
    <strong>
     ADEM YILDIZ:
    </strong>
    17 Aralık 2011’de Ağrı Doğubayazıt’taki eylemde güvenlik güçlerine atmak istediği ses bombası elinde patladı. 22 Aralık 2011 tarihinde tutuklandı. Örgütün gençlik yapılanması içinde faaliyet yürüttü. Gümüşhane E Tipi Cezaevi’nde.
   </p>
   <p>
    <strong>
     ABUZER DOYMAZ:
    </strong>
    Edirne Cezaevi’nde kalıyor. Diyarbakır kırsalında terör örgütü adına silahlı faaliyet göstermekte iken 9 Ağustos 2010’da Antalya Alanya’daki patlama eylemini gerçekleştirdi. İstanbul’a gönderildiği sırada 17 Ağustos 2010’da yakalandı.
   </p>
   <p>
    <strong>
     BÜLENT ÖZTÜRK:
    </strong>
    24 Aralık 2007’de İstanbul Mecidiyeköy semtinde 3,5 kg A-4 plastik patlayıcı, bol miktarda çelik bilye bulunan cep telefonu düzeneği, canlı bomba türü eylemlerde kullanılan açma-kapama butonu ve sahte kimlikle yakalandı. 24 Aralık 2007’de tutuklandı. Edirne Cezaevi’nde.
   </p>
   <p>
    <strong>
     KEMAL YİĞİT:
    </strong>
    4 Mart 2006’da İzmir’de Eşrefpaşa semtindeki polis lojmanlarına bombalı saldırı eylemini gerçekleştirdi. 21 Nisan 2006’da tutuklandı. İzmir Kırıklar F2 Cezaevi’nde yatıyor.
   </p>
   <p>
    TURAN KAYGISIZ: Birçok eylemde yer aldı. İzmir Kırıklar F1 Cezaevi’nde açlık grevinde.
   </p>
   <p>
    <strong>
     HASARİ YUMŞAK:
    </strong>
    Kırıkkale Cezaevi’nde açlık grevinde. Hastalığı var. Pasif durduğu ve örgüte fazla bir katkı sağlamadığı için ölmesi isteniyor.
   </p>
   <p>
    <strong>
     DİYADİN AKDEMİR:
    </strong>
    İstanbul’da 31 Mart 2006’da Fatih Kocamustafapaşa ile 16 Nisan 2006’da Bakırköy’de meydana gelen patlamanın faili. 8 Mayıs 2006’da 3484 gram A-4 plastik patlayıcı, 450 gram RDX ihtiva eden patlayıcı madde, 1 adet tabanca ve 8 adet fişekle yakalandı. 13 Mayıs 2000’de tutuklanarak cezaevine kondu. Kandıra F1 (Kocaeli) Cezaevi’nde açlık grevinde.
   </p>
   <p>
    <strong>
     FESİH ERDEMİRCİ:
    </strong>
    1991’de örgüt militanlarınca gerçekleştirilen baskınlar ile jandarma karakolu, araç ve ev yakılması gibi birçok eylemde yer aldı. Bu suçlardan dolayı 28 Şubat 1992’de  Muş Varto ilçe girişinde üzerinde 1 adet tabanca, şarjör ve mermi ile yakalanarak tutuklandı. Kandıra F2 (Kocaeli) Cezaevi’nde açlık grevinde.
   </p>
   <p>
    <strong>
     ZEYNEP TAŞGİR:
    </strong>
    Kocaeli Gebze Ceza-evi’nde açlık grevinde. 2000 yılında İran’a, sonrasında Irak’a geçerek örgütün kırsal kadrosuna katıldı, örgüt kamplarında bomba eğitimi aldı. Sansasyonel eylemler gerçekleştirmesi amacıyla İstanbul’a gönderildi. 15 Mart 2007’de 11 kilo 730 gram patlayıcı ve 10 adet elektrikli fünyeyle, Kocaeli’de 6 örgüt mensubu ile birlikte yakalanarak tutuklandı.
   </p>
   <p>
    <strong>
     ADNAN TİTİZ:
    </strong>
    Tekirdağ 1 Nolu F Tipi Cezaevi’nde bulunuyor. Örgütün kırsal kadrosuna 2001’de Avrupa’dan katıldı. 25 Ağustos 2006’da Adana Seyhan CHP ilçe teşkilatı bürosu önünde meydana gelen patlamanın faili olan Titiz, İstanbul’da 15 Mart 2007 tarihinde yakalanarak tutuklandı.
   </p>
   <p>
    <strong>
     ENVER BAYSAL:
    </strong>
    Tekirdağ 2 Nolu F Tipi Cezaevi’ nde bulunan Baysal, örgütü Tunceli ve illerini kapsayan sözde Dersim eyaleti içerisinde cephe faaliyeti gösterdi. Bayrampaşa-Ümraniye cezaevlerindeki örgüt mensupları ile irtibatlı olarak faaliyetlerini sürdürmekte iken 22 Aralık 1997’de yakalandı ve tutuklandı.
   </p>
   <p>
    <strong>
     HALİT YAVUZ:
    </strong>
    Tekirdağ 2 Nolu F Tipi Cezaevi’nde açlık grevinde ölüm talimatını yerine getirmeye çalışıyor. İstanbul’da PKK/KCK terör örgütünün gençlik yapılanması DYGM içerisinde faaliyet göstermekte iken çok sayıda molotof, el yapımı patlayıcı atma sonucu yaralama ve kamu malına zarar verme eylemine katıldı. Örgütün kırsal kadrosuna eleman temini faaliyetleri içerisinde aktif bir şekilde yer aldı. İstanbul’da 5 Ocak 2010 tarihinde DYGM yapılanmasına yönelik operasyonda yakalandı. İkametinde yapılan aramada 1 adet 6,35 mm çapında tabanca ve 10 adet fişek ele geçirildi.
   </p>
   <h3>
    <span>
     Cezaevleri hâlâ okul
    </span>
   </h3>
   <p>
    Cezaevleri, KCK/PKK için hâlâ bir eğitim yuvası. Her ne kadar F tipi cezaevleri olsa bile hâlâ koğuş sistemi mevcut ve örgüt bunu çok iyi kullanıyor. Cezaevi eğitimi almak ve cezaevi çıkışlı olmak, örgüt içinde başlı başına bir paye. Hatta bazı örgüt mensuplarının yükseltilmesi ve bir üst kademeye geçmesi için bilerek ihbar edilip tutuklandığı iddiaları bile var.
   </p>
   <p>
    Şu anda örgütün önemli kararlarını cezaevi geçmişi olan kişilerin veriyor olması hayli düşündürücü. F tipi cezaevlerinde bile mahkûmların örgütten gelen talimat ve bilgileri birbirleriyle paylaşma fırsatı bulmaları mümkün. PKK’lıların kaldığı cezaevleri bu amaçla örgüte hem siyasi propaganda malzemesi vermede hem de eleman yetiştirmede önemli merkezler konumunda. Bu durum militanların verdiği ifadelere de yansıyor. M.K. isimli örgüt mensubu cezaevlerini şöyle anlatıyor: “Örgüt aslında tutuklamalardan o kadar şikâyetçi değil. Hem siyasi propaganda aracı olarak kullanıyor hem de elemanları cezaevinde ideolojik anlamda eğitimden geçiriyor. Bütün cezaevlerinde bunu yapmak kolay. Zaten tutuklandıktan sonra, hemen örgütün tayin ettiği avukat sizinle ilgileniyor ve sürekli görüşmelere geliyorlar. Kimin ne yapacağı avukatlar aracılığıyla aktarılıyor. Cezaevi yangınları bunun bir sonucuydu. Açlık grevi talimatları da avukatlar üzerinden aktarıldı. İçeridekiler aileleriyle pek görüştürülmez.”
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Abdul Samet AVCI, 20 November 2012, 15:53
> ''İnsanda cehalet, öğrenme ihtiyacı durduğunda başlar.''

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8789BBCC64BE37968CE2E87D340679A9?newsId=34104), [web.archive.org (arşiv bağlantısı)](http://web.archive.org/web/20121203170457/http://www.aksiyon.com.tr:80/aksiyon/newsDetail_getNewsById.action;jsessionid=8789BBCC64BE37968CE2E87D340679A9?newsId=34104)
