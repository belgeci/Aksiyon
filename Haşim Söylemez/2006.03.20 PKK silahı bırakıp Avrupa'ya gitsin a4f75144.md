# PKK silahı bırakıp Avrupa’ya gitsin

*Haşim Söylemez 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      PKK'nın fikren çöktüğü Kürt konferansında Tarık Ziya Ekinci, PKK'nın silah bırakıp Avrupa'ya taşınmasını önerdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060526105542im_/http://www.aksiyon.com.tr/resim/589/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Meymane, tek kelime Türkçe bilmiyordu; ama nüfus cüzdanındaki ismi Meryem'di. "Türkçe, Kürtçe fark etmez." diyordu. Torununa Kürtçenin en dokunaklı sözleriyle ibret dolu hikâyeler, masallar anlatırdı hep. Aslında anlattıkları kendi hayatıydı. Sonra o güzelim masallar kesildi birden. Ömrünün sonlarına doğru tedirgindi. "PKK" diye bir şeyden bahsediliyor, gençler toplanarak dağa çıkarılıyordu. Adına 'Kürt hakları için isyan' deniyordu. "Ya çocuklarım veya torunlarımdan biri onlara katılırsa." diye içi içini yiyordu. Daha önceki "isyanlara" şahitlik etmişti çünkü… "Sakın ha" diyordu; "Devlete karşı gelinmez. Bunların yapmak istediği Kürtlerin güzelliklerini, inançlarını yok etmek. Büyükler bu işe bir çözüm bulmalı, yoksa çok can yanacak. Yok mu Kürtlerin şeyhleri, beyleri, âlimleri ve devletin büyük adamları."
   <br>
    <br>
     Yoktu!.. Meryem haklı çıkmıştı; dağa gidenlerin ölüm haberleri gelirken, şehit düşen askerlerin ardından ağıtlar yakılmaya başlandı. Kürtlerin kadim inancını yerle bir eden Marksist terör örgütü PKK, Kürt kimliğini de yok etmeye başladı. Kürt bilge Ahmet Hani, derviş Fegi Teyran yok sayıldı. Meryem'in soyundan kimse terörist olmadı ama ne devletin büyükleri ne de Kürt bilgeleri oturup bu meseleyi enine boyuna konuştu.
     <br>
      <br/>
      Meryem nine tekbir ve dualar eşliğinde toprağa verildikten 21 yıl sonra torunu mart ayının bir yağmurlu İstanbul sabahında Kürt konferansına giderken babaannesinin yıllar önce anlattıklarını hatırladı. Doğru ya Kürt bilgeler, büyük adamlar orada olacak, iki gün boyunca Kürt meselesini konuşup çözüm bulacaktı. İlk günün sonunda Meryem'in torunu çözüm konusunda hayal kırıklığına uğramış ancak umutlarını ertesi güne saklamıştı. Ama değişen bir şey olmamıştı; ne herkesin kabul ettiği bir çözüm önerisi vardı ortada ne de Ahmet Hani'ye atfen bir cümle…
      <br/>
      <br/>
      Geçtiğimiz hafta Helsinki Yurttaşlar Derneği ve Empati Grubu tarafından Bilgi Üniversitesi'nde düzenlenen "Sivil ve Demokratik Çözüm Arayışları 1 - Türkiye'nin Kürt Meselesi" konferansında, Kürt isyanlarıyla başlayan ve PKK'ya kadar uzanan politik süreç konuşuldu. 58 konuşmacının sunum yaptığı konferansta değişik konular başlığı altında 9 panel yapıldı. Toplantı, çoğunluğu Kürtlerden oluşsa da değişik görüşteki araştırmacının, gazetecinin ve konunun uzmanının katılmasıyla bir ilk oldu. Daha doğrusu Kürt meselesi ilk defa akademik düzeyde ele alındı.
      <br/>
      <br/>
      Peki, bu 'yüksek seviye' işe yaradı mı? Konuşmacılar daha çok kendilerine ayrılan 15 dakikalık süreyi doldurmayı yeğledi. Katılımcıların cesur çıkış yapmaktan çekindiği, sakin ve bol alkış alan konferansta her söz dönüp dolaşıp PKK'ya geldi. Bu da her seferinde konunun kilitlenmesine, zihni egzersizlerin yapılmasına sebep oldu. Ancak her şeye rağmen bu çıkmaz, politik gücünü aşırı Kürt milliyetçiliğinden alan PKK'nın bu toplantıda boğulmasını hatta fikren bitmesini sağladı.
      <br/>
      <br/>
      BAYDEMİR: EĞİTİMİ BİZE BIRAKSINLAR
      <br/>
      <br/>
      Her konuşmacı terör örgütünün artık silah bırakıp, Kürt meselesinin çözüm yolunun açılmasını istedi. Genel kabul gören bu öneriye sadece Demokratik Toplum Partisi (DTP) Eşbaşkanı Ahmet Türk, bazı şartların sağlanmadığını gerekçe göstererek karşı çıktı. PKK'nın bitmesini istediklerini ancak bunun için gerekli zeminin oluşturulmadığını söyledi: "PKK'nın bitmesini bazı güçler istemiyor; hatta devlet de… Bu güçlerin başında da ABD olabilir." Dinleyiciler daha bu sözlerin kodlarını çözemeden Türk, "PKK silah bırakacak, ancak nereye bıraksın?" sorusunu sorarak günün kulisini belirlemiş oldu. Kürt sorununa kafa yoran herkes, "Silahı alan nereye bırakacağını da bilir." cümlesinde hemfikirdi.
      <br/>
      <br/>
      Toplantıyı iki gün boyunca ön sırada takip eden Kürtlerin 'ağabey' dediği Tarık Ziya Ekinci, PKK'nın silahlarını nereye bırakacağına dair belki de çözüm olabilecek bir öneriyi kuliste etrafında toplananlarla paylaştı. PKK'nın silahlarını derhal Kandil'e bırakıp yurtdışına çıkmasını öneren Ekinci, "Ahmet Türk bu sözü kötü niyetle söylememiştir. Bu o kadar zor bir şey değil. Teröristlerin şu anda affedilmesi uygun olmaz. Tek çözüm örgüt mensuplarının bütün silahlarını bırakıp, PKK'yı feshettiklerini açıklayarak Avrupa'ya gitmelerinde. İsteyen Kuzey Irak'ta da kalabilir. Ama Avrupa ülkeleri daha doğru olur. Sonra durum değerlendirilir ve ona göre yeni bir karar alınır. PKK varken Kürt haklarından söz etmek konuyu bir çıkmaza götürüyor."
      <br/>
      <br/>
      Konferansta Kürtler "ezber bozan" bir konuşma yapmadı. Yıllardır söylediklerini tekrarladılar yine. Yeni Şafak gazetesi yazarı Kürşat Bumin, yeni bir önerinin yapılmamasından yakındı. Toplantının renkli ve yeni denilebilecek yanı ise genç akademisyenlerin sundukları saha araştırmasına dayalı sosyolojik veriler oldu. Bir de Diyarbakır Büyükşehir Belediyesi Belediye Başkanı Osman Baydemir'in ortaya attığı öneri. Okulların yerel yönetimlere devredilmesini gündeme taşıyan Baydemir, Diyarbakır'daki eğitimin kendilerine devredilmesi durumunda işin altından rahatlıkla kalkabileceklerini söyledi: "Bu öteden beri bizim istediğimiz bir şey. Bu konferans belki buna vesile olur. Üniversitelerde Kürdoloji kürsüsü açılmalı. Kürtçe bilen öğretmenler görevlendirilmeli. Diyarbakır'daki çocuk Türkçe ile Kürtçe'yi öğrensin. Aynı şekilde Edirne'deki de Kürtçe konuşabilsin. Bu bir zenginlik oluşturur. Eğitim sürecimiz boyunca Rojda topu Mehmet'e at demediğimiz için Rojda topu patlatacaktır. Bugün o top patlaktır."
      <br/>
      <br/>
      KÜRTLERİN İSYANI VAR MIYDI?
      <br/>
      <br/>
      Konferansta Kürt konuşmacıların sürekli Kürtlerin mazlum olmasından söz edip, her türlü karşı koyuşu doğal hak olarak görmeleri dikkat çekti. Soruların öğrenmek amacıyla değil de düşüncelerini karşı tarafa duyurmak amacıyla sorulması da gözlerden kaçmadı. Tek bir özeleştirinin dahi yapılmadığı konferansta, mazlum duruma düşmenin her türlü tepkisi alkışlandı. Hukukçu Ruşen Arslan, tarihte gerçekleşmiş 29 Kürt isyanı söyleminin yanlış olduğunu, sadece 4 ayaklanmanın (Koçgiri, Şeyh Sait, 2. Ağrı İsyanı ve PKK) isyan olarak kabul edilebileceği fikrini savundu. Arslan'a göre diğer isyanlar, hareket, tedip (terbiye etme) ve tenkil (örnek olarak ceza verme) idi.
      <br/>
      <br/>
      Tarihte bir isyanın topyekûn bir milletin adıyla anılabilmesi için, herkesin o isyana maddi ve manevi olarak destek vermesi gerekiyor. Oysa bu tanıma Kürtlere atfedilen hiçbir isyan uymuyor. 'Kürt isyanı' kavramına en yakın sadece PKK gösterilebilir. Şeyh Sait İsyanı başladığında bütün Kürtler bu isyana katılıp desteklememişti. Hatta Varto'dan Bingöl'e uzanan aşiretin mensupları sadece bu isyanda yer almıştı demek yanlış olmaz. Simko İsyanı İran'da küçük bir bölgeyi içeriyordu. Dersim ise bir Alevi isyanıydı ve Sünniler desteklemedi. Şeyh Sait İsyanını da Aleviler benimsememişti. Yerel isyanlar ise hiçbir zaman genele yayılmadı.
      <br/>
      <br/>
      Kürt konferansında kadın meselesi yer yer ana konunun önüne geçti. Aslında toplantının görünmeyen ana konusu demek yanlış olmaz. Diyarbakır KA-MER Başkanı Nebahat Akkoç, Kürt meselesinin temeline kadınları koydu: "Erkekler dağa çıkarılarak evdeki kadın cezalandırılmıştır. Demokrasinin feministlerle masaya oturup yeniden düzenlenmesini istiyorum." Van Belediye Meclis Üyesi Zozan Özgökçe, Kürt kadınının sorunlarının göz ardı edildiğini hatırlatırken, Hakkarili avukat Rojbin Tugan Hakkarili Ayşe'nin öyküsünü fotoğrafı ile birlikte konferans salonuna taşıdı.
      <br/>
      <br/>
      Kürt konferansı beklendiği gibi tepkilere neden olmadı. Ermeni konferansında yaşanan arbedeyi göz önünde bulunduran emniyet yoğun güvenlik önlemleri aldı. Davetlilerin de tepki toplayacak açıklama ve davranışlarda bulunmaması ortamın sakin olmasına yardımcı oldu. Konferansta ileriye dönük ciddi bir adım atılmazken, geriye ileride üzerinde konuşulacak birkaç kavram kaldı.
      <br/>
      <br/>
      İki günün sonunda Meryem'in torunu konferanstan ayrılırken yağmur devam ediyordu. Kaleme alacağı görüşleri kafasında tasarlarken, hayal kırıklığını yenip umudunu bir sonraki toplantıya saklıyordu. Hatıralarında canlanan öykülere sarılıp ninesinin ruhuna fatiha okuduğu sıralarda ise Gabar Dağı'ndan bir asker ile bir PKK'lının ölüm haberi geliyordu.
      <br/>
      <br/>
      Abdülmelik Fırat*:MAÇO VE KILIBIK OLMADIĞIMIZ İÇİN ÇAĞIRILMADIK
      <br/>
      <br/>
      Toplantı öncesinde basına eski Demokrasi Partisi (DEP) milletvekili Leyla Zana’nın şiddet yanlısı olduğu için toplantıya davet edilmediği organizatör Ümit Fırat tarafından dile getirilmişti. Ahmet Türk konuşmasına başlamadan önce bu durumu eleştirince, Ümit Fırat kendisinin böyle bir demeç vermediğini açıkladı. Hafif gerginliğe sebep olan bu tartışma Türk'ün 'savaş bitti' demesiyle sona erdi. Ancak, çağrılmayan sadece Leyla Zana değildi. Hak ve Ögürlükler Partisi Genel Başkanı Abdülmelik Fırat da davet edilmemişti. Fırat kendilerinin de şiddet yanlısı gösterildiğini belirterek, "Yapacak bir şey yok. Biz hep devlet bizim şeklimizi çizmiş diye biliyorduk. Ama demek ki, Kürt aydınları da bizi yanlış anlamış ya da kayda değer görmeyip çağırmamış. Bizi ve partimizi dışladılar. Buna rağmen üzüntü duymuyoruz. Konferansın Kürt meselesinin çözümünde faydalı olmasını umuyoruz." Fırat, sitem ederken niye çağırılmadıklarını bir espri ile anlatıyor: "Murat Belge diyor ki, kadınları döven erkekleri çağırmak doğru olmaz. Ben de diyorum ki, onlar bir taraftan maço erkekleri diğer taraftan kılıbık erkekleri çağırdı. Biz ortada olduğumuz için çağrılmadık."
      <br/>
      <br/>
      *Hak ve Özgürlükler Partisi Genel Başkanı
      <br/>
      <br/>
      AYŞE HÜR (YAZAR): KÜRTLER ULUS-DEVLET İÇİN OLGUNLAŞMADILAR
      <br/>
      <br/>
      Ulus devlet kurmanın bir momenti var. Kürtler imparatorlukların parçalandığı 20. yüzyılın başında bu momenti çeşitli nedenlerle kaçırdı. Ulus-devlet belli toplumsal ve ekonomik koşullara tekabül eden tarihsel bir aşamadır. Kürtlerden daha geri bir aşamada olan bazı toplumların o dönemde dış güçlerin desteğiyle kendi ulus-devletlerini kurmaları da sadece tarihsel bir gerçeklikten öteye gitmez. Kürt aydınları o dönemde Kürt ulusal hareketinin henüz kendi ulus devletini oluşturacak olgunluğa erişmediğini kabul etmek istemiyor. O tarihte Kürtler göçebelikle yerleşiklik arasında, Alevilikle Sünnilik arasında, Osmanlıcılık ile bağımsızlık arasında değişik bölünmeler yaşıyordu. Türklerin Kürtlerin dindaşları olduğunu, onları birbirinden ayırmanın imkansızlığını söyleyen Seyid Abdülkadir gibi kanaat önderleri Osmanlı'ya bağlı kalmıştı. Savaşın hemen ardından bir grup Kürt seçkini Anadolu'daki direniş hareketine katıldı. Bunda aynı coğrafyanın yerlisi olan Ermenilerin önünü kesme stratejisinin payı olmalı. Ama Cibranlı Halit Bey ya da Bitlisli Yusuf Ziya Bey örneklerinde olduğu gibi bir kesim, Ermenilerin Anadolu'ya dönmesine izin verilmeyeceği kesinleştikten sonra Türklerle kurdukları ittifakı gözden geçirdi ve bağımsızlık için uğraşmaya başladı. Koçgiri İsyanı bu ayrışmanın işaretidir. Bir grup, Sevr'de bağımsız bir Kürdistan uğruna Anadolu'da bağımsız bir Ermeni devletini bile kabul eden Şerif Paşa veya Botan Emiri Bedirhan Bey'in torunu Emir Ali Bedirhan gibi Batı'yla işbirliğine yöneldi. Bir ayağını İngilizlerde bir ayağını Türklerde tutan, hatta İngilizlere karşı Ankara ile askerî ittifaka bile yanaşan Şeyh Mahmud Berzenci veya 1922'de İranlılara yenildikten sonra Türkiye'ye sığınmak zorunda kalan Batı İran'daki Şekak aşiretinin reisi Simko İsmail Ağa gibi unsurlar ise Kürt ulus-devletinden çok kendi feodal beyliklerini kurmayı hedefliyordu. Bunlara, aşiretler arası çatışmaları, Alevi Sünni çatışmasını ve yerleşik unsurlarla göçebe unsurların arasındaki ayrılıkları da eklersek henüz Kürt ulusundan söz edilemeyeceğini görürüz.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23648&yorum=8833), [web.archive.org (arşiv bağlantısı)](http://web.archive.org/web/20060526105542/http://www.aksiyon.com.tr:80/detay.php?id=23648&yorum=8833)
