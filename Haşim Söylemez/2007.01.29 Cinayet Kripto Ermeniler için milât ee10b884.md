# Cinayet, Kripto Ermeniler için milât

*Haşim Söylemez 2007.01.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Suikast sonucu hayatını kaybeden Hrant Dink’in cenazesinin kullanıldığını iddia eden Prof. Dr. Salim Cöhce’ye göre, cinayet gizli kalmış Ermeniler için bir milât niteliğinde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070224184141im_/http://www.aksiyon.com.tr/resim/634/29.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Agos Gazetesi Genel Yayın Yönetmeni Hrant Dink’in öldürülmesi geçen hafta Türkiye’nin gündemine damgasını vurdu. Dink, onbinlerce insanın katıldığı bir cenaze töreniyle defnedildi. Türk halkının “Hepimiz Ermeni’yiz, Hepimiz Hrant’ız” dövizleriyle katıldığı cenaze töreni Ermeni soykırımı tezini savunan diaspora mensuplarını da şaşırttı. Hiç Türk bayrağının olmadığı cenaze töreni kimileri tarafından eleştirildi. Özellikle aşırı sol grupların törende ön plana çıkması rahatsızlık meydana getirdi. Türkiye’deki Ermeniler konusunda yaptığı araştırmalarla tanınan İnönü Üniversitesi Fen-Edebiyat Fakültesi Tarih Bölümü Başkanı Prof. Dr. Salim Cöhce, düşüncelerini Aksiyon’la paylaştı.
   <br>
    <br>
     -Cenaze töreninde “Hepimiz Ermeni’yiz, Hepimiz Hrant’ız” dövizleri taşındı. Bunu nasıl değerlendiriyorsunuz?
     <br/>
     <br/>
     “Hepimiz Ermeni’yiz” demekle, Anadolu herkesin yurdu demeye çalışıyorlar. Başka bir tabirle halkların yurdu. Halkların kardeşliği kisvesiyle söyleniyor bunlar. Radikal sol ya da etnik milliyetçilik ağızları bunlar. Herkesin bir anda nasıl Anadolu çocuğu olduğuna iyi bakmak lazım.
     <br/>
     <br/>
     -Bu sözün arka planı mı var yani?
     <br/>
     <br/>
     Şüphesiz. Bu söz bize başka bir olayı hatırlatıyor ve “soykırım” yapıldı çağrışımı uyandırıyor. İkinci Dünya Savaşı’ndan sonra, Hitler’in gazabından kurtulmayı başaran Yahudilere Alman toplumu korku ve suçluluk psikolojisiyle sahip çıktı ve Hitler’i suçlamaya başladı. Biz de sizin gibi çok çektik, acınız bizim acımız manasında “Hepimiz Yahudi’yiz” diye sloganlar attılar. Bizde de “Hepimizi Ermeni’yiz” sloganı atılarak, 1915’te Ermeniler “soykırıma” uğradı, öldürüldü manasında bir anlamlandırmaya gidiliyor. Peşin bir “soykırımı” kabul etme var. Cenazeye katılanların Hrant’la ne kadar ortak noktası var bunu da ayrıca ele almak lazım.
     <br/>
     <br/>
     -Bazı çevreler, hatta Avrupa’daki bazı parlamenterler cinayet üzerine konuşurken “Bu Türklerin yaptığı ikinci soykırımdır” şeklinde yorumlar yaptı. Burada varılmak istenen temel hedef nedir?
     <br/>
     <br/>
     İkinci soykırım tabiri, içlerindeki niyetin ortaya çıkmasıdır aslında. Türk halkı bu konuda temkinli, sağduyulu olmalıydı, olmalı da. Ermenilere karşı değiliz, ırkçı değiliz. Türkler ırkçılık yapmayan tek millettir. Tarih buna şahittir. İslamiyet’ten önce de sonra da bu böyleydi. Ama şimdi Türk toplumunu milliyetçilikle mahkûm etmek istiyorlar. Keşke bu cinayet yaşanmasaydı. Ama olmuş… Tepki ortaya koymada bir suçluluk psikolojisiyle hareket ediliyor. “Bu tehcirdir, soykırımdır hâlâ bu aptalca tartışmayı niye yapıyoruz” diyen Ermeniler var. Sanki Ermeniler çok masummuş gibi. Türkler neden daha önce Ermenileri bu topraklardan atmadı da 1915’i bekledi. Türkler aptal mıydı? Bizi eskiye götürüyor bu hadiseler. Temkinli olmakta fayda var.
     <br/>
     <br/>
     -Cinayetten sonra oluşan hava mı eskiye götürüyor?
     <br/>
     <br/>
     Ermeniler cenaze üzerinden ajitasyon yaparak 1913-1914’teki havayı yakaladı. Sultan Abdülhamit’e suikast düzenleyen, Osmanlı Bankası’nı bombalayan Ermeniler yakalandı ve dokunulmadan gemilere bindirilip Avrupa’ya gönderildi. Avrupa’nın Ermeni konusunda Osmanlı’ya ciddi bir baskısı vardı. Öyle bir hava oluşturulmuştu ki, kimse suç işlemiş Ermeni’ye dahi dokunmaz olmuştu. Rahatça hareket eden Ermeniler daha sonra 1915 sürecini başlatan hadiseleri çıkardı. Erzurum’da Ermeni komşusu evinden ayrılırken sağ salim gidip gelsin diye arkasından su döken Müslüman Türk, daha sonra aynı komşusu tarafından boğazlandı. Müslüman’ın uğurladığı gençler Ermeni İntikam Tugayları’na katılıp çeteci olmuşlardı. Komşusu onu başka bir yerdeki alacakları tahsile gitti diye biliyordu. Ama o dönemin başında da Ermeniler, mazlum ve mağdurdu havası estiriliyordu. Dink’in cenazesi ile böyle bir hava oluşturuldu.
     <br/>
     <br/>
     -Peki nedir buradaki amaç?
     <br/>
     <br/>
     Türkler suçlu düşüncesini halka yaymak istiyorlar. Hatta halk bile “Biz Ermenileri kesmişiz” demeye başladı. Müslüman Türkler çabuk hislenirler, sahiplenirler. Ama karşı taraf bunu iyi malzeme yapıyor.
     <br/>
     <br/>
     - Törene katılım Türkiye’nin hadiseye karşı tek yürek tepkisi olarak yorumlandı ama...
     <br/>
     <br/>
     Oradakilerin samimiyeti tartışılır. Aralarında duyarlı olan samimi insanlar vardı elbette. Ancak birçok ideolojinin mensubu tek bayrağın dahi olmadığı gösteride kendince rahat sloganlar atıp devleti faşist olmakla suçladı. PKK’lılar mı Anadolu çocuğu oldu? Türkiye bunun altından kalkamaz demeye başladılar. Hadise aklı başında olanların tasvip edeceği bir durum değil.
     <br/>
     <br/>
     “KRİPTO ERMENİLER” CENAZEDE ORTAYA ÇIKTI
     <br/>
     <br/>
     -Türkiye’de “Kripto Ermeniler” olarak bilinenler cenazeyi kullanmış olabilir mi?
     <br/>
     <br/>
     Gösteride boy gösterenlerin çoğunun gizli Ermeni olduğunu düşünüyorum. Diğer taraftan vahşeti kınayan samimi insanlar da vardı tabii ki. Bu cinayetin tasvip edilecek bir tarafı yok. Gayr-i insanî bir eylem var ortada çünkü. Benim görüşüm, kendini bu zamana kadar gizleyen ve adı Ahmet, Mehmet olan Ermenilerin bu cenazede bilinçli bir şekilde ortaya çıktıklarıdır. “Hepimiz Ermeni’yiz, hepimiz Hrant’ız” demek budur. Kürtçe yazdılar, Ermenice yazdılar. Hrant Dink’in öldürülmesi, Kripto Ermenilerin tam anlamıyla ortaya çıkması için bir milat oldu bana göre.
     <br/>
     <br/>
     -Nasıl bir milat?
     <br/>
     <br/>
     Biraz önce bahsettiğim gibi 1913’teki hava oluşturulmuştur. Bunun sonucunda illa ki birtakım terörist hareketler başlayacaktır anlamı çıkması gerekmiyor; ama savundukları “soykırım” tezini kabul ettirmeye yönelik işler yapacaklardır.
     <br/>
     <br/>
     -Bu süreç daha önce başlamamış mıydı?
     <br/>
     <br/>
     Daha önce başlamıştı. Mahkemelere yapılan birtakım başvurular vardı. Malatya’da 122 değişik isimle vilayete başvurup kilise talebinde bulundular. Türkiye’de aşikâr Ermeniler var ve bunlar istedikleri gibi yaşıyorlar; hesapları ve ne yapmak istedikleri belli. Ancak bu gizli olanların ne yapacağı belli değil ve hep kötü niyet besliyorlar. Burada dikkat çeken hareketlenme, belki de ileride en etkili sonucu verecek olan, geçmişte İslam’ı tercih etmiş Ermeniler üzerinde yapılan çalışmalar olacak. Tespit edebildiğim kadarıyla sadece Malatya’da değil; Elazığ, Adıyaman, Gaziantep, Diyarbakır ve Erzurum’da da bu yönde hummalı bir çaba var. Ayrıca geçmişte bu illerin nüfusuna kayıtlı olup bir ara başka şehre, özellikle de İstanbul’a göçmüş kişiler tekrar eski il ya da ilçesine kaydolma gayreti içinde. Bunlar gelişigüzel, durup dururken ortaya çıkmış çabalar olamaz.
     <br/>
     <br/>
     -Ne yapılmak isteniyor?
     <br/>
     <br/>
     Buralarda faal bir Ermeni kolonisini yeniden teşkil etme ve başta diaspora Ermenileri olmak üzere diğerlerinin buralara olan ilgisini canlı tutma isteği kendisini gösteriyor. Bunlar demokratik bir ortamda normal görülse de sürecin iyi bir noktaya gittiği söylenemez.
     <br/>
     <br/>
     -Tespit ettiğiniz başka hareketler de var mı yoksa bunlarla mı sınırlı?
     <br/>
     <br/>
     Son dönemde bazı kişilerin çeşitli vesilelerle, geçmişte komitacılarla mücadele etmiş özellikle Malatya ve Maraş çevresindeki aileleri araştırdığı, bunların çocuklarını tespit etmeye çalıştığı söylenmekte. Eğer bu doğruysa araştırmaların en azından Erzincan, Erzurum, Kars, Van, Diyarbakır, Mardin ve Elazığ yöresinde yapıldığını tahmin etmek zor değil.
     <br/>
     <br/>
     -Böyle bir araştırma niçin yapılır?
     <br/>
     <br/>
     Her halde ‘aferin’ demek veya ‘madalya takmak’ için değil. Size ‘uçuk’ gelecek ama bütün bunların arkasında hesaplaşma, intikam alma ve en sonunda bir Ermeni yurdu yaratma arzusunun yattığını düşünüyorum.
     <br/>
     <br/>
     TÜRKİYE’DE TAHMİNEN 80 BİN GİZLİ ERMENİ VAR
     <br/>
     <br/>
     -Gizli Ermenilerden ve onların ileriye dönük faaliyetlerinden söz ediyorsunuz. Türkiye’de bu şartlarda kendisini gizleyip yaşayan ne kadar Ermeni var?
     <br/>
     <br/>
     Özellikle sevk ve iskân zamanında tebaadan bir kısım Ermeni Müslüman oluyor. Bunların bir kısmı daha sonra eski dinine dönüyor. Ancak, günümüzde bunların tamamını, o soydan gelse bile Ermeni olarak görmek ya da gizli Ermeni olarak kabul etmek doğru değil. Çünkü bunlar arasında, artık Ermenilik ile hiçbir bağı kalmamış, çoğunluğun parçası haline gelmiş, gayet mütedeyyin insanlar da bulunmakta. Yalnız son zamanlarda onlar üzerinde sistemli çalışma yürütüldüğü de bir gerçek. Bazı ailelere karşılıksız yardımların yapıldığı, çocuklarının başta ABD ve Kanada olmak üzere yurtdışına gönderildiği, iş sahibi yapıldığı bilinmekte. Bu durum az çok bütün Doğu ve Güneydoğu Anadolu şehirleri için geçerli. Ancak Diyarbakır, Adıyaman ve Mardin illerinde daha yoğun.
     <br/>
     <br/>
     -Sayısal olarak bir değerlendirme yapmak mümkün mü?
     <br/>
     <br/>
     Bir nüfus tahmini yapmak tam doğru bir sonucu vermez. Fakat bu durumda olanların bütün Türkiye genelinde toplam 80 ila 100 bin civarında olduğunu düşünüyorum. Mesela Malatya’da kendini gizleyen 3 bin 500 civarındaki ailenin benzeri özellik taşıdığı biliniyor ki bu 10-12 bin Ermeni nüfusa tekabül eder.
     <br/>
     <br/>
     - “Aslınız Ermeni” diyerek 100 bin insanın aslına döndürülmesi neyi sağlayacak?
     <br/>
     <br/>
     Adacıklar oluşturma isteği var. Geniş bir alanda bunu yapabilecek nüfusa halen sahip değiller. Ancak dar alanda, yani birkaç şehir ve onlara bağlı kasabalarda yapılabilir. 1980’lerde Van yöresinde emeklilerin yerleşeceği 250 bin nüfuslu bir şehir oluşturma söz konusuydu. Böyle bir düşünce mevcutsa, bunun tek izahı vardır, ‘Büyük Ermenistan’ için sağlam köşe başları oluşturmak. Bu noktada Ermenileri istismar edebilecek belli başlı devletleri aynen geçmişte olduğu gibi ABD, İngiltere, Fransa, Almanya ve Rusya şeklinde sıralayabilirim. Her ne kadar son otuz-kırk senedir İsveç-Norveç gibi devletler de Türkiye’nin doğusuna ilgi duyduklarını açığa vuruyor; fakat bunları pek dikkate almamak gerek. Bir de kilise faktörü var. Bunlar Ermenileri istismar ederek kendileri için mürit toplarken devletleri için de işbirlikçi grup meydana getirmekte. Ermenilerin kurduğu, onlar adına tesis edilmiş vakıflar da ihmal edilmemeli. Mesela ASALA’yı, uzun süre merkezi Portekiz’in başkenti Lizbon’daki Gülbenkyan Vakfı’nın finanse edip yönlendirdiği bilinmekte.
     <br/>
     <br/>
     -Doğu ve Güneydoğu’da PKK da Kürtçülüğü kullanarak faaliyet yürütüyor. Bölge üzerinde emeli olan PKK ile sözünü ettiğiniz Ermenilerin emelleri çakışmıyor mu?
     <br/>
     <br/>
     PKK ile Ermeni isteklerini yerine getirmek isteyen odakların birlikte hareket ettiği biliniyor. Ancak bu ilişki ne kadar dillendirilse de Türkiye’de hâlâ ikisi arasındaki iletişim üzerinde fazla durulmamakta. Ben bu hususu yıllar önce bir yüksek lisans çalışması çerçevesinde incelettirdim. Ortaya çıkanlar şaşırtıcıydı. Fakat arkasını getiremedik. Bugün konuyu Kuzey Irak’taki gelişmelerle birlikte düşünmek zorundayız. Esasen, Ermenilerle olan ilişkinin açığa çıkmasını PKK’nın da istemediğini düşünüyorum. Doğu ve Güneydoğu ahalisi bu tür doğrudan işbirliğine hazır gözükmemekte çünkü. Nitekim başlangıçta birlikte olduğumuz halklar vs. şeklinde yürütülen yayınlar kısa süre sonra durdurulup, büyük ölçüde gündemden düşürüldü.
     <br/>
     <br/>
     -Ermenilerin hak iddia ettiği topraklarda etnik milliyetçilik yapan Kürtlerin de talepleri var. Ve başka grupların da bu topraklarda gözü var. Bu durumda devlet ne yapmalı?
     <br/>
     <br/>
     Her şeyden önce devletin bu yörelerdeki kadastro çalışmalarını bir an evvel tamamlaması lazım. Demografik yapı değişiklikleri büyük bir titizlikle takip edilmeli ve ileride olumsuzluklara esas olabilecek gelişmelere imkân verilmemeli. Buna dair tedbirler demokrasinin sınırları içerisinde kalınarak rahatlıkla alınabilir. Çok daha önemli bir husus ise, bölgenin teo-etnik durumunun (dinî etnisitesinin) iyi bilinmesi, bu yöndeki değişimlerin sürekli takip edilmesi. Maalesef, bu imkânı sağlayacak kurumlardan hâlâ mahrumuz. Bir an önce bilgi kaynakları oluşturulmalı ve büyük ciddiyet içerisinde çalışmaları sağlanmalı.
     <br/>
     <br/>
     ERMENİSTAN TRABZON’DAN DÜNYAYA AÇILMAK İSTİYOR
     <br/>
     <br/>
     -Bu anlattıklarınız ışığında Hrant Dink cinayetinden nasıl bir sonuç çıkarılabilir?
     <br/>
     <br/>
     Ermenistan ile sınırları açın diye herkes baskı yapıyor. Ermenistan da hemen biz kapıları şartsız açarız diyor. Burada ticaret dengesi Ermenistan’ın lehine olacaktır. Biz 2,5 milyon bir Ermenistan’a neyi ve ne kadar satabiliriz. Ama onlar bize sattıkları cüzi şeylerle hayatta kalacaklar. Sınırlar açılarak Ermeniler Trabzon üzerinden dünyaya açılacaklar. Bu durumda Trabzon çok önemli bir nokta. Ermenistan’ın dünyaya açılan penceresi olacak. Böylece her tarafı kapalı olan Ermenistan için burası bir nefes borusu olacak. Sınırların açılması demek kardeşlik bağından öte stratejik müttefikimiz olan Azerbaycan’ın kaybedilmesi de demek. Ortada bir Karabağ sorunu var çünkü. Bakû-Tiflis-Ceyhan Boru Hattı ve buna paralel tren yolunun bir nevi sabote edilmesi demek. Yani kapıları açmak öyle basit bir hamle olarak değerlendirilemez. Türkiye bundan büyük zarar görür.
     <br/>
     <br/>
     -Ermenistan Türkiye’nin Doğu sınırını hâlâ tanımış değil.
     <br/>
     <br/>
     Evet tanımıyor. 1920’de altına imza attığı Kars anlaşmasını inkâr ediyor ve Türkiye’nin mevcut sınırını tanımıyor, kabul etmiyor. Tanımadığı sınırların açılmasını istemesi de mantıklı değil. Ancak Türk aydını hemen kalkıp hükümeti suçluyor. Bu oyunun içinde olmak akıl alacak iş değil. Eğer adımlar atılacaksa, karşılıklı anlaşmalar ve oturaklı değerlendirmeler sonucunda yapılmalı.
     <br/>
     <br/>
     <br/>
     <br/>
     CUMHURBAŞKANI ALEVİLERİ DESTEKLİYOR
     <br/>
     <br/>
     -Türkiye’de son yıllarda oluşturulan bir milliyetçilik dalgası olduğu söyleniyor ve bu tür cinayetlere bu dalgalanmaların etki yaptığı ileri sürülüyor. Sizce böyle bir durum olabilir mi?
     <br/>
     <br/>
     Türkiye’de milliyetçilik kaos haline getirildi. Ulusalcılık adıyla ortaya çıktılar. Emekli askerler, değişik sivil toplum kuruluşları, şahıslar bir araya geldi. Ancak bu yaptıkları şeyin adı milliyetçilik değil sözde devletçilik, vatanseverlik. Onların da bu tür cinayetlerde dolaylı da olsa bir payı var. Toplumu geriyorlar. Ulusalcı olan Atatürkçü Derneği Malatya’da Hrant Dink cinayetini protesto edenlerin içinde yer alıyor. Bu çelişkiyi anlamak mümkün değil. Cumhurbaşkanı, Atatürkçü dernekleri ve Alevileri destekliyor, onlara maddi yardımlarda bulunuyor. Tuncay Özkan ne zamandan beri milliyetçi oldu? Bunlar artık el çeksinler bu işlerden. Türkiye’yi germeye gerek yok.
     <br/>
     <br/>
     -Trabzon isminin ön plana çıkmasından sizce önemli bir neden var mı?
     <br/>
     <br/>
     Trabzon, Rumların, Ermeniler ve değişik şer güçlerin odaklanmak istediği bir yer. Buna mukabil oradan çıkan birtakım tetikçilerden dolayı bütün şehrin üstüne gitmeyi ben doğru bulmuyorum. Bütün bir şehri töhmet altında bırakmak doğru değil. Bu tür insanlar her yerden çıkabilir. Diyarbakır’dan, Urfa’dan 35 bin kişinin ölümüne sebep olan insan çıktı şimdi orda yaşayan bütün vatandaşlarımızı suçlamak doğru olur mu? Konya’dan da, Nevşehir’den de böyle insanlar çıkabilir. Sadece bunun alt yapısını iyi değerlendirmek gerekir. Karalamak doğru değil. Trabzon halkının üstüne gitmenin bir mânâsı yok.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26589), [web.archive.org (arşiv bağlantısı)](http://web.archive.org/web/20070224184141/http://www.aksiyon.com.tr:80/detay.php?id=26589)
