# Hoca yoksa Ahi Evran mı?

*Haşim Söylemez 2001.11.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yüzyıllardır fıkralarıyla insanları hem güldüren hem de düşündüren Anadolu ereni Nasrettin Hoca sadece menkıbevi bir şahsiyet değil, aynı zamanda bir fikir ve aksiyon adamı. Yapılan araştırma Hoca'nın kimliğine dair çok ilginç bir iddia ortaya çıkartıyor. Hoca meğer Ahilik teşkilatının piri olan Ahi Evran Nasrettin Mahmut'tan başkası değilmiş
  </font>
 </div>
 <div id="newsText">
  <font class="detail-text">
   Bir gün Hoca'ya sormuşlar, "Dünyanın merkezi neresidir?" diye. Hoca hiç tereddüt etmeden, "Eşeğimin sağ ön ayağının bulunduğu yerdir" demiş ve eklemiş "Aksini iddia eden varsa ıspatlasın." Eşeğine ters binmesi, göle maya çalması, bindiği dalı kesmesi bir Nasrettin Hoca klasiği olarak yüzyıllardır anlatılagelmiş. Hoca kimi zaman hekim, kimi zaman kadı, kimi zaman vezir, kimi zaman da sıradan bir insan olarak esprilerin içerisinden çıktı karşımıza. Ancak neredeyse bin yıla yakın bir süre geçmesine rağmen, bu nasihat ve mecaz dolu fıkraların sahibi hakkında söylencelerin dışında hiçbirşey bilinmiyordu.
   <br/>
   <br/>
   "Hoca kimdi, ne zaman yaşadı, mesleği neydi, nerede doğdu, kendisine isnad edilen fıkraların gerçek sahibi miydi?" gibi sorular cevabını ararken, Prof. Dr. Mikail Bayram'ın araştırması Nasrettin Hoca konusuna son noktayı koyma iddiasında. Araştırmada Hoca'nın kim olduğu, hangi dönemde yaşadığı, gerçek kimliği gün yüzüne çıkıyor. Ahilik müessesesi üzerine derin araştırmalar yapan Prof. Dr. Bayram, Nasrettin Hoca'nın Ahi Evran olarak bilinen Ahilik teşkilatının piri Şeyh Nasrettin Mahmut olduğunu savunuyor. Özellikle Farsça kaynakların deşifre edildiği araştırmanın sonuçlarına göre Hoca Selçuklular döneminde yaşamış.
   <br/>
   <br/>
   Hoca, Ahi Evran mı?
   <br/>
   <br/>
   "Menkıbevi şahıs olarak günümüze kadar gelen Nasrettin Hoca, Ahilik teşkilatının piri olan Şeyh Nasrettin Mahmut mu?" sorusuna Prof. Dr. Mikail Bayram elindeki belgelerle cevap veriyor. Ahi Evran Mahmut ile ilgili olarak doktora tezi hazırlayan Bayram, Nasrettin Hoca'nın aynı zamanda değişik dallarda yazılmış 20 eserinin bulunduğunu kaydediyor. Araştırmada kullanılan Farsça belgelerden sonra en büyük kaynak ise Mevlana'nın Mesnevi'si. İlk planda anlamsız gelen ilginç bir gerçek daha karşımıza çıkıyor. Prof. Dr. Bayram'a göre; Mevlana'nın Cuha diye bahsettiği şahıs aslında Nasrettin Hoca. Mevlana ve etrafındakiler hakkında anektodları derleyen Ahmet Eflaki, Cuha hikayelerinden birini yorumlarken Mevlana'nın oğlu Sultan Veled'den naklen bu hikayenin kahramanı olan zatın 'Tebsire' adlı eserin yazarı ve Konya'daki Hanikahı Ziya ile Hanikahı Lala'nın sahibi Şeyh Nasrettin olduğunu bildiriyor.
   <br/>
   <br/>
   Nasrettin Hoca filozof, doktor, kadı, vezir olarak fıkralarda yer alırken, Şeyh Mahmut'un eserlerine bakıldığında, bu eserlerdeki felsefenin iki şahsın tek bir kişi olduğu tezini desteklediği görülüyor. Şeyh Nasrettin Mahmut felsefe ile olan ilgisini eserler yazarak ortaya koymuş. Ahi Evran Hoca Nasrettin'in Yezdan Şınaht, Letaifi Hikmet, Letaifi Gıyasiyye isimli felsefeye dair eserleri günümüze kadar ulaşmış. Fıkralarda Nasrettin Hoca'nın doktorluk yaptığı, insanların Hoca'ya başvurarak ondan ilaç istedikleri görülüyor. Ahi Evran'ın da tıptan anladığı yine eserlerinde ortaya çıkıyor. İlmü'tTeşrih isimli eserde anatomiye dair bilgilere rastlamak mümkün. Yine Nasrettin Hoca'nın fıkralarında sık sık değişik milletlerden kişilerle tartışmaya girdiği biliniyor. Menakıbı Evhadü'ddini Kirmani'de bu özelliğinden dolayı Ahi Evran'a Anadolu'nun Bilgesi anlamına gelen Danışmendi Rumi lakabı verilmiş ve şahsın Ahi Evran Hoca Nasrettin olduğu belirtilmiş. Yine Hoca'nın fıkralarında onun her derde deva olduğu, herşeyi bildiği ve cevapladığı, kendisine sık sık başvurulan biri olduğu belirtiliyor. Bütün bu özellikleri Şeyh Nasrettin Mahmut'ta da görmek mümkün. Zaten Ahi Evran Mahmut Lataifi Hikmet isimli eserinde bu konuya da açıklık getirmiş.
   <br/>
   <br/>
   Yukarıda dile getirdiğimiz belgeli iddiaları ile önemli bir tartışmanın da fitilini ateşleleyen Selçuk Üniversitesi FenEdebiyat Fakültesi Tarih Bölümü Başkanı Prof. Dr. Mikail Bayram; "Hoca bazen bir doktor, bazen bir filozof, bazen bir bilge adam, bir alim olarak fıkralarda karşımıza çıkıyor. Ahi Evran'a bakıldığında ise bütün bu özelliklerin aynı kişide birleştiğini görmek mümkün" diyor.
   <br/>
   <br/>
   İsimler aynı
   <br/>
   <br/>
   Prof. Dr. Bayram, Ahi Evran lakabının halk için kaleme alınan Ahi Şecerenameleri, Ahi Fütüvvetnameleri ve Vakıfnameler'de Ahi Nasrettin olarak kaydedildiğine dikkat çekiyor. Anadolu Selçukluları zamanında yaşayan, daha çok Türkmen esnaf ve sanatkar çevrelerinde şöhreti yayılan Ahi Evran diye ünlenen Ahi Nasrettin ile aynı çevrenin kahramanı olan Nasrettin Hoca'nın lakapları da aynı. Prof. Dr. Bayram'ın ortaya çıkardığı Sadrettin Konevi'nin Ahi Evran'a yazdığı mektuplarda onu Konevi, Hoca Nasrettin olarak anıyor. Daha sonra bu anış biçimi halk arasında Hoca Nasrettin olarak yayılıyor ve ortaya koymuş olduğu nükteli ve esprili olayları, eserleri dilden dile dolaşarak günümüze kadar geliyor. Bayram'a göre, Ahi Evran Şeyh Nasrettin Mahmut'un ismi halk arasında Nasrettin Hoca olarak kaldı ve tıpkı günümüzdeki birçok sanatçı gibi öz ismi unutulmuş oldu.
   <br/>
   <br/>
   Ahi Evran Nasrettin Mahmut ile ilgili genel kabul gören bilgilerde gerçek adının Mahmut Nurettin olduğu belirtiliyor. Bu konuya da Prof. Dr. Bayram açıklık getiriyor. "Nurettin ismi, Sivrihisarlı isimli bir zatın Velayetname diye bir eserinde geçmektedir. Ki bu eser Sivrihisarlı denilen zata ait olmayıp Uzun Ferdevsi'ye aittir. Dolayısıyla değiştirilerek yazılmış. Nasrettin ismi Nurettin olarak yanlış bilgi olarak gelmiş."
   <br/>
   <br/>
   İsim benzerliğinden sonra Nasrettin Hoca konusunda kafaları karıştıran diğer bir konu ise Hoca'nın kadılık veya vezirlik yapıp yapmadığı ile ilgili. Belgelere göre, Nasrettin Mahmut uzun süre Kayseri'de kadı olarak görev yaptı. II. İzzettin Keykavus döneminde kısa bir süre vezirlik yapması da söz konusu. Yani fıkralarda anlatılan Nasrettin Hoca'nın kadılığı veya vezirliği doğru.
   <br/>
   <br/>
   İmad konusu
   <br/>
   <br/>
   Nasrettin Hoca'nın Ahi Mahmut olduğunu belirleyen önemli bir bulgu da İmad adındaki bir şahsın kimliğinin belirlenmesi. Nasrettin Hoca'nın fıkralarında sık sık adı geçen İmad'ın, Hoca'nın yanından ayırmadığı talebesi, yardımcısı ve hizmetçisi olduğu konusunda belgeler bize detaylı bilgi veriyor. Mevlana'nın hocası Şemsi Tebrizi, Makalat'ında İmad'ı iki yerde anıyor. Tebrizi İmad'ın, Evhaddini Kirmani'ye ve Kirmani'nin Konya'daki halifesi Zeyneddin Sadaka'ya yakın bulunduğunu ifade ediyor.
   <br/>
   <br/>
   Hocanın fıkralarında sık sık geçen hanım tipi de Nasrettin Mahmut'un hanımının tipine uyuyor. Şeyh Mahmut'un hanımının Fatma Bacı diye bilindiği ve Bacılar Örgütü'nü yönettiği bilinmekte. Bu yüzden eşini ve evini ihmal ettiği, hocanın da sık sık bundan şikayetçi olduğu fıkralarda ortaya çıkıyor.
   <br/>
   <br/>
   Giderek şöhreti artıyor
   <br/>
   <br/>
   Ahi Evran Nasrettin Mahmut elHoyi, adından da anlaşılacağı üzere aslen Azerbaycan'ın Hoy kasabasından. Zaten Hoca'ya ait fıkraların bu bölgede yaygın olmasının sebebi de bundan kaynaklanıyor. Hoca öğrenim için Horasan'a giderek bu bölgede uzun bir süre kaldı. Herat'ta Fahrettin Razi'ye talebe olan Hoca, Razi'nin Tefsiri Kebir'inin yazımına yardım etti. Nasrettin Hoca daha sonra Herat'tan Bağdat'a gelerek burada Şeyh Evhadüddini Kirmani ile tanışır. Sonra Malatya'ya, buradan da Kayseri'ye geçen Hoca bir süre burada kadılık yapar. Alaattin Keykubat'ın tahta geçmesiyle birlikte Ahi Evran Nasrettin Hoca Konya'ya gelip yerleşir. Denizli'ye giden Hoca daha sonra Konya'ya geri dönerek II. İzzettin Keykavus'un veziri olarak görev yapar. Mevlana'nın hocası Şemsi Tebrizi'ye suikast düzenleyerek öldürttüğü gerekçesiyle Moğolların baskısıyla vezirlik görevinden alınır. Konya'dan ayrılan Nasrettin Hoca Kırşehir'e geçerek bir süre burada yaşamaya başlar. Bu sırada başlayan karışıklıklarla birlikte Ahi Evran Nasrettin Hoca, Ahi ve Türkmenlerin isyanına vesile olur. Başlayan isyanı bastırma görevi ise 'nın dostu Hüsamettin Çelebi'ye verilmiştir. Çelebi isyanı şiddetli bir şekilde bastırarak isyana karışanları kılıçtan geçirir. Kılıçtan geçirilenlerin arasında bulanan Ahi Nesrettin Hoca bu sırada 90 yaşındadır. Hoca'nın doğum tarihi kesin olmamakla birlikte ölüm tarihi 1 Nisan 1261 olarak kaydediliyor.
   <br/>
   <br/>
   Hoca Akşehir'de mi acaba?
   <br/>
   <br/>
   Kırşehir'de Ahilerin başlattığı isyan sırasında öldürülen Ahi Evran Nasrettin Hoca'ya bir türbe inşa edilmediği kaynaklardan anlaşılıyor. Eflaki, Konya'da muhalifi olduğu bir çevreye mensup kişilerin gıyabında ona cenaze namazı kıldıklarını yazıyor. Ancak Aşık Paşa zamanında onun defnedildiği yerin tespitine çalışıldığı, tespit olunan yere bugünkü türbenin inşa edildiği kaydediliyor. Tarihi kaynaklar, Ahi Evran Türbesi'ndeki sandukada mezar olmadığını yazar. Türbenin makam olduğu belirtiliyor. Akşehir'deki türbenin kaybedildiği söylenen bir kitabesinin varlığından bahsediliyor. Bütün bunlar Nasrettin Hoca'ya olan sevgiden kaynaklanıyor. Bu yüzden herkes kendisine bir yakınlığını ortaya koymaya çalışıyor. Akşehir'de hiçbir beldede görülmedik kadar Ahi mezar taşı bulunuyor. Doğrusu mezar kargaşası bizim sevdiğimiz bütün halk kahramanlarında karşımıza çıkan bir psikolojik sahiplenme duygusu.
   <br/>
   <br/>
   Bütün bunlar Prof. Dr. Mikail Bayram'ın iddiaları. Prof. Dr. Bayram iddialarıyla ilgili bir takım belgeler de ileri sürüyor. Başka tarihçiler başka belgelerle karşısına çıkarlarsa bu kavga çok su götürür, olan da her zamanki gibi  Hoca'nın yorganına olur.
   <br/>
   <br/>
   email:hsoylemez@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=8203), [web.archive.org (arşiv bağlantısı)](http://web.archive.org/web/20130822103657/http://www.aksiyon.com.tr:80/aksiyon/newsDetail_getNewsById.action?newsId=8203)
