# 24 Nisan’da gittiler 7 Mayıs’ta döndüler

*Haşim Söylemez 2005.04.18*

<div>
 <p>
  <font>
   235 Ermeni’nin Çankırı’ya gönderildiği 24 Nisan tarihi ‘soykırımı’ günü olarak kabul ediliyor. Oysa İstanbul’dan gönderilen Ermeniler 14 gün sonra geri dönüyor. Paris’teki soykırımı anıtında heykeli bulunan ve İstanbul’a geri dönenler arasında yer alan Komidas’ın tehcire bile tabi tutulmadığı arşiv belgelerinde ortaya çıktı.Komidas kendi isteğiyle Halide Edip Adıvar’ın yardımıyla Fransa’ya gidip burada ölmüş.
   <br/>
   <br/>
   Van’da isyan çıkar. Olayları başlatan ve Ermenileri silahlandıran komite yuvalarını dağıtmak amacıyla 24 Nisan 1915’te Osmanlı Dahiliye Nezareti vilayetlere ve mutasarrıflıklara bir genelge gönderir. Ermeni komitelerinin kapatılması, belgelerine el konması, liderleriyle zararlı faaliyetleri bilinen Ermenilerin tutuklanıp uygun yerlere gönderilmesi emri verilir. Ertesi gün İstanbul’da isyancılara yardım ve yataklık eden 235 Ermeni tutuklanıp trenle Ankara ve Çankırı hapishanelerine gönderilir. 90 yıllık tartışma da böylece başlar.
   <br>
    <br>
     Ermeniler 24 Nisan’da alınan bu kararı ‘soykırımı’ anma günü olarak kabul ediyor. Her yıl bu tarihte anma programları düzenleyerek, sürgüne gönderilenleri ‘soykırımının sembolleri’ olarak takdim ediyor. Ancak Osmanlı arşiv belgelerinde ‘soykırımı sembolleri’ ile ilgili net bilgiler var. Örneğin, 24 Nisan günü Ankara ve Çankırı’ya gönderilenler hiçbir zarara uğramadan 7 Mayıs 1915 tarihinde tekrar İstanbul’a geri geliyor. Tehcire bile tabi tutulmayan 235 kişi 14 gün sonra işlerinin başına dönüyor. Arşiv belgelerine göre Dahiliye Nezareti’nin Kastamonu Vilayeti’ne geçtiği 7 Mayıs 1915 tarihli şifreli telgrafta Çankırı’da bulunan başta Doktor Vahram Torkumyan, Agob Nargileciyan, Zare Bardizbanyan, Pozant Keçiyan, Pervant Tolayan, Karabat Keropeyan, Nafael Karagözyan ve Vartabet Komidas gibi ünlü kişiler olmak üzere tutuklu Ermenilerin İstanbul’a dönmelerine izin veriliyor. Sadece Diran Kelekyan isimli Ermeni İstanbul dışında, Ermenilerin bulunmadığı bir yerde ailesiyle birlikte ikâmet ettiriliyor.
     <br>
      <br>
       Komidas Paris’e kendisi gitti
       <br>
        <br>
         Hâl böyleyken 24 Nisan’da Çankırı’ya gönderilen müzisyen Vartabet Komidas’ın heykelinin Paris’teki soykırımı anıtında sembol olarak bulunması tarihî gerçeklerin çarpıtılması olarak değerlendiriliyor. Devlet Arşivleri Genel Müdürü Doç. Dr. Yusuf Sarınay, Komidas’ın iddia edildiği gibi ‘soykırımı’nda değil, Fransa’da öldüğünü söylüyor: “Belgelere bakmadan, araştırma yapmadan değerlendirme yapılıyor. Delilsiz bir saldırı var. Bizim Ermenilerin soracağı her soruya cevap verecek belgelerimiz var. Komidas bugün soykırımının sembolü olarak anılıyor. Bu yanlışın düzeltilmesi lazım.”
         <br/>
         <br/>
         24 Nisan 1915’te Çankırı’ya gönderilen Komidas burada 14 gün kaldıktan sonra İstanbul’a geri gelir. Eski hayatına devam eder. Bunalım sonucu kendi isteğiyle ve Halide Edip Adıvar’ın da yardımıyla Paris’e gider burada ölür. Kendisi herhangi bir ‘soykırımına’ asla tabi tutulmamıştır.
         <br/>
         <br/>
         Ermeniler 24 Nisan 1915’i soykırımı tarihi olarak kabul ediyor. Türkiye Cumhuriyeti ise soykırımı değil tehcir diyerek karşı çıkıyor. Ermeni tarafının iddialarını ispatlayacak ciddi bir belge ortada yok. Buna karşın sadece Osmanlı arşivinde bir milyon belge, yaşananların tehcir olduğunu doğruluyor.
         <br/>
         <br/>
         Dahiliye Nezareti’nin 17 Ağustos 1915’te Bursa ve Adana vilayetlerine gönderdiği telgrafta, Bilecik civarında Muratça’da Almanyalı Maria’nın nezaretindeki Ermeni çocukların sevk olunmamaları emrediliyor. Aynı telgrafta Haruniye (Adana) nahiyesindeki Alman misyoner yetimhanesindeki Ermeni çocuklara dokunulmaması talimatı veriliyor. Soykırım yaptı denen Osmanlı Devleti ortada kalmış Ermeni yetimlerin Ermeni Cemaati mensuplarına verilmesini; buna imkan yoksa hükümetçe emniyet altına alınmasını 18 Ocak tarihli telgrafta ortaya koyuyor.
         <br/>
         <br/>
         Alman misyonerler Ermeni çocuklarını toplayıp Hıristiyanlaştırırken Osmanlı tehciri bu yönüyle fırsata dönüştürüp din istismarı yapmamış. Dahiliye Nezareti’nin Kayseri Mutasarrıflığı’na gönderdiği 5 Şubat 1919 tarihli telgrafında Müslüman ailelerin yanında bulunan Ermeni kız ve erkek çocukların Ermenilerden oluşan komisyona teslim edilmesi emri veriliyor. 20 gün sonra Dahiliye Nezareti’nin Ankara Vilayeti’ne gönderdiği talimatta bu konuda hemen uygulamaya geçildiği anlaşılıyor. Ankara’da kendi isteğiyle Müslümanlığı seçen iki Katolik Ermeni çocuğun Ermeni Murahhasasına veya ailelerine İngiliz askeri memurların bilgisi dahilinde gönderilmesi karara bağlanıyor.
         <br/>
         <br/>
         Osmanlı Devleti’nin tehcirdeki hassasiyeti bu örneklerle sınırlı değil. Mümkün olduğunca hastaları tehcire tabi tutmayan devlet, tehcire maruz kalan kadın, çocuk ve hastaları arabalar ile gidecekleri yerlere taşımış. 9 Ocak 1919 tarihinde Dahiliye Nezareti’nin Canik Mutasarrıflığı’na gönderdiği emirde kadın, çocuk ve hastaların arabalarla güçlü erkeklerin de yaya olarak sevke tabi tutulmaları isteniyor. Ve bu emir aynen yerine getiriliyor.
         <br/>
         <br/>
         Ermeniler soykırımı propagandasına 89 yıl önce başlamış
         <br/>
         <br/>
         Osmanlı tehcir süresi boyunca Ermenileri korumak için bütün gücünü seferber etmiş. Tehcir süresince köylerde kalan güçsüz ve sahipsiz Ermenilerin yaşamlarını devam ettirmeleri için her türlü yardımda bulunulmuş. Sadece Anadolu’dakilere değil, tehcire maruz kalıp başka yerlere gidenlere de sahip çıkılmış. 16 Ekim 1915’te Halep Vilayeti’ne gönderilen telgrafta İstanbul’da yaşayan Aram Efendi’nin Halep’e gönderilen sülalesine sahip çıkılması emri veriliyor. Akrabaları olan Kapraşyan, Hanikyan, Noryan ailelerine her türlü yardımın yapılması ve Aram Efendi’nin durumları hakkında haberdar edilmesi isteniyor.
         <br/>
         <br/>
         Osmanlı’nın tehcirdeki nezaketine karşın Ermenilerin pek insaflı davrandıkları söylenemez. Tehcir başlangıcının üzerinden daha bir yıl geçmeden Ermeniler Osmanlı aleyhine propaganda faaliyetlerine girişip “soykırımı” kavramını gündeme getirmeye başlamışlar. 8 Şubat 1916 tarihinde Bern Sefareti’nin talebi üzerine Harciye Nezareti’nden Dahiliye Nezareti’ne geçilen tezkirede, İstanbul’dan ayrılarak İsviçre’ye yerleşen Ermenilerin beraberinde götürdükleri yüksek miktardaki paraları soykırımına tabi tutulduklarını anlatmak ve Osmanlı aleyhine propaganda amaçlı kullandıkları belirtiliyor. Dahiliye Nezaretin’den Ermeniler tarafından yurtdışına büyük miktarda para çıkarılmasının engellenmesi isteniyor. Belgede para sevkiyatını sağladığından şüphe edilen Sirkeci Yataklı Vagonlar müfettişlerinden Karabet Hogasyan’ın takip edilmesi de isteniyor. Ne tevafuktur ki aynı isim 24 Nisan’da ‘soykırımına’ uğradığı söylenen 235 kişinin içinde yer alıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 863 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20907), [web.archive.org (arşiv bağlantısı)](http://web.archive.org/web/20051201003621/http://www.aksiyon.com.tr:80/yazdir.php?id=20907)
