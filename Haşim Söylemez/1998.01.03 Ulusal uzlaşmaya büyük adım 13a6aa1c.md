# "Ulusal uzlaşma"ya büyük adım

*Haşim Söylemez 1998.01.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hoşgörü ve uzlaşma, insanoğlunun, farklılıklarla dolu dünyada gökkuşağında buluşan farklı renklerin uyumu içinde huzurlu bir hayat sürmesi için en çok ihtiyacı olduğu kavramlar.
  </font>
 </div>
 <div id="newsText">
  <font class="detail-text">
   Özellikle kültürel mozayiği zengin ülkelerde bu kavram bir başka önem arzediyor.
   <br/>
   <br/>
   Ülkemiz ve dünya insanının büyük ihtiyaç duyduğu, arzuladığı hoşgörü ve uzlaşmaya katkı için yaptığı çalışmalarıyla büyük takdir toplayan Gazeteciler ve Yazarlar Vakfı üçüncü ödül törenini "Ulusal Uzlaşma" adı altında geçtiğimiz hafta İstanbul Hilton Oteli'nde gerçekleştirdi. Vakfın bir nebze de olsa 'Ulusal Uzlaşma'ya katkıda bulunmak amacıyla düzenlediği teşvik törenine çok sayıda ünlü sima katıldı.
   <br/>
   <br/>
   Siyaset, sanat, medya ve iş dünyasından ünlülerin kenetlendiği büyüleyici gecede, ödül alan ve verenler anlamlı birer kısa konuşma yaptılar. Şükran plaketini Fethullah Gülen Hocaefendi'nin elinden alan Cumhurbaşkanı Süleyman Demirel konuşma sırasını Gülen Hocaefendi'ye vererek büyük bir jest yaptı. Hocaefendi gecede yaptığı kısa ve anlamlı konuşmasında şunları söyledi: "Çok önemli platformda böyle kıymetli bir ödülü cumhurbaşkanımıza sunma liyakatini kendimde görmesem de, ellerinin ellerimle buluşmasının onurunu belirtmek isterim. Günümüzün en büyük devlet adamı, demokrasi ve uzlaşmanın kahramanı cumhurbaşkanımıza gönüllerimizden kabarıp gelen en samimi duygularımızı bir buket yapıp sunmak isterdik. Ama neylersin ki bunu yapmak elimizden gelmez.'' Hocaefendi'den sonra mikrofona gelen Cumhurbaşkanı Süleyman Demirel ise yaptığı konuşmada gecenin ibret verici olduğunu belirterek "Hoca Ahmet Yesevi'leri Hacı Bektaşı Veli'leri hatırladık. Onlar hep barış içinde yaşmayı, birlik, beraberlik içinde olmayı bize tavsiye etmişlerdir. Bu ülkenin insanları hangi kökenden gelirse gelsin bin sene içinde bu toprakları vatan yapmışlardır. Aranıza tefrika sokmayın. Sizi birbirinize düşürmek isteyenler olursa karşı çıkın. Hangi inançtan, hangi etkin kökenden gelirseniz gelin hepiniz bu yüce milletin ferdisiniz. Doğulusu batılısıyla, kuzeylisi güneylisi ile bu cennet vatan sizindir. Bu plaketi Türkiye'nin bölünmez bütünlüğüne, Türk milletinin mutluluğuna, barış içinde yaşamasına verilmiş sayıyorum. Çünkü ben Türk devletini, milletin birliğini, bütünlüğünü temsil ediyorum" dedi.
   <br/>
   <br/>
   Konukların hep bir ağızdan söyledikleri "Türkiyem" türküsü ile son bulan geceye, Cumhurbaşkanı Süleyman Demirel, Vakfın Onursal Başkanı Fethullah Gülen Hocaefendi, Vakıf Başkanı Harun Torlak, Muazzez Abacı, Nevval Sevindi, Cem Vakfı Başkanı İzzettin Doğan, Üzeyir Garih, Süryani Kadim Metropoliti Yusuf Çetin, Danışman Sami Yıldırım, Nazlı Ilıcak, Yaşar Nuri Öztürk, Prof. Dr. Halil İnalcık, İzmir Büyükşehir Belediye Başkanı Burhan Özfatura, Hülya Koçyiğit, Yıldırım Akbulut, Nilüfer Göle, Nihat Gökyiğit, Gürcistan Parlamenteri Elga Şengalya, Hayrettin Karaca, İhsan Doğramacı, Vehbi Dinçerler, Bayram Meral, Semra Özal, Rıza Zelyut, Mustafa Kalemli'nin eşi Betül Kalemli, Orhan Kilercioğlu, Mehmet Ali Birand, Şahin Özer, Zeynel Abiddin Erdem, Gülay Göktürk, Adnan Şenses, Coşkun Sabah, Perihan Savaş, Alaattin Kaya ve çok sayıda davetli katıldı.
   <br/>
   <br/>
   Kimler ödül aldı
   <br/>
   <br/>
   Gazeteciler ve yazarlar vakfı Ulusal Uzlaşma Teşvik Ödülleri dört dalda verildi. Ödül alanlar şöyle: MedyaSanat alanında: Rıza Zelyut, Nevval Sevindi, Gülay Göktürk, Şahin Özer, Hülya Koçyiğit.
   <br/>
   <br/>
   EğitimKültür alanında: Sami Yıldırım, Nilüfer Göle, Yaşar Nuri Öztürk, Halil İnalcık, Şerif Mardin, İhsan Doğramacı.
   <br/>
   <br/>
   İş Dünyası alanında: Üzeyir Garih, Nihat Gökyiğit, Sakıp Sabancı, Aydın Doğan, Bayram Meral.
   <br/>
   <br/>
   Siyasetçiler alanında: Hikmet Çetin, Bülent Ecevit, Mustafa Kalemli.
   <br/>
   <br/>
   Ayrıca Cumhurbaşkanı Süleyman Demirel'e Gazeteciler ve Yazarlar Vakfı'nın Onursal Başkanı Fethullah Gülen Hocaefendi tarafından Şükran Plaketi verilirken, Fethullah Gülen Hocaefendi'ye ise sanatçılar adına Perihan Savaş tarafından "Kırık Mızrap" armağan edildi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3342-ulusal-uzlasmaya-buyuk-adim.html), [web.archive.org (arşiv bağlantısı)](http://web.archive.org/web/20121109084043/http://www.aksiyon.com.tr:80/aksiyon/haber-3342-ulusal-uzlasmaya-buyuk-adim.html)
