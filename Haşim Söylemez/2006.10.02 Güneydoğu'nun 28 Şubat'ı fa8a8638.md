# Güneydoğu’nun 28 Şubat’ı

*Haşim Söylemez 2006.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Güneydoğu yeniden ısınıyor. Bu PKK’yı güçlendirir mi, bitirir mi? PKK giderse yerine radikal İslamcı bir Kürt örgütü mü gelir?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061014161807im_/http://www.aksiyon.com.tr/resim/617/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye sıkıntılı bir dönemeçten geçiyor. Her puslu ortamda kullanılan veya kendini kullandıran Kürtler üzerinden birtakım hamleler de yapılacağa benzer. Bir yandan Türkiye terör örgütü PKK’yı bitirmek için büyük çaba harcarken, diğer yandan PKK ve teröristbaşı Abdullah Öcalan ateşkes ilan ediyor. Bu süreç Türkiye’yi terör konusunda nereye götürür? Yapılan ateşkes çağrısı samimi mi? 20 yıl boyunca Dışişleri Bakanlığı’nda idari ataşelik görevinde bulunan, 1989-1994 yılları arasında SHP’den Bingöl Belediye Başkanlığı yapan Selahattin Kaya, PKK’nın tabanından kopartılması gerektiğini söylüyor. PKK’nın ateşkes kararının ciddiyet içermediğini vurgulayan Kaya, askerin Hakkari’deki çöp toplama olayını ise, ‘Güneydoğu’nun 28 Şubatı’ şeklinde tanımlıyor.
   <br>
    <br>
     PKK’NIN ATEŞKESİ SAMİMİ DEĞİL
     <br/>
     <br/>
     -Öcalan avukatları aracılığıyla PKK’nın ateşkes yapması için bir çağrıda bulundu. Ancak Diyarbakır’da bombalar patlıyor, bölgeden şehit haberleri gelmeye devam ediyor. PKK ne yapmaya çalışıyor sizce?
     <br/>
     <br/>
     Herkesin kafası karışık. PKK’nın defalarca ateşkesini gördük. Bir oyuna benziyor hep. Kış mevsiminden dolayı örgüt mücadele etmeye müsait değil. Bu yüzden elemanlarını yurtdışına çekiyor ya da kış uykusuna yatırıyor. Sonbaharla birlikte kamuoyunda silah bırakmaya yönelik yoğun talep olunca böyle bir ateşkes kararı dillendirildi. Aydınların örgütün silah bırakması bildirisi de burada etkili oldu. Talabani’nin PKK ile görüşüp ateşkes ilan edecekler demesi de çok ciddi değil. Görüşülmüş ‘Tamam, bakarız’ denilmiştir. PKK’da iç çelişkiler var. 10 grup olduğu söyleniyor. Hangi grup silah bırakacak? PKK da bir stres içine girmiş durumda.
     <br/>
     <br/>
     -Demokratik Toplum Partisi’nin PKK’nın ateşkes ilan etmesi için yaptığı çağrı da bir baskı oluşturmuş mudur?
     <br/>
     <br/>
     Bu da bir baskı oluşturmuştur. Ama aynı zamanda PKK’nın istediği ateşkese zemin hazırlamıştır. Ve PKK güç aldığı dengeler nezdinde partinin söylemi ile rahatlamıştır. Bu da kışa girilirken örgütün işine gelmiyor değil. Daha önce de 5 yıllık bir ateşkes ilan edildi. Bu süre zarfında PKK’da önemli gelişmeler oldu. Örgüt bir iç çatışmaya girdi, hatta parçalanmaya doğru gitti. PKK bir savaş örgütüdür. Atıl durduğu zaman iç çatışmalar, iç çekişmeler başlar. Şimdiye kadar bu böyle olduğuna göre bundan sonra da öyle devam edecek. PKK ateşkes ilan ettiğinde kendi kendini yok etmiş olur. PKK barışa adapte olabilen bir örgüt değil. Dünyadaki diğer örnekleriyle kıyaslanamaz. Onlar kendilerini barışçı politikalara adapte edebildiler. PKK’nın felsefesi, kuruluş amacı, sistemi savaş örgütüdür. Barışla işi olmaz. Ateşkes olsa da ciddi ve süreli bir ateşkes olacağını düşünmüyorum.
     <br/>
     <br/>
     -Koordinatörler atanıyor. Gayretler sarf ediliyor. Bütün bunlar boşa çekilmiş kürekler mi? PKK silah bıraktıktan sonra da şehirdeki ‘Şahinler’ eylemlerine devam eder mi?
     <br/>
     <br/>
     Şahinlerin PKK’nın kontrolünün dışına çıktığını düşünmüyorum. Ama bunlar PKK’dan kopmuş bir grup. Daha fazla şiddeti benimsiyorlar. Türkiye, PKK’yı çok büyük gösteriyor. Bir fobi haline getirmiş. Amerikalılar da tabiri caizse Türkiye’nin gazını almak için bir koordinatör atadı. Bir şeyler yapabileceklerini düşünmüyorum. Türkiye 25 yıldır yurtiçinde PKK ile mücadele ediyor. Ama sorun çözülemedi. Düzenli ordu PKK’yı ancak kabul edilir bir düzeye çekebilir. PKK’nın tabanı ile ayrıştırılması gerekiyor. Bunun için tabanın talebinin karşılanması şart. Mücadele ederken bir yandan da bu sorunun çözülmesi gerekiyor. Ama bu yapılmıyor. Hadise sadece askerî olarak düşünülüyor. Durum böyle olunca da PKK durmadan sahneye çıkıyor. Şemdinli olaylarından sonra da epey bir militan toplamayı başardı.
     <br/>
     <br/>
     -Şemdinli’den PKK’nın nemalandığını mı kastediyorsunuz?
     <br/>
     <br/>
     Şemdinli bir provokasyondu. PKK bunu çok iyi kullandı. Militan toplamakta zorluk çeken PKK, Şemdinli olaylarından sonra önemli bir katılım sağladı. Neredeyse eski günlerine döndü. Bu işin askerî, sosyal, hukukî, ekonomik tarafı vardır. Bir bütünlük yanı vardır. Ve PKK’yı Kürt meselesinden tamamen ayırmak gerekir.
     <br/>
     <br/>
     -Ama olaya baktığınız zaman PKK kendisini Kürtlerin temsilcisi olarak görüyor, DTP de kendini Kürtlerin partisi olarak açıklıyor. Ayrıştırmak öyle kolay mı?
     <br/>
     <br/>
     Bu parti hiçbir şekilde PKK’dan bağımsız hareket edemiyor. Dolayısıyla toplumda o partinin görüşleri PKK’nın görüşleri olarak kabul ediliyor. Bu HEP sürecinden beri böyledir. Oysa bağımsızlığını ilan edebilseydi, o zaman sorun Kürtler açısından büyük ölçüde çözülmüş olurdu. Bu siyasi parti çözüm getirebilirdi. En azından bir fikir ortaya çıkardı. Ama bu parti Kürtleri temsil etmiyor. Kürtlerin yüzde 15 oyunu alabiliyorlar. Kürtlerin hepsini veya büyük çoğunluğunu temsil etmiyor dolayısıyla da.
     <br/>
     <br/>
     -PKK 1999’a kadar bağımsız bir ‘Kürdistan’ istiyordu. Öcalan’ın yakalanmasından sonra taleplerinin sürekli değiştiği gözleniyor.
     <br/>
     <br/>
     PKK kurulduğunda ‘Birleşik Bağımsız Kürdistan’ tezini savunuyordu. Bu tezin içeriği ciddi bir şey değildi. 1960’tan itibaren ulusal kurtuluş hareketleri şiddeti yöntem olarak kullanmaktan vazgeçti. İstisnalar hariç genel durum budur. Sonrasında sınırların değişmezliği ortaya çıktı. PKK böyle bir ortamda bağımsızlık ile ortaya çıktı. Yanlıştı bu. Sonra konfederasyon, üniter devlet gibi birçok şey söylediler. En son bireysel haklara kadar meseleyi indirdiler. Bu bir tezattır. Bu Kürt meselesine zarar veriyor. Avrupa bunları görüyor ve ona göre yorum yapıyor. Avrupalılar Kürtleri, ne istediğini bilmeyen kafası karışık bir toplum olarak görüyor. Bu sebepten Kürtler pek ciddiye alınmıyor.
     <br/>
     <br/>
     -Ama Leyla Zana Avrupa Parlamentosu’na çıkıp konuştu, parlamento buna izin verdi.
     <br/>
     <br/>
     Leyla Zana Avrupa Parlamentosu’nda ‘biz azınlık değil kurucu unsuruz’ dedi. Avrupa’nın kafası karıştı; ben Kürtler için ne isteyeceğim diye. Şimdi sosyolojik olarak bakıldığında Kürtler bir ulustur. Ancak Türkiye’deki konum bir azınlık durumudur. Uluslararası dokümanlar da öyle kabul ediyor. Ama Kürtler diyorlar ki; hayır biz azınlık değiliz, aslî unsuruz. Kürtlerin kendi kolektif haklarını elde etmesi önemli. Bu yüzden birilerinin net bir şekilde ne talep ettiklerini söylemesi lazım.
     <br/>
     <br/>
     -Hakkari’de askerlerin pankartlarla çöp toplamasını nasıl değerlendiriyorsunuz?
     <br/>
     <br/>
     Askerin çöp toplaması hoş karşılanacak bir durum değil. Bu 28 Şubat gibi bir olaydır. Güneydoğu’nun 28 Şubat’ıdır… Asker sadece çöp toplamamış aynı zamanda politika sahasına da girmiştir. Bunu belirtikten sonra bazı gerçekleri de inkâr etmek doğru olmaz. Sözünü ettiğimiz Kürtler ‘Birleşik Bağımsız Kürdistan’ talebiyle ortaya çıktılar. Bakıldığında kasabaları bile yönetemiyorlar. Yerel yönetim önemli bir olaydır. Ne kasabada, ne ilçede ne ilde ne de büyükşehirde yerel yöneticiliği yapabiliyorlar. Her yer çöplükten geçilmiyor. Belediyenin aslî görevi, siyasetten çok önceki görevi, şehrini temizleyip güzelleştirmektir. Geriye kalan boş zamanında politika yapacak. Bizimkiler politika yapmaktan başka bir şey yapmıyorlar. Beceriksizler ve kabiliyetsizler.
     <br/>
     <br/>
     HİZBULLAH FAKTÖRÜ
     <br/>
     <br/>
     -Uyarı bu şekilde mi olmalıydı?
     <br/>
     <br/>
     Kesinlikle böyle bir olay olmamalıydı. Ama işin ilginç tarafı kimse bu duruma tepki göstermiyor. Siyasiler de susuyor. Bu çok vahim bir durum. 28 Şubat kabullenildi. Erbakan imzayı attı. Bizimkiler de bunu sineye çekmek zorundalar. Bundan sonra çöpünü kendisi toplayacak ve bu tür olaylara  meydan vermeyecekler. Başka da çıkış noktaları yok. Onları kimse muhatap kabul etmediği için imza da atamazlar.
     <br/>
     <br/>
     -PKK Doğu ve Güneydoğu’da biterse bunun yerini radikal İslamcı grupların alacağını ileri sürenler var. Bu doğru bir yaklaşım mı?
     <br/>
     <br/>
     Daha önce zaten PKK ile mücadelesi var Hizbullah’ın. PKK’nın en etkili olduğu dönemdi üstelik. Halk bunların etkisi altına girmişti. Yine de PKK’nın etkinliği azalırsa veya ortadan kalkarsa radikal İslamcılar onun yerini alacak şeklindeki yorumlar yanlıştır. Ölümü gösterip sıtmaya razı etmek gibi bir şeydir bu. Bunun ilacı demokrasidir, PKK değildir. Tek engel demokrasi ve demokrasi kültürüdür. Radikal hareketler Güneydoğu’da artmaya başladı. Bunların kafası da PKK’nınki gibi karışıktır. Farklı grupları var. Hatta PKK kadar bile net düşünceleri yok. Türkiye’ye yönelik bir projeleri de yok zaten. Bunlar zamanla çıkarlar ve giderler.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25467), [web.archive.org (arşiv bağlantısı)](http://web.archive.org/web/20061014161807/http://www.aksiyon.com.tr:80/detay.php?id=25467)
