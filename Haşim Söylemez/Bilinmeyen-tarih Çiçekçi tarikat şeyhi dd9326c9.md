# Çiçekçi tarikat şeyhi

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050226214430im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214430im_/http://www.aksiyon.com.tr/resim/388/8.jpg" vspace="5"/>
  </p>
 </font>
 <font class="content">
  Türkler’in İslamiyet’i kabul etmelerini ve daha sonra Osmanlı gibi dünyaya hükmeden bir devletin oluşmasını sağlayan en önemli unsur sufilerdi.
 </font>
 <br/>
 <p>
  <font class="content">
   Ahmed Yesevi, Yunus Emre, Mevlânâ, Hacı Bektaş Veli, Hacı Bayram Veli, Aziz Mahmud Hüdai, Niyazi Mısri gibi sufilerin düşünce ve aksiyonları neticesinde bu hamur yoğrularak bir cihan devleti ortaya çıkarılmış. Dervişleri, sufileri, müritleri, şeyhleri içinde barındıran tasavvuf kurumları olan tarikatler, bir taraftan idareciler ve ilmiye mensupları ile yakın temaslar kurarak, hatta bu kademelerde bizzat yer alarak, devletin çatısını oluştururken; diğer taraftan halkın içerisinde ve onların her türlü maddi, manevi sorunlarının çözümüne katkı sağlayan, adeta sivil toplum örgütleri olarak karşımıza çıkıyor. Yani Osmanlı’da tarikatler sadece tasavvufi meselelerle alâkalı bir olgu değil, fikir, felsefe, mimari, şiir ve musiki başta olmak üzere bütün güzel sanatlarla hatta siyasi, ictimai, iktisadi, ilmi ve askeri hayatla ilgili yönlendirmeler yapan bir düşünme ve yaşama tarzı olmuş. Sadece bunlar değil, tarikat şeyhleri çiçek türleri keşfederken, öteki tarafta da atıcılık sporu için Okçular Tekkesi bile kuruluyor. Dr. Necdet Yılmaz’ın tarikatler üzerine yazmış olduğu kapsamlı bir eser niteliğini taşıyan “Osmanlı Toplumunda Tasavvuf: Sufiler, Devlet ve Ulema” isimli kitapta tarikatlerin bilinmeyen özellikleri ve yönlerini görmek mümkün. Osmanlı Araştırmaları Vakfı (OSAV) tarafından çıkarılan kitapta ayrıca tarihteki sahte Mesih ve idam edilen tarikat şeyhlerinden de bahsediliyor.
   <br>
    <br>
     Çiçekçi tarikat şeyhi
     <br>
      <br>
       Günümüzde tarikat denilince işin aslı ve anlamı tam bilinmeyince, önemli fonksiyonlar eda etmiş bu kurumlar irtica yuvası olarak algılanabilir.  Oysa Osmanlı’da tarikatler bir okul gibi insan yetiştiriyor, devletin adeta sivil kolları gibi çalışıyorlardı. Müzikte, sanatta, hatta bilim ve sporda da yine tarikatlerin öncülüğünü görmek mümkün. Çiçekçilikle uğraşıp yeni çiçek türlerini bulan Sarı Abdullah Efendi Melamiyye Tarikati Şeyhi idi. Halvetiyye Tarikati’nden Ali Şirügani müzikle uğraşmıştı. Ali Şirügani Dede’nin besteleri günümüzde de çalınıyor. Yine atıcılık sporunun gelişmesi için, bugünkü Okçular Meydanı’nda Okçular Tekkesi kurulmuştu.
       <br/>
       <br/>
       Tarikat şeyhlerinin tamamen eğitimli insanlar olduğuna dikkat çeken Osmanlı Toplumunda Tasavvuf isimli kitabın yazarı Dr. Necdet Yılmaz: “Tarikatler bilinenin aksine herşeyle ilgilenmişler. Yani sadece din ile değil, eğitim, sağlık, spor, müzik, şiir, hattatlık gibi birçok meslek türü ile uğraşmışlar. Bugün tarikat mensuplarının ortaya koymuş olduğu şiirler, besteler, hatlar, yeni nesile örnek teşkil ediyor. Okçuluk sporunun gelişmesi için Okçular Tekkesi’ni kuran da yine bu zihniyeti taşıyan tarikatlerdi. Körükörüne tarikatleri değerlendirmek, onları sadece dini meselelerden ibaret görmek yanlıştır. Osmanlı askeri, siyasi ve ictimai alanlarda tarikatlerden çok fayda görmüş. Tarikatler bir nevi Osmanlı’nın sigortasını teşkil etmişler. Öyle bir dönem geliyor ki devlet erbabı Mevlevi Tekkesi açmak için bir yarışa bile giriyorlar” şeklinde konuşuyor.
       <br/>
       <br/>
       Yalancı Mesihler idam edilmiş
       <br/>
       <br/>
       Osmanlı’da tarikatler ile devlet ricali arasında daima sıkı bir bağ olmuş. Devlet tarikatleri korumuş, kollamış. Bunu yaparken de kendisi için tehlikeli gördüğü tarikat ve şeyhlerini hiç affetmemiş. Sürgüne göndermiş, idam ettirmiş. Yani Osmanlı Devleti’nde tarikatler hem devletin önemli bir unsuru hem de devlet için tehlikeli bir güç olarak görülmüş. Osmanlı’da özellikle 17. ve 15. yüzyıllarda tarikat mensuplarının idam ve sürgünlerini görmek mümkün. Ancak Dr. Necdet Yılmaz bazı sürgünlerin devletin bir politikası gereği gerçekleştiğinin de altını çiziyor.
       <br/>
       <br/>
       İştibli Emir Abdülkerim Efendi, Ebubekir Çelebi, II. Bostan Mustafa Çelebi, Atpazari Osman Fazlı Efendi, Niyazi Mısri Efendi gibi daha birçok tarikat mensubu devlet ve idareciler aleyhine konuşmaları ya da yanlış fetva (!) verdikleri gerekçesiyle sürgüne gönderilmişler. Dr. Necdet Yılmaz bazı tarikat şeyhlerinin sürgünü hakettiklerini belirterek, “Bazıları sürgünü haketmiş olabilir ama geneli için aynı şeyi söylemek doğru olmaz. Bir de Osmanlı, politikası gereği, sınır boylarında yaşayan tebanın devlet aleyhine eylemde bulunmalarını önlemek için tarikat mensuplarını bu bölgelere sürgün adı altında göndererek, buraları kontrol altında tutmuş” şeklinde konuşuyor.
       <br/>
       <br/>
       Tarikat şeyhlerinin sürgüne gönderilme olayları gibi idam edilmeleri de olmuş. Bayrami Tarikati’ne mensup Abaza Şeyhi Abdürrahim Efendi, Nakşi Tarikati’ne mensup Urmiye Şeyhi Mahmud Efendi ve Melamiyye–i Bayramiyye’ye mensup Beşir Ağa gibi birçok şeyh idam edilmiş. Kendisini Mehdi olarak ilan eden Sakarya Şeyhi diye bilinen Şeyh Ahmed de Mesih olmanın cezasını canı ile ödemiş.
       <br/>
       <br/>
       Dr. Necdet Yılmaz, şeyh idamlarının IV. Murat ve IV. Mehmet döneminde gerçekleştiğini belirterek: “Tarikat şeyhlerinin bazılarının idamı gerekliydi. Ancak bazılarının idamının siyasi olduğu karşımıza çıkıyor. IV. Murat bu konuda büyük hatalar yapmış. Yalancı Mesihlere ise Osmanlı kesinlikle taviz vermemiş” şeklinde konuşuyor.
       <br/>
       <br/>
       Gerektiğinde savaş                                 meydanlarına bile gitmişler
       <br/>
       <br/>
       Tarikat mensupları ve şeyhleri gerektiğinde ordu ile birlikte savaşa gitmiş ve bizatihi savaşmış. Necmettin Hasan Yemeni, Cerrah Şeyhi İbrahim Efendi, Ömer Fani Efendi, Yayabaşızade Hızır Efendi, İştibli Emir Abdülkerim Efendi ve Şemsettin Sivasi gibi tarikat şeyhleri Sultan III. Mehmet’in yanında Eğri Seferi’ne katılmışlar. Aziz Mahmud Hüdai, Ferhat Paşa ile Tebriz Seferi’ne katılmış. Ayrıca İştibli Emir Abdülkerim Efendi Estergon Seferi’ne katılarak fethin bir sonraki sene gerçekleşeceğini keşfen haber vermiş ve dediği gibi de olmuştu. Şeyh Beşir Efendi Lehistan Seferi’ne, Mevlevi Şeyhi Adem Dede Hotin Sefer’ine, Sarı Abdullah Efendi Bağdat Seferi’ne, Derviş Çelebi de Kamaniçe Seferi’ne, daha birçok tarikat şeyhi değişik seferlere katılmış.
       <br/>
       <br/>
       Dr. Necdet Yılmaz tarikat şeyhlerinin askerin moralini diri tutumak anlamında savaşlara katılmalarının çok önemli olğunu belirterek: “Osmanlı’nın kuruluşundan beri meşayih hem manevi kemallerinin artması hem de devlete olan bir borç olarak seferlere katılmak suretiyle, askerin moralini diri tutmaya çalışmışlar. İsmi kayıtlara geçmemiş birçok şeyh de seferlere katılarak görevini yerine getirmiştir. Yani sadece tekkeye kapanmamışlar” şeklinde konuşuyor.
       <br/>
       <br/>
       e-mail:hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13004), [web.archive.org (arşiv bağlantısı)](http://web.archive.org/web/20050226214430/http://www.aksiyon.com.tr:80/detay.php?id=13004)
