# Ataköy'ün ortasında bır Osmanlı köyü

*Haşim Söylemez 1999.07.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Osmanlı Devleti'nin kuruluşunun 700. yılı münasebetiyle İstanbul'un Ataköy semtinde oluşturulan Osmanlı Köyü, ziyaretçilerini bir zaman makinası gibi tarihin derinliklerinde dolaştırıp geçmişin büyüleyici atmosferine götürüyor.
  </font>
 </div>
 <div id="newsText">
  <font class="detail-text">
   "700. Yılında Osmanlı'dan Esintiler" projesi çerçevesinde kurulan Osmanlı Köyü için, İstanbul'un en modern semtlerinden Ataköy'ün 5. kısmında büyük bir arazi seçilmiş. Başbakanlık 700. Yıl Kutlama Koordinasyon Kurulu ve Bakırköy Belediyesi'nin desteğiyle, Terminal Tv Basın Ajansı tarafından düzenlenen Osmanlı Köyü'nde etkinlikler, masallardaki gibi 40 gün 40 gece devam edecek ve köy 28 Temmuz'a kadar açık kalacak.
   <br/>
   <br/>
   Dün ile günün sentezi
   <br/>
   <br/>
   Cumhurbaşkanı Süleyman Demirel'in himayesinde kurulan Osmanlı Köyü'nde dünümüz, günümüze taşınmış. Yüz yıl önceki Türk toplumunun günlük yaşamı, günümüzdeki yaşam kesitleriyle birleştirilip yeni bir sentez sağlanmış. Başka bir deyişle Osmanlı'daki sosyal hayat, Cumhuriyet dönemindeki sosyal hayat ile izdivaç yapmış. Osmanlı Köyü'nde yer alan ve tarihi  aksettiren mekanlar günümüzün malzemelerinden oluşturulup, günümüzün motifleri ile süslenmiş.
   <br/>
   <br/>
   Böyle bir etkinliğin gerçekleştirilmesinde büyük katkıları olan Terminal Tv Basın Ajansı sorumlusu Akın Coşkuner, amaçlarının herşeyi aslına uygun olarak yerine getirmek olduğunu, bunda da başarılı olduklarını belirterek "Bunu yaparken de günümüzdeki malzemeleri kullandık. Yani geçmişi günümüz ile bir nevi bütünleştirmiş olduk. Bu da yeni bir sentezi doğurdu. İnşaallah halkımız memnun kalır" şeklinde konuşuyor.
   <br/>
   <br/>
   Osmanlı Köyü'nde yok yok. Bir köyde olması gerekenlerden fazla şeyler var. Kıraathaneler, alışveriş yerleri, köy pazarı, köyde bulunan mekanlardan sadece bir kaçı. "Köy kalesi" ve "Otağı Hümayun" da kurulmuş köyde. Otağı Hümayunun içerisinde taht, divanhane, hazine odası, sultanın yatak odası gibi kısımlar bulunuyor.
   <br/>
   <br/>
   Bakırköy Belediye Başkanı Ahmet Bahadırlı, Osmanlı Köyü'nde herşeyin tarihteki aslına harfiyen uygun olarak düzenlendiğini belirtiyor ve "Biz Osmanlı Köyü'nü oluştururken, bir Osmanlı köyünde olması gereken tüm öğelere yer verdik. Umarım halkımız bu yeni mekanı beğenir. Mümkün olsaydı da bu tür yerleri her yıl açabilsek" diyor.
   <br/>
   <br/>
   Osmanlı Köyü'nde her gün akşam saatlerinde başlayan eğlenceler gece yarısına kadar sürüyor. Çeşitli sanatçıların konser verdiği köyde, orta oyunu, HacivatKaragöz gösterisi izleyicilerin karşısına çıkıyor. Uzun bacaklı adamların halkın arasında dolaşarak yaptıkları espriler de, gecelere ayrı bir renk katıyor. Osmanlı canlandırılır da onun asırlar boyu meydanları inleten mehteri olmaz mı? Her gün öğleden sonra konser vermeye başlayan Mehter Takımı çaldıkları marşlarla dinleyenlerini mest ediyor.
   <br/>
   <br/>
   Her zaman olsa
   <br/>
   <br/>
   Beton yapıların arasında sıkışıp kalan İstanbullular, böyle bir mekanın kendileri için iyi bir eğlence ve kültürel önem taşıyan bir yer olduğunu söylüyorlar. Aslı Göknar isimli bir vatandaş Osmanlı Köyü ile ilgili olarak duygularını şöyle dile getiriyor: "Biz büyük şehirde her gün aynı monotonluğu yaşıyoruz, sıkılıyoruz. Böyle bir köyün oluşturulması bizim için çok isabetli oldu. Çünkü bu köy hem göz zevkimize hem de kültürel duygularımıza hitap ediyor. Keşke sadece 700. yıl dolasıyla değil de, her yıl böyle sosyal aktivite mekanları oluşturulsa. Ben buraya geldiğimde dinleniyorum. Çünkü geçmişe doğru uzanıyorum."
   <br/>
   <br/>
   Dün ile bugün birleştirilerek oluşturulan Osmanlı Köyü, bizi atalarımızın mirasıyla tanıştırıyor. İstanbul'un modern bir köşesi olan Ataköy'ün ortasındaki bu mekan, aynı zamanda kültürel etkileşimi de sağlıyor; yeni nesiller muazzam tarihimizle yakından tanışmış oluyor. Böyle sembolik mekanların daha yaygın bir şekilde gelecek zamanlarda da oluşturulması hemen herkesin temennisi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5254), [web.archive.org (arşiv bağlantısı)](http://web.archive.org/web/20140408041936/http://www.aksiyon.com.tr:80/aksiyon/newsDetail_getNewsById.action?newsId=5254)
