# 'Abdülhamit Tanzimatçı idi'

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20030704152058im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030704152058im_/http://www.aksiyon.com.tr/resim/439/48.jpg" vspace="5"/>
  </p>
 </font>
 <font class="content">
  “Abdülhamit halifedir ancak kesinlikle Panislamcılık yapmamıştır. Batı bunu korkusundan uydurmuştur. Ortaya ‘şeriat istiyoruz’ diye bir slogan atıldı ve bu İttihat ve Terakkicilerin işine yaradı. Bu sloganı kullandılar.” Ziya Öztan’ın ‘Abdülhamit Düşerken’ filmi bildik bir konunun tekrar tartışılmasına yol açtı. Öyle ki, Hıncal Uluç köşesinde ‘istibdat’ vurgusu yeterince yapılmadığı için filmin adını ‘Abdülhamit Yükseliyor’ olarak değiştiriyor.
 </font>
 <p>
  <font class="content">
   Sadece Uluç değil, resmi tarih anlayışına bağlı kalan kesim, Abdülhamit’in filmde yerden yere vurulmasını bekledi. Aslında filmde yeni bir bilgi yok; bildik konular resmi tarih çerçevesinde beyaz perdeye aktarılmış.
   <br/>
   <br/>
   Abdülhamit kaleme aldığı hatıratının giriş kısmında ‘Uzun bir hayat ve uzun bir hükümranlık çağı geçirdim. Hatıralarım, yalnız benim değil, biraz tarihin ve özellikle tarihindir’ diyor. Sultan, tarih gerçekliğine önem verip olayları pürüzsüz bir zemine oturtmaya çok dikkat ediyor. Ancak Abdülhamit’i yazanların gerçeklere  onun kadar sadık kaldıkları söylenemez. İdeolojik duruşlarından dolayı onu istibdatçı, çağdışı, geri kafalı hatta Osmanlı’yı peşkeş çeken birisi olarak tanıyor ve tanıtıyorlar. ‘Ulu Hakan’ ile ‘Kızıl Sultan’ kutuplarında dolaştırılan Abdülhamit gerçekte ne yapmıştı, söylendiği gibi uçlarda kalan birisi mi? Osmanlı’nın en zor döneminde 33 yıl boyunca iktidarda kalan Abdülhamit’i, İttihatçıları ve 31 Mart’ı Araştırmacı—Tarihçi Orhan Koloğlu’na sorduk. Anlaşılan o ki, Sultan 2. Abdülhamit ve döneminin yeniden net ve doğru bir zemine oturtulması gerekiyor.
   <br/>
   <br/>
   Abdülhamit Tanzimatçıdır
   <br/>
   <br/>
   —Filmde işi gücü yemeklerle, tatlılarla ilgilenmek, tiyatro izlemek, La Traviata dinlemek olan Abdülhamit’i nasıl buldunuz?
   <br/>
   <br/>
   33 yılın değerlendirmesi yok. Abdülhamit kararı veren adam. 31 Mart Hadisesi’nde rolü olmadığının filmde anlatılıyor olması önemli bir yenilik. Ancak genelinde, tarihin akışı içinde olan bir bütünlük yok. Ne yazık ki, olaylar cımbızla çekilip kişiler yerden yere vuruluyor. Abdülhamit dönemini değerlendirmek için sadece 33 yılı değil Tanzimat Fermanı’nı da sadece ele almak gerekir.
   <br/>
   <br/>
   —Resmi tarih hâlâ 31 Mart Hadisesi’nin müsebbibi olarak Abdülhamit’i gösteriyor.
   <br/>
   <br/>
   Bu yanlıştır. Sultan Tanzimatçıdır. Tanzimat çok büyük bir olaydır. Bu tam anlamıyla bir devrimdir ve her devrimden sonra mutlaka bir restorasyon olur. Tanzimatı reddetmez ve uygular ancak eksiklerin farkındadır. Tanzimat durmadan birşeyler getiriyor ve bunlar halka yansımıyor. Yapılanların hazmedilmesi önemlidir. Abdülhamit bir sükûnet devri ile yenilikleri uygulamaya çalışmıştır. En çok modern eğitim kurumu, Abdülhamit zamanında açılmıştır.
   <br/>
   <br/>
   —Mülkiye–i Şahane’de felsefeyi okutacak kadar çağın içinde gözüküyor.
   <br/>
   <br/>
   Tabii ki öyle. Şikayet ediyoruz bazı tarihi konularda kesintiler yapmıştır diye. Bunlar hangi dönemde yoktur ki. Hatalar olabilir ama batan bir imparatorlukta çağdaşlaşma yapıyordu. Avrupa’nın Ortaçağ’dan çıkması 600 seneyi buldu. En aşağı 15—20 nesil ediyor. Sen battığını fark ediyorsun ve bunu iki nesilde atlatmayı planlıyorsun. Bu biraz zor olacaktır. Abdülhamit bunu fark etmiştir. Bunu topluma uygulamaya çalışmış hem de çağdaşlaşmaya hiç ara vermeden.
   <br/>
   <br/>
   —Söylediklerinizden şu anlaşılıyor, reform yapıyor o halde yeniliklerin uygulanması için bir istibdat dönemine ihtiyaç vardı.
   <br/>
   <br/>
   Abdülhamit tam bir Tanzimatçıdır. Ekonomik ve hukuk alanlarında ciddi değişimler olur, siyasi örgütlenme anlamında ise tutucudur. Bunlar Tanzimatçının özellikleridir. İşte Abdülhamit bu yönüyle Tanzimatçıdır. Sadece, Avrupa’daki yeni akımları getirmek istiyorlardı ancak yenlikleri daha hazmetmemiş toplumda çoğulculuk olmaz. Çoğulcu olmak istediğin zaman Ermeni, Rum, Arap, Arnavut ayrılmak istiyordu. O zaman siyasette daha baskıcı olmak zorundasınız. Yalnız Tanzimatçı olarak baskıcı. Kendi şartlarında gerekli bir baskıdır. Avrupa’nın 600 yılda yaptığını ben 15—20 senede yapmak istiyorum. Batı dünyayı soyarak yapıyor, Osmanlı ise ekonomik olarak çökmüştür. Böyle bir durumda çarpıklıkların olması doğaldır. Abdülhamit bulunduğu şartları en iyi anlayan, topluma yön vererek çağdaşlaşmadan vazgeçmeden adım atan birisidir.
   <br/>
   <br/>
   —Mesela böylesine zor bir dönemde Latin alfabesini getirmek istiyor.
   <br/>
   <br/>
   Sultan Abdülhamit söylendiği gibi kapalı bir adam değildir. Onun döneminde pek çok fikir ve öneri gündeme gelmiştir. Meclisi kapatıyor ancak herkesten fikir alıyor. Abdülhamit’in sözcüsü Ahmet Mithat bu dönemde, ‘Biz Avrupalıyız’ diye yazıyor. Hem de bugünkü söylenenden daha fazlasını yazıyor. 19. yüzyılda Avrupalıyız demek ne anlama geliyor siz düşünün artık. Ve Abdülhamit bunu hiçbir zaman yasaklamıyor. Onun için kendi şartları içinde herkesi dinliyor. Bir olayda karşıt fikirdeki kişilerin değerlendirmesini dikkate alıyor, ona göre bir değerlendirme yapıyor. O dönemdeki Osmanlı ailesinin en zeki adamıdır. Onun zamanında saray eğitiminin hiçbir özelliği yoktur, dünyaya kapalıdır. Ancak o kendi kendisini yetiştirmeyi başarmıştır. 33 sene boyunca zekice bir oyalama taktiği ile yeni bir kuşağın yetişmesini sağlamıştır.
   <br/>
   <br/>
   —Aydınları sürgüne gönderiyor diye eleştiriliyor. Siz bunu nasıl bir çerçeveye oturtuyorsunuz?
   <br/>
   <br/>
   Bir Şeref Vapuru olayı vardır. Askeri Tıbbiyeler başta olmak üzere 75 kişiyi Fizan’a sürüyor. Libya’daki vali buna karşı çıkıyor. Hani Abdülhamit asıp—kesiyordu. Vali bu insanların Fizan’a sürülmelerini engelliyor. Üstelik bu insanlar ihtilalci adamlardı. Bir yemin ettiriliyor ve onlara aylık bağlanıp memuriyet veriliyor. Böyle sürgün mü olur? Yaptığım araştırmada Trablusgarp ve Bingazi bölgesinin çağdaşlaşmasında bu adamların rolü olduğunu tespit ettim. Öğretmenlik, doktorluk, veterinerlik yapıyorlar, bölgeyi kalkındırıyorlar.
   <br/>
   <br/>
   —Madem tablo bu şekilde ortaya çıkıyor o zaman Abdülhamit neden bu kadar eleştiriliyor?
   <br/>
   <br/>
   31 Mart ve Abdülhamit’in yeniden yazılması gerekiyor. Yeni bilgiler ışığında ciddi bir tarih değerlendirmesi şart. Herkes Abdülhamit’i kendisine göre malzeme yapıyor. Sağcısı ‘Ulu Hakan’, solcusu ‘Kızıl Sultan’ diyor. Burada bir haksızlık var. Bir Abdülhamit portresi çizilip ona göre adım atılmalı. Tarihin içinden bir adam seçiyoruz, onu nasıl yiyeceğiz diye bakıyoruz.
   <br/>
   <br/>
   Panislamcılık yapmadı
   <br/>
   <br/>
   —Söylendiği gibi bir ‘İslam Birliği’ sağlayabilir miydi?
   <br/>
   <br/>
   Abdülhamit halifedir, dinin başıdır. Onun İslam dünyasına yönelik mesajları, projeleri elbette olacaktır. Ancak kesinlikle Panislamcılık yapmamıştır. Batı bunu korkusundan uydurmuştur. Çünkü, Batı sömürgecilik yapmak istemektedir. Böyle bir fikri ortaya atarak diğer milletleri ayaklandırmak istiyor. Batı bu arayışı içinde Panislamizm’i Abdülhamit’e yüklüyor.
   <br/>
   <br/>
   —Sultan böyle birisi ama Hareket Ordusu ‘irtica’yı bastırmak için kalkıp İstanbul’a kadar geliyor.
   <br/>
   <br/>
   Orada da hareketler farklı. Bir serbestlik getiriliyor, herkes kendi fırkasını kuruyor. Rumlar, Ermeniler, Arnavutlar, Araplar bir fırka ile ortaya çıkıyorlar. Bunun için Müslüman Türk kesim de ‘biz de varız’ diyor. İstekleri mantıklı mı? Tartışılır. Ama herkes yapıyorsa onlar da yapacaktır. Orada ipin ucu Derviş Vahdeti’nin katılımı ile kaçıyor.
   <br/>
   <br/>
   —Derviş Vahdeti hayatı boyunca menfaate dayalı bir politika uyguluyor, 31 Mart’ı etkileyecek kadar güçlü mü?
   <br/>
   <br/>
   Hakkındaki bilgileri onun kendi dergisinde yazdığı yazılardan öğreniyoruz. Bu adam Kıbrıs’ta İngilizlere hizmet etmiş. Abdülhamit’e ajanlık yapmış. Güvensiz raporlarından ve ispiyonlarından dolayı sürgüne gönderiliyor. Orada İttihatçılarla işbirliği içine giriyor. Hatta Volkan’ın ilk sayılarında İttihat ve Terakki Cemiyeti’ni övüyor. Sonra birden İttihat—ı İslamcı oluyor. Cambaz bir adam. İyi kalemi olan, girişken bir kişi. Bunları tek başına yapıyor. Bütün safları peşine takıyor. Bir de, Abdülhamit zamanında mollalar askerlikten muaftılar ancak bu durum Meşrutiyet ile birlikte ortadan kalkıyor, onlar için büyük bir avantaj kayboluyor. 31 Mart’ta çok garip kişisel çıkarlar var. Ve ‘din elden gidiyor’ sloganı ortaya atılıyor.
   <br/>
   <br/>
   —Peki 31 Mart Olayı neden hâlâ bir ‘irtica’ ayaklanması olarak değerlendiriliyor?
   <br/>
   <br/>
   Sloganlar maalesef toplumu rahatsız ediyor. Bizde ‘şeriat istiyorum’ lafı vardır. Bu lafı en çok Yeniçeri dile getiriyor. Osmanlı’nın imparatorluk olmasını sağlayan Yeniçeri sonraları ciddi bir şekilde bozulmuştur. Ticari bir meslek halini almıştır. Sultan Mahmut kaldırmak istediğinde, hamam basan, yol kesen, kadın—kıza saldıran Yeniçeri ‘şeriat istiyoruz’ diye ayaklanıyor. Böylece şeriatı çok kötü kullanan bir mekanizma oluşmuş. Toplumun bu lafa karşı bir alerjisi oluşmuş.
   <br/>
   <br/>
   —İttihatçılar bu slogandan mı faydalandılar?
   <br/>
   <br/>
   Evet onların işine yaradı. Çok doğal bir durum. Çok garip bir olay ve bambaşka bir sonuca varıyor. Bunu sadece Abdülhamit bilmektedir ancak birşey yapacak gücü yoktur.
   <br/>
   <br/>
   —Şeriat istiyoruz diyenlerin çoğunluğu askerlerden oluşuyor.
   <br/>
   <br/>
   Mollalar askeri kışkırtıp kurşun sıktırıyorlar. O tür bir değişimin içinde bunların olması yanlış değildir.
   <br/>
   <br/>
   —Gazeteci Hasan Fehmi Bey’i İttihatçılar öldürüyor, bu savundukları hürriyet ile çelişmiyor mu?
   <br/>
   <br/>
   Özgürlük getirirken büyük bir anarşi başlıyor. Kısmen 31 Mart Hadisesi de bu anarşinin bir parçasıdır. Toplumsal bir olaydır. Cinayetlerin işlenmesi artık doğal hale gelmiştir. İttihatçılar da fazla özgürlük veremiyor, böylece susturuyorlar. Bir frenlemeye gidiyorlar.
   <br/>
   <br/>
   İttihat ve Terakki mason locası içindedir
   <br/>
   <br/>
   —İttihat ve Terakki’ye kadar uzanan bir masonluk teşkilatı var. Cemiyete locanın etkisini nasıl değerlendiriyorsunuz?
   <br/>
   <br/>
   Masonluk ve Yahudilik kampanyasını başlatanlar bizimkiler değildi. Birşey bilmiyorlardı. Avrupa’da ne yazılıyorsa onlar onu alıyorlardı. Bugün de durum aynıdır. Avrupa’da anti Yahudi bir kampanya vardır; Fransa’da, Polonya’da. Osmanlı’da yoktur. Oralardan kaçanlar Osmanlı’ya sığınıyor. Biz bunları Fransa’dan öğrendik. İttihatçılar mason localarında toplantılar yapmışlardır. İttihat ve Terakki Cemiyeti kurum olarak mason localarının içindedir. Ancak bütün İttihatçılar mason değildir. Talat, Cavit, Nazım, Fethi (Okyar), Manyasizade Refik Bey, Rıza Tevfik, Musa Kazım gibi sayıları 20’yi geçmez. Sadece locaları kullanmışlardır.
   <br/>
   <br/>
   — İttihatçılar masonluğu mu kullandı?
   <br/>
   <br/>
   İttihat ve Terakki, masonluğu kullandı. Locayı açan Emanuel Karaso (Karasu) ismindeki Yahudidir. Masonluğun adı çıkınca da avantacılar masonluğa saldırmışlardır, mason olmuşlardır.
   <br/>
   <br/>
   —Abdülhamit’in masonlarla ilişkisi olduğu söyleniyor, böyle bir şey var mı?
   <br/>
   <br/>
   Abdülhamit’in kardeşi Sultan Murat masondu. Masonlara bir zarar vermemiştir. Abdülhamit balolarına 100—150 altını yaveri ile birlikte gönderiyor. Burada nötrelize etmek amacı vardı, Abdülhamit klasik politikasını uyguluyor: ‘Size karşı çıkmıyorum, düşman da değilim.’ Çok akıllıca bir durum. O zaman dünyanın en güçlü devleti İngiltere’dir ve kral masondur. Yok etmiyor, edemeyeceğini biliyor ama etkisiz hale getirmeye çalışıyor ve başarılı oluyor. Osmanlı donanmasının başına iki amiral getiriyor, bunların ikisi de masondur. Bunlarla İngiliz kralına doğrudan mesaj yollamak istemektedir. İngiliz hariciyesini kullanmadan mesajlarını geçiyor.
   <br/>
   <br/>
   —Meclis—i Mabusan üyelerinin azımsanmayacak bir kısmı gayrimüslimlerden oluşuyordu. Bu nasıl bir tablo ortaya çıkardı?
   <br/>
   <br/>
   Evet öyledir. Ama zorunlu bir tercihtir. Ancak bu hoşgörü milliyetçilik akımları ile birlikte başa dert oluyor. Tanzimat ile bir eşitlik sağlanmış, seçimlerde milletler ve cemaatler kabul edilmiştir. Meclise temsilcileri geliyor, bunların çoğu Osmanlıcıdır, sonra değişiyor.
   <br/>
  </font>
 </p>
</div>


## Yorumlar

### numan özcelik, 10-Mayıs-2003
> Siyasi Deha: 
> ulu hakan sona yaklaşmış bir devleti siyasi dehası ile ayakta tutmaya calışan benceosmanlı padişahları içinde en yetenekli olan bir zattır.Ulu hakanı eleştiren ler o zamanın şartlarında devletin başında olsalardı ne yapabilirlerdi acaba.veya şu anülkemizi kalkındırmak adına ne yapıyorlar acaba. Bu ülke sadece ülkesine hizmet etmeyi gaye edinmiş bir hakanı eleştirilmekle kurtulacaksa şimdiye kadar çoktan kurtulması gerekirdi herhalde.Birde biz kadar ejdadını elştiren bir millet yoktur heral. Ulu hakanı eleştirenlere bir sorum var TC yi kuran M.Kemal ATATÜRK ve silah arkadaşları kimin açtığı okullarda okuyup bu milleti kurtarıp bu devleti kurmuşlardır? Ayrıca ulu hakana kızıl sultan diyen solcu geçinen efendilere sormak lazım dünyanın en kapitalist en söürgeci kavmi olan yahudilere toprak vermeyen bir adam nasıl kızıl sultan olur?

### faruk kurt, 08-Mayıs-2003
> tarihten zırvalar '1-2-3': 
> 1.çökmekte olan bir devleti 33 yil ayakta tutmayi basarmistir.  günümüzden o devre bakildiğinda osmanlı devletinin son zamanını yaşadığını 'çöktüğünden' biliyoruz. Fakat o gunun insanlari osmanlı devletini 'çokebilecek' bir devlet olarak görmekteydiler. 2.33.yıl sultan hamit idaresindeki osmanlı devleti hiç toprak kaybetmemişdir.fakat ittihat terakki idaresi 8 senede osmanlı devletini yıkmışdır.  tarihde hiçbir hadise öncesinden ayri değerlendirilemez. türk tarihinin en büyük 'faciası' balkan savası nın mesuliyeti birkaç senelik ittihat terakki idaresinden çok 33 senelik sultan hamit idaresinde aranmalidir.  osmanli devletini yikan 1.dunya savaşinin neticesi degilmidir? 1.dünya savaşini damı sultan hamit geciktirmişdir? 3.sultan hamit hareket ordusunu kolayca imha edebilecekken sırf kardeş kanı dökmemek için teslim olmuşdur.  neden hareket ordusunu? neden 31 mart ı cıkaranları degil? halbuki osmanli tarihinde sayısız isyan cebren bastırılmısdır.  buyuk deha neden sukut etm.

### Kamil KILIÇ, 06-Mayıs-2003
> ...yalan söyleyen tarih utansın...: 
> II. Abdülhamit hakkında biraz araştırmalar yaptım. Kendi hatıratınıda okudum. Ayşe OSMANOGLU'nun yadıklarınıda. Bunların yanında sol kesim diyebileceğimiz kesiminde yazıklarını okudum. II. Abdülhamit'in; nasıl 33 sene çökmekte olan bir devleti ayakta tuttuğundan alında, kendine kurşun atacak askerleri yetiştirmesinden, bilime verdiği öneme kadar bütün bunlar onun ne kadar ileri görüşlü olduğunu göstermektedir. Bunu ulu hakanım diyende kabul ediyor, kızıl sultan diyende. Ama bir yerde ipler kopuyor. Oda II. Abdülhamit'in islama verdiği öneme gelince. 650 yıl islam inancını yaşamış ve bunu fethettiği her yerde yaşatmış olan bir devletin nasıl, nasıl olurda bunu daha sonra insanları birbirinden uzaklaştırmak için kullandığı, insanları sınıf ayrımına soktuğu söylenip, yazılabilir.  Eğer Türkiye Cumhuriyeti bu günlere geldiyse bu II. Abdülhamit'in sonsuz çaba ve ğayretleriyle olmuştur.  Not: Okulda olduğum için kısıtlı bir vakitte yazıyorum. Bu türde yayın yapmanızı canı gönülden destekl

Kaynak: [www.aksiyon.com.tr](http://www.aksiyon.com.tr:80/detay.php?id=2542&yorum_id=19), [web.archive.org (arşiv bağlantısı)](http://web.archive.org/web/20030704152058/http://www.aksiyon.com.tr:80/detay.php?id=2542&yorum_id=19)
