# Tarih, Nutuk’a bakarak yazılmaz

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20031103214152im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031103214152im_/http://www.aksiyon.com.tr/resim/42/34.jpg" vspace="5"/>
  </p>
 </font>
 <font class="content">
  “Hariciyemizin zengin bir kaynağı ve geleneği var. 600 senelik bir gelenek bu. Ve hepsi yazılı, elde duruyor. Hiçbir devletin böylesine bir mazisi yoktur. Böyle bir hazinenin üstünde fukara yaşıyoruz.” İlber Ortaylı tarihi ‘kör nokta’ olarak tanımlıyor. Ondan kurtulmaya çalıştıkça, sanki garip bir istihza ile bizi yeniden kendisine çağırıyor.
 </font>
 <p>
  <font class="content">
   Redd—i miras aslında tarihten kopmayı gerektirmiyor. Tersine tarihe daha fazla dönmeyi gerektiriyor. Fakat bu dönüşler Ortaylı’ya göre biraz tehlikeli oluyor; “Toplumsal hafızanın sakatlanmasından dolayı döndüğümüz kaynak bizi doyurmuyor.” Tarih karşısındaki kesintisiz bocalama geleneğimizin, geleceğe bakarken de kendimizi yitirmek gibi bir sonuç vermesi şaşırtıcı değil. Sürekli bir çıkmaz, sürekli bir yalpalama sürüyor. Avrupa Birliği’ne girmedeki bocalamalarımız, Kıbrıs konusundaki çıkmazımız, Musul—Kerkük hadisesindeki kaybımız ve daha nice kadim konudaki pervasızlığımız hep dönüp dolaşıp, geçmişimizi göremememizden kaynaklanıyor.
   <br/>
   <br/>
   Hadiseler o kadar tanıdık ki, her olay ve konu günümüzü hatta geleceğimizi ipotek etmiş durumda. Buna rağmen mumla yolumuzu aydınlatmaya çalışırken, redd—i miras goygoyculuğu ile göremediğimiz rehberi yani Osmanlı’yı es geçiyoruz. Hangi konuya el atsan altından Osmanlı’nın derin izi çıkıyor. Ama iyi ama kötü.
   <br/>
   <br/>
   Osmanlı mirasının günümüze yansımalarını 2. Abdülhamid’in torunu Hanzade Sultan’ın eşi tarihçi İsmet Bozdağ ile görüştük. Bu zamana kadar Cumhuriyet ve Osmanlı’ya dair 50 kitap yazan, zengin bir arşive sahip 86 yaşındaki tarihçi ile arşiv kırıntıları ışığında Osmanlı’nın son dönemini, belki de günümüzü konuştuk.
   <br/>
   – Osmanlı’dan Cumhuriyet’e geçiş konusunu çalışıyorsunuz. Bu konuda karşınıza çıkan farklılık nedir?
   <br/>
   <br/>
   Cumhuriyet, Osmanlı’nın meşrutiyetten sonraki kısmıdır. Osmanlı’nın en küçük parçası üzerinde Cumhuriyet kurulmuştur. Durum budur. Osmanlı’da hangi padişahlar varsa bugün de aynı padişahlar vardır. Değişen şahıslar ve unvanlardır. Tarih boyunca Anadolu yarımadasında hiçbir zaman müstakil bir devlet kurulamamış. İlki Türkiye Cumhuriyeti’dir. O da Osmanlı’nın devamı olduğu içindir.
   <br/>
   <br/>
   – Aslında olaya genel olarak bakıldığında Osmanlı yıkılmadı, dolayısıyla yok olan bir devletten sonra sıfırdan bir Cumhuriyet kurulmamıştır.
   <br/>
   <br/>
   II. Mahmud’dan başlayan hareket hiçbir arıza yapmadan günümüze kadar gelmiştir. Yapılan hatalar yüzünden işler uzamıştır. Sultan Mahmud’un gücü yetseydi, medresenin yanında okul açacağına, okulu medreseye sokabilseydi biz bu işi o zaman bitirmiştik. Batıda da aynı durum vardı; ancak onlarda okul medreseye girdi. Paris’te Sorbone Üniversitesi eskiden bir medreseydi, Oxford bir medreseydi, buralarda papaz yetiştiriliyordu. Okulları yeni bilgilerle donatmak suretiyle işi eksiksiz yaptılar. Ancak II. Mahmud bunu yapamadı. Medrese ile okulu ayrı tuttu.
   <br/>
   Buralardan çıkanlar iki ayrı kültürü temsil eden insanlar olarak karşı karşıya geldiler. Bugün de karşı karşıya gelen insanlar bunlardır. Aşırı İslamcılarla, aşırı laik cumhuriyet taraftarlarının çıkmazı bundan kaynaklanıyor.
   <br/>
   <br/>
   – Burada bir dengesizlik var mı?
   <br/>
   <br/>
   Var tabii. Kültür bir bütündür, parçalandığı zaman iki düşman güç doğar. Düşmanlığı alenen ya da gizli olur ama savaş halindedir ve bu mücadele gizliden gizliye sürer. Bugün Türkiye’de II. Mahmud’un sebep olduğu hareketler devam ediyor. Zaman zaman onun başlattığı düşünce hakim oluyor, zaman zaman da ondan evvelki düşünceler hakim olmaya çalışıyor.
   <br/>
   <br/>
   – Osmanlı’da modernleşme ne zaman başladı?
   <br/>
   <br/>
   Bana göre II. Mahmud’la başlıyor. O zamana kadar mülkiyet yoktur. Üzerinde çalışanlar onu kullanma hakkına sahiptirler. O mal onun değildir. Bu dönemde mülkiyet kanunu çıkıyor, bu bana göre bir ihtilaldir. Batılılaşmanın ve modernleşmenin en önemli parçası budur. Bu dönemde tam Batı tefekkürü temellerine girmiş bulunuyoruz.
   <br/>
   <br/>
   – Kötü bir Batılılaşmadan söz ediliyor, Batının emperyalizmi olarak değerlendiriliyor?
   <br/>
   <br/>
   Kötü Batılılaşmanın tek bir yanlışı vardı. Ayrı ayrı iki kültürün birbiriyle çatıştırılması. Başta da söylediğim gibi okul ile medresenin ayrı tutulmasında bir yanlışlık var.
   <br/>
   <br/>
   – Osmanlı’nın son döneminde bile uluslararası çapta aydınlarımız vardı. Oysa günümüzde pek yok. Bunu nasıl yorumluyorsunuz?
   <br/>
   <br/>
   Kültür bir insanın tepeden tırnağa bütün hayatına yansıyan, onu manipüle eden bir güçtür. Ya akıl kültürü ya da din kültürü hakim olur. Türkiye’de bu iki kavram karşı karşıya getirildi. Hep çatışma oldu. Oturup da bu ortamda verimli işler ortaya koymak mümkün değil. İkisi birden gitmez. Ayrıca Osmanlı’nın kültür birikimine, o kültür mirasına başvurmamaktan kaynaklanan bir eksiklik. Hep başka yerde arama çabası bu gibi örneklerin aktarımını güçleştirmiştir.
   <br/>
   <br/>
   – 1931’de Türk Tarihini Teknik Cemiyeti (Daha sonra adı Türk Tarih Kurumu olarak değişmiştir) kuruluyor ve bir resmi tarihçilik dönemi başlıyor. Resmi tarih diye bir tarihçilik olur mu? Bu arada resmi tarih kavramını ‘Kemalist tarih’ olarak tanımlayanlar da var.
   <br/>
   <br/>
   Ben resmi tarihe karşıyım. İcat edilmiş bir tarihtir. Tarih süratle değişir, herşey değişir ama resmi tarih değişmez. Yeni bulgular ve bilgiler olmasına rağmen. Türkiye’de tarihte bir değişiklik olmuyor. Kimisi bunu popüler hale getirmeye çalışıyor. Popüler tarih diye bir dal olmaz. Olay neyse odur. Son zamanlarda “Aslında bu yoktu, aslında olay buydu” diye belgesiz, bilgisiz keyfi yorumlar yapılıyor. Bugün Mustafa Kemal ve onun yaptıkları hakkında birşey söyleyemezsin. Neden konuşmayacakmışım?
   <br/>
   <br/>
   – Bol bol spekülasyon ve hikaye tarihçiliği ortaya çıkıyor. Daha derine inen, sebep–sonuç ilişkisi ölçüsünde bir mukayeseli tarihin olmayışı, sözü edilen resmi tarihten mi kaynaklanıyor?
   <br/>
   <br/>
   Karşıt düşüncede olanlar, benim düşüncem neden kabul görmüyor diye söyleniyorlar. Ama Türkiye’nin şartlarına bakıldığında ortamın buna müsait olduğunu düşünmüyorum. Resmi tarihi değiştirmek, bazı şeylerin yeniden gözden geçirilmesi demek.
   <br/>
   <br/>
   – Sizin özel bilgileriniz içinde bulunan, Mustafa Kemal ile Karabekir arasında geçen bir tarih yanlışlığı konusu var. Hadise tam olarak nedir?
   <br/>
   <br/>
   Kazım Karabekir, İsmet Paşa’ya gidip ‘tarihimizde yanlışlar var’ diyerek düzeltmelere gidilmesi gerektiğini söyler. İsmet Paşa da Hasan Âli Yücel’den Atatürk ve Karabekir’in bilgilerini karşılaştırmasını ister. Hasan Âli Yücel de bir tarihçi ile birlikte iki şahsın da bulunduğu küçük bir oturum düzenler. Atatürk Nutku, Karabekir ise hatırlarını aktarır. Birisinin söylediğine ötekisi itiraz eder. Konuda bir fikir birliği çıkmaz. Hasan Âli Yücel bir yere ağırlık verecek ki orası haklı çıksın. Sonra Hasan Âli Yücel, İsmet Paşa’ya gider. Ve şöyle der; “Onlar doğruyu aramıyorlar sadece kendilerini arıyorlar.”
   <br/>
   <br/>
   – Karabekir ile Atatürk arasındaki rekabetin boyutu nedir?
   <br/>
   <br/>
   Karabekir olmazsa, Atatürk bu işleri yapamazdı. Atatürk’ü tutuklaması gerekiyordu ama tutuklamayıp onunla beraber kongrelere başladı. Yanlışları çok iyi düzeltmek gerekir. Vazifemiz ikisinin arasındaki doğruyu bulup yazmaktır. Bu konuda daha derin bir çalışmaya ihtiyaç var.
   <br/>
   <br/>
   – Atatürk’ün emriyle Afet İnan yönetiminde başlatılan kafatası inceleme çalışmaları var. Bunu hangi çerçevede ele almak gerekiyor?
   <br/>
   <br/>
   Mustafa Kemal nasıl bir devlet aldığını biliyor. Rusya varken ve Türkiye Boğazlara hakimken bir güç gerekiyor. Mustafa Kemal bunu güçlendirmek için Avrasya modelini devreye sokmak istiyor. Fuat Köprülü’ye Türkiyat Enstitüsü kurdurmuş. Bütçede para yokken o buradan aldığı paralarla Etnografya Müzesi’nin temellerini attı. Bütün bunlar gösteriyor ki Avrasya devletinin temeli burada yatıyor.
   <br/>
   <br/>
   – Bütün çalışmaları bu kapsamda mı ele alacağız?
   <br/>
   <br/>
   Rusya’nın yumuşak karnında emniyet içinde yaşama hedefi vardır. Bütün hepsinin temeli budur. Irkı Asya halkına dayandırma çalışmaları.
   <br/>
   <br/>
   – Bir de Türkiye’de redd—i miras kavramı var ve hep bu yöne kayan bir anlayış, bir yaşam tarzı belirleniyor.
   <br/>
   <br/>
   Türkiye Osmanlı’nın devamıdır. Osmanlı’nın bütün yaptıklarını Cumhuriyet idaresi de yapmıştır ama Cumhuriyet idaresi başka şartlar içerisinde birşeyler yapmıştır. Türkiye’de Kürt meselesi Atatürk zamanında da vardı. Osmanlı zamanında da, şimdi de vardır. Musul konusu şimdi de var, Osmanlı zamanında da vardı. Sürekli birbirine bağlantılı konular. Herşey Osmanlı ile birlikte geliyor ve sorunsa sorun, ödül ise ödül hep var. Bu mirası reddetmek mümkün değil. Kaldı ki bu, mirastan çok doğal bir aktarım, genetik bir intikaldir.
   <br/>
   <br/>
   – Mirasın hâlâ sürdüğünü söylüyorsunuz, buna bağlı olarak Türk askeri şu anda Azerbaycan’da, Arnavutluk’ta ve daha birçok yerde eğitim veriyor. Sizce bunu Osmanlı’nın mirası güdüsüyle mi yapıyor?
   <br/>
   <br/>
   Burada sahip çıkma hevesi var. Sıkıştığınızda size birisi yardım ederse rahatlarsınız. Biz artık Avrupa’yı Viyana’ya kadar alacak değiliz. Ama birtakım
   <br/>
   <br/>
   projelerimiz vardır, bunlar için gereken gizli bir fetih olmalı. Örneğin Avrasya modeli idealimiz olmalı. Bunlarla bağlantı kurup, toprak veya devlet birliği sağlamak değil, duygusal, kısmen siyasi birlik sağlanmalı. Bu tepkiler, bu sebeplerden Osmanlı’dan kaynaklanıyor. Ama hâlâ yanlışlar yapılıyor.
   <br/>
   <br/>
   – Nedir bu yanlışlar?
   <br/>
   <br/>
   Rusya’dan yeni kurtulmuş devletler bunlar. Bunun için Rusların onlara verdiğinden daha iyisini vermek zorundasınız. Bu gözüne kakarak değil, yumuşak şekilde verilirse bütünlük sağlanır. Devlet bütünlüğü sağlanır. Onlar müstakil olur ama Amerika gibi olabilir. Buradaki devletlerle Türkiye’nin bir araya gelmesi demek Türkiye’nin bir cihan devleti olması anlamına gelir.
   <br/>
   <br/>
   – Balkanlar için durum nasıl?
   <br/>
   <br/>
   Orası çok karışık. Farklı devletler, milletler, dinler var. Ama burada askerin rolü oradaki Türkleri, Müslümanları korumanın yanında onlarla daima bir bağı olduğunu bilip bu bağı kesmemesi açısından bölgede eğitim vermektir.
   <br/>
   <br/>
   – Her konu, tarih ile bağlantılı diyoruz. Sürekli tarihle iç içe olan ciddi meselelerimiz var. Peki şimdiki hariciyemiz Osmanlı’nın politikasından, birikiminden yeterince faydalanabiliyor mu?
   <br/>
   <br/>
   Burası çok acıklı bir nokta. Hariciyenin zengin kaynağı, bir geleneği var. 600 senelik bir gelenek bu. Ve hepsi yazılı olarak elde duruyor. Hiçbir devletin böylesine bir mazisi yoktur. Böyle bir hazinenin üstünde fukara yaşıyoruz. Çünkü, demokrasi, sınıflı devletlerin üst yapısıdır. Sınıfsız devletlerde demokrasi olmaz. Türkiye’deki demokrasi değil. Türkiye’de demokrasinin olabilmesi için sınıfların olması lazım. İlmiye sınıfı diye bir sınıf, askeriye sınıfı diye bir sınıf yok ki, bunlar meslektir. Sınıf iç mücadelelerin sonucunda doğmuş şeylerdir. Batıda sınıfların bin senelik geçmişi var. Dükler burjuva oldular, ötekiler de self oldular. Öyle ezildiler ki mücadele ede ede haklarına kavuştular. Böylece sınıflar oluştu. Hariciye hem mirası kullanamıyor hem de çoğu zaman eli kolu bağlı kalıyor, yöntemini belirleyemiyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2388), [web.archive.org (arşiv bağlantısı)](http://web.archive.org/web/20031103214152/http://www.aksiyon.com.tr:80/detay.php?id=2388)
