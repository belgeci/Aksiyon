# Yeni yıl kehanetleri

*Haşim Söylemez 2000.12.30*

<div>
 <p class="baslik">
  2000 tutmadı, 2001 verelim!
 </p>
 <p class="spot">
  2000 yılı için söylenen çoğu kehanetler fos çıkarken yeni yıl için söylenen  kehanetler ise hem sevindiriyor hem üzüyor. Kâhinlere göre 3. Dünya Savaşı  yeni yüzyıl içinde çıkacak, bunun sonucunda dünya büyük kuraklıklar  yaşayıp çölleşecek. Tüm dünya bu kehanetleri tartışırken, yerli kâhinlerimiz  de Türkiye'nin 2050 yılında dünyadaki tek süper güç olacağını ileri sürüyor
 </p>
 <p class="metin">
 </p>
 <img border="0" src="/web/20020325034057im_/http://www.aksiyon.com.tr/2000/317/resimler/2000.jpg"/>
 <p class="metin">
  Sonradan olacak şeyleri, gaipten haber vermek anlamına gelen ve kökeni Arapça olan "kehanet" kelimesi insanoğlunun varlığından beri merak uyandırmış, daima inanılan bir güç olarak telakki edilmiş. Kehanet tarihine bakıldığında ise bu gizemli kelimenin her toplumda varolduğu karşımıza çıkıyor. Kehanet, Şamanizm kültünü yaşayan toplumlarda olduğu gibi, eski Yunan mitolojilerinde ve milattan önceki dönemlerdeki Mezopotamya uygarlıklarında karşımıza çıkıyor. Binlerce yıl boyunca ortaya atılan değişik kehanetler, dünyanın genelini ilgilendirdiği gibi, yöresel olarak kabul görenleri de var. Değişik yolları deneyerek ortaya kehanetler atan kişiler türemiş, kimisi insanları sömürmüş, kimisi de verdiği haberlerin gerçekleşmesiyle insanların güvenini kazanmış.
 </p>
 <p class="metin">
  Ancak kâhinler tarafından ortaya atılan 2000 kehanetlerinin çoğu fos çıktı. Ne gökyüzünde uçan arabalar var, ne de Ay'da koloni kuran insanlar. Yine 2000 kehanetleri çerçevesinde insan ömrünün 150 yıla çıkacağını haftalık çalışma saatinin 25 saate ineceğini haber verenler de yanıldı. En önemlisi 1999 tarihinde kıyametin kopacağını söyleyenler yanılmak bir yana utandılar. Evet 2000 kehanetlerinin büyük çoğunluğu fos çıktı, şimdi sıra yeni milenyum kehanetlerinde. Kimi kâhinlere göre yeni milenyumda kıyamet kopacak, kimine göre ise yeni dünya savaşları başlayacak. Özellikle kaynağını İncil ve Tevrat'tan alan kâhinlere göre ise bu milenyumda Mesih'in gelecek olması insanların merakını uyandırmış durumda. Bütün bu kehanetler beklenirken, yapılan tarihi hesaplamalarda ise büyük yanlışlıklar yaşanıyor. Değişik takvimleri baz olan kâhinlerin vermiş olduğu rakamlar birbirleriyle çelişiyor. Kimi takvime göre yeni milenyum geçen sene başladı, kimine göre bu sene başlıyor. Kimi takvimlere göre ise milenyum 5 yıl önceden başlamış. Genel olarak dünyada insanlar böyle kehanetler ve tarihlerle meşgul olurken, Türkiye'de de yöresel bazda bir takım kehanetler ileri sürülüyor. Örneğin; 2050'de Türkiye dünyadaki tek süper güç olacak.
 </p>
 <p class="metin">
  Armagedon gerçekleşecek mi ?
 </p>
 <p class="metin">
  "Tevrat'ın Şifresi " isimli kitabın yazarı Michael Drosnin İsrailli matematikçi Dr. Eliyahu Rips'i kaynak gösterip Tevrat'ın şifrelenmesi yoluyla birçok konuda kehanetlerde bulunuyor. Rabin Suikastı, Körfez Savaşı gibi önemli konularda haklılığı ortaya çıkarken, insanların asıl merakını uyandıran konu ise; Armagedon kehanetinin gerçekleşip gerçekleşmeyeceği. Yazar Drosnin kitapta Armagedon'u kıyamet ve mahşer anlamında kullanıyor; bunun da savaşla olabileceğini belirtiyor. Yani gerçekleşecek olan 3. Dünya Savaşı, eğer Tevrat'ın şifresi doğru ise yüzyılın sonunda ya da gelecek on yıl içinde gerçekleşecek. Yazar Drosnin Armagedon'u Ölü Deniz civarında bulunan "Mühürlü Kitap" olarak bahsedilen parşömenlerden esinlenerek dile getiriyor. Parşömenlerdeki şifrelerin bilgisayarla çözüleceği haber veriliyor ve şifreler çözülüyor. 2000 ve 2006 yılları Dünya Savaşı ile birlikte şifrelenmiş. Bu iki yıl hem atomik soykırım hem de Dünya Savaşı ile şifrelenmiş.
 </p>
 <p class="metin">
  Tevrat kaynaklarından sonra Amerika'da yaşayan Hopiler de bir yıkımdan bahsediyor. Arizona eyaletinde yaşayan Hopilere göre; çeşitli zaman dilimlerinden geçen dünyayı son bir yıkım beklemekte ve bu yıkımdan sonra en son olacak kıyamete kadar gelecek bir mutluluk süresi beklemektedir. Bu yıkımın 2000 yılı başında, nükleer bir savaş veya bir göktaşı düşmesiyle gerçekleşeceğine inanılır. Hopiler tam bir tarih vermezken Mayalar büyük yıkım için gün bile veriyor. Maya kutsal takviminin bitişi MS 22 Aralık 2012 olarak kabul ediliyor ve bu tarihte bu yıkım gerçekleşecek, yani dünya son bulacak.
 </p>
 <p class="metin">
  Nostradamus'a göre
 </p>
 <p class="metin">
  3. Dünya Savaşı 2076'da
 </p>
 <p class="metin">
  Kâhinlerin en ünlüsü olarak tarihe geçen Nostradamus'a göre gerçekte kıyamet 3797 yılında kopacak. Bunu da Son Gün'ün gelip çatması , yeryüzü ve gökyüzünün yep yeni bir çehreye bürünmesi ölümün ölümsüzlüğe dönüştüğü dönem olarak belirtiliyor. Ancak Nostradamus'a göre bundan önce 3750 yılında 5. Dünya Savaşı çıkacak, 2106 yılında 4. Dünya Savaşı son bulup 1000 yıl gibi bir süre barış yaşanacak. 2076'da 3. Dünya Savaşı çıkacak ve bu savaş 25 yıl sürdükten sonra, savaş sonrasında çölleşmiş bir dünya meydana gelecek. 2050 yılında SS devleti tekrar kurulacak. Nostradamus 2000 yılında atomik bir saldırı sonucu Roma'nın yok olacağını, Avrupa ile İtalya arasında bir savaş başlayacağını bu savaştan İtalya'nın galip geleceğini haber veriyor. Nostradamus'un bu son kehaneti diğer bazı kehanetleri gibi gerçekleşmiş değil. Yine Yehova Şahitlerine göre kıyamet 2000'li yılların başında kopacak.
 </p>
 <p class="metin">
  Diğer bir kâhin Edgar Cayce de 2000 yılı için pek iyimser değil. 2. Dünya Savaşı'nın başlangıç ve bitiş tarihlerini bilen ve uyuyan kâhin olarak isimlendirilen Edgar Cayce'ye göre 21. yüzyılda kutuplar yer değiştirecek, yeni karalar ortaya çıkacak. Kızıl Çin'le Rusya'nın da birleşeceğini haber veren Cayce'ye göre aynı zamanda 21. yüzyıl barış ve sevgi getirecek.
 </p>
 <p class="metin">
  Herkes Mesih bekliyor
 </p>
 <p class="metin">
  2000'li yıllar için söylenen en önemli kehanetlerden birisi de Mesih'in geleceği ile ilgili. Hemen her dindeki insanların Mesih'in geleceği inancı 2000 yılı itibariyle iyiden iyiye alevlenmiş durumda. Hatta Yahudi bir tarikat Ölü Deniz civarındaki tepelerde Mesih'in geleceğini bekliyor. Bu tarikat 2000 yılı ile birlikte beklentisini iyice arttırmış durumda. Hopi Kehaneti ise bir Mesih yerine iki kurtarıcı kardeşin 2000 yılının ilk çeyreğinde yeryüzüne geleceğini ileri sürüyor. Yahudi kökenli ve İncil'den etkilenerek oluşmuş Mesih beklentisi tüm dünyayı sarmış. Bazı gruplar Mesih beklentisinde aşırıya giderek bu kurtarıcıyı bekliyor. Gelecek olan Mesih'in ise Hz. İsa olduğu yönündeki görüşler ağırlık kazanıyor. Hz. İsa gelecek diye uzun yıllar Mesih bekleyen marjinal gruplar "Şam'daki Beyaz Minare'nin altına inecek" diye, Hz İsa için her cuma caminin avlusuna bir at çekip bekliyorlar. Mesih beklentisi Müslüman olan bazı gruplarda da karşımıza çıkıyor. Ancak genel olarak Müslümanlarda Mesih inancı yerini Mehdiliğe bırakıyor. Yani müjdelenmiş kurtarıcı olacak şahıs. Bu yüzdendir ki; özellikle Türkiye'de birçok dini cemaat Mehdi'nin kendi içlerinden çıkacağını hatta daha ileri giderek Mehdi'nin kendi liderlerinin olduğunu söylemişlerdir. Mehdi için söylenen zaman ise tıpkı Mesih'teki gibi 2000'li yıllar. Bu yüzden kendisini Mehdi ilan edip piyasada dolaşan birçok meczup bulunuyor. Uludağ Üniversitesi İlahiyat Fakültesi Öğretim Üyesi Doç. Dr. Ahmet Güç; İslam'da kehanetin olmadığını belirterek: "Gaipten haber verme İslam'da kabul görür şey değildir. Rüya ya da sadece peygamberlere gönderilen vahiyler sonucunda gelecek ile ilgili yorumlar yapılabilir. Sıkıntılar artınca da insanlar mecburen kehanetler inanmak zorunda kalmışlar. Bu yüzden bir çok kişi kendisini Mesih veya Mehdi ilan ediyor" şeklinde konuşuyor.
 </p>
 <p class="metin">
  Türkiye süper güç
 </p>
 <p class="metin">
  olacak mı?
 </p>
 <p class="metin">
  Dünya'nın genelini ilgilendiren kehanetlerin yanısıra Türkiye'yi birebir ilgilendiren kehanetler de var. Mehdi inancı doğrultusunda Türkiye'de birçok cemaat Mehdi'nin Türkiye'den çıkacağını ileri sürüyor. Yeni milenyumda çıkacak olan Mehdi'nin başta Türkiye olmak üzere tüm dünyayı kurtarması bekleniyor. Türkiye kehanetlere göre siyaset, sosyal hayat, spor ve sanat alanlarında da birtakım değişiklikler yaşayacak. Ancak kim tarafından ortaya atıldığı bilinmeyen ve Türkiye'de büyük çoğunluğa hakim olan bir inanca göre Türkiye 2000'li yıllarda süper güç olacak. Ortalıkta dolaşan kahenetlere göre, Türkiye 2040'li yıllarda dünyada kendisinden bahsettirecek, 2050 yılında ise dünyadaki tek süper güç olarak kabul edilecek. Yine kehanete göre Türkiye'nin süper güç olma aşamasında diğer Türk devletlerinin de Türkiye'ye tâbi olması sözkonusu olacak. Burada varılmak istenen Osmanlı ruhunun tekrar yeşereceği. Yani aynı kaynağa göre Türkiye önümüzdeki 10 yıl içinde kendi eksikliklerini tamamladıktan sonra Avrupa Birliğine girebilecek. Türkiye'yi önümüzdeki 2 yıl içinde bir takım değişiklikler de bekliyor. Kehanetlere göre Türkiye'de 2001'de erken seçim aşamasına gidilecek ve 2002 yılında ise seçim yapılacak. Mehmet Memiş (Medyum Memiş) cinler ile yaptığı istişare sonucunda bu yargılara ulaştığını söylüyor. Yine Memiş'e göre Türkiye'de önümüzdeki iki yılda ekonomik olarak sıkıntılar devam edecek. Ancak Türkiye'de 17 Ağustos'ta yaşanan deprem gibi büyük felaketlerin olmayacağını söylüyor. Türkiye'de önümüzdeki 10 yıl içinde sanat alanında büyük değişiklikler ve başarılar olmayacağı belirtilirken spor alanında özellikle futbolda başırların devam edeceği dile getiriliyor. Memiş, Galatasaray Futbol Takımı'nın 2001'de de dünyada kendisinden bahsettirecek başarılara imza atacağını söylüyor.
 </p>
 <p class="metin">
  Memiş her ne kadar kehanetler ortaya atılırsa da insanın şer olan olayları hayıra çevirmesinin mümükün olabileceğini iddia ederek şöyle konuşuyor: "İnsan şer karşısında dua ederse ve Allah da bu duaları kabul ederse şerler hayra dönüşebilir. Kehanetler illa da gerçekleşecek denilemez". Ekonomi Uzmanı Doç. Dr. Kamil Uslu ise, Türkiye'nin önümüzdeki dönemlerde ekonomik yönden sanıldığı kadar kötüye gitmeyeceğini belirtiyor: "Türkiye önümdeki yıllarda daha da iyiye gidecek. Dengeler sağlanacak, oluşan olumsuzluklar yeni yılın başında aşılacak. Yeni gelişmekte olan ülkemizde enflasyonda da ciddi bir düşüş bekleniyor" şeklinde konuşuyor.
 </p>
 <p class="metin">
  Milenyum 2001'de başlar
 </p>
 <p class="metin">
  Tıpkı kâhinlerin ortaya attığı kehanetler gibi, yaşadığımız dönemin tarihi de tartışılıyor. Kâhinler başka başka takvimlerden faydalanarak ortaya attıkları kehanetlerinin gerçekleşmesi tarihi birbirini tutmuyor. Her kâhine göre dünya değişik tarihlerde yok olacak. Gnümüzde tartışılan konu ise yeni milenyumun 2000 yılında mı , yoksa 2001 yılında mı başladığı. Kullandığımız miladi takvime göre 3000 yılı 1 Ocak 2001 tarihinde başlıyor.
 </p>
 <p class="metin">
  Mısır'da eskiden beri kullanılan Güneş Takvimi Roma İmparatoru Julyen tarafından 360 günden 365 güne çevirilip düzeltmeler yapılıyor. Böylece miladi takvimin ilk şekli ortaya çıkıyor. Daha sonra Jülyen Takvimi Mart'ta başlayan yeni yıl, 500. yılında Aziz Jean'dan dolayı 1 Ocak tarihine alınır. Gregor tarafından Ocak ayına alınan miladi takvim son ve gerçek şeklini almış olur. Yani biz bugün bu takvimi kullanıyoruz. Ve bu takvime göre 3000 yılı 1 Ocak 2001 tarihinde başlıyor, başka bir deyişle yeni milenyum 2000'de değil 2001 tarihinde sayılmaya başlanıyor. Hz. İsa'nın doğumunu baz alan takvimler ise miladi takvime göre çok daha ileride. Hz. İsa'nın doğumun baz alan hesaplamalara göre şuanda 2005 yılı yaşanıyor. Hicri takvime göre hesaplama yapanlara göre ise 2000 yılı için daha bayağı bir zaman var. Hicri takvim ise şu anda 1421 tarihini gösteriyor.
 </p>
 <p class="metin">
  Dünyada ve Türkiye'de söylenen kehanetlerin gerçekleşip gerçekleşmeyeceği bilinmez ama yeni milenyumun tüm insanlar için hayırlar getirmesi hepimizin temennisi.
 </p>
 <p class="metin">
 </p>
 <p class="arabaslik">
  2000 kehanetleri fos çıktı
 </p>
 <p class="metin">
  Nostradamus göre 3—4 Temmuz 1999 tarihinde kıyamet kopacaktı
 </p>
 <p class="metin">
  Nostradamus göre 1999 yılının yedinci ayında gökyüzünden Deccal inecek, yeni yüzyıl yaklaşırken salgın, açlık, askeri terör kol gezecekti.
 </p>
 <p class="metin">
  1893'de Thomas De Witt Talmage tarafından söylenen; "Yaşam kalitesi o kadar artacak ki, 150 yıl yaşamak artık sıradan bir hadiseye dönüşecek"(ti).
 </p>
 <p class="metin">
  Yine Talmage göre, "Yüzyılın sonunda kârın işveren ve çalışan arasında paylaşılması prensibiyle büyük şirketlerin ve iş dünyasının çıkarları büyük bir uyum içinde işleyecek"(ti).
 </p>
 <p class="metin">
  1927 yılında ortaya atılmış; "Nükleer zeplinler gökyüzünde saatte 550 km hızla yol alacak!"
 </p>
 <p class="metin">
  1940'ta, "uyuyan kâhin" Edgar Cayce tarafından ileri sürülmüş; Çin, güçlü bir demokrasiye sahip dindar Hıristiyan ülkesi olacak. Rusya, dindarların kıblesi olacak. ABD'de siyah—beyaz gerginliği çatışmalara neden olacak, yoksullar zenginlere karşı ayaklanacak.
 </p>
 <p class="metin">
  1940'ta söylenmiş; "Binlerce km. uzaklıktaki insanlar ve maddeler, elektrik devrelerinin iki ucundaki kameralar aracılığı ile birbirine bağlanacak"(tı).
 </p>
 <p class="metin">
  1966'da şöylenmiş bir kehanete göre; 2000'de makinalar o kadar çok üretecek ki, ABD'de herkes tek başına zengin olacak.
 </p>
 <p class="metin">
  1967 yılında söylenmiş; Aya koloni kurulacak, insanoğlu Mars'a ayak basmış olacak, gökyüzü insanın kontrolüne geçecek.
 </p>
 <p class="metin">
  1975'de söylenmiş; "Gökyüzünde tekerleksiz arabalar uçacak, böylece tekerleğin sonu gelmiş olacak"(tı).
 </p>
 <p class="metin">
  1982'de söylenmiş; "Haftalık çalışma süresi azalacak. 2000'de 25 saat olacak. İki üç kişinin aynı işi yapması vardiyalar sayesinde çalışma saatleri esneklik kazanacak"(tı).
 </p>
 <p class="metin">
  1900'da söylenmiş; "Savaşlar, tıpkı gladyatörler gibi demode olacak. Savaş bu yüzyılda varlığını koruyamayacak kadar gereksiz, aptalca ve medeniyet dışı olacak"(tı).
 </p>
 <p class="metin">
  1900'de söylenmiş; 100 yıl sonra torunlarımızın torunları, Noel yemeğinde büyük elma büyüklüğünde çilek yiyecek.
 </p>
 <p class="metin">
 </p>
 <p class="arabaslik">
  Doç. Dr. Engin Beksaç (Sakarya
 </p>
 <p class="metin">
  Üniversitesi Öğretim Üyesi):
 </p>
 <p class="metin">
  Her bin yılın
 </p>
 <p class="metin">
  bir kehaneti var
 </p>
 <p class="metin">
  Kehanetler İnsanoğulunun varlığından beri var. Hangi tarihe bakarsanız bakın, hangi toplumu incelerseniz inceleyin kehanetler karşınıza çıkıyor. İlkel kabilelerden, modern topluluklarda bile bir kehanet inancı var ve insanlar bu güçten her zaman korkmuşlardır. Yaşanır veya yaşanmaz burası tartışılacak bir durum ama bu anlayış gelmiş ve gelecek tüm dünya topluluklarında var. Her bin yılda bir kehanet uydurulmuş, her bin yılda özellikle kıyamet ile ilgili kehanetler uydurulmuş.
 </p>
 <p class="metin">
 </p>
 <p class="arabaslik">
  Arif Arslan (Kehanet Kitabının yazarı):
 </p>
 <p class="metin">
  Gaybı Allah bilir
 </p>
 <p class="metin">
  Kur'an'da bilinmez denilen ve Allah'tan başkasının bilmediği gayb, mutlak gaybdır. Yani kişinin kazancı, kaderi, eceli, rızkı, yağmurun ne zaman yağacağı ve rahimlerde olanın durumu ile birlikte daha pek çok konuya ait gayb hükümleri, sadece Allah tarafından bilinen gaybdır. Mesela, yüzyıllardan beri üzerinde olduğumuz fay hattının ne zaman ateşleneceği bilinmeyen gayb hükümlerindendi. Nitekim bilemedik ve 17 Ağustos 1999 günü saat 03:03'de ateşlendi. Neden o geceydi, buna sebep neydi? Bu bizim için gizlidir, gizli kalacaktır. Yapılan yorumların tamamı tahminden öte geçmeyen şeylerdir. Kesin olarak bu iş şundan oldu diyecek hiç kimse yoktur. Yoksa bugün olmasa bile yarın depremi önceden keşfedebilecek aletler de bulunabilir. En azından birkaç dakika önce bu tespit edilebilir. Çünkü ilim bu tür konuları çözebilir. Bunlar gayb aleminden emir alemine çıktıktan sonra belli emarelerle anlaşılabilir.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325034057/mailto:hsoylemez@hotmail.com">
   hsoylemez@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/317/haberler/1.htm), [web.archive.org (arşiv bağlantısı)](http://web.archive.org/web/20020325034057/http://www.aksiyon.com.tr:80/2000/317/haberler/1.htm)
