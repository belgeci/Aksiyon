# PKK, ASALA gibi vurmayı planlıyor

*Haşim Söylemez 2007.02.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      PKK, ASALA’nın taktiğini devreye sokmaya hazırlanıyor. Avrupa’daki Türk diplomatlarına yönelik suikast düzenlemeyi hedefleyen PKK bunun için 10 militan görevlendirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070306065234im_/http://www.aksiyon.com.tr/resim/638/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Avrupa ülkelerinde PKK’ya yönelik operasyonlar devam ediyor. Kara paranın önüne geçme çerçevesinde Fransa’da 15 PKK yöneticisinin tutuklanıp sorgulanması terör örgütü mensuplarını şoke etti. PKK’nın en büyük para kaynağı olan Avrupa musluğunun kapanması İmralı’da bulunan teröristbaşını da öfkelendirdi. Avukatları aracılığıyla bir açıklama yapan Abdullah Öcalan, “Avrupa hep kandırıyor, onlara güven olmaz.” diyerek sitemde bulundu. Diğer yandan Türkiye’nin muhtemel bir sınır ötesi operasyonu ise örgütü iyice tedirgin etmiş durumda.
   <br>
    <br>
     Dağda zor günler geçiren PKK bu kıskaçtan sıyrılmak için yeni bir planı devreye sokmaya hazırlanıyor. Örgüt bu zamana kadar yaptığı eylemlerden farklı olarak, Ermeni terör örgütü ASALA’nın (Ermenistan’ın Kurtuluşu için Ermeni Gizli Ordusu-EKİEGO) yıllar önceki taktiğini devreye sokup Türk diplomatlara yönelik suikast yapmayı planladığı belirtiliyor.
     <br/>
     <br/>
     10 SUİKASTÇI GÖREVLENDİRİLDİ
     <br/>
     <br/>
     PKK’nın hedefleri arasında, Türk elçilikleri, konsoloslukları veya Türkiye’nin temsil edildiği dernek, araştırma merkezleri ve Türk Hava Yolları gibi noktalar bulunuyor. Avrupa ülkelerinde Türkiye’yi temsil eden her türlü merkeze, örgüt ses getirecek eylem yaparak Türkiye’nin PKK’ya yönelik hamlelerine cevap vermeyi planladığı aktarılıyor.
     <br/>
     <br/>
     Dr. Bahoz Erdal adını kullanan ve PKK’nın etkili ismi haline gelen Suriyeli Fehman Hüseyin (aynı zamanda TAK komutanı) tarafından iki hafta önce verilen talimata göre TAK (Kürdistan Özgürlük Şahinleri) içinde eğitim almış Kemal Bacıyan (kod adı da olabilir) isimli bir teröristin suikastları organize etmek için Yunanistan üzerinden Avrupa’ya geçtiği aktarılıyor. Talimata göre Bacıyan, Avrupa’daki PKK’lı tetikçileri organize edecek ve gerekli altyapı çalışmalarını sağlayacak. Bu amaçla teröristlerin hangi elçiliğe, hangi diplomata veya görevliye suikast düzenleyeceklerini belirleyecek, ona göre yer ve zaman ayarlaması yapacakları belirtiliyor. Eylemleri gerçekleştirmek için toplam 10 kişiden oluşan yetiştirilmiş tetikçi ve suikastçının görevlendirildiği de önemli bir ayrıntı olarak aktarılıyor.
     <br/>
     <br/>
     Eylem gücünü yitiren terör örgütünün bu manevra ile hâlâ güçlü olduğunu gösterme gayretinin olduğu da aktarılıyor. Dr. Bahoz Erdal PKK’nın silahlı mücadelesinin her türlü şeklide devam edeceğinin altını ısrarla çiziyor. Bahoz’un ASALA taktiği ile eylem yapma talimatı vermesinin nedenleri arasında Avrupa ülkelerinde son günlerde PKK’ya yönelik ağır darbeler verilmesi de gösteriliyor. Eylemlerle birlikte terör örgütü hem Türkiye’yi şoke etmeyi hem de Avrupa’nın içinde eylem yaparak bu ülkelere gözdağı vermeyi amaçlıyor. Eylemlerin özellikle Fransa, Almanya ve Belçika ülkelerine yayılması planlanıyor. Birinci aşamada, önce elçilik, konsolosluk, temsilcilik veya Türk Hava Yolları büroları basıp slogan ve pankartlarla kansız eylem planlayan PKK; ikinci aşamada diplomatlara veya Türk görevlilere yönelik seri cinayetlerle birlikte Türkiye ile ilişkili merkezlere bombalı saldırılar düzenlemeyi planlıyor.
     <br/>
     <br/>
     FANATİK ERMENİLER YARDIM MI EDİYOR?
     <br/>
     <br/>
     Bahçeşehir Üniversitesi Stratejik Araştırmalar Merkezi Direktörü Dr. Ercan Çitlioğlu, terör örgütü PKK’nın bu tür eylemleri planlamasının sürpriz olmadığı görüşünde. Çitlioğlu’na göre PKK militanları önce sempatik eylem olarak tabir edilen kansız eylemlerde bulunacak: “Bunu yaparlarsa pek bir tepki çekmezler. İstediklerini alırlar. Avrupa’da sorun büyütülmeden ele alınır, belki de kendilerine bir haklılık payı verilir.” Çitlioğlu kanlı eylemin bir noktadan sonra çok fazla sorun oluşturmayacağını da dile getiriyor: “Kanlı eylemlere yönelik antipati bir süre sonra yerini durgunluğa bırakır. Bu sefer eylemden çok eylemin nedenleri üzerinde durulur ve konu bu minvale taşınır. Avrupa’nın gözünde durum budur. Zaten dünyada buna müsait bir altyapı var.”
     <br/>
     <br/>
     Kandil’den görevlendirilen teröristin ismi dikkat çekici. Adından anlaşılacağı üzere Kemal Bacıyan Ermeni asıllı bir terörist. İddiaya göre Bacıyan’ın bir dönem içinde bulunduğu ASALA’nın eylem taktiğini çok iyi bildiği belirtiliyor. PKK’da 30 kadar Ermenistan vatandaşı bulunuyor. Başka isimlerle örgütte önemli miktarda Türk vatandaşı Ermeni’nin bulunduğu da iddia ediliyor. Diğer bir iddiaya göre Bacıyan’ın seçilmesi diasporadaki Ermeniler içinde yer alan militarist kişilerin de bu eylemelerde yardımlarının alınacağı yönünde.
     <br/>
     <br/>
     ASALA, 1975’te Türkiye’nin Viyana Büyükelçisi Danış Tunalıgil’e yönelik suikasttan sonra çemberi genişletmiş ve 1984’e kadar süren eylemlerinde 34 Türk diplomatını şehit etmişti.
     <br/>
     <br/>
     <object height="350">
      <param name="movie" value="http://www.youtube.com/v/kBdG264MdlM"/>
      <embed height="350" src="http://web.archive.org/web/20070306065234oe_/http://www.youtube.com/v/kBdG264MdlM" type="application/x-shockwave-flash"/>
     </object>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26818), [web.archive.org (arşiv bağlantısı)](http://web.archive.org/web/20070306065234/http://www.aksiyon.com.tr:80/detay.php?id=26818)
