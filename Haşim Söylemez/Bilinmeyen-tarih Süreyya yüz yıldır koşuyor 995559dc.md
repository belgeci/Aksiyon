# Süreyya yüz yıldır koşuyor

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050116193926im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050116193926im_/http://www.aksiyon.com.tr/resim/491/22.jpg" vspace="5"/>
  </p>
 </font>
 <font class="content">
  Halter, voleybol, atletizm derken kadınlar sporda elde ettikleri başarılarla gündeme gelmeyi başardı. Ancak bu başarılar yeni değil. Tarihe yapılan kısa bir yolculuk, kadınların Osmanlı ve Cumhuriyetin ilk yıllarında güreşten atletizme, yüzmeden ralliye kadar pek çok alanda hünerlerini sergilediğini ortaya çıkarıyor.
 </font>
 <br/>
 <p>
  <font class="content">
   Pehlivan Sultan Abdülaziz, Katrancı Halil, Koca Yusuf, Kara Ahmet, Kurtdereli Mehmet Pehlivan"ın torunları olarak anıldık hep. Ama hiç kimse bizi Ayşelerin, Fatmaların, Eminelerin torunu olarak yad etmedi. Ya da biz güreşi erkek işi olarak görüp kadının güreşmesini içimize sindiremedik. 4 yıl önce Avrupa Serbest Bayan Güreş Şampiyonası"nda 75 kilodaki kadın güreşçimiz Zarife Yıldırım"ın Avrupa üçüncüsü olması spor camiasında büyük yankı yaptı. Tarihte resmi olarak ilk defa bir kadın güreşçimizin Avrupa üçüncüsü olması, güreş erkek işi mi, kadın işi mi tartışmalarını başlattı. "Kadının sporla ne işi var, mutfağına dönmeli" diyen seslerin arasında başka bir kadın, Süreyya Ayhan atletizmde Avrupa Şampiyonu oldu. Derken Dünya ikincisi... Bayan Voleybol Milli Takımı"nın Avrupa ikincisi olması sporda kadının sessiz çığlığını yükseltti. Eczacıbaşı takımı da voleybolda önemli başarılara imza attı. Sadece erkekler yapabilir denilen halterde önceki hafta kendi kilolarında Sibel Şimşek ve Nurcan Taylan"ın Avrupa şampiyonu olması, Naim Süleymanoğlu ve Halil Mutlu ile sevdiğimiz bu spor dalını farklı bir boyuta çekti.
   <br>
    <br>
     Peki Türkiye"de kadının spordaki yeri nerede? Bu zamana kadar sporla pek anılmayan kadınlar sporu yeni mi keşfetti? Bu iki sorunun cevabını almak için tarihe kısa bir yolculuk yapmak gerekiyor. Orta Asya"dan Osmanlı"ya ve Cumhuriyet"e kadar Türk kadını neredeyse sporun her dalı ile ilgilenmiş. Kadın, "kara çarşafa hapsedilmiştir" denilen Osmanlı döneminde bile atletizmden güreşe kadar sporun birçok dalı içindeki yerini almıştı. Bu konuda ortaya çıkan bir başka ayrıntı Avrupa ve Amerika"da kadın sporun içine alınmazken, Türk kadınının resmi yarışmalarda becerisini sergilemesi olsa gerek.
     <br>
      <br>
       Süreyya Ayhan atletizmde Dünya ikincisi olarak Türk kadınının spordaki en büyük başarısına imza atarken, Süreyya"nın yetişmesindeki toplumsal zemini hazırlayan ilk kadın sporcuların etkisi büyük oldu. Kimisi I. Dünya Savaşı sırasında ortaya çıkmış, kimisi Cumhuriyet"in ilk yıllarında kendisini göstermiş.
       <br/>
       <br/>
       İlk kadın güreşçiden ilk atlete
       <br/>
       <br/>
       Zarife Yıldırım"ın güreşteki başarısını kadınlığa yakıştırmayanlar ilk kadın güreşçi Kütahyalı Emine Pehlivanı bilseler söylediklerini geri alırlardı. Balkan Harbi"nden sonra çayır çimen geze geze para karşılığı güreşen Emine Bacı baş güreşlerinde alta düşüp "göbeğini güneşe göstermemiş". İlk kadın güreşçi olarak resmi tarihe geçen Emine Bacı, dönemin şampiyon güreşçilerine meydanı dar etmiş. Çıktığı Kıbrıs Turnesi"nde de karşısında rakip bulamamış. Başarıları üzerine Emine Bacı"nın resminin basılı olduğu kartpostallar yurdun dört bir yanına dağıtılmıştı.
       <br/>
       <br/>
       Tarihin kaydettiği kadın sporcularımız  Emine Bacı ile sınırlı değil. 1926 yılında ilk beden eğitimi öğretmenleri Çapa Öğretmen Okulu"nda yetiştirilerek spor ve kadın ilk kez eğitim müfredatının içine alınmış. Cumhuriyetin ilan edildiği yıl üç kadın atlet Neriman Tahsin, Vasfiye Hanım ve Emine Abdullah Galatasaray Kulübüne bağlı olarak uluslararası müsabakalara katılmış. Onlar da Süreyya Ayhan"ın ilk yıllarındaki gibi pist olmadığı için patika yollarda koşarak hazırlanmış. Aynı tarihte tenis kortlarında boy gösteren bir Türk kızı kendi cinsinden kimse olmadığı için erkeklerle yaptığı müsabakaları kazanma başarısını göstermiş. Fenerbahçe"nin Kuşdili"ndeki tesislerinde tenis oynayan Vecihe Taşçı"nın tek şanssızlığı tenise çok küçük yaşlarda başlama imkanına sahip olmaması. İlk beden eğitimi öğretmeni (terbiyei bedeniye muallimesi) Mesadet Sever 1928"de kutlanan ilk 19 Mayıs Şenliği gösterisinde başlama komutunu veren kişi olmuş. Fitnat, Nezihe ve Melek Özdil kardeşler kürekte yarışırken I. Dünya Savaşı daha yeni başlamıştı ve tarih onları Fenerbahçe"nin geçilmeyen kardeşleri olarak yazmıştı.
       <br/>
       <br/>
       Azize Hanım ve Samiye Morkaya ilk rallici kadınlar olarak isim yapmış. Azize Hanım, 1927"de Yunanistan"ın dünyaca ünlü Akropol Rallisi"ne katılıp kategorisinde yarıştığı erkek rakiplerini geride bırakarak birinci olmuş. Ancak resmi kayıtlar ilk kadın rallici olarak Samiye Morkaya"yı kabul ediyor. Morkaya aynı zamanda Avrupa"nın ilk kadın rallicisi unvanını da taşıyor. İlk kadın aletli jimnastikçi Mübeccel Argun salonlarda boy gösterdiği sırada voleybol takımında oynayan ilk voleybolcu Sabiha Rıfat Gürayman da filelerin önündeydi. 1929 yılında kadın voleybol takımı olmadığı için Gürayman Fenerbahçe"nin erkek voleybol takımında yer almıştı.
       <br/>
       <br/>
       Cumhuriyetin kurulmasına daha üç yıl varken Melahat Aksel binicilikte isminden söz ettiriyormuş. Tarihler 1936"yı gösterdiğinde ilk kadın binicimiz Münih Enternasyonal At Terbiyesi Yarışmaları"nda birinci olmuş, ilk bayan milli yüzücümüz Leyla Asım Turgut 1920"de başladığı yüzücülüğe Fenerbahçe"de devam etmiş. Eskrimdeki ilk kadın Suat Aseni Tarı"nın ismini bu spor dalı ile ilgilenen herkes bilir. İlk bayan voleybol takımı olan İstanbul Kız Lisesi, tarihler 1924"ü gösterdiğinde şampiyon olmuştu. İlk kız basketbol milli takımımız ilk maçını 1964"te Münih"te Batı Almanya ile yaparak maçı 43"e 48 kaybetti. Modalı bir grup genç kız tarafından 1973"te kurulan Dostlukspor ilk bayan futbol takımı unvanını aldı.
       <br/>
       <br/>
       Kadın ve spor konusunda henüz ciddi bir çalışma yok. En geniş kapsamlı çalışmayı şu sıralar eski atlet Dr. Neşe Gündoğan yapıyor. Türkiye Milli Olimpiyat Komitesi"nin yüz yıllık tarihindeki ilk kadın yönetim kurulu üyesi ve genel sekreteri sıfatını taşıyan Gündoğan, kitabın basımını Süreyya Ayhan"ın Atina Olimpiyatları"nda alacağı birincilik için beklettiğini söylüyor.
       <br/>
       <br/>
       Atina"da kadın rekoru kırılacak
       <br/>
       <br/>
       Türkiye 2000"deki Sidney Olimpiyatları"na değişik dallarda 15 kadınla katıldı. Bu Türkiye"nin en çok bayan sporcuyla katıldığı olimpiyat olarak tarihe geçti. Ancak bu sene Atina"da yapılacak Olimpiyatlara katılan kadın sayısı şu anda 17"ye ulaştı. Bu, Türkiye"nin kadın sporcular anlamındaki en büyük sıçrayışı olarak değerlendiriliyor. Çünkü bu sayı ile Türkiye katılımı zor olan olimpiyatlarda birçok ülkeyi geride bırakıyor. 7 bayan sporcumuz atletizmde, 4 sporcu halterde, yine 4 sporcu yüzmede Türkiye"yi temsil edecek. Bir bayan sporcu judoda, bir sporcu da okçulukta Atina"da Türkiye adına yarışacak.
       <br/>
       <br/>
       Türkiye"nin bayan sporcuları geçmişte düzenlenen olimpiyatlara katılmıştı. 1936 Berlin Olimpiyatları"nda eskrimci Halet Çambel Türkiye"yi temsil etti. 1948"de Londara"daki olimpiyatlarda bu sefer bayan atletimiz Üner Teoman pistteki yerini almıştı. 1960 Roma Olimpiyatları"nda üç sporcumuz yer alırken, 1972"deki Münih"e bir, 1976"daki Montreal"e bir sporcuyla katıldık. 1984 Los Angeles Olimpiyatları"da bir sporcu, 1988"deki Seul"de 6 Türk kızı, 1992 Barselona"da 8 sporcu 1996 Atalanta"da ise 9 bayan sporcu Türkiye"yi temsil etti.
       <br/>
       <br/>
       DR. NEŞE GÜNDOĞAN: TEMELİ MEŞRUTİYET YÖNETİMİ ATTI
       <br/>
       <br/>
       Eski Türklerde kadınlar geniş Asya steplerinde ata biniyor, cirit atıyor, güreşiyordu. Evlenmek isteyen erkek bu dallarda güçlü olan kadını yenmek zorundaydı. Bu sporlar günümüzdekilerin temelini oluşturdu. O zaman yaşamın bir parçasıydı günümüzde spor oldu. Osmanlı"nın ilk döneminde de kadın yine sporun içindeydi. Sonra devletleşen Osmanlı"da kadın geri planda kaldı. Ancak bu süreç Meşrutiyetle birlikte değişti ve kadının sporla olan ilgisinin temeli bu tarihte atıldı. Türkiye bayan sporcu konusunda dünyanın gerisinde değil. Türkiye"de bayanlar değişik dallarda spor yaparken Batıda aynı rahatlığı görmek mümkün değildi. 1960"ta Amerika"da kadınlar maratonlara katılmak için organizatörlerle tartışırken elimizde fotoğraflar var. Ancak Türkiye"de genel itibariyle spora katılım çok az. Bu problem aşılırsa sorun kolayca çözülür. Ben kadının spordaki yerini incelerken birçok Osmanlıca kaynaktan, yabancı kaynaktan faydalandım. Dede Korkut Destanı"nı, Divanı Lügatı Türk"ü inceledim, İbni Batuta gibi kişilerin seyahatnamelerinden faydalandım.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11428&yorum_id=1), [web.archive.org (arşiv bağlantısı)](http://web.archive.org/web/20050116193926/http://www.aksiyon.com.tr:80/detay.php?id=11428&yorum_id=1)
