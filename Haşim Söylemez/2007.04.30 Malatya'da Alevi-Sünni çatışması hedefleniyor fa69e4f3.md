# Malatya’da Alevi-Sünni çatışması hedefleniyor

*Haşim Söylemez 2007.04.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Malatya’da işlenen cinayet ne anlama geliyor? Prof. Dr. Salim Cöhce’ye göre Malatya bir ateşin içine çekilmek isteniyor: “Hedef Alevi ve Sünnileri karşı karşıya getirmek. Bunun için misyonerler kullanılıyor.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070912130339im_/http://www.aksiyon.com.tr/resim/647/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Malatya’da geçtiğimiz hafta gerçekleştirilen cinayetlerin misyonerlik faaliyetlerine yönelik bir tepki olarak düşünülmemesi gerektiğini söylüyor İnönü Üniversitesi Fen Edebiyat Fakültesi Tarih Bölümü Başkanı Prof. Dr. Salim Cöhce. Ona göre bu cinayetlerle bir Alevi-Sünni çatışması hedefleniyor. Cöhce, bu değerlendirmeyi yaparken bir başka iddiayı da dile getiriyor. Buna göre, Malatya’ya göç yoluyla gelen bir kısım Aleviler, Hıristiyan misyonerlerle birlikte çalışıyor. Hatta Hıristiyanlığı seçiyorlar. Prof. Cöhce ile Malatya’da yaşananları konuştuk.
   <br>
    <br>
     -Malatya’daki cinayetleri nasıl değerlendiriyorsunuz?
     <br/>
     <br/>
     Bu tür cinayetlerle Hıristiyanlar mazlum duruma düşürülmek isteniyor. Bir de Ermeni boyutu var bu işin. İleride Ermenilerin yapacağı silahlı propaganda için zemin hazırlanıyor şimdi. “Siz Ermenileri öldürdünüz. Tahammülsüzsünüz. O zaman bunlar da kendilerini korumak için böyle bir yola girdiler.” diyecekler. Ancak mevcut durum biraz daha farklı…
     <br/>
     <br/>
     -Nasıl yani?
     <br/>
     <br/>
     Bugün Alman istihbaratı ile Amerikan istihbaratı Türkiye üzerinde çatışıyor. ABD kaba bir şekilde hareket ederken, Almanlar ise toplumdaki çatlakların nerelerde olduğunu araştırıyor. “Türk-Alman ilişkilerinde din bir tabu mudur?” gibi konular üzerine çalışıyorlar meselâ. Meselenin bir de Alevilik boyutu var. Avrupa’da yaşayan Alevilerin değişimine iyi bakmak lazım. Malatya’daki olayı doğru anlamak için bu şart çünkü.
     <br/>
     <br/>
     -Alevilerin değişimi ile Türkiye’deki iç olaylar arasında nasıl bir bağlantı kuruyorsunuz?
     <br/>
     <br/>
     Meselenin tarihsel arka planı şöyle izah edilebilir. Aleviler Osmanlı’da tamamen İslam hukuku içerisinde düşünülürdü. Şialar hariç. Hanefi fıkhına göre muamele görür ve onun içinde bir fraksiyon olarak ele alınırdı. Yavuz Sultan Selim’in 40 bin Alevi’yi kestiği tam bir palavradır. Yavuz kesti; ama aynı zamanda kendi dedesini de, Karamanları da kesti. Bu bir siyasî durumdu. Şah İsmail, Türkmenleri Aleviler üzerinden kışkırtmıştır. Yavuz da buna cevap vermiştir. Osmanlı ordusunda Yeniçeriler Bektaşi’ydi. Yavuz’un ordusundaki Alevi sayısı Şah İsmail’in ordusundakilerden daha fazlaydı. Yeniçeri Ocağı’nın kapatılmasıyla Aleviler için yeni bir dönem başladı. Aleviler ve Bektaşiler bu dönemde karalandı. Ancak Aleviler, ocak geleneğini Cumhuriyet dönemine kadar sürdürdüler.
     <br/>
     <br/>
     -Cumhuriyetin ilk yıllarındaki durumları nasıldı?
     <br/>
     <br/>
     Atatürk’ün bir süre yanına aldığı Diyap Ağa, Alevi ve Kürt’tür. Aynı zamanda Bektaşi Şeyhi de Atatürk’ün yanında bulunuyor. Sonra Atatürk bunlardan vazgeçiyor. Atatürk’ün kafasında ümmetten millet çıkarma fikri vardı. Bunun için dinî farklılıkları ortadan kaldırma niyetindeydi. Türkiye Cumhuriyeti’nin kuruluşunda din öğesi önemlidir. Cumhuriyet dine göre belirlenmiştir çünkü. Lozan’da bu belirleme vardır. İnönü ile birlikte Aleviler mevcut durumlarını kaybettiler.
     <br/>
     <br/>
     -Bu süreç nasıl gelişti?
     <br/>
     <br/>
     Demokrat Parti (DP) Alevileri destekledi. İnönü, Alevileri kaptırmamak amacıyla DP için, “Bunlar Nurcu.” demeye başladı. DP, sırf bunun için Said Nursi’yi sıkı takibe aldı. Cezaevlerinden çıkarttırmadı. CHP fırsattan istifade Aleviler üzerinde tekrar çalışmaya başladı. Amaç sosyalizm ile Alevilere nüfuz etmekti. Nazım Hikmet’in Şeyh Bedrettin Destanı bu projenin bir parçasıydı. 1960’tan sonraki dönemde Aleviler etkin hale geldi. 27 Mayıs darbesiyle devlette hâkim olmaya başladılar. Bu dönemde sol ile birlikte hareket eden Aleviler, 1970’lerde CHP içinde yer aldı. Alevilerin kullanılmasını hazmedemeyenler Mustafa Timisi başkanlığında Türkiye Birlik Partisi’ni kurdular; ama başarılı olamadılar. Parti, Timisi’nin gettosu haline geldi. Ali Haydar Veziroğlu’nun çalışması da öyle. Daha sonra DHKP-C gibi örgütlerde Aleviler militarist hale getirildi.
     <br/>
     <br/>
     -Peki, bu noktaya nasıl geldi Alevi toplumu?
     <br/>
     <br/>
     Komünizm çökünce Aleviler birdenbire en büyük dayanak noktalarını kaybetti. Diyanet çalışmalar yaptı bu sırada.  Tunceli’de cami inşa edildi. Buraya hocalar gönderildi. Proje başarılı oldu; ama devam ettirilmedi. Neticede, Aleviler yine devlete ısındırılamadı. Buna karşın Almanya’daki Aleviler sıkı örgütlendi ve duruma el koymaya başladı. Önce dedesiz Alevilik dediler, şimdi de Ali’siz Alevilik diyorlar. Meseleyi Hititlerdeki 12 ışığa kadar götürüyorlar. Maksat Alevileri geleneksel köklerinden koparmak. Bu nedenle dedeler dışlandı, cahil olmakla suçlandı. Haliyle meydan, Alevileri yeniden formatlamak isteyenlere kaldı. Sünni İslam’ın dışından bir Alevilik tezi ortaya atıldı. Bu da içi boş bir Aleviliği doğurdu. Ateist olan Alevilerin yanı sıra Hıristiyanlaşan Alevi gruplar çıktı ortaya. Almanya’da 15 bin Alevi Hıristiyan oldu.
     <br/>
     <br/>
     -Alevilerin bir kısmı neden Hıristiyanlığı seçiyor?
     <br/>
     <br/>
     Zaten asıl problem orada. Dünya Kiliseler Birliği, Aleviler üzerinden misyonerlik faaliyetlerine başladı. Bu noktada Almanya’ya dikkat çekmek istiyorum. ABD ile enerji kaynakları konusunda bir mücadeleye giren Almanya, Protestan Hıristiyanları kullanarak Türkiye üzerinde nüfuz sağlamaya çalışıyor. Mesela, Doğu’daki 18 üniversiteyi kendisine göre tasnif ediyor. Kürtler, Aleviler ve karma modelleri devreye sokuyor.
     <br/>
     <br/>
     -Biraz açar mısınız?
     <br/>
     <br/>
     1990’ların sonlarına doğru Aleviler yeni bir yapılanma içine girdi. Hem kendi aralarında hem de toplumla bir çatışmaya girdiler. 28 Şubat süreci Sünni İslam’ı sindirince bir boşluk doğdu. Bu boşlukta misyoner faaliyetleri yer bulup genişledi. Buradaki asıl kavga Türkiye’yi kimin kontrol edeceği konusundadır. ABD mi Almanya mı? Irak savaşı Almanya’nın elini güçlendirdi. Fransa da Almanya’nın yanında eş güdümlü çalışmaya başladı. Ermeni soykırımı tasarısının Fransa’da kabulü bunun bir parçasıdır.
     <br/>
     <br/>
     -Bütün bunların Malatya’da yaşanan cinayetlerle ilişkisi nedir?
     <br/>
     <br/>
     Malatya, bir geçiş noktası, yani bir eşiktir. Burada güçlü olan batı ile doğuyu iyi bir şekilde birleştirmiş olur. Bu yüzden bu şehir toplumsal olaylar çıkarmak için müsait hale getirilmek isteniyor. Sivas motifleri burada belirginleştiriliyor. Bir kışkırtma var. Zaten Sivas olayları önce Malatya’da planlanmıştı. Ancak tutmadı. Saffet Arıkan Bedük zamanında müdahale ettiği için provokasyon burada tezgâhlanamadı.
     <br/>
     <br/>
     -Kim tezgahlıyor bunları?
     <br/>
     <br/>
     Bu tür olayları tezgâhlayan birtakım güç odakları var. Bunlar 28 Şubat’ta daha da güçlenerek faaliyetlerine devam ediyor. Oluşan ittifak, yeri geldiğinde dinci, yeri geldiğinde ulusalcı olarak karşımıza çıkıyor. Son olaylarda Kripto Hıristiyanlar ve Ermeniler zırh kazandı bana göre.
     <br/>
     <br/>
     -Malatya hâlâ bir çatışma potansiyelini barındırıyor mu?
     <br/>
     <br/>
     Malatya sosyal yapısı açısından önemli bir kent. 1970’lere kadar kendine özgü bir kimlik profili vardı. Şimdi o yok artık. Malatya’nın yerlisi tarımla uğraşırdı. Diğerleri de memurdu. Siyasi taleplerle birlikte Malatya değişti. Şimdi şehirde Alevi, Kürt Alevi, Sünni Kürt, Ermeni dönmesi ve Türkler var. Herkesin kendine göre bir siyasi talebi oluşmuş durumda. Kürtçülüğe bulaşmamış Kürtler ekonomik anlamda kalkınmak ve dinlerini yaşamak istiyor. Politik Kürtler ise Malatya’yı hayallerini gerçekleştirmek için bir geçiş üssü yapmak niyetinde. Aleviler de siyasi tercihlerini belirlemek için hareket alanı olarak burayı kullanıyor. Herhangi bir talebi olmayan Türklerin tek derdi burada normal şartlar altında yaşamak.
     <br/>
     <br/>
     ALEVİLER HIRİSTİYANLAŞMAYI HAZMEDEMİYOR
     <br/>
     <br/>
     -Alevi-Sünni gerginliği çıkarmak için Malatya’da zemin müsait mi hakikaten?
     <br/>
     <br/>
     Bana göre Malatya’da işlenen cinayetler, Alevi-Sünni gerginliği oluşturmak için bir nabız yoklamasıydı. Çünkü misyonerler bir kısım Aleviler içinde hareket ediyor, onları taban olarak kullanıyor. İki toplumu karşı karşıya getirip buradan nemalanmak isteyenler var. Ama zemin, henüz bir çatışma oluşturmaya hazır değil. Fakat bu olmayacak anlamına da gelmiyor. Zira ortada ciddi bir potansiyel var.
     <br/>
     <br/>
     -Peki, Aleviler bunların farkında değil mi?
     <br/>
     <br/>
     Aleviler şu anda suskun. Moral anlamında bir çöküntü içindeler. Kendi aralarında tartışıyorlar. Hıristiyanlaşmayı hazmedemiyorlar. Bir ayrışma oluşmaya başladı son zamanlarda. Eskiden olduğu gibi gelip Sünnilerle konuşmuyorlar. Malatya’da bir kısım Aleviler, Hırant Dink olayına sahip çıktı. Bunların arasında gizli Ermeniler de vardı. Biz, “Aleviler bunlarla niye işbirliği içine giriyorlar?” demeye başladık. 28 Şubat sürecinde de Alevilere dayanılmak istendi. Demirel, Hacıbektaş’ta “Siz bizim birinci vatandaşımızsınız, öz vatandaşsınız.” dedi. Bunun üzerine Alevilerin bir kısmı 28 Şubat sürecine destek verdi. Aleviler Hıristiyanlaşmaya devam eder ve Hıristiyanlar da bunların içinde kendilerine sağlam bir zemin inşa ederlerse bunun sonucu felaket olur.
     <br/>
     <br/>
     -Malatya eskiden de karıştırılmak istenmişti. Dün yaşananlarla geçtiğimiz hafta yaşananlar arasında nasıl bir ilişki var?
     <br/>
     <br/>
     Bence bu olaylar birbirinin devamı niteliğinde. Amaç çıkarılacak bir Alevi-Sünni çatışmasından sonra Alevileri bu şehirden uzaklaştırmak. Malatya’da yaşayan Alevilerin Sünnilerle bir problemleri yok aslında. Ancak dışarıdan gelen radikal Aleviler, bu kardeşliği istemiyor ve misyoner gruplarıyla birlikte hareket ediyor. Bunu anlayabilmek için biraz geçmişe gitmek lazım. 1978’de Malatya Lisesi’nde öğretmen olan Alevi kökenli Kemal Abaz, birtakım kişiler tarafından elleri kolları bağlanıp, ilaçla uyuşturulduktan sonra bıçakla boğazı kesilmek isteniyor. Abaz, hastaneye kaldırılıyor ve mucizevî bir şekilde kurtarılıyor. Sonra art arda öğretmen cinayetleri işleniyor şehirde. Sağ-sol çatışması büyüyor.
     <br/>
     <br/>
     -Bu sırada Aleviler ne durumda?
     <br/>
     <br/>
     Malatya’da yaşayan Aleviler ve sol, kendi kabuğuna çekiliyor bu dönemde. Aynı dönemde milletvekili Hamid Fendioğlu (Hamido) öldürülüyor. Bu olaydan sonra şehirdeki Aleviler, Adana’ya gitmeye başlıyor. Tabii yanlarında sermayelerini de götürüyorlar. Ama bağlantılarını kesmiyorlar. 12 Eylül’den sonra Malatya’da sağ hâkimiyeti başlıyor. Turgut Özal ile bu hâkimiyet perçinleniyor. Bu sırada Ahmet Taner Kışlalı bir yazı yazdı, “Malatya kurtarılmalı” diye. Bu yazı CHP’nin oy kaybıyla ilgiliydi aslında. Kışlalı’nın yazısından sonra Adana’ya giden Aleviler ve Alevi sermayesi Malatya’ya geri dönmeye başladı. Eş zamanlı olarak Kripto Ermeniler de şehirde faaliyetlere başladı.
     <br/>
     <br/>
     -Bu gelişmelerin siyasete etkisi oldu mu peki?
     <br/>
     <br/>
     Elbette. 1996’da sol iyice güçlendi. Mehmet Moğultay, Seyfi Oktay döneminde iyice belirgin hale geldi. 28 Şubat döneminde zirveye çıktı. Devlet dairelerindeki yapı değiştirildi. CHP, Malatya’da sıfır iken, iki vekil çıkarır hale geldi. Sonra roller yine değişti. Malatya’da sağ tekrar güçlendi. Şimdi Alevilerle Sünnileri çatıştırıp, Alevilerin yeniden şehri terk etmesi tezgâhlanıyor. Bu son olaylardan sonra Malatya’da yeni bir Alevi düzlemi oluşturulmak isteniyor?
     <br/>
     <br/>
     -Nasıl bir düzlem bu?
     <br/>
     <br/>
     Sivas, Maraş, Adıyaman, Malatya arasında bir hat kurulmak isteniyor. Bu hat küçümsenmemeli. Geçmişte Araplarla Bizanslıların, kısa bir süre içinde de Türklerle Bizanslıların üzerinde kavga ettiği bir hattır bu hat. Sonuç olarak yayınevi saldırısından sonra Alevilerin alacakları karar ilerideki gelişmeleri etkileyecek. Ama Aleviler o insanlara prim vermez ise beklenen çatışma olmaz.
     <br/>
     <br/>
     <br/>
     <br/>
     ÖCALAN İLK BAŞTA DEVLETE HİZMET ETMİŞTİ
     <br/>
     <br/>
     -Maraş, Sivas ve kısmen de Malatya, Alevi-Sünni çatışması için karıştırılan yerler. Bunu nasıl değerlendiriyorsunuz?
     <br/>
     <br/>
     Kürtçülüğün Devrimci Doğu Kültür Ocakları ile olmayacağını anlayan politik Kürtçüler, kendi aralarında bölündü. Bu sırada Abdullah Öcalan ortaya çıktı. Öcalan’ın Siyasal Bilgiler Fakültesi’ni kazanması, tutuklanmaması ve Bulgaristan’a gidişi üzerinde durulması lazım. Öcalan, ilk başta devlet için diğer Kürtçü grupları sindirmek amacıyla hazırlanmıştı. Ve devlete hizmet etti. Hizbullah’ın durumu gibi. Ancak Bulgaristan’a gidip burada 9 ay kalması onu başka birisine dönüştürdü. Öcalan buradan direkt Suriye’ye geçti. Kamışlı’ya yerleşti. Burada Suriye istihbaratı El Muhaberat ile irtibata geçti ve bunlar adına çalışmaya başladı. Suriye istihbaratı ile PKK, Maraş olaylarını (1978) birlikte çıkardı. PKK’nın ilk toplumsal hareketi oldu bu.
     <br/>
     <br/>
     -PKK’nın Maraş’ta Alevi-Sünni çatışmasını oluşturacak gücü var mıydı?
     <br/>
     <br/>
     Suriye istihbaratı ile çalıştılar. Alevilerle Sünnileri karşı karşıya getirmeyi başardılar. PKK, Alevi vatandaşlarımızı kullanmasını iyi bildi. Tabii bu duruma nasıl gelindiği de önemli. Yani Suriye’nin Maraş’ta olay çıkarmak istemesi de boş sebeplere dayanmıyordu. Suriye, Hatay’da bir şeyler yapmak istiyordu. Tam bu dönmde Fahri Korutürk Hatay milletvekilleriyle bir toplantı düzenleyip durum değerlendirmesi yaptı. Başka olaylar da vardı o zaman. Suriye’deki Müslüman Kardeşler hareketlenmeye başlamıştı. Hafız Esat Hama’yı bombalayarak yerle bir etti. Bu sırada Yüzbaşı Nuri, Şam Orduevi’ni bombaladı. Çok sayıda kişi öldü. Bunun üzerine Nuri, Türkiye’ye kaçtı. Türkiye, yüzbaşıyı geri vermeyip sakladı. Yüzbaşı Nuri, Türkiye’nin Suriye ordusu içindeki adamıydı. Bu olaydan sonra Suriye, Maraş’ı PKK ile birlikte tezgâhladı. Zaten idam ile yargılananların birden beraat etmesi, bu PKK ayağının tespit edilmesinden kaynaklanıyor. Bunun araştırılması gerekir. Ölenlerin 54’ü Sünni’dir. Alevilerin önemli bir kısmı Sünni mahallesi olan Yavuz Sultan Mahallesinde ölü bulundu. Oysa Sünniler Alevi mahallelerini bastı deniliyor. Burada da bir yanlışlık var.
     <br/>
     <br/>
     <br/>
     <br/>
     HEDEF SADECE MİSYONERLER MİYDİ?
     <br/>
     <br/>
     İki hafta önce Malatya’da Hıristiyanlıkla ilgili kitaplar dağıttığı söylenen Zirve Yayınevi’nin basılıp üç kişinin boğazı kesilerek öldürülmesi büyük bir infial meydana getirdi. Olayın adlî boyutunda sona doğru yaklaşılıyor. Şimdi tartışmaların odağında ise bu olayın neden Malatya’da gerçekleştiği konusu var. Şehirde konuştuğumuz hemen herkes Malatya’nın demografik yapısının son dönemde aldığı göçlerle (gelenlerin çoğu Tunceli, Bingöl, Muş, Elazığ, Adıyaman gibi illerden) çok farklı bir kimliğe büründüğünü iddia ediyor. Şüphesiz bu durum şehirde işsizliğin artmasına, gettoların oluşmasına yol açtığı gibi Malatya’da asayişin bozulmasına da zemin hazırlıyor.
     <br/>
     <br/>
     Aleviler, çoğunlukla Paşaköşkü Mahallesi’nde yaşıyor. Bunlar Malatya’nın yerlileri. Aleviler nüfusun yaklaşık yüzde 20’sini oluşturuyor ve şehirdeki büyük sermayenin yüzde 60’ına sahipler. Dışarıdan gelen ve Salim Cöhce’nin ifadesiyle “radikal” olduğu iddia edilen Aleviler ise Malatya’nın banliyölerine yerleşmiş durumda. Çavuşoğlu Mahallesi’nde Aleviler, Sünniler ve Ermenilerle birlikte yaşıyor. Yeşiltepe, Melekbaba gibi çevre yolunun kuzeydoğu yakasındaki mahallelerde ise Kürtlerle Aleviler birlikte yaşıyor.
     <br/>
     <br/>
     Şehirdeki bu değişim şüphesiz toplumsal olaylar için bir zemin teşkil ediyor. Hizbullah’ın, Malatya’daki varoşlarda taban bulma çabası içinde olduğu iddia ediliyor. Terör örgütü PKK ve diğer sol örgütler de Malatya’da yapılanmak için çaba sarf ediyor. PKK, ‘mella’ modelini burada da devreye sokarak yoksul semtlerdeki Kürtler üzerinde etkili olmak istiyor. Bütün bunlar şehirdeki milliyetçi duyguları harekete geçiriyor tabii ki…
     <br/>
     <br/>
     Malatya Sivil Toplum Örgütleri Birliği Malatya Şubesi (MASTÖB) Genel Sekreteri Avukat Mahmut Ali Kaşifoğlu, Malatya’da milliyetçiliğin yükseltilmek istendiği; ancak zeminin buna müsait olmadığı görüşünde. Ona göre son olaylar bir zemin yoklamasından ibaret: “Malatya’da boğaz kesecek kadar milliyetçilik yükseltilemez. Burası hoşgörülü bir kent. Değişime açık ve kendisini sürekli yeniliyor. Gençlere içi boş, lümpen bir milliyetçilik verilerek cinayetler işletiliyor.” MASTÖB Malatya Şube Başkanı Murat Cengiz, işlenen cinayetlerin Malatya’ya bulaştırılmış bir leke olduğunu belirterek, “Bu, huzurumuzu bozmak için yapılmış bir hadisedir. Her şey 3 kişinin öldürülmesiyle bitmeyecektir. Korkumuz bunun daha ileriye götürülmesidir.” görüşünü dile getiriyor.
     <br/>
     <br/>
     Malatya Hacı Bektaş Veli Kültür Merkezi Vakfı Genel Başkanı Hasan Meşeli, Aleviliğin İslamiyet’in bir nüvesi olduğunu savunduğu için bir kısım Aleviler tarafından eleştirilen bir isim. Sünnilerle yaptığı ortak toplantılarla iki toplum arasında ciddi bir diyalogun oluşmasını sağlayan Meşeli, “Malatya’da işlenen cinayetler aslında bir araç. Asıl hedef Alevi-Sünni çatışması oluşturmak.” diyor. Meşeli’ye göre benzer olaylar geçmişte de yaşandı: “Biz o günleri tekrar yaşamak istemiyoruz. Hıristiyan olan Aleviler var, misyonerler Alevi köylerine gidiyorlar. Bu Alevi kardeşlerimizin kendi özlerine dönmeleri için çabalıyoruz. Hıristiyanlığı Aleviler içinde yaymak istiyorlar. Alevileri kendilerine taban yapıyorlar. Biz buna karşıyız. Yarın bu sorun olur ve bizi Sünni kardeşlerimizle karşı karşıya getirir.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27294), [web.archive.org (arşiv bağlantısı)](http://web.archive.org/web/20070912130339/http://www.aksiyon.com.tr:80/detay.php?id=27294)
