# Devlet, halk ve PKK

*Haşim Söylemez 2003.04.21*

<font class="agenda2NewsSpot">
 Siyasi manevralar, küçük politikalar Kürtleri sürekli peşinden sürükledi. PKK ise siyasi Kürtler için devlete giden adımların en sertini oluşturdu. Ancak yanlış bir hamle sözkonusuydu; piyon şahı mat edebileceğini düşündü. Yanıldı...
</font>
<font class="newsDetail">
 Gazeteciyazar Hasan Cemal'in piyasaya çıkan 'Kürtler' kitabında, bir heves uğruna atılan bu yanlış adımları satır aralarında okumak mümkün. Yazar, Kürtler'den çok PKK eksenli bir değerlendirmeye gitmiş ve tabir yerindeyse örgütün anatomisini ortaya çıkartmış. PKK hadisesi, Türkiye'nin Kürt politikası, komşu ülkelerin Kürt sorununa bakışı, Avrupa ve Amerika nezdinde Kürtler gibi konular ele alınıyor.
 <br>
  <br/>
  Yazar, 18 yıl boyunca değişik gazete ve dergilere yaptığı haber, görüşme ve değerlendirmeleri bir hatırat havasında kitapta toplamış. Eserde, dönemin cumhurbaşkanının, başbakanının, Genelkurmay başkanının, MİT başkanının, Güneydoğu'daki halkın, PKK lideri Öcalan'ın görüş ve değerlendirmeleri bulunuyor. Öcalan'la Bekaa Vadisi'nde yapılan söyleşinin yayımlanmayan kısımları da yer alıyor kitapta. Eserde ayrıca Özal'ın Kürt politikası ve bölge halkının PKK'dan dolayı yaşadığı zorluklar üzerinde de önemle duruluyor.
  <br/>
  <br/>
  Kitabın belki de en çarpıcı bölümü Abdullah Öcalan ile yapılan söyleşi. Çünkü bu konuşmada PKK liderinin kişiliğine, iç dünyasına ayna tutuluyor. Apo, Yaşar Kemal'in kendi hayatını romanlaştırmasını, bir filminin çekilmesini istiyor. Öcalan'ın röportajda yer alan şu cümleleri incelemeye değer: "Peygamberlik diyorlar. Çok yoğunlaşabiliyorum. Şaşıyorlar. Her konuşman bir kitap diyorlar. Peygamber'in vahiy olayı da biraz böyledir... İkna gücümle küçücük bir çocuğu bile etkilerim..."
  <br/>
  <br/>
  'Kürtler' kitabı sadece Türkiye Kürtlerini değil, Kuzey Irak'taki Kürtleri de anlatıyor. Yazarın olayları hikaye ederek anlatması, kişileri konuşturması, konu ile ilgili kendi yaşadıklarını aktarması kalın kitabın rahat okunmasını sağlıyor. Kitap, akademik bir çalışmanın ürünü olmaması nedeniyle bazı ciddi konuları gözden kaçırmış. Derinlemesine bir araştırma neticesinde yazılsaydı belki çok daha etkili olabilirdi. Hasan Cemal'in önceki kitabı 'Kimse Kızmasın Kendimi Yazdım'ın yanında 'Kürtler' kitabı tabir yerindeyse hikaye gibi kalıyor.
  <br/>
  <br/>
  Kitapta Sevr'den söz ediliyor ve 1992 yılında Amerika'nın bu politika doğrultusunda Irak coğrafyası ile ilgili dört projesi olduğu açıklanıyor.  Birincisi: Irak'ın parçalanması. Güneyde Şii, ortada Sunni Arap ve kuzeyde Kürt bağımsız devletlerinin kurulması. İkincisi: Bağımsız devletler yerine Sünni, Şii ve Kürtlerden oluşan üçlü bir federasyona gidilmesi. Üçüncüsü: Kürtlere ve Şiilere özerklik veren, daha az baskıcı, daha demokratik bir rejime kayılması. Dördüncüsü: Saddam yerine bir başka Baasçı generalin diktasıyla yetinmek.
  <br/>
 </br>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-9360-13-devlet-halk-ve-pkk.html), [web.archive.org (arşiv bağlantısı)](http://web.archive.org/web/20111228122955/http://www.aksiyon.com.tr:80/aksiyon/haber-9360-13-devlet-halk-ve-pkk.html)
