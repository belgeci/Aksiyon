# Atatürk’ün 15 çiftliğinden sadece biri kaldı

*Haşim Söylemez 2001.04.14*

<div>
 <p class="baslik">
  ATA’nın mirası talan edildi
 </p>
 <p class="baslik">
 </p>
 <p class="spot">
  Atatürk'ün bizzat kurduğu 15 çiftlik, şimdilerde birilerinin babasının çiftliği haline geldi. 15 çiftlikten  sadece bir tanesi günümüze  kadar gelebildi. Diğer çiftliklerin  kimler tarafından işgal edildiği  bile bilinmiyor. Devlet şimdi  Ata'nın mirası olan kayıp çiftliklerin peşinde
 </p>
 <p class="metin">
 </p>
 <img border="0" src="/web/20020420215009im_/http://www.aksiyon.com.tr/2001/332/resimler/Ata.jpg"/>
 <p class="metin">
  Akla—hayale gelmedik olayların meydana geldiği bir ülkede yaşıyoruz. Kimin eli kimin cebinde belli değil. Kimisi devleti soyuyor, kimisi de bırakılan mirası yağmalıyor. Mirasın kim tarafından bırakıldığı ise hiç önemli değil. Türkiye Cumhuriyeti'nin kurucusu Mustafa Kemal Atatürk'ün mirası dahi yağmalanıyor, yağmalanmaya devam ediliyor. Atatürk'ün yağmalanan mirasının başında kurmuş olduğu çiftlikler geliyor. Atatürk'ün 1923—1938 yılları arasında Türkiye'nin değişik bölgelerinde kurmuş olduğu çiftliklerden şimdi eser yok. Atatürk'ün ölümü ile birlikte el değiştiren çiftliklerin kimin eline, nasıl geçtiği ve şu anda hangi amaçla kullanıldığı belli değil. Atatürk'ün kurmuş olduğu 15 çiftlikten sadece biri günümüze kadar gelebilmiş. Ata'dan miras çiftlikler böylesine talan edilirken, devletin resmi kurumlarının parmağının kımıldamadığı da ortaya çıktı. Kendilerini, Atatürk'ün maddi ve manevi mirasının yagane vârisi olarak gören Atatürkçü dernekler de olaylar karşısında sessizliklerini bozabilmiş değiller. Talan edilen ve akıbeti bilinmeyen çiftliklerin yanısıra tarihi dokunun kaybolmasının da önemli olduğu konunun uzmanlarınca dile getiriliyor.
 </p>
 <p class="metin">
  Çiftlikler meçhul
 </p>
 <p class="metin">
  Atatürk'ün Türkiye tarımını geliştirmek, Türk çiftçisine modern tarımı öğretmek ve aynı zamanda kooperatifçilik sisteminin oluşumunu sağlamak amacıyla kurmuş olduğu çiftliklerden sadece Ankara'daki Atatürk Orman Çiftliği kısmen ayakta kalabilmiş. Bu çiftlikte hâlâ ilk günkü gibi üretime devam ediliyor. Atatürk'ün büyük bir özveri ile kurmuş olduğu Hatay Dörtyol'daki Karabasamak(Yeniyurt), Silifke, Tekir, Şövalye, Tarsus'taki Piloğlu, Yalova'daki Baltacı ve Millet, Ankara'daki Dilukat, Çakırlar, Macun, Tahhar, Güvercinlik, Etimesgut çiftliklerinin kimin elinde olduğu bilinmiyor. İlgili resmi kuruluşlar çiftliklerin akıbeti ile ilgili hiçbirşey bilmiyor. İşin en ilginç yanı ise çiftliklere ait arazilerin, mekanların en azından 2—3 defa el değiştirmiş olması.
 </p>
 <p class="metin">
  Atatürk Çiftlikleri ile ilgili araştırmalar yapan ve yaptığı tespitleri Kültür Bakanı İstemihan Talay'a sunan araştırmacı Ejder Dilci, çiftliklerdeki talanların ve kayıp mekanların ortaya çırkarılmasını istemişti. Bakan Talay'a sunduğu öneriler konusunda somut bir adım atılmadığını belirten Ejder Dilci: "Ben Mayıs 2000 tarihinde birtakım tespitler yaptım. Bu tespitlerimi 5 madde halinde Kültür Bakanı'na sundum. Çiftliklerin işgalden kurtarılması, varsa çiftlik binalarının restore edilmesi, belediyelerin çiftlikleri korumaya almasının sağlanması ve Atatürk'ün vasiyeti doğrultusunda çiftliklerin amacına uygun olarak faaliyete açılmasını önermiştim. Ancak aradan geçen zaman zarfında bu konuda resmi makamlarca hiçbir somut adım atılmadı" şeklinde konuşuyor.
 </p>
 <p class="metin">
  Kültür Bakanı İstemihan Talay konuyu araştıracaklarını, talan edilen çiftlikleri ortaya çıkaracaklarını belirtmişti. Ancak devletin resmi kurumlarının çiftliklerin kimin elinde olduğu konusunda kesin bilgilere sahip olmamasından dolayı somut adım atılamadığı belirtiliyor. Yani devlet kayıp çiftliklerin akıbetini öğrenmek istiyor; ancak başarılı olamıyor.
 </p>
 <p class="metin">
  10 binlerce dönümlük araziden oluşan Atatürk Çiftlikleri'nin yok oluşunda devletin büyük ihmalinin olduğunu söyleyen Doç. Dr. Sami Hasanoğlu talan olayı ile ilgili olarak şunları söylüyor: "Çiftlikler resmen talan edilmiş. Devlet ise olaya sadece seyirci kalmış. Burada devletin çok büyük bir ihmali var. Çiftlikler günümüze gelinceye kadar 2—3 kez el değiştirmiş. Bu yüzden kim nasıl ele geçirmiş belli değil. Hatta şu anda kimin elinde o da belli değil. Bir de çiftliklerin doğal sınırları korunmamış, gerçek sınırlar ne kadar o da meçhul. Çiftlik talanını ortaya çıkarmak için devletin ciddi olarak bu işi sorgulması gerekir. Bunun için de birtakım operasyonlar düzenlemesi gerekiyor" şeklinde konuşuyor.
 </p>
 <p class="metin">
  Orman çiftlikleri de işgal ediliyor
 </p>
 <p class="metin">
  Atatürk'ün miras olarak bırakmış olduğu çok sayıdaki çiftliklerden, kısmen de olsa aktivitesini yitirmeden günümüze kadar gelen Ankara'daki Orman Çiftlikleri'nin de işgal edildiği ortaya çıktı. Araştırmacı Ejder Dilci, Ankara'da bulunan Orman Çiftlikleri'nin talan edildiğini tespit edip, talancıların da kimler olduğunu saptadı. Araştırmaya göre Türk Havacılık Kurumu'nun 2 bin 279 dönüm ile en fazla, PTT'nin 0.7 dönüm ile en az arazi işgalinde bulunduğu ortaya çıktı. Ayrıca Esentepe Otelleri'nin sahibi Ahmet Malka'nın da toplam bin 219 dönümlük araziyi işgal ettiği tespit edildi.
 </p>
 <p class="metin">
  Araştırmacı Ejder Dilci, Ankara'daki Atatürk Orman Çiftlikleri'nin büyük bir kısmının toplam 30 kişi ve kuruluş tarafından parsellendiğine dikkat çekerek şöyle konuşuyor: "Gerek büyük özel veya kamu kuruluşlarınca, gerekse kişilerce olsun çiftliklerin işgal edildiği bir gerçek. Böyle devam ederse orman çiftliklerinden eser kalmayacak. Buna birileri bir an önce dur demeli. Diğer çiftlikler talan edildi. Ankara'dakiler de yavaş yavaş yok oluyor, talan ediliyor, ya da peşkeş çekiliyor."
 </p>
 <p class="metin">
  Doç. Dr. Sami Hasanoğlu da çiftliklerin büyük bir kısmının kamu kuruluşları tarafından işgal edildiğine dikkat çekerek: "Ata'nın bütün çiftlikleri ağırlıklı olarak kamu kuruluşları tarafından işgal edilmiş. Kamu kuruluşları hiç kimseye sormadan çiftlikleri alıp kullanmış, satmış. Yani tüm tassarruf hakkını kendilerinde görmüşler. Böylece bir miras yok olmuş" şeklinde konuşuyor.
 </p>
 <p class="metin">
  Hazine'ye devredildi ama...
 </p>
 <p class="metin">
  Atatürk ölümünden önce tüm çiftlikleri Hazine'ye devrederek halkın yararı için kullanılmasını sağlamıştı. Ancak Atatürk çiftlikleri Hazine'ye devrederken aslına uygun bir şekilde faaliyette bulunmasını şart koşmuştu. Atatürk 11.6.1937 tarihinde çiftlikleri Hazine'ye devrederken şunları söylüyordu: "Bu müesseselerin ziraat usullerini düzeltme, istihsalatı artırma ve köyleri kalkındırma yolunda devletçe alınan ve alınacak olan tedbirlerin hüsn—i intihap ve inkişafına çok musait birer amil ve mesnet olacaklarına kani bulunuyorum. Ve bu kanaatle tasarrufum altındaki bu çiftlikleri bütün tesisat, hayvanat ve demirbaşları ile beraber Hazine'ye hediye ediyorum." Ancak Mustafa Kemal Atatürk'ün bu vasiyetinin pek dikkate alınmadığı ortaya çıkıyor.
 </p>
 <p class="metin">
  Dr. Mehmet Bozluk Atatürk'ün miras devrinin yanlış anlaşıldığını belirterek: "Atatürk herşeyin aynen devam etmesini, halka ve devlete fayda sağlayacak şekilde kullanılmasını istemişti. Elden çıksın ya da bırakılsın anlamında değil. Ne Hazine, ne Maliye, ne de hükümetler çiftliklere sahip çıkmamış ve peşkeşe müsaade edilmiş. Aslında bu talana yönelik İçişleri Bakanlığı'nın bir operasyon düzenlemesine ihtiyaç var. On binlerce dönümlük arazinin yok oluşu sözkonusu" şeklinde konuşuyor.
 </p>
 <p class="metin">
  Tarihi doku da yağmalanmış
 </p>
 <p class="metin">
  Atatürk'ün kurmuş olduğu çiftliklerin talan edilmesi tarihi dokunun yok olması bakımından da önem taşıyor. Çünkü Atatürk bu çiftlikleri sürekli kullanmış, birçok önemli kararları burada almış, projeleri burada çizmişti. Ancak çiftliklerin yağmalanması sonucunda Atatürk'ün kullanmış olduğu mekanlar, eşyalar, hatta tarihi belgeler yok edilmiş durumda. Buralarda bulunan ve hâlâ ayakta olan evler ise kendi haline terk edilmiş.
 </p>
 <p class="metin">
  Atatürk Çiftlikleri'ndeki tarihi dokunun yok edildiği bazı kuruluşlar tarafından belirlenmiş; ancak bu konuda somut adımlar atalabilmiş değil. Adana—Koop 1994 yılında hazırladığı raporda Atatürk Çiftlikleri'ndeki kooperatif binalarının restore edilmesini ve Kooperatifçilik Anıt Müzesi, Uluslararası Kooperatifçilik Araştırma Merkezi, Kooperatifçilik Kütüphanesi olarak kullanılmasını önermişti. Bu önerileri Adana Kültür ve Tabiat Varlıklarını Koruma Kurulu Müdürlüğü kabul etmişti. Ancak bütün bunlar tespit ve karardan öteye gitmemiş ve çiftliklerdeki mekanlar yine kendi haline bırakılmış durumda.
 </p>
 <p class="metin">
  Akdeniz'deki çiftlikleri inceleyen Tarihçi—Araştırmacı Cezmi Yurtsever bu çiftliklerde aynı zamanda büyük bir tarihi mirasın da yağmalandığına dikkat çekiyor. Yurtsever şunları söylüyor: "Atatürk'ün kurmuş olduğu çiftlikler daha sonra amacından saptırıldı. Sadece bununla da yetinilmedi, buradaki tarihi dokular, mekanlar, belgeler de yok edildi. Bu belgelerin belki de tarihin akışını yönlendirecek belgeler olabileceği ihtimali de var. Çünkü; Atatürk bütün çiftlikleri kullanmış, hatta buralarda uzun süre kalmış. İlgililerin vurdumduymazlığı yüzünden tarihi dokuların kaybolması, daha doğrusu yağmalanması bir kayıptır."
 </p>
 <p class="metin">
  Çiftlikler ortalık malı olmuş
 </p>
 <p class="metin">
  Atatürk'ün, aslına uygun işletilmesi şartıyla bırakmış olduğu çiftlikler 1950'de Zirai Kombinalar ile birleştirilerek kısa adı DÜÇ olan "Devlet Üretme Çiftlikleri" adı altında toplandı. DÜÇ'ler özellikle 1960 ile 1970 yılları arasında çok önemli işler başarmış, Türkiye'deki tarımın ve hayvancılığın bilimsel olarak yapılmasında da büyük rol oynamıştı. Ancak Devlet Üretme Çiftlikleri 12 Eylül darbesiyle birlikte feshedilmiş ve yerine TİGEM kurulmuştu. Çiftlikler de bu tarihten sonra TİGEM çatısı altına girdi. İlk başlarda TİGEM himayesi altındaki çiftlikler faaliyetlerini sürdürdü, daha sonra da kendi haline bırakıldı. Bazı çiftlikler özelleştirme adı altında satıldı, bazılarının da faaliyetleri durduruldu. Bu gelişmelerden sonra Ata'nın çiftlikleri büyük darbe aldı.
 </p>
 <p class="metin">
  Dr. Mehmet Bozluk çiftliklerin hep ortalık malı olarak görüldüğünü belirterek şöyle konuşuyor: "Çiftlikler Atatürk'ün ölümü ile birlikte aslında kendi haline bırakılmıştı. DÜÇ ve TİGEM adı altında toplandılar ancak yeterli olmadı. Çiftlikler özelleştirildi ya da kamu kuruluşlarının eline geçti. Daha sonra çiftliklere sahip çıkılmadı, kendi haline bırakıldı. Böylece çiftlikler bugünkü duruma geldi. Bence bu Atatürk'e yapılan en büyük saygısızlıktır. Devlet bu işi takip etmeli."
 </p>
 <p class="metin">
  Hindistan'dan gelen paralarla
 </p>
 <p class="metin">
  Peki Atatürk'ün Türk Milleti için oluşturduğu çiftlikler nasıl ve hangi parayla kurulmuştu? Bu soruların cevabı Atatürk'ün hayatındaki birtakım yazışmalarda saklı. Atatürk bu çiftlikleri Milli Mücadeleye yardım amacıyla Hindistan'dan gelen paralar ile kurdu. 500—600 bin lira tutarındaki yardım parasından artanlarıyla Orman Çiftliği, Tekir ve Şövalye Çiftlikleri, Piloğlu Çiftliği, Karabasamak Çiftliği ile portakal bahçesi, Baltacı ve Millet çiftlikleri satın alındı. Çiftliklerin satın alınmasından sonra Akdeniz Bölgesi'nde ağırlıklı olmak üzere ardı ardına Türkiye'nin değişik yerlerinde çiftlikler kuruldu.
 </p>
 <p class="metin">
  Atatürk ölümünden önce bütün çiftlikleri Hazine'ye devretmek istedi, bunun için İsmet İnönü'ye emir verdi. İnönü önce çifliklerin Cumhuriyet Halk Partisi'nin malı olduğunu, devretmenin iyi olmayacağını düşünmüş ancak gelen tepkiler üzerine Atatürk'ün devir isteği zor da olsa gerçekleştirilmişti. O dönemlerde milyonlarla ifade edilen değerlerdeki çiftliklerle ilgili olarak İnönü şunları söylüyordu: "...Bu çiftliklerin değeri milyonları anlatan bir servet halindedir. Bu çiftlikleri Atatürk, yıllardan beri kişisel birikimi, özellikle kişisel emeğiyle kurmuştur. Bu çiftlikleri Atatürk, Cumhuriyet Halk Partisi'nin malı olarak saklıyordu."
 </p>
 <p class="metin">
  İnönü'nün bu açıklamasının ardından Yunus Nadi bir gün sonraki Cumhuriyet Gazetesi'nde şunları yazıyordu: "...O bu çiftlikleri hiç bir zaman benimsememişti. Evvelce onların Partiye ait olduğunu ifade edip duruyordu. Şimdi Parti ile Hükümet ve Devletin aynı şey olmak derecesine yükselmiş olmasına binaen çiftlikleri doğrudan doğruya memlekete ihda edip hükümetin tasarruf ve idaresine tevdi etmiştir."
 </p>
 <p class="metin">
  Atatürk'ün Türk halkına bırakmış olduğu on binlerce dönümlük çiftliklerden şimdi eser yok. Yağmalanmış, talan edilmiş, peşkeş çekilmiş. Yetikililer bu talan karşısında vurdumduymazlığını korurken, Atatürkçülük'ten dem vuranlar da olay karşısında sessizliklerini koruyorlar. İşin en ilginç yanı ise devletin Atarük'ün çiftlikleri ile ilgili yeterli bilgiye sahip olmaması.
 </p>
 <p class="metin">
 </p>
 <p class="arabaslik">
  Atatürk Orman Çiftlikleri'ni işgal edenler
 </p>
 <p class="metin">
  Milli Savunma Bakanlığı	1772 dönüm
 </p>
 <p class="metin">
  Türk Hava Kurumu	2279 dönüm
 </p>
 <p class="metin">
  Karayolları(TCK)	1343 dönüm
 </p>
 <p class="metin">
  Tarım Bakanlığı	1125 dönüm
 </p>
 <p class="metin">
  Devlet Demir Yolları	1054 dönüm
 </p>
 <p class="metin">
  Çeşitli Kooperatifler	945 dönüm
 </p>
 <p class="metin">
  Basın Yayın Genel Müd.	720 dönüm
 </p>
 <p class="metin">
  Ankara Büyükşehir Belediyesi	985 dönüm
 </p>
 <p class="metin">
  Orman Bakanlığı	478 dönüm
 </p>
 <p class="metin">
  Makine Kimya Endüstrisi	380 dönüm
 </p>
 <p class="metin">
  Etibank	165 dönüm
 </p>
 <p class="metin">
  META	24 dönüm
 </p>
 <p class="metin">
  PTT	700 m²
 </p>
 <p class="metin">
  Esentepe Oteller Zinciri
 </p>
 <p class="metin">
  Sahibi Ahmet Malka	150 dönüm
 </p>
 <p class="metin">
  Değişik Kişiler	124 dönüm
 </p>
 <p class="metin">
  Devlet Hava Meydanları	39 dönüm
 </p>
 <p class="metin">
  Gazi Üniversitesi	21 dönüm
 </p>
 <p class="metin">
  Tekel Genel Müd	19 dönüm
 </p>
 <p class="metin">
  Bayındırlık ve İskan Bakanlığı	17 dönüm
 </p>
 <p class="metin">
  Türkiye Petrolleri
 </p>
 <p class="metin">
  Anonim Ortaklığı 	9 dönüm
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020420215009/mailto:hsoylemez@hotmail.com">
   hsoylemez@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/332/kapak/1.htm), [web.archive.org (arşiv bağlantısı)](http://web.archive.org/web/20020420215009/http://www.aksiyon.com.tr:80/2001/332/kapak/1.htm)
