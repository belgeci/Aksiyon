# PKK Musa Anter’den de vergi istemiş

*Haşim Söylemez 2006.03.06*

<div>
 <p>
  <font>
   Terör örgütü PKK mali yönden giderek zayıflıyor. Örgüt bu durumdan kurtulmak için son aylarda Kürt kökenli işadamlarından tehdit ve şantaj yoluyla para toplamaya çalışıyor. ‘Vergi’ adı altında topladığı paraları direkt Kandil’e ulaştırıyor. Geçmiş dönemde örgütün Kürt yazar Musa Anter’den de para istediği ortaya çıktı.
   <br/>
   <br/>
   Terör örgütü PKK hem siyasi hem de ekonomik açıdan büyük bunalım içinde. Eski HADEP Genel Başkan Yardımcısı Hikmet Fidan’ın ardından PKK’nın eski üyesi Kani Yılmaz’ın bir suikast sonucu öldürülmesi, örgüt içinde muhalif seslerin yükselmesine sebep oldu. Bu yüzden Murat Karayılan’la Cemil Bayık’ın tartıştığı; hatta Kandil Dağı’nda ayrı bölgelerde konuşlanmaya başladıkları belirtiliyor. Kandil’le sınırlı kalmayan bu tartışma, aslında PKK’nın içinde bulunduğu psikolojik bunalımı, özellikle ekonomik sıkıntıyı gözler önüne seriyor. Ortaya atılan yeni bir iddia, bunun delili bir bakıma…
   <br>
    <br>
     Terör örgütü PKK, eski itirafçı Abdülkadir Aygan’ın, cinayeti hakkında bazı bilgileri deşifre etmesiyle gündeme gelen ve politik Kürtler için idol yazar olan Musa Anter’den bile haraç istemiş. Hatta Musa Anter’in 1989’da, örgüt baskısından dolayı, yaşadığı köyü terk etmek zorunda kaldığı ileri sürülüyor. PKK’nın, 1992’de Diyarbakır’da faili meçhul cinayete kurban giden gazeteci-yazar Musa Anter’den 1989’da o dönemin parasıyla 2 milyon lira istediği belirtiliyor. Anter’in yakınında bulunan, ilişkilerini ‘ağabey-kardeş’ ilişkisi şeklinde tanımlayan yazar Ümit Fırat, ilk ağızdan dinleyen tanık olarak olayı şöyle anlatıyor: “PKK, Musa Anter’den 2 milyon lira bir vergi tahakkuk etmiş. Ancak bunu ödeyecek durumda olmadığı için ve onlardan baskı gördüğü için köyünü terk edip İstanbul’a geldi. Oğlu kendisine Kartal’da bir daire alarak orada yaşamasını sağladı. Musa ağabeyin öyle bir mal varlığı falan yoktu.”
     <br>
      <br>
       Derdini Ümit Fırat’a açar
       <br>
        <br>
         İstanbul’a gelen Anter, ‘2000’e doğru’ dergisinde yazılar yazmaya başlar. Anter’in borcu bu sırada terörist Abdullah Öcalan’a iletilir. Öcalan’ın, Anter’in bu borcunu sildirdiği ileri sürülüyor. Ancak PKK’nın Anter’den haraç istemesi 2 milyon lira ile sınırlı kalmaz. 1992’de de örgüt, yazar Anter’den bu kez borcunu katlayıp 22 milyon lira ister. Para istenmesinden son derece rahatsız olan Anter, suikasttan 11 gün önce durumu Ümit Fırat’a anlatır. Fırat, aralarında geçen o konuşmayı şöyle aktarıyor: “Muammer Karaca Tiyatrosu’nda Yılmaz Güney’i anma toplantısı vardı. O da katılmıştı. Programdan sonra Fatoş Güney bizi yemeğe davet etti. Birkaç arkadaş ve Anter’le birlikte Odakule’deki mütevazı bir restoranda yemek yedik. Çok gergindi. Sebebini sordum, o da bana PKK’nın kendisinden para istediğini söyledi. ‘Benim durumumu bilmiyorlar mı? Ben bu parayı nerden bulacağım? Benden ne istiyorlar?’ diye sitem etti. Ben de ‘Bunlar Öcalan’dan habersiz mi bu işi yapıyorlar?’ diye karşılık verdim. Anter’in 22 milyon lirayı verecek parası yoktu. Konuşmamıza Avukat Ali Yaşar da şahit oldu. Zaten bu son görüşmemiz oldu. Sonra Diyarbakır’a gitti ve o malum olay yaşandı.”
         <br/>
         <br/>
         Militanlarına idol olarak gösterdiği bir yazardan dahi haraç diye zorla para isteyen PKK, bugün mali yönden giderek zayıflıyor. Mafyalaşan örgütün toplanan paraları Kandil’e ulaştırmadan “iç” etmesi, Avrupa’da PKK adına çalışan sözde dernek ve vakıfların faaliyetlerine sınırlama getirilmesi örgütteki mali krizi başlatan süreç oldu. Uyuşturucu, mazot, silah kaçakçılığı ile beyaz kadın ticareti gibi gelirlerden elde edilen payın merkeze ulaştırılmaması da mali krizi derinleştiriyor. PKK, kurtuluş için eski alışkanlığını tekrar devreye sokmak zorunda kaldı. Örgüt şimdi “bağış” adı altında Doğu ve Güneydoğulu işadamlarından ve varlıklı ailelerden harç toplamaya başladı. Para vermeyeni tehdit eden örgüt mensupları kişiye özel belirlenen miktardaki parayı her ay toplayarak Kandil Dağı’ndaki Murat Karayılan ile Cemil Bayık’a gönderiyor.
         <br/>
         <br/>
         Mecburen haraç veriyorum
         <br/>
         <br/>
         Son aylarda haraç toplama işlemini artıran PKK, faaliyetini batı şehirlerinde de sürdürüyor. Kendilerine PKK’nın vergi memurları adını verenler tarafından sadece Kürt asılı kişilerden toplanan paralar, bir deftere kaydedilerek alınıyor. Duruma göre her ay veya iki üç ayda bir para toplayan teröristler emniyet birimlerine haber verilmesi halinde ise sonucunun çok kötü olacağı tehdidinde bulunuyor. İşadamlarına ailelerini öldürmek, işyerlerini ateşe vermek, çocuklarını kaçırmak gibi tehditler savuruyorlar.
         <br/>
         <br/>
         İsminin açıklanmasını istemeyen Doğulu bir işadamı kendisinden zorla haraç alındığını iddia ediyor. İşadamı para vermek zorunda olduğunu aksi halde hem kendisinin hem de ailesinin zarar göreceğini belirtiyor. Doğulu işadamı her ay kendisine bildirilen adrese 4 bin YTL bıraktığını anlatıyor: “Kürtsün bu yüzden bu davaya destek vermen gerekiyor diyorlar. Bizim için savaştıklarını söylüyorlar. Yalnız anlamadığım bir şey var. Benim hakkımda her şeyi biliyorlar. Yüksek tansiyonum olduğunu, çocuklarımın yaşını ve ne yaptıklarını bile biliyorlar. Bu bilgilere nereden ulaştıklarını bilmiyorum. Mecburen haraç vermeye devam edeceğim.”
         <br/>
         <br/>
         Terör örgütü 1980’lerde para, gıda ve genç (militan yapmak için) isteyen örgüt, yaptığı listeye göre her ailenin durumuna göre üç şıktan birini alıyordu. Özellikle gıda vermeyen köylere gece yarısı baskınlar düzenleyen militanlar, insanları öldürdükleri gibi hayvanları da alıp dağa kaçırıyorlardı. Ancak bu süreç 1990’lara kadar devam etti. Bu tarihten sonra PKK taktik değiştirdi, daha çok nakit para almanın peşine düştü. Varlıklı aileleri liste yapan örgüt, nakit para almak istediği kişileri aynı zamanda tehdit ederek köylerinden göç etmeye zorladı. PKK’nın bu taktiği teröristbaşı Abdullah Öcalan’ın yakalanmasına kadar sürdü.
         <br/>
         <br/>
         Bu tarihten sonra kısa bir dağılma sürecine giren örgüt haraç toplamaya ara verdi. Yalnız örgüt hiçbir zaman tamamen haraç toplama işini bitirmedi. Küçük çaplı yapılan para toplamalar son aylarda tekrar hız kazandı. PKK toplanan paraları ölen teröristlerin ailelerine ‘kan parası’ ve silah altındaki militanlara maaş olarak veriyor. İşsiz gençleri kandıran eli kanlı örgüt gençlere ayda 300 ile 500 dolar arasında değişen miktarda para ödüyor. Komutan veya üst düzeydeki militanlar ise bu miktarın neredeyse 5 katını alıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1249 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23515), [web.archive.org (arşiv bağlantısı)](http://web.archive.org/web/20060422190618/http://www.aksiyon.com.tr:80/yazdir.php?id=23515)
