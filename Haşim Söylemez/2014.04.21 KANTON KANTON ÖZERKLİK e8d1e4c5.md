# KANTON KANTON ÖZERKLİK

*Haşim Söylemez 2014.04.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   BDP ‘özerklik’ uygulaması için fitili ateşledi. Belediyeler fiilî ‘kanton’ sistemini devreye sokup özerkliği hayata geçirecek. Ortak yönetim biçimine göre KCK’nın etkili olduğu yerlerde paylaşım yüzdesine göre yönetimler uygulanacak.
  </font>
 </div>
 <div id="newsText">
  <font class="detail-text">
   <p>
    KCK, 30 Mart seçimlerinde aldığı sonuçla doğru yolda olduğuna karar verdi. Seçim kampanyasında ‘özerklik’ vurgusu yapan BDP de bu durumu seçim beyannamesine koyarak netleştirdi. “Öz yönetimle özgür kimliğe” sloganını kullanan parti, pilot bölgeler seçerek uygulamaya geçeceğini duyurdu. Kandil’e göre 30 Mart seçimlerinin sonucu ‘özerkliğin’ tescili anlamına geliyor. Ancak parti ve Kandil, özerkliği net bir şekilde tarif ederken kafalardaki ‘Bu nasıl olacak?’ sorusunun cevabı hâlâ belirsiz. KCK Yürütme Konseyi üyesi Rıza Altun, seçimlerden hemen önce, Rojava’daki yönetim biçiminin Türkiye’deki Kürt hareketi için model olduğunu söyleyip kantonlarla özerk yapının inşa edileceğini açıklamıştı. Yani her kazanılan belediye kendine uygun olan yönetim biçimini benimseyecek ancak kantonlar özerk yapı içinde değerlendirilecek. Önceki hafta ise BDP’den gelen açıklamalar bu konuyu pekiştirdi. Diyarbakır Büyükşehir Belediyesi Eşbaşkanı Gülten Kışanak, ildeki petrol gelirlerinden pay istediklerini resmen açıkladı. Ardından BDP’nin Yerel Yönetimlerden Sorumlu Eşbaşkan Yardımcısı ve Muş Milletvekili Demir Çelik, bölgede başta petrol ve enerji olmak üzere yer altı ve yer üstü zenginlik kaynaklarından belediyeler için yüzde 20 oranında pay istediklerini söyledi. Çelik, Hakkâri ve Şırnak’ın özerklik uygulamasında pilot iller olarak seçildiğini, eğitim, sağlık ve tarım alanlarında çalışma başlatıldığını açıkladı: “Hakkâri ve Şırnak’ta değişik alanlarda başlatılan özerklik uygulamaları diğer illere de taşındı. Özellikle köylerde başarıyla uygulanıyor. Kooperatifçilik bunlardan biridir.”
    <p>
     KCK’nın ilan ettiği ‘Dördüncü Stratejik Dönem’e bakmakta fayda var. Hedeflenen plana göre, özerklikle birlikte tam bağımsızlık yerine devletle ortak ama eşit olmayan bir sistem hâkim kılınacak. Mesela, hukuk tamamen KCK denetimine geçerken; eğitimde illerin durumuna göre yönetimdeki etkinlik yüzde şeklinde veriliyor. Bu duruma göre devlet bazı yerlerde eğitime yüzde 40 hâkim olurken; KCK yüzde 60 veya daha fazla etkili olmayı hedefliyor. Bu oranın Hakkâri ve Şırnak gibi yerlerde yüzde 90’a 10 gibi olması planlanıyor.
     <p>
      Alınan bilgilere göre, hem BDP tabanı hem de Türkiye kamuoyunun kafasını karıştıran ‘özerklik’ modeli Kandil’in daha önceden hazırladığı taslağa göre olacak. Kandil bu konuda net ve kararlı. Bunun için, Duran Kalkan tarafından yazılan ve örgütün resmî ideolojisine dönüştürülen metin çarpıcı bilgilerle dolu. Kalkan, metni hazırlarken şöyle diyor: “Savaş, bir siyasi programa bağlı olmalı; tarihî, ideolojik, siyasi görevlerin başarılması için yapılmalıdır. Eğer savaş siyasi bir programa bağlı değilse, istediği kadar askerî başarı elde edilsin, o savaş yanlış bir savaştır. Biz ‘Üçüncü Stratejik Dönem’de Kürt sorununun siyasi çözümü için daha çok demokratik siyasi mücadele stratejisini ve onun örgütlenme biçimi olarak demokratik özerkliği öngördük. Siyasi çözümü devletle müzakere ederek bir hukuk sistemi ortaya çıkardık. KCK, sisteminin diğer alanlarını (ekonomi, eğitim, sağlık, sosyal alan, spor, kültür, dil, diplomasi ve öz savunma) bu siyasi kararlara, çözüme dayalı olarak örgütleyecek ve sorunu çözecektir. Öcalan, ‘Siyasi çözümün sonuç vermesi hâlinde KCK sistemi devreye girer.’ diyor.” Kalkan, metinde Öcalan’a atıfta bulanarak onun bu savaşı 7 temele dayandırdığını aktarıyor. Bunlar, KCK sisteminin esaslarını içeriyor.
      <p>
       Ekonomik-ekolojik boyut: Toplumun ekonomik yaşamıdır. Aslında ekonomi tümüyle toplumun işidir, devlet işi değildir. Tekelci ekonomiye karşı, demokratik konfederalizmin ekonomik sistemlerini geliştirmemiz gerekecek. Demek ki etkinlik kurduğumuz her alanda ekonomik örgütlülüğü, ekonomik toplumu inşa edeceğiz. Kooperatifler ve yerel kaynaklar önemlidir.
       <p>
        Sosyal boyut: Sosyal boyut içinde öne çıkan temel görevler eğitim, sağlık, spor gibi alanlardır. Savaşla birlikte etkili olduğumuz yerde mevcut eğitimi durduracağız, kendi eğitimimizi kuracağız. Yani artık “Devlet bize ana dilinde eğitim hakkı versin” demeyeceğiz. Biz gücümüzün yettiği yerde devletin eğitimini durduracağız. Devletin sağlık sistemini işletmeyeceğiz.
        <p>
         Hukuk boyutu: Kendi hukuk ve yargı sistemimizi geliştireceğiz. Mevcut devletin yargı sistemini durduracağız. Onun yerine KCK’nın yargı sistemini örgütleyeceğiz.
         <p>
          Diplomatik boyut: Kendi diplomatik alanımızı örgütleyeceğiz. İç ittifaklardan dış ittifaklara kadar Kürt demokratik örgütlenmesine güç sağlayacak, hizmet edecek, onu temsil edecek bir ilişki-ittifak sistemi geliştireceğiz.
          <p>
           Dil ve kültür boyutu: Bu konuda Kürt kültürünün önündeki bütün engelleri, yasakları kaldıracağız. Tarih, kültür ve dil çalışmalarını, toplumun kendi kültürel gerçeğini yaşamasını sağlatacağız. Onun kurumlaşmasını, örgütlülüğünü geliştireceğiz.
           <p>
            Öz savunma boyutu: Savunma güçlerini örgütleyeceğiz. Yani demokratik toplumu, onun örgütlülüğünü, KCK örgütlülüğünü savunan, bütün saldırılara karşı koruyan bir güvenlik sistemi ortaya çıkartacağız.
            <p>
             Siyasi boyut: Devlet, KCK’yı terör örgütü saydığı, reddettiği için KCK da Devrimci Halk Savaşı’yla kendi toplumsal örgütlülüğünü oluşturacak, devleti etkisizleştirmeyi, sınırlamayı ve onun yerine kendi sistemini örgütlemeyi öngörecektir. Devlet hiç kabul etmez ve sonuna kadar reddederse bu savaş sonuna kadar sürer. Devleti tümden yok eden bir sistem ortaya çıkar, devletsiz bir demokrasi oluşur.
             <p>
              Hedefler neler?
              <p>
               Yatılı Bölge Okulları; asimile olmuş, kimliğini, kültürünü değiştirmiş, farklı bir kimlik kazanmış insan yetiştirme yerleridir. Bunları engellemeyi hedefleyeceğiz.  Mevcut hukuk ve yargı sistemini işletmeyeceğiz. Mevcut mahkemeler soykırım mahkemeleridir. Biz o hukuk kurumunu, sistemini, yargısını kabul edemeyiz, işlemez kılacağız.  Ankara’daki Meclis Kürt gerçeğini kabul edip Kürt halkının demokratik haklarını öngörmediği müddetçe devleti temsil eden valilikleri, kaymakamlıkları, muhtarlıkları işletmeyeceğiz.  Kürt halkının varlığını reddeden, haklarını tanımayan, özgürlük ve demokrasi mücadelesini terörizm sayan düşüncelerin, siyasi partilerin örgütlenmesine izin vermeyeceğiz. Bunları işbirlikçilik, ihanet, ajanlık sayacağız.  Bir ayaklanma girişiminin ne ile karşılaşacağı ve ne kadar savunulabileceği belirsizdir. Başarı kazanılsa bile bedeli çok ağır olacaktır. Bu bakımdan bu ihtimal biraz aşırı riskli görünüyor. Kürdistan koşullarına çok uygun düşmüyor. Kırda ve şehirde dengeli bir biçimde yürütülecek bir savaş düşünülebilir.  Dağ, bize stratejik duruş, yenilmezlik ve her türlü katliama karşı savunma gücü verecektir. Şehir savaşı ise hedeflerimizi yok etme, amacımızı gerçekleştirme, demokratik toplum örgütlülüğünü ve yönetimini oluşturma imkânı verecektir.  Bu zeminlerde savaş yürüten kuvvetlerden biri kır gerillasıdır. Bu gerillalar önemini, varlığını koruyacak, rolünü daha büyümüş olarak oynayacaktır. Zayıflatılması değil, aksine güçlendirilmesi, büyütülmesi gerekmektedir.  Savaşı yürütecek yeni bir gerilla türü geliştirmemiz gerekmektedir. Buna ‘Öz Savunma’ da dedik. HPG konferansı bunları “HPG Yerel Birlikleri” diye tanımladı. Dağa, kıra göre eğitilmiş savaşçıyla şehirde savaş yürütülmez. Şehrin koşullarına göre insan seçmek, ona göre eğitmek, ona göre örgütlemek, ona göre savaş tarzı geliştirmek ve savaştırmak lazım.
              </p>
              <hr/>
              <h3>
               AKTİFLEŞEN BİRİMLER
              </h3>
              <p>
               <strong>
                Kent konseyleri
               </strong>
              </p>
              <p>
               <strong>
                Köy konseyleri
               </strong>
              </p>
              <p>
               <strong>
                KCK mahkemeleri:
               </strong>
               Kato Dağı’ında dava gören KCK artık şehir merkezlerinde de sorun çözüyor! Bunun için yeni 5 bölge mahkemesi daha kuruldu. Artık KCK mahkemeleri İstanbul, İzmir, Mersin, Adana gibi yerlerde de davalara bakıyor.
              </p>
              <p>
               <strong>
                Asayiş birimleri:
               </strong>
               Hakkâri, Şırnak ve Diyarbakır Lice’de asayiş taburları kuruldu. Bunlar bir nevi KCK’nın polis güçlerini temsil ediyor.
              </p>
              <p>
               <strong>
                Köy kooperatifleri Milis güçler:
               </strong>
               Hâlihazırda 30 bin silahlı milisin aktif olma ihtimali bulunuyor.
              </p>
              <p>
               <strong>
                Din Komisyonu:
               </strong>
               KCK’ya bağlı imamlar bölgede aktif olarak görev yapıyor
              </p>
              <p>
               <strong>
                Eğitim Komisyonu:
               </strong>
               Kürtçe eğitimi öngören ve yeni bir eğitim modelini benimseyen sistem için harekete geçildi.
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=FFCB64041D91DF4309475DDED417A8E3?newsId=38387), [web.archive.org (arşiv bağlantısı)](http://web.archive.org/web/20140427002916/http://aksiyon.com.tr:80/aksiyon/newsDetail_getNewsById.action;jsessionid=FFCB64041D91DF4309475DDED417A8E3?newsId=38387)
