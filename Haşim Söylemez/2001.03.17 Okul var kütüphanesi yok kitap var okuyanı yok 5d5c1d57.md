# Okul var kütüphanesi yok, kitap var okuyanı yok

*Haşim Söylemez 2001.03.17*

<div>
 <p class="spot">
  Milli Eğitim Bakanlığı okuma  alışkanlığını yaygınlaştırmak için okullara genelge gönderiyor ama yapılan araştırmalar genelgelerin  işe yaramadığını gösteriyor.  Öğretmen Dünyası Dergisi'nin  yapmış olduğu ankete göre birçok  okulun kütüphanesi yok,  kütüphanesi olan okullarda da kitap  okumak için başvuran öğrenci yok!
 </p>
 <p class="metin">
 </p>
 <img border="0" src="/web/20020328140501im_/http://www.aksiyon.com.tr/2001/328/resimler/Okul.jpg"/>
 <p class="metin">
  Ünlü matematikçi Rene Thom; "Okullarda matematik yerine edebiyat okutulmalı" diyor. Bir başka okuma sevdalısı Aubin ise okumaya dair şunları söylüyor: "Okulda gerekirse her şey okumaya feda edilmeli, fakat okuma hiçbir şeye bağlı olmamalıdır. Öğrenciler bilimlerle ilgili dersleri, tarihi, coğrafyayı az bilmiş veya bilmemişler; eğer okumayı biliyor, seviyor, sonuç olarak dillerini anlıyorlarsa kurtulmuş sayılırlar. Geri kalan her şey gerektiğinde sonradan öğrenilir. Eğer okumayı bilmiyorlarsa geri kalan her şey boş sayılır."
 </p>
 <p class="metin">
  Okumak şüphesiz bilginin en önemli anahtarı. Ama ne yazık ki Türk toplumu gereği kadar okumuyor, okumayı sevmiyor. Okuma bilincinin ve alışkanlığının verilmesi gereken yerin ise okullar olması gerekli. Okuma ve okul birbiriyle ilintili bir bağ kurunca da okulların önemi bir kez daha ön plana çıkıyor. Oysa Türkiye'de okullarda kitap okumaya yönelik çabaların olmadığı gerçeği acı bir şekilde önümüze çıkıyor. Eğitimden sorumlu Milli Eğitim Bakanlığı'nın bu konudaki çabalarının da yetersiz kaldığı bir gerçek. Bir meslek yayını olan ve Türkiye'deki eğitimin nabzını tutan Öğretmen Dünyası Dergisi Türkiye'deki okullarda kütüphaneler ve okuma alışkanlığı ile ilgili yapmış olduğu ankette birbirinden ilginç sonuçlara ulaştı. Dergi, Türkiye'nin her bölgesindeki ilköğretim okullarını ve liseleri bu konuda mercek altına almış, ancak sonuç pek de iç açıcı değil. Ankette çıkan en ilginç veri ise her geçen yıl okullardaki kütüphane ve kitaplara yönelik oranların düşmesi olmuş.
 </p>
 <p class="metin">
  Okuma genelgesi
 </p>
 <p class="metin">
  Okumanın önemini geç de olsa anlayan Milli Eğitim Bakanlığı son olarak bu konuda somut bir adım attı. Bakanlık; "Kitap Okumanın Özendirilmesi ve Yaygınlaştırılması"nı konu alan bir genelge yayımladı. Eğitim Hakkını Savunma Komitesi de "Her Ay Bir Kitap" kampanyası başlatarak okumaya yönelik önemli bir adım attı. Ancak Milli Eğitim Bakanlığı'nın kitap okumayı bir genelge ile yaygınlaştırmak istemesine rağmen bu konuda somut gelişmelerin olduğunu söylemek mümkün değil. Genelgenin yayımlanmasından sonra Öğretmen Dünyası Dergisi durumu merak etmiş ve anketine, "Genelgeden sonra ne yaptınız?" sorusunu da eklemiş. Okullardan gelen cevaplar bu konuda yaptırımların ve genelgelerin hiçbir işe yaramadığını ortaya çıkarmış. Anketteki bu soruya okulların yüzde 58'i "Bu konuda hiçbirşey yapılmadı" ve "Genelge okula ulaşmadı" şeklinde cevaplar verirken, okulların yüzde 21'i de "Kitaplık düzenlendi, kitaplık zenginleştirildi, ödül verildi" şeklinde cevaplar vermiş. Ankete katılan okullardan yüzde 21'i ise bu soruyu cevapsız bırakmış.
 </p>
 <p class="metin">
  Öğretmen Dünyası Dergisi Yazı Kurulu'ndan Eğitimci Nurcan Özteke, derginin yapmış olduğu anketin ibret verici olduğunu belirterek şunları söylüyor: "Kitap okuma genelge ile olabilecek birşey değil. Bu sevdirilme ve alışkanlığa bağlı birşey. Kitap okumayan bir insanın veya öğrencinin kendisini ifade etmesi zorlaşıyor. Eğitimin üzerindeki yükler, kitap okumaya yönelik programları engelliyor. Bir de görsellik yani televizyon ve sinema kitaba tercih edilir bir hâl almış. Anketimizden çıkan sonuçlar bizi memnun etmiyor."
 </p>
 <p class="metin">
  Kütüphane var ama...
 </p>
 <p class="metin">
  Öğretmen Dünyası Dergisi'nin anketinde birbirinden ilginç sorular, Türkiye'nin okullarındaki okumaya yönelik tabloyu ortaya çıkarıyor. Ankette okullara sorulan kütüphaneniz var mı? sorusuna okulların yüzde 81'i evet cevabını verirken yüzde 19'u da hayır cevabını vermiş. Ankette bir de geçmiş yıllarla kıyas yapılmış, yapılan değerlendirmede 1992 yılında okulların yüzde 91'inde kütüphane bulunurken, bu oran 2001 yılında yüzde 81'e düşmüş. Ankette öğrenci başına ise 1.72 kitap düşüyor. Bu oran 1992'de 1.94 oranında karşımıza çıkıyor. Bu da gösteriyor ki yıllara göre öğrenci başına düşen kitap sayısında bir düşüş yaşanıyor. Ankette çıkan en sevindirici sonuç ise okul kütüphanelerinde kişi başına düşen oturakların sayısı. 2001'de kütüphanelerde 37 kişiye bir oturak düşerken, bu oran 1992'de 55 kişiye bir oturak olarak tespit edilmiş.
 </p>
 <p class="metin">
  Ankete göre yüzde 7 oranındaki öğrencilerin kütüphaneden hiç kitap almadığı, yüzde 93 oranındaki öğrencinin ise okul kütüphanesinden en az bir kitap aldığı ortaya çıkmış. Ankette Türkiye'de en çok kütüphanesinden kitap alınan okulların başında Amasya Lisesi gelirken, Adıyaman Besni Kız Meslek Lisesi ikinci sırada yer alıyor. Ankette öğretmenlerin kitap okumaları da gözler önüne serilmiş. Ankette kütüphaneden kitap alan öğretmenlerin oranı yüzde 77, yüzde 23 oranındaki öğretmen ise hiç kitap almamış. Ancak kitap alan öğretmenlerin sayısı okuldaki öğretmen sayısına bağlı olarak önem taşıyor. Örneğin 50'den fazla öğretmeni bulunan bir okulda 2 öğretmen kütüphaneden 1'er kitap almış.
 </p>
 <p class="metin">
  Eğitimin ve bilginin temelini oluşturan kitap okuma ile ilgili olarak Öğretmen Dünyası Dergisi'nin yapmış olduğu anket tüm gerçekleri ortaya çıkarıyor. Öğretmen okumuyor, öğrenci pek sevmiyor ve bütün çabalara(!) rağmen Türkiye'de eskiden olduğu gibi bugün de okumayı sevmeyen bir nesil yetişiyor. Bazı okullarda kitap var, bazılarında da kitap yok. Biz de ister istemez; okulu var kütüphenesi yok, kitabı var okuyanı yok tekerlemesini söylemekten kendimizi alamıyoruz.
 </p>
 <p class="metin">
 </p>
 <p class="arabaslik">
  Hangi yazar kaç kütüphanede?
 </p>
 <p class="metin">
 </p>
 <p class="metin">
  Ömer Seyfettin	% 93
 </p>
 <p class="metin">
  Kemalettin Tuğcu	% 64
 </p>
 <p class="metin">
  Sait Faik	% 61
 </p>
 <p class="metin">
  Orhan Veli	% 50
 </p>
 <p class="metin">
  Rıfat Ilgaz	% 48
 </p>
 <p class="metin">
  Gülten Dayıoğlu	% 46
 </p>
 <p class="metin">
  Muzaffer İzgü	% 44
 </p>
 <p class="metin">
  Orhan Kemal	% 43
 </p>
 <p class="metin">
  Fazıl Hüsnü Dağlarca	% 38
 </p>
 <p class="metin">
  İpek Ongun	% 31
 </p>
 <p class="metin">
 </p>
 <p class="arabaslik">
  Okul kütüphanelerinde hangi eserler var?
 </p>
 <p class="metin">
  Yunus Emre ile ilgili bir kitap	% 72 (73)
 </p>
 <p class="metin">
  Büyük Larousse veya AnaBritannica	% 71 (43)
 </p>
 <p class="metin">
  Nasrettin Hoca Fıkraları	% 69 (59)
 </p>
 <p class="metin">
  Çalıkuşu (Reşat Nuri Güntekin)	% 67 (71)
 </p>
 <p class="metin">
  Yaban(Yakup Kadri Karaosmanoğlu)	% 60 (71)
 </p>
 <p class="metin">
  Keloğlan Masalları	% 60 (49)
 </p>
 <p class="metin">
  80 Günde Dünya Turu (Jules Verne)	% 59 (57)
 </p>
 <p class="metin">
  Karacaoğlan Şiirleri	% 55 (65)
 </p>
 <p class="metin">
  Vurun Kahpeye (Halide Edip Adıvar)	% 41 (57)		Küçük Prens (Exuperiy)	% 39 (29)
 </p>
 <p class="metin">
  Şeker Portakalı (Vasconcelos)	% 37 (22)
 </p>
 <p class="metin">
  İnce Memed (Yaşar Kemal)	% 28 (29)
 </p>
 <p class="metin">
  Cahit Külebi'nin bütün şiirleri	% 25 (29)
 </p>
 <p class="metin">
  Hababam Sınıfı(Rıfat Ilgaz)	 %23 (14)
 </p>
 <p class="metin">
  Yurdumu Özledim(Gülten Dayıoğlu)	% 20 (18)
 </p>
 <p class="metin">
  Edebiyat Ansiklopedisi (Atila Özkırımlı)	% 18 (22)
 </p>
 <p class="metin">
  Şimdiki Çocuklar Harika (Aziz Nesin)	%17 (12)
 </p>
 <p class="metin">
  (Parantez içindeki sayılar 1992 yılını gösteriyor. Kaynak Öğretmen Dünyası)
 </p>
 <br/>
 <center>
  <a class="anaorta" href="http://web.archive.org/web/20020328140501/mailto:hsoylemez@hotmail.com">
   hsoylemez@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/328/haberler/3.htm), [web.archive.org (arşiv bağlantısı)](http://web.archive.org/web/20020328140501/http://www.aksiyon.com.tr:80/2001/328/haberler/3.htm)
