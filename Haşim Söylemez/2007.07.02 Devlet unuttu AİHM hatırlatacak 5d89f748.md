# Devlet unuttu AİHM hatırlatacak

*Haşim Söylemez 2007.07.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Terör örgütü PKK’nın ilk baskınlarından olan Pınarcık katliamının üzerinden 20 yıl geçti. Ancak köylülerin acıları hâlâ o günkü gibi taze... Ayrıca köylüler zararlarının karşılanması için konuyu AİHM’ye taşımış durumda.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070714011841im_/http://www.aksiyon.com.tr/resim/656/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sıcak bir yaz akşamı. Tarladan dönen yorgun erkekler için sofra hazırlamaktadır evin hanımları. Aniden kulak zarını patlatacak tizlikte bir ses yankılanır köy sokaklarında. Teslim olun! Teslim olun! Teslim olun! Peki ya sonra? “Amcalarım, babam teslim olmayız dediler. Birden silah sesleri duyulmaya başlandı. Bir süre sonra kesildi. Evlerde ne kadar insan varsa hepsini çıkarıp köy meydanına topladılar. Kız kardeşimi, ablamı, annemi de… Küçük erkek kardeşim ağlıyordu. Ağlamasını bastırmak için evin damından aşağıya fırlattılar onu. Ağlamak istiyordum, ama ağlayamıyordum. Şoka girmiştim sanki. Hiçbir şey hissetmiyordum. Hepimizi sıraya dizdiler. ‘Hepsini öldürün’ diye bir ses duyuldu. Ardından da silah sesleri… Bu sırada arkama dönmüşüm. Birden sağ gözümde bir acı hissettim. Gerisini hatırlamıyorum. Bayılmışım.”
   <br>
    <br>
     9 yaşında yaşadığı acı dolu olayı 29 yaşında anlatırken bile gözleri doluyor Ümit Öztep’in. Saldırıda annesini, ablasını ve kız kardeşini kaybetmiş: “Artık sağ gözüm görmüyor. Keşke o akşam ben de ölseydim. Hayatımın her karesinde o akşam var. Damdan fırlatılan kardeşim şu an askerde.” Kimsesiz kalan Öztep’e devlet sahip çıkmış. Önce Mardin’deki çocuk esirgeme kurumuna, sonra da İzmir’deki kuruma aldırıp liseyi bitirene kadar sahip çıkmış: “Meslek lisesi mezunuyum ama gözüm görmediğinden kimse iş vermedi. Uzun süre sokaklarda yaşadım. Şimdi iyiyim. Tek isteğim devletin bir aileye sahip olmam için bana yardım etmesi.”
     <br/>
     <br/>
     Ümit Öztep, 20 Haziran 1987’de terör örgütü PKK’nın ilk eylemlerinden birini gerçekleştirdiği Mardin’in Ömerli ilçesi Pınarcık köyü baskınından sağ kurtulanlardan. PKK, köyü basıp 16’sı çocuk 30 kişiyi katleder. Olay, PKK’nın kanlı bir örgüt olduğunu ve masum çocukları bile katletmeyi göze aldığını gösteren ilk olay olur. Hadisenin vahametini gösteren fotoğraflar o tarihlerde gündemin ilk sırasında yer alır. Pınarcık köyü yakılır ve terör örgütü tarafından “Burası bizimdir” propagandası yapılır.
     <br/>
     <br/>
     Aradan geçen 20 yıla rağmen kanlı baskın hâlâ zihinlerde capcanlı. Kimi eşini, çocuğunu; kimi abisini, babasını, ablasını; kimi de annesini kaybetmiş. Evi yakılan, çocukları ve eşi katledilen 51 yaşındaki Sıddık Öztep, “Teröristlerle 45 dakika çatıştık. Şehit düşenler de oldu, yaralananlar da. Bir katliamdı yaşadıklarımız. Eşimi ve çocuklarımı kaybettim. Evimi ateşe verdiler. Hepimiz sessizce ağladık.” diyor. Sıddık Öztep baskından 5 yıl sonra acı bir olay daha yaşar. PKK baskınında yüzü parçalanan 12 yaşındaki kızı, GATA’da 3,5 yıl tedavi görür. Yüzünde ciddi bir düzelme olmayınca bunalıma girer. Annesini ve kardeşini kaybetmenin acısına bir de bu eklenince intihar eder. “Bu hayatımın en acı günü oldu.” diyor Sıdık Öztep, acılarını paylaşırken.
     <br/>
     <br/>
     PKK’nın yaptığı katliam büyük bir infiale sebep olur kamuoyunda. Güvenlik güçleri kısa zamanda gereken tedbirleri alır. Pınarcık köyüne geçici bir karakol kurar. Köylüler de topraklarını PKK’ya teslim etmek istemez. Baskının üzerinden bir yıl bile geçmeden, yakılan evlerini inşa etmek için köye geri dönerler. Yıkılan ve yakılan evler onarılır ve tekrar içinde yaşanılacak hale getirilir. Köy muhtarı Bedirhan Öztep, teröristlerin “Pınarcık’ta sağ kimse kalmadı.” diye propaganda yapmalarına izin vermemek için köye kısa süre sonra geri döndüklerini söylüyor: “Kardeşimi, yeğenimi de yanıma alarak gelip köye yerleştik. Biz buradayız dedik teröristlere. Tehditler aldık; ama vazgeçmedik. Terör örgütüne bu zevki tattırmadık.”
     <br/>
     <br/>
     Bir süre sonra geçici karakol kalıcı hale getirilir. Askerler köyün giriş ve çıkışını kontrol altında tutar. Pınarcık bugün de tehdit altında olduğundan, köyün sırtını dayadığı dağda askerlerin gözetleme noktaları yer alıyor. Zaten büyük baskından sonra köye 5 baskın daha yapılıyor. Köy muhtarı Bedirhan Öztep, teröristlerden zaman zaman tehdit aldıklarını; ancak burayı kanlarının son damlasına kadar savunacaklarını söylüyor: “Askerimiz sağ olsun. Onlar da burada biz de… PKK bu köye giremez. Burası vatanın bir parçası. Hain örgüt burayı ele geçirip asla propaganda malzemesi yapamayacak.”
     <br/>
     <br/>
     PINARCIKLILAR AİHM KAPISINDA
     <br/>
     <br/>
     Pınarcık’ta bugün 13 aile yaşıyor. Eli silah tutan 13 kişi ise köy koruculuğu yapıyor. Gece gündüz askerlerle birlikte devriye geziyor, nöbet tutuyorlar. Koruculuk yapanların çoğu bu yüzden tarımla uğraşamıyor ya da üzüm bağlarıyla pek ilgilenemiyor. Köyün en önemli geçim kaynağı ise hayvancılık. Köylüler hem canları hem de mallarıyla mağdur olduklarını öne sürüyor. En zorlarına giden ise aradan geçen yıllardan sonra unutulmuş olmaları. Her yıl, baskının yıldönümünde devlet erkânı köylerine gelip anmalara katılıyor; ama bu durum onları yeterince memnun etmiyor. Köylüler, terörden dolayı uğradıkları zararının devlet tarafından karşılanmasını istiyor.
     <br/>
     <br/>
     Aslında köylülerin yaşadığı bir talihsizlik var. Devlet terörden dolayı mağdur olanların zararlarını tazmin için baskından 29 gün sonra bir kanun çıkarır. Ama bu kanun Pınarcık köylülerini kapsam dışı bırakır. Köy muhtarı Bedirhan Öztep, “Biz her zaman devletimizin yanında olduk, olmaya devam edeceğiz. Ancak terörden dolayı zarara uğrayanlar devletten yardım aldı. Biz hem malımızla hem de canımızla büyük zarar gördük. Fakat kanun bizi kapsamıyor. Devletin bize yardım etmesi gerekiyor. Biz de terör mağduruyuz.” diyor. Pınarcık köylüleri, terörden doğan zararlarının tazmini için yıllardır çalmadık kapı bırakmamışlar. Cumhurbaşkanlarına, başbakanlara mektuplar yazmışlar; ama dertlerini bir türlü kimseye duyuramamışlar. Hal böyle olunca bu sefer konuyu yargıya taşımışlar. Bölge İdare Mahkemesi’ne dava açmışlar; ancak Danıştay köylülerin açtığı davayı reddetmiş. Son çare olarak Avrupa İnsan Hakları Mahkemesi’ne (AİHM) başvurmuşlar. Ancak aldıkları bu karardan pek de memnun değiller. Köylülerin avukatı Şemse Yeliz Çiftçi 2 ay önce AHİM’ye başvurduklarının ve kabul için sürecin olumlu gittiğinin altını çiziyor.”
     <br/>
     <br/>
     Sıddık Öztep, her zaman devletin yanında olduklarını belirterek, “Devletimizle karşı karşıya gelmek istemiyoruz. Ciddi bir mağduriyet yaşadık. Devlet zarara uğrayan herkese yardım ediyor. Onların zararını karşılıyor. Bizimkini de karşılasa ne olur sanki.” diyor. Muhtar Bedirhan Öztep de devletin kendilerine sahip çıkması halinde davadan hemen geri çekileceklerini söylüyor: “Davayı kazanırsak devletimiz daha büyük zarar görür. 29 günlük bir gecikmenin mağduriyetini yıllardır yaşıyoruz. Alacağımız paralarla çocuklarımıza iyi bir gelecek hazırlamak istiyoruz. Davayı kazanırsak sevinmeyeceğiz.”
     <br/>
     <br/>
     Pınarcık köylüleri yeni doğan çocuklarının iyi bir eğitim alması için büyük çaba harcıyor. Her sabah çocuklar muhtar tarafından Ömerli ilçesindeki okullara götürülüp akşam geri getiriliyor. 8 yaşındaki Songül Yavuz baskından 12 yıl sonra dünyaya gelen yeni kuşaktan. Okuyup yazmayı öğrendikçe köyünde yaşanan acı ile tanışmış. Köydeki şehitlikte bulunan mezarların üzerindeki yazıları okudukça vefat edenlerden kimisinin amcası, kimisinin teyzesi olduğunu örenmiş. PKK’nın yaptığı katliamı büyüklerinden öğrendiğini ve buna karşı mücadele edeceğini söylüyor. Songül’ün en büyük hayali ise öğretmen olup vatanına hizmet edebilmek. Yaşı küçük ancak ufku büyük Songül Yavuz’un: “Terör bitsin artık. Bir daha insanlar ölmesin. Köyümde kimse ölmesin. Büyükler bu konuya ciddi bir şekilde sahip çıksınlar.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27801), [web.archive.org (arşiv bağlantısı)](http://web.archive.org/web/20070714011841/http://www.aksiyon.com.tr:80/detay.php?id=27801)
