# KCK’nın yeni hedefi ‘işgal’

*Haşim Söylemez 2012.03.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   KCK/PKK, terör aleyhine yaşanan gelişmeler üzerine yeni strateji belirledi. Tabanı toparlamak isteyen örgüt, şehirlerde ‘işgal’ hareketleri başlatmanın peşinde.
  </font>
 </div>
 <div id="newsText">
  <font class="detail-text">
   <p>
    Türkiye yine terör açısından zor bir sürece giriyor. Zira KCK/PKK ile ilgili son gelişmeler örgütün dengesini bozdu. Yargıtay tarafından KCK resmen terör örgütü kabul edildi. Molotofla insan hayatını tehdit edenlere ağır ceza verilmeye başlandı. MİT-KCK arasındaki ilişkiyle ilgili iddiaların arkasından da örgüt içinde MİT-JİTEM ve El Muhaberat ‘ajanlığı’ kavgası çıktı. Bunlara KCK mensuplarına yönelik operasyonların devam etmesi ve PKK infazlarının özel yetkili savcılar tarafından soruşturulması da eklenince örgüt iyice telaşlandı.
   </p>
   <p>
    İddiaya göre KCK, yaşanan bütün kırılmaları ortadan kaldırmak ve tabanını diri tutmak için yeni strateji peşine düştü. KCK’nın ilk adımlarından biri terör çıtasını yükseltmek olacak. Yabancı istihbarat servisleriyle de çalışan örgütün amacı Türkiye’yi Ortadoğu’daki ve komşu ülkelerdeki gelişmelerden uzak tutmak ve hareket alanını daraltmak. Bunun için 2011 yılında uygulamaya koyamadığı ‘kaos’ planını devreye sokmayı tekrar deneyecek.
   </p>
   <p>
    KCK/PKK hedefine ulaşmak için bazı il ve ilçeleri işgal altına almayı, siyasilere yönelik ciddi suikastlar yapmayı hedefliyor. Örgüt, şehir hareketlenmelerine, gösteri ve bombalı saldırılara hız verecek. Suikastlar ve bombalı saldırılar için özel eğitimden geçirilen 200 kadar militanın Türkiye’ye getirildiği ileri sürülüyor. KCK bu sefer farklı bir yöntemi daha deneyecek; bu zamana kadar kendi uzantısı olan ve şehir eylemlerini gerçekleştiren TAK (Kürdistan Özgürlük Şahinleri) Amid Birliği (bu zaman kadar üstlendiği bir eylemi yok) yeni paravan örgütlerle eylemlerini sürdürecek. Oluşturulan küçük hücre yapılanmaları, KCK’ya doğrudan bağlı olmayacak; ancak militan anlamında örgütten beslenecek. Eylemler, daha önce irtibatlı oldukları derin yapı ile birlikte organize edilecek.
   </p>
   <p>
    Örgütün hedeflerinden biri polis merkezleri ve karakollara saldırıları artırmak. KCK bunun için KCK tutuklanmalarını bahane ederek tabanını polise karşı kışkırtıyor. KCK/PKK’nın bunun için strateji bile değiştirdiği söyleniyor. Kuzey Irak’taki kampların militan gönderip saldırı düzenlemesi güçleştiği için şehirlerdeki milis gücü adı verilen birimler harekete geçirilecek. KCK bu amaçla tabanına ciddi oranda silah dağıttı. İşin ilginç yanı, dağıtılan silahlar arasında kaleşnikof marka tüfeklerle birlikte TSK’nın kullandığı G-3 piyade tüfeklerinin de olması. KCK/PKK bu zamana kadar milis kuvvetlerine 4 bin silah dağıttı. Ama asıl sıkıntı plastik patlayıcıların Türkiye’nin her yerine dağıtılmış olması. Her ne kadar güvenlik güçleri patlayıcıların bir kısmını ele geçirse de dağıtılan patlayıcı miktarı hayli fazla. İddialara göre örgüt çok miktarda A-4, C-4, RDX ve bunların türevi patlayıcıları  Türkiye’ye soktu.
   </p>
   <p>
    Alınan bilgilere göre, KCK eylem hazırlığı için sözde Zap eyaletindeki HPG Ana Karargâhı’na bağlı Roj Muhabere sistemini (haberleşmede kullanılan telsizlerin tekmil verdiği son nokta) yeniden düzenledi. Telsiz kodları ve eylem parolaları da değiştirildi.
   </p>
   <p>
    KCK/PKK, eylemleriyle ‘Devrimci Halk Savaşı’nı başlatacağını ilan ediyor. Bu kavram İmralı’da tutuklu bulunan Abdullah Öcalan tarafından ortaya atılmış ve uygulanması talimatı verilmişti. Fakat devletin Öcalan ile görüşmesi üzerine bu planın 2011’de uygulanmasına ara verilmişti. ‘Devrimci Halk Savaşı’ için düğmeye basıldı. Pilot bölge olarak örgütün etkin olduğu Şırnak, Hakkâri ve ilçeleri seçildi. Bu ilçe ve şehirler, KCK/PKK’nın dağ ve milis kuvvetlerinin ortak operasyonu ile işgal edilecek ve kurtarılmış bölge ilan edilecek. Önce devletin resmî kurumları ele geçirilecek, ardından şehirlerde büyük çatışmalar başlatılacak. Bu süreçte dışarıdan herhangi bir saldırı olmaması için siviller kalkan olarak kullanılacak.
   </p>
   <p>
    Ocak 2012’de güvenlik güçlerine ifade veren T. Törközün, şehirlerin işgal ve kaos planının artık uygulamaya konulacağını anlattı. Törközün özetle şöyle diyor: “Kazan Vadisi Operasyonu ve Kuzey Irak’a yapılan operasyonlardan dolayı ertelenen Devrimci Halk Savaşı 2012 yılında (marttan itibaren) devreye girecek. Bu savaş başlatılırsa çok fazla asker, polis ve kamu görevlisi zarar görür. Örgüt model olması açısından savaşı en fazla kitlesi olduğu Hakkâri ve Şırnak’tan başlatmak istiyor. Şehirlerdeki Öz Savunma Birlikleri adı verilen gençler ve milis güçler örgüt mensupları ile bölgeyi, mahalleyi ele geçirip devletin bütün unsurlarını o bölgeden saf dışı bırakıp kurtarılmış bölge ilan edip kendi bayrağını dikerek hâkimiyet kurmak istiyor. Söz konusu savaş sivil kayıplar verileceğinden dolayı örgüt içinde hep tartışılıyordu. Ancak Öcalan’ın kitaplarında ve gönderdiği notlarda ‘Halkın kurtulması için yapılacak savaşta gerekirse 1 günde 1 milyon Kürt ölecek ama Kürt halkının özgürlüğü savunulacak’ demesi militanlara dikte edilmiş durumda. Bu şehirlere hâkim tepelere doçkalar kurulup ateş açılarak savaş başlatılmış olacak.”
   </p>
   <hr/>
   <h3>
    <span>
     <strong>
      “PKK bir köye bile bayrak assa başarı görür”
     </strong>
    </span>
   </h3>
   <p>
    <span>
     Örgütte hâlen ‘ajan’ kavgasının sürdüğü haberleri gelmeye devam ediyor. Bu bilgiyi PKK’da yıllarca önemli görevlerde bulunmuş ve kısa süre önce örgütten kaçarak Kuzey Irak’ta yaşamaya başlayan H.Ç. de doğruluyor. H.Ç.ye örgütte uygulamaya konmak istenen işgal planını sorduk.
    </span>
   </p>
   <p>
    <span>
     -Örgüt bazı şehirleri işgal edip ‘kurtarılmış bölge’ ilan etmek istiyormuş, mümkün mü?
    </span>
   </p>
   <p>
    <span>
     Bu iki senedir örgüt içinde konuşuluyor ve tartışılıyordu. Ama hep ertelendi. PKK bir şehri işgal edemeyebilir ama ciddi bir eylem yaparak üç-dört saat kısmi işgal etme gücüne sahip. Çünkü tabanı yanına alırsa iş çok karmaşık olur. Türk güvenlik güçleri sivillere saldırmak istemez. Zaten böyle bir olay dünyada hemen duyulur ve örgütün eli güçlenir. Anında dünya basınına bilgi verilip herkesin dikkati bu eyleme çekilecek. Eğer örgüt değil bir şehri bir köyü bile kurtarılmış bölge ilan ederse, dünyada ses getirir ve destek görür. Zaten maksat bu; Türkiye’nin itibarını ve gücünü zedelemek. Tabana ve ortada kalmış Kürtlere bu mesajı vermek.
    </span>
   </p>
   <p>
    <strong>
     <span>
      -Böyle bir durum olursa başka ülkelerdeki Kürtler bundan etkilenir mi?
     </span>
    </strong>
   </p>
   <p>
    <span>
     Böyle bir olay sadece Kürtleri değil, herkesi etkiler. Bence komşu ülkelerdeki Kürtler bundan etkilenir ve bunu bir zafer olarak görür. Çünkü Türkiye gibi güçlü bir devlette bir köye bile örgütün bayrağını asmak zafer etkisi oluşturur.
    </span>
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Çetin Özbey, 08 March 2012, 08:52
> İmralı Adası’nda müebbet hapse mahkum Abdullah Öcalan, bir Nelson Madella gibi halk lideri olamaz. Çünkü Kürtler, Güney Afrika Cumhuriyeti’nde zencilerin maruz kaldıkları haksızlığa maruz kalmıyorlar. Meclis kürsüsünden ağzına gelen her küfrü savuran, bardak kıran bir Kürt, Kürtlerin zencileri gibi ...

Kaynak: [www.aksiyon.com.tr](http://www.aksiyon.com.tr:80/aksiyon/haber-31984-173-kcknin-yeni-hedefi-isgal.html), [web.archive.org (arşiv bağlantısı)](http://web.archive.org/web/20120625094106/http://www.aksiyon.com.tr:80/aksiyon/haber-31984-173-kcknin-yeni-hedefi-isgal.html)
