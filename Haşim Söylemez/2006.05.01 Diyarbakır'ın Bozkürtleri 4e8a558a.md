# Diyarbakır’ın Bozkürtleri

*Haşim Söylemez 2006.05.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kürt yazarların kitaplarını okuyor, Ciwan Haco, Şivan Perver’in politik olmayan şarkılarını dinliyorlar. Onlar Diyarbakır’ın Ülkücü Kürtleri.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070930155122im_/http://www.aksiyon.com.tr/resim/595/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Ben Diyarbakır’da yaşayan bir ülkücüyüm. Zaza Kürdüyüm. Bana göre Kürtler Oğuz boyundan gelen bir Türk boyudur. Ailem ile Kürtçe konuşuyorum, Kürtçe bir dil değil lehçe. Politik olmayan her türlü kürtçe müziği dinliyorum, Kürt yazarların kitaplarını okuyorum. Bunlar yaşadığım kültürün içinde birer parça. Demokratik Toplum Partisi (DTP) ve onun çizgisinde olan akrabalarım var. Onlarla ilk başta fikri bir çatışma yaşadık, ama şimdi birbirimize alıştık. Ocağa gelen herkesin durumu hemen hemen aynı. Ben Nevşehir’de de yaşasaydım ülkücü grubun içinde olurdum. Ama Diyarbakır’da ülkücü olmak zor olduğu kadar farklı da.”
   <br>
    <br>
     Yukarıdaki sözler Diyarbakırlı bir gence, 26 yaşındaki Cihan Kayaalp’a ait. O Diyarbakır Ülkü Ocakları Temsilcisi. Olaylara bakışı farklı ve Kürtlerin bu hareket içinde olmalarında bir terslik görmüyor. “Kürt ülkücüler olabilir. Biz ırkçılık yapmıyoruz, vatanını seven herkes kardeşimizdir.” diyor. Türkiye ‘Kürt Ülkücüler’ veya ‘Ülkücü Kürtler’ kavramlarına yabancı değil aslında. Alparslan Türkeş, yıllar önce “Milliyetçi Çalışma Partisi’nde Kürtler var.” dediği zaman herkes şaşırmış salt milliyetçilik yapan bir partide Kürtler nasıl barınır sorusunu sormaya başlamıştı. Değişen dünya ile birlikte değişen milliyetçilik tartışılırken, MHP Genel Başkanı Devlet Bahçeli’nin Aralık 2004’teki Çağlayan Mitingi’nde yaptığı konuşma bu değişimi gözler önüne sermişti. Türkiye’nin bir çiçek tarlası olduğunu farklı renklerdeki ve kokulardaki çiçeklerden oluştuğunu, söyleyen Bahçeli, “Bin seneden beri birlikte yaşadığımız Diyarbakırlılar…” diyerek MHP çizgisinin değişen fikir konseptini ve Kürtlere bakış açısını belirlemişti. Anlaşılan her siyasi parti gibi MHP’nin yolu da Diyarbakır’dan geçiyor.
     <br/>
     <br/>
     Peki, politik Kürtler tarafından bir mesaj verme laboratuvarına dönüştürülen, sembol şehir ilan edilen Diyarbakır’da ülkücü gençler ne yapıyor? Türkiye’nin önemli bir kısmına yayılan ülkü ocakları Diyarbakır’da tek başına bağımsız bir kuruluş değil. MHP Diyarbakır İl Teşkilatı’nın gençlik kolları olarak faaliyet gösteriyor. Ülkü ocağının tabelası yok ancak başkanı ve diğer bütün görevlendirmeler mevcut. Temsilci olan Kürt asıllı Cihan’ın adı ocakta ‘reis’ olarak geçiyor. Tabelasız Diyarbakır Ülkü Ocakları’na kayıtlı toplam 600 genç bulunuyor. Üniversite grubu, halk grubu ve partinin aktif görevlileri var. Aslında bulundukları şehirden dolayı kendi içine kapanık olan Diyarbakır Ülkü Ocakları’nın gençleri ilk kez bir medya kuruluşuna duygularını, milliyetçiliğe bakışlarını ve Diyarbakır ülkücülüğünü anlattılar.
     <br/>
     <br/>
     Gençlerin neredeyse tamamı Kürt veya Zaza asıllı. Türk kökenliler ise dışarıdan gelen memur çocuklarından oluşuyor. Bunların sayısı da bir elin parmaklarını geçmiyor. Diyarbakırlı Kürt ülkücüler Ciwan Haco, Şivan Perver, Diyar gibi Kürt sanatçıların politik olmayan şarkılarını dinliyor, Kürt yazarların kitaplarını okuyor. Onlara göre Diyarbakır doğup büyüdükleri bu ülkenin renkli bir parçası. ‘Biji Diyarbakır, Biji Bozkurt’ sloganlarını kullanarak kapsayıcı bir milliyetçilik fikrini benimsiyorlar. İşte Diyarbakır’daki ülkü ocaklarında diğer arkadaşları adına konuşan birkaç gencin hikâyesi ve düşünceleri.
     <br/>
     <br/>
     26 yaşındaki Kadir Şimşek bu gençler arasında Türkçeyi en iyi kullananlardan. Yaşı diğerlerinden biraz büyük ve mükemmel bir İstanbul Türkçesi konuşuyor. Annem Kürt, babam Zaza diyerek anlatıyor hikâyesini. Şimşek, Diyarbakır Kulp doğumlu ve 9 yaşından beri MHP çizgisini benimsediğini söylüyor: “Nişanlıyım, yakında evleneceğim. Nişanlım Türk asıllı. Kürt olduğum için hiçbir problemle karşılaşmadım.” Bir Kürt’ün ülkü ocaklarında ne işi var sorusuna Şimşek’in cevabı hazır: “Biz etnik ayrımcılık yapmıyoruz. Milli ve manevi değerleri savunuyoruz. Bu ülkenin bütünlüğünü savunuyoruz. Ayrılma şansımız yok. Bölücülük asla olmaz. Bu düşüncede olduğum için ülkü ocaklarına katıldım. Kimse ile bir problemimiz yok.”
     <br/>
     <br/>
     Zülküf Ok 20 yaşında. Onun ülkü ocaklarına katılması ilginç bir şekilde gelişmiş. Diyarbakırlı ve evde anne babası ile Kürtçe konuşuyor. Ok’un yakın akrabaları arasında DTP çizgisine yakın olanlar ve o görüşü benimseyenler var. Zülküf Ok, ilk başlarda ciddi bir tepki almış ama ailesinin kısmen onayını alarak ülkü ocaklarına üye olmuş. Zülküf’ün ocağa katılması çok eski değil. Mersin’deki bayrak yakma olayından sonra eline Türk bayrağını alarak Diyarbakır’daki bayrak mitingine katılmış, sonra da ülkü ocaklarına. Zülküf Ok, Ülkü ocaklarına katılışını anlatırken önemli bir soruna da parmak basıyor: “Bölgedeki alternatifsiz siyasi güç benim gibi gençleri kendi tarafına kolay çekiyor. Başka şans tanımıyor. Kürt olduğumuz için bize hep Kürtsünüz, haklarınız var onları istemelisiniz telkinlerinde bulunuyorlar. Ancak Mersin’de bayrak yakılınca düşüncelerim altüst oldu. Irkçılık istemiyorum. Dedelerim bu topraklarda huzur içinde herkesle birlikte yaşadı. Ben de yaşamak istiyorum.” Bayrak mitingine Türkiye’nin bölünemeyeceğini ifade etmek için katıldığını belirterek, “Kürt asıllıyım ama Diyarbakır’da ve bu ülkede yaşıyorum. Ben bu ülkenin bölünmesinin karşısındayım ve mitingde de olmalıydım.” diyor.
     <br/>
     <br/>
     ZİYA GÖKALP’IN DİYARBAKIR’I
     <br/>
     <br/>
     Diyarbakır’ın ülkücü gençleri sadece Kürtçe müzik dinleyip Kürtçe kitap okumuyor. Onlara göre her şeyden önce Ziya Gökalp Kürt’tü, Türkçülüğün esaslarını yazdı, bu yüzden hemşehrileri olan Gökalp’ın yolunda gitmek ilk hedefleri arasında. Dicle Üniversitesi Ülkü Ocakları Temsilcisi 20 yaşındaki Faruk Arslan tam bir Ziya Gökalp hayranı. Arslan, Diyarbakır’ın Çunguş ilçesinde doğmuş Zaza ve Türk karışımı bir ailenin çocuğu. Onun Türkçülüğü aslında Diyarbakır ülkücülüğünü en iyi ifade eden tarzda. Arslan’a göre her şey ortak değer olan din birliğinde buluşuyor: “Dolaysıyla benim Kürt veya Türk olmam o kadar önemli değil. Diyarbakır’da ülkücülük bu paydada buluşuyor ve öyle olmak zorunda da.”
     <br/>
     <br/>
     Faruk Arslan da diğer arkadaşları gibi Kürtçe müzik dinleyip Kürt yazarların kitaplarını okuyor ama o bunların yanına Attila İlhan’ın şiir antolojisini, Şemdin Sakık’ın anılarını da ekliyor. Arslan en son “Şu Çılgın Türkler” kitabını okumuş: “Ben merak ettiğim konuyla ilgili her şeyi okurum. Örneğin Yezidileri merak ettim, bu konuda bir dönem çalıştım. Üniversitede ülkü ocaklarının temsilcisi olmak dışarıdan zor görünüyor olabilir ancak ben herkesle diyalog içinde olmaya çalışıyorum. Politik Kürt öğrencilere elimi uzatıyorum.”
     <br/>
     <br/>
     DİYARBAKIR İÇİN HERKES GELSİN
     <br/>
     <br/>
     Dışarıdan Diyarbakır’a gelip ülkü ocaklarına katılan gençler için durum biraz farklı olmuş ilk başlarda. Babasının memuriyetinden dolayı Kırklareli’nden Diyarbakır’a gelirken Semet Güni (18) ilk başta tedirgin olmuş. Olaylarla anılan şehirde yaşamak zordur diye düşünmüş. Bunun için bildiği ülkü ocaklarına hemen gidip oradakilerle tanışmak istemiş. Ama Güni asıl hayal kırıklığını burada yaşamış: “Buradaki arkadaşların hepsinin Kürt asıllı olması beni şaşırttı. Ben başka bir şey bekliyordum ama sonra kendilerine alıştım. Aynı değerler için mücadele ettiğimizi görünce düşüncelerim değişti. Burasını Kürdistan olarak gösterenler var. Ben buranın Türkiye’nin bir şehri olduğunu düşünüyorum. Arkadaşlarım da aynısını düşünüyor. Kürt kimliklerinin o kadar önemli olmadığını anladım.”
     <br/>
     <br/>
     Ülkü ocakları reisi Cihan Kayaalp, mümkün oldukça kimliklerini bir yana bırakıp şehrin gençlerine yardım elini uzatmak istediklerini belirterek, “Adımız ülkü ocakları ama bizim siyaset yapmaktan çok gençleri kurtarma derdimiz var.” diyor. Diyarbakır’da orta yaş DTP kuşağını oluştururken gençler sağa kaymak istiyor ancak akacakları mecraları bulmakta zorluk çekiyorlar. Sağ eğilimli gençlik alternatif ararken kendisini bir anda meydanda bulabiliyor. Cihan Kayaalp, bir Diyarbakırlı genç olarak bütün Türkiye’ye bir çağrı yapıyor: “Ülkücü olmaları gerekmiyor, sivil kuruluşlar buraya el atsın, bu gençliğe yardım etsinler. Bir nesil teröre kurban oldu, yeni bir kuşak daha bu travmayı yaşamasın. Biz 90’ları bir daha yaşamak istemiyoruz. Diyarbakır’a herkesi bu konuda yardıma çağırıyoruz.” Diyarbakır Ülkücü Ocağı’nda sadece siyaset yapılmıyor, burada imkanı kısıtlı gençler lise sınavlarına veya üniversiteye hazırlanıyor. Dersleri ise ocağın üyesi olan eğitimliler veriyor.
     <br/>
     <br/>
     DİYARBAKIR BİR GÜN MHP’Lİ OLACAK
     <br/>
     <br/>
     Diyarbakır’da gelişen son olaylara ülkü ocağının bakışı da önemli elbet. Cihan Kayaalp, olaylara hiçbir şekilde dâhil olmak istemediklerini ve olmayacaklarını anlatıyor. Ancak toplumsal olaylarla birlikte gelişen toplumsal bir değişimi de aktarmadan edemiyor: “Olaylardan sonra bize çok sayıda lise öğrencisi müracaat etti. Gelişen olayların Diyarbakır’a zarar verdiğini belirtip tepkilerini dile getirdiler. Bize şu sıralar büyük katılımlar oluyor. Gençlerde bir bilinçlenme olması sevindirici.”
     <br/>
     <br/>
     MHP ve çizgisinin Doğu ve Güneydoğu Anadolu’da ciddi oranda bir oy potansiyeli bulunmuyor. Bu zamana kadar memurlardan ve bazı korucu ailelerden oy toplayan MHP önceki seçimlerde bölgeden biraz oy almış ve suni bir ivme kazanmıştı. Peki son seçimlerde barajın altında kalan MHP Diyarbakır’dan nasıl bir oy oranı bekliyor? Teşkilat kongrelerinde Kürtçe müzik çaldıran, Diyarbakır Evim (Diyarbekir Malamıne) Kürtçe şarkısını neredeyse bir kongre marşına dönüştüren MHP önümüzdeki ilk seçime güçlü girmeye çalıştığı Diyarbakır’da nasıl bir sonuç bekliyor?
     <br/>
     <br/>
     MHP Diyarbakır İl Başkanı Abdullah Arzakçı, son seçimlerde yüzde 1,3 oranında aldıkları oylarını kat kat arttıracaklarını söylüyor. Arzakçı, yarın hemen seçim olursa biz Diyarbakır’dan yüzde 18 ila 21 oranında oy alırız diyor: “Bir şirkete üç anket yaptırdık ve bunların sonucunda söylediğim oranda bir oy çıktı. Bizim tek rakibimiz DTP. Onlar bizden fazla oy alır ancak barajı aşamayacağı için biz Diyarbakır’dan birinci parti olarak çıkacağız. Buna inanmak istemeyenle noter huzurunda iddiaya girerim. Tabanımız Diyarbakır halkıdır, esnafıdır, Kürt’üdür. Biz bu toprakların, bayrağın, cumhuriyetin, devletin sahibiyiz diyen herkesin partisiyiz.”
     <br/>
     <br/>
     Diyarbakır’da MHP il başkanı olmanın ateşten gömlek giymek demek olduğunu da hatırlatan Arzakçı, “Her türlü olayda tepkiler bize yöneliyor. Camlarımız taşlanıyor ama biz bu olayların içine girmeyeceğiz. Kırılan camlar olsun. MHP olarak Diyarbakır halkına kendimizi tanıtamadık. Bu zamana kadar dört duvar arasında bir siyaset yapıldı. Artık o dönem bitti. Halkla bütünleşiyoruz.” diyor. Diyarbakır’ın bir gün MHP’li olacağını da iddia ederek, “Önümüzdeki on yıl içinde MHP buradan yüzde 80 oranından oy alacak. Bazı iller nasıl MHP ile anılıyorsa burası da öyle anılacak. Bize 123 köy toplam 38 bin insan katıldı. Bu katılım devam ediyor. Her partiden, DEHAP çizgisinden olanlar da katılıyor. Giderek güçleniyoruz.” şeklinde konuşuyor.
     <br/>
     <br/>
     Zaza Kürdü olan MHP Diyarbakır İl Başkanı Abdullah Arzakçı, “Annem tek kelime Türkçe bilmiyor, eşim yeni yeni öğreniyor.” diyor. Arzakçı, Diyarbakır’da Kürt-Türk ayrımının yapılamayacağının, kimsenin bıyığının kendisininkinden uzun olmasına izin vermeyeceğinin altını çiziyor: “Eğer birisinin bıyığı benimkinden uzunsa o bizden değildir. Başka bir amacı vardır. Provokatif hiçbir şeyi istemiyoruz. Biz herkese ulaşacağız herkesi kucaklayacağız. Benim partim burada zaten Kürtlerden oluşuyor, ben nasıl onları dışlarım. Irkçılık yapmıyoruz, değerlerimiz etrafında birleşip siyaset geliştiriyoruz.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Sinan Tunç, 18-Mart-2007
> Gelin birlik olalım, bu oyunu bozalım: 
> Bugün 18 Mart. 92 yıl önce bugün emperyalist düşmanlarımıza karşı nasıl birlik olduysak, bugün de oynanmak istenen oyunu bozmak için birlik olmalıyız. Şayet benim gibi Kürt kökenli kardeşlerimiz, bu kutsal görevin bayraktarlığını yaparlarsa, bizleri bölmek, ayırmak isteyen bölücülere ve onların dış destekçilerine en güzel cevabı vermiş oluruz. Haydi Kürt kardeşlerimiz! Bu oyunu bozun

### Murat Karslı, 08-Aralık-2006
> Tek millet , tek devlet, tek yumruk: 
> Ben  Kürt asıllı  bir ülkücüyüm. Önemli olan ortak  değerler için  çalışmak, birlik  olmak, ecdadımıza  layık  olmak.

### Zayide Karakaş, 03-Ağustos-2006
> Bu memleket hepimizin: 
> bir ülkücü olarak sizleri kutluyorum. Allah'a emanet olunuz.

### Sedat Sert, 28-Temmuz-2006
> Ne PKK'lıyım ne de MHP'li: 
> Bu haberden şu yorumu çıkarıyorum: Kürtler için iki yol var: PKK sempatizanı ya da MHP yandaşı olmak. Kürt’üm ama ne PKK’lıyım ne de MHP yandaşı. PKK ve MHP’de şiddet kültürü var. Kürt’üm ama Türkiyeliyim. Kürtlerin Türkiye’de kalabalığız diye devlet kurmaları gerekmiyor. Devlet zaruret olursa kurulur, isim için değil. Türkiye’nin öncelikli sorunu hoşgörü ve demokrasidir.

### Mehmet Karabey, 05-Haziran-2006
> Bozkurtlar ölmez...: 
> Bu ülkede yaşayan herkes kardeştir. Benim de Kürt arkadaşlarım var ama biz onları hiçbir şekilde dışlamıyoruz. Zaten Kürtlerin adını kötüleyen teröristlerdir. Tüm vatanseverlerin buna engel olması gerekir. Bu ülkeyi kimse bölemez. Bu ülkenin bozkurtları var. Bu ülke için canımızı seve seve veririz. Bozkurtlar ölmez, vatan bölünmez.

### Murat Ali, 29-Mayıs-2006
> Olacak şey mi?: 
> Ben Türk değil, Kürdüm. Hiç kimse bana Türk olduğumu söyleyemez. Bize kardeşiz deyin sonra bizi yok sayın. Olacak şey mi?

### Selçuk Mutlu, 24-Mayıs-2006
> Diyarbakır'da ülkücü olmak...: 
> Diyarbakır'da ülkücülük yapmak çok zor... Ama bunu şeref ve gurur içinde yapanlar gerçekten çok büyük insanlardır. Diyarbakır ülkü ocaklarına liderlik yapan başkanımız çok zor bir yola baş koymuştur... Bu iyi gidişatın devam etmesi için herkese büyük görevler düşüyor. Gerek manevi gerek maddi yönden tüm ülkücülerin yardımları gerekiyor... Tüm ülkücü kardeşlerime sevgilerimi, reisimiz ve başkanımıza saygılarımı gönderiyorum...

### Metin Eldeymez, 22-Mayıs-2006
> Biz hepimiz kardeşiz: 
> Bu milletin evladı Çanakkale basta olmak üzere birçok savaşta omuz omuza savaşıp ter dökmüştür. Fakat bunları anlamayan cahiller insanları bir birine düşürmek istiyor. Ama gözden kaçırdıkları bir husus var; onların tüm kötü oyunlarını Allah bozacaktır. Biz doğulusuyla batılısıyla kardeşiz.

### Mikail Turan, 22-Mayıs-2006
> Sizi Kınıyorum!: 
> Diyarbakır'da yapmış olduğunuz bu araştırmayı son derece milliyetçi buldum. Bir Kürt olarak "Kürtçe bir lehçedir" ve "Kürtler bir Türk boyudur" ifadelerine şiddetle karşı çıkıyorum. Bir sosyal demokrat olarak farklılıklara açık olduğumu (ki olmasam Aksiyon okumam) belirtmek isterim. Ama bu denli milliyetçilik kokan ve Kürtleri MHP potası içinde eritmeyi amaçlayan bu araştırmanızın popülist bir düşüncenin ürünü olduğunu düşünüyorum. Umarım Aksiyon Dergisi hassasiyetlerimizin farkındadır.

### Murat Çetin, 19-Mayıs-2006
> Ziya Gökalp'ın hayali: 
> Diyarbakır’ın yetiştirdiği büyüklerimizin biyografilerini incelerken, Ziya Gökalp'in en büyük hayali doğup büyüdüğü yerin ‘Diyarbakır'ın’ kültür ve sanat merkezi haline gelmesidir. Bu nedenle yapılacak çok şey var diye düşünüyorum.

### Ömer Ay, 09-Mayıs-2006
> Kürtleri seviyor ve dillerine saygı duyuyorum: 
> Bu yazıyı ne niyetle hazırladınız bilmiyorum ama buralarda mesele yanlış anlaşılıyor. Ben Samsunlu bir Türk'üm. Kürt kardeşlerimi seviyor ve dillerine saygı duyuyorum. Birileri kabul etmese de Kürtçe bir dildir. Kütçeye lehçe demeniz ve Diyarbakır bir gün MHP’li olacak ibaresi bizi de yanlış anlamaya sevk etmiştir. İlla milliyetçilik yapılacaksa bu İslam milliyetçiliği olmalıdır. Zira müminler kardeştir. Haberinizde içerik itibariyle MHP propagandası yapılmış olmasa da bu gibi konuların hassasiyetini gözden kaçırmamalısınız. Ben bir Aksiyon abonesiyim. Hiçbir siyasi partiye üye ve sempatizan olmadım. İnsanları insan oldukları için seviyorum. Birlik, beraberlik, kardeşlik, sevgi ve barış amacıyla dosyalar hazırlamaksa niyetiniz, konu çok.

### Mustafa Abiş, 05-Mayıs-2006
> Milliyetçilik insanları dışlamak değildir: 
> Türkiye’de yaşayan herkes bana göre Türk’tür. Benim için Kürt yok, Boşnak yok, Arnavut yok. Türkiye’yi düşünen ve milletini seven herkes benim kardeşimdir. Benim bütün arkadaşlarım Kürt’tür. Benim en çok kızdığım konu, Kürt kardeşlerimizin dışlanması. Bence milliyetçilik insanları dışlamak değildir.

### Hamaz Gür, 05-Mayıs-2006
> Zazalar ayrı bir millet: 
> Biz Zazalar ayrı milletteniz. Kürtlerle akrabayız, amca çocuklarıyız o başka. Kürtçe ile Zazaca aynı dil grubundan. Zaza Kürdüyüm sözü cehaletten başka bir şey değil. Diyarbakırlı Bozkürtler haberi yine de ilginç bir çalışma.

### Oktay Biçici, 04-Mayıs-2006
> Bozkurtlar Mevlana yolunda: 
> BOZKURTLAR MEVLANA YOLUNDA Diyarbakır’daki ülkücü kardeşlerimiz Mevlânâ Hazretleri’nin bizlere gösterdiği yolda emin adımlarla ilerliyor. Onlar kimseyi Türk-Kürt-Laz-Çerkes diye ayırmıyor, herkesi kucaklıyorlar. Onların bu onurlu duruşunu selamlıyorum. Ne mutlu Türk’üm diyene. Sevdamız Türkiye.

### Lerzan Mutlu, 04-Mayıs-2006
> Yaşasın Türkiye Cumhuriyeti: 
> Diyarbakırlı ülkücü kardeşlerimi can-ı gönülden kutlar, başarılarının devamını dilerim. Yaşasın Türkiye Cumhuriyeti’nin bölünmezliği.

### Yunus Arslan, 03-Mayıs-2006
> Kardeşiz hepimiz: 
> Hepimiz aynı ağacın, Türk ağacının dallarıyız. Kürt’üyle, Laz’ıyla, Çerkes’iyle Türk’üz. Diyarbakır’daki kardeşlerimiz bunu ispatladı.

### Ahmet Bulut, 03-Mayıs-2006
> Birlik olalım: 
> İşte Türkiye için özlenen tablo budur. Selam olsun Diyarbakır’ın yiğit ülkücü bozkurtlarına. Ben şahsen Türk ve Kürt’ün ayrı millet olduğuna inanmıyorum. İşte ispatı: Büyük Türkçü Ziya Gökalp Diyarbakırlıydı. Merhum Başbuğ Alparslan Türkeş’in şöyle bir sözü var: “Biz ne kadar Türk’sek, Kürtler de o kadar Türk’tür! Kürtler ne kadar Kürt’se, biz de o kadar Kürt’üz.” Ben de diyorum ki: “Alevi’si Sünni’siyle/Türk’ün büyük ülküsüyle/Şarkısıyla, türküsüyle/ Birlik olalım birlik./Arnavudu Kürdü ile/ Yiğidi ile merdi ile/Milletin her ferdi ile birlik olalım birlik.” Bu duygularla sevgili Diyarbakırlı ülkücü bozkurt kardeşlerimi İngiltere’den en içten duygularla selamlıyor, hepsinin gözlerinden öpüyorum. Geleceğin büyük Türkiye’si sizlerin eseri olacaktır.

### Tansa Türk, 02-Mayıs-2006
> Onlar iyi insanlar: 
> Diyarbakır'daki bu kardeşlerimizi kutlarım. En azından devletlerini bir namus olarak görüyorlar... Onlar bu toprakların değerini biliyorlar, ne kadar zor kazanıldığının farkındalar... Herkese çağrı yapıyorum. Onlara değer verin; onlar gerçekten iyi insanlar. Sakın onları yanlış tanımayın.

### Ferhat Doğan, 02-Mayıs-2006
> Çanakkale ruhu: 
> Diyarbakırlı ülkücüleri can-ı gönülden kutlarım. Bin yıldan fazla birlikte yaşadık. Kıyamete kadar da birlikte yaşayacağız. Hiçbir dış güç buna engel olamayacaktır. MHP'nin en büyük eksiği kendini anlatamayışı. Biz ülkücüler, savunduğumuz değerleri kendimiz yaşadığımız gün milletimizle kucaklaşır ve tek başımıza iktidar oluruz. Kendini Kürt hisseden kardeşimi kimse bizden çok sevemez. Türkiye Cumhuriyeti’ni parçalamak isteyen dış güçlerin oyununa gelmeyelim. Tüm Diyarbakırlıları kucaklıyor ve selamlıyorum. Ülkücü bozkurtlara Cenab-ı Allah yar ve yardımcı olsun.

Kaynak: [www.aksiyon.com.tr](http://www.aksiyon.com.tr/detay.php?id=24108&yorum_id=9861), [web.archive.org (arşiv bağlantısı)](http://web.archive.org/web/20070930155122/http://www.aksiyon.com.tr/detay.php?id=24108&yorum_id=9861)
