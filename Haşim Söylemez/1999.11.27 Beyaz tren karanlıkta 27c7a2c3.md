# Beyaz tren karanlıkta

*Haşim Söylemez 1999.11.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarihimiz vefasızlıklarla dolu. Bize miras kalan değerlere, mekanlara, araç ve gereçlere gerektiği gibi sahip çıkmıyoruz, kendi halinde bırakıyoruz, ilgilenmiyoruz. Değerler bir bir yok oluyor.
  </font>
 </div>
 <div id="newsText">
  <font class="detail-text">
   Tarihe bakıldığında vefasızlık örnekleri sayılmayacak kadar çoktur. Bu vefasızlıklardan nasibini alanlardan birisi de; "Beyaz Tren".
   <br/>
   <br/>
   1935 yılında Almanya'dan büyük fedakârlıklarda bulunularak satın alınan Beyaz Tren'den şimdi haber yok. Oysa "Beyaz Tren", sıradan bir trenden çok, tarihi değeri olan bir araç. Mustafa Kemal Atatürk, kendi isteği doğrultusunda satın alınan treni iki buçuk yıl boyunca kullandı. Atatürk bu tren ile başta Doğu Anadolu Bölgesi'ndeki illerimiz olmak üzere tüm Anadolu'yu dolaştı. Beyaz Tren aynı zamanda Atatürk'ün Anadolu'yu gezerken kullanmış olduğu son araç oldu. Atatürk'ten sonra da kullanılan "Beyaz Tren" zaman içinde simge haline geldi. Aksiyon Dergisi olarak yaptığımız araştırmalar sonucunda Beyaz Tren'in akibetini ortaya çıkardık. İşte Ata'nın trenine yapılan vefasızlığın trajikomik hikayesi.
   <br/>
   <br/>
   Önce Atatürk, sonra İnönü
   <br/>
   <br/>
   "Beyaz Tren" 1935'ten 1938 yılının başlarına kadar Atatürk tarafından kulanıldı.  Ata'nın ölümü ile birlikte onun yerine geçen ve bir şeflik dönemini başlatan İsmet İnönü de gezilerinde Ata'dan yadigâr kalan treni kullandı. Atatürk'ün kullanmış olduğu treni kullanması İnönü'nün itibarını daha da artırdı. Çünkü Beyaz Tren, Atatürk ile birlikte tüm insanlar tarafından merak edilen bir araç haline gelmişti. Ancak ilk başlarda İnönü'ye prim kazandıran Beyaz Tren, bir zaman sonra Şeflik döneminden hoşnut olmayanların antipatisini toplamaya başladı. Trene olan nefretlerin dozu her geçen gün artıyordu. Öyle ki Adnan Menderes taraftarları trene olan öfkelerini "Beyaz Tren saltanatına hayır" sloganıyla dile getirdiler. Bu slogan aynı zamanda seçimin de sloganı olmuştu. Ve 1950 yılına gelindiğinde nefretlerin artmasından dolayı tren istasyona çekilip kullanılmamaya başlandı.
   <br/>
   <br/>
   Beyaz tren kayıp
   <br/>
   <br/>
   İstasyona çekilen trenin bir daha izi bulunamadı. Gerçi bugünkü Cumhuriyet Treni'nin "Beyaz Tren" olduğu söyleniyor. Ancak "Beyaz Tren" ile hiçbir tarih bağı yok. Özellikleri bile birbirini tutmuyor. Beyaz Tren'e ait sadece bir vagon Cumhuriyet Treni'nde bulunuyor. Diğer bir vagon ise İzmir Çamlık'taki tren istasyonunda bulunuyor. Tarihi trene ait sadece iki vagonun akibeti biliniyor. Oysa Beyaz Tren lokomotif hariç 9 vagondan oluşuyordu.
   <br/>
   <br/>
   Beyaz Tren'i görmüş olan emekli TCDD Müfettişi A. Lüfü Balamir o günlerde hazırlamış olduğu raporlarda trenin garip bir şekilde yok olduğunu yazıyor. Balamir'e göre Beyaz Tren paraçalanmış. Aynı görüşü Devlet Demir Yolları Genel Müdürlüğü yetkilileri de doğruluyor. TCDD yetkilileri trenin iki vagonun sağlam diğer vagonlarının ise kayıp olduğunu söylüyorlar. Yetkililer; "Beyaz Tren'in akıbetini biz de bilmiyoruz. Parçalandığını biliyoruz. Nasıl parçalandığı yönünde bir bilgimiz yok. Bir vagonu Cumhuriyet Treni'nde, diğer bir vagonu ise İzmir Çamlık'taki istasyonda" şeklinde konuşuyorlar.
   <br/>
   <br/>
   Araştırmacıtarihçi Cezmi Yurtsever ise Beyaz Tren'in tarih açısından büyük bir kayıp olduğunu belirterek "Bu tren garip bir şekilde yok oluyor. Oysa ki tren Atatürk'ün hatırasını taşıyan, büyük değeri olan bir mirastı. Siyasi kavga uğuruna parçalanması tam bir skandal. Devletin bu olayı soruşturmasını istiyorum. Bu konuda resmi bir açıklamanın yapılması gerekir. 7 vagon ve lokomotifin akibeti ne oldu?" sorusunu soruyor.
   <br/>
   <br/>
   Jakuzili tren
   <br/>
   <br/>
   "Atatürk'ün Beyaz Treni" dönemin şartlarının çok çok üstündeki bir dizayn ve donanıma sahipti. Trende adeta yok yoktu. Bütün vagonların dışı, pencere altları koyu lacivert, tavana kadar beyaz boyalı idi. Trene beyaz denilmesinin sebebi de trendeki beyaz rengin fazlalığından kaynaklanıyordu. 9 vagonlu Beyaz Tren'in vagonları yatak odası, oturma odası, yemek odası ve banyo odası olarak kullanılıyordu. Atatürk, treni yavarleriyle birlikte kullanırdı. Vagonlarda havalandırma sistemi dahi düşünülmüştü. Wendler marka havalandırma cihazı ile vagonların havalandırılması sağlanırdı. Trende sıcak soğuk su daima bulunurdu. Hatta Atatürk'ün banyo yapması için ahşaptan bir jakuzi vardı. Diğer personel için de banyolar vardı. Vagonların uzunluğu 21 ila 19.6 metre arasında değişiyordu.
   <br/>
   <br/>
   TCDD emekli Müfettişi A. Lütfü Balamir, Beyaz Tren'in özelliklerini şöyle anlatıyor: "Atatürk'ün yatak salonunun bir ucunda balkon şeklinde bir antre vardı. Antrenin pencereleri çevreyi daha rahat görebilmesi için geniş tutulmuştu. Bir vagondan başka vagona geçişler merdiven ile sağlanırdı. Merdivenler katlanabilir özellikteydi. Atatürk'ün salon olarak kullandığı vagonun duvarları Kafkasya cevizi, tavanlar açık renk abanoz ağacıyla kaplanmıştı. Salonda koltuklar ve masalar bulunurdu. Salonda bir radyo, iki elektrik prizi, üç çağırma zili ve telefon vardı."
   <br/>
   <br/>
   Tarihi trenden geriye sadece iki vagon günümüze kadar gelebildi. Şimdi herkes siyasi çalkantılar arasında eriyip giden Beyaz Tren'in akıbetinin ne olduğunu resmi makamlardan öğrenmek istiyor.
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### Atalay K., 02 December 2010, 12:41
> Beyaz trene ait vagonların bir bölümü önce idari taşımalarda kullanılmış sonrada bakımsızlıktan servise verilemediğinden kal edilmiştir.Bir bölümüde beyaz dizi vagonu olduğu bilinmediğiden hek'e ayrılmıştır.Lakin tamamı ıskat edilmemiştir.söz konusu 2 vagonun dışında birkaç tane daha vagon vardır.Va...

Kaynak: [www.aksiyon.com.tr](http://www.aksiyon.com.tr:80/aksiyon/haber-5578-34-beyaz-tren-karanlikta.html), [web.archive.org (arşiv bağlantısı)](http://web.archive.org/web/20130806000855/http://www.aksiyon.com.tr:80/aksiyon/haber-5578-34-beyaz-tren-karanlikta.html)
