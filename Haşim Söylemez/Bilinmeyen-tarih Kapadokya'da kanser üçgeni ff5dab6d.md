# Kapadokya’da kanser üçgeni

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050226152912im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152912im_/http://www.aksiyon.com.tr/resim/411/54.jpg" vspace="5"/>
  </p>
 </font>
 <font class="content">
  Adını, Persler tarafından söylenen ve ‘Güzel Atlar Ülkesi’ anlamına gelen ‘Karpatuka’dan alan Kapadokya, tarihi ve birbirinden güzel doğa şekilleriyle yerli ve yabancı turistlerin ilgisini çeken bir bölge. Sadece ilgi çekmiyor Kapadokya, aynı zamanda Türkiye turizminin önemli merkezleri arasında yer alıyor.
 </font>
 <br/>
 <p>
  <font class="content">
   Kayseri, Nevşehir, Aksaray ve Niğde arasında kalan bu bölgedeki doğal yapının benzerini dünyanın bir başka yerinde görmek mümkün değil. Bu alan üç büyük yanardağın, yani Hasandağı, Melendiz ve Erciyes’in milyonlarca yıl süren püskürmeleriyle oluşan kalın bir volkanik örtüyle kaplanmış durumda. Erciyes ve Hasandağı, volkan küllerini çevreye yayarak hem ilginç doğal şekillerin oluşmasına hem de insanlar için verimli topraklar açılmasına neden oldu. Ancak çevreye yaydıkları kül ve tüflerin kapalı tuzlu göl suyu içine girmesiyle oluşan zeolit grubu mineralleri insanlar için zararlı olmaya başladı. Bu mineraller bugün bile insanlar için zararlı olmaya devam ediyor. Kapadokya bölgesindeki üç köyde görülen akciğer kanseri hem Türk hem de yabancı bilimadamlarını kara kara düşündürüyor. Kanserli bölgelerde tüflerden kaynaklanan hastalık dünyada milyonda bir görülürken, burada her 13 kişide birinde rastlanıyor. Çevre ve insan sağlığı konusunda araştırmalarıyla tanınan İngiliz asıllı Prof. Dr. F.D. Pooley'in tespit ettiği bu verileri, Dünya Sağlık Örgütü (WHO)'de kabul ediyor. Kanser şimdilik üç köye yerleşti. Yalnız bu hep böyle devam edecek anlamına gelmiyor. Konunun uzmanları Kapadokya’nın baştan başa taranması gerektiği konusunda birleşiyor.
   <br>
    <br>
     Ölümcül üç köy
     <br>
      <br>
       1950’lerden başlayıp 1960’lı yıllara kadar bölgede ardı ardına ölenlerin sayısının artması  üzerine devlet konuyla ilgilenmeye başlar. 1974 yılında Hacettepe Üniversitesi bünyesinde, Prof. Dr. İzzet Barış yönetiminde Karain, Tuzköy ve Sarıhıdır köylerinde yapılan araştırmada akciğer zarı kanserine yakalananların oranının normalin çok üstünde olduğu ortaya çıkar. Daha da ilginci bu köyler dünyada kanserin en fazla olduğu yerler olarak adını duyurur. Yani şu andaki verilere göre bu üç köy ama daha çok Tuzköy dünyanın kanser merkezi sayılıyor. Bunun üzerine yaşam şartları, yiyecek maddeleri, su, yaşam-ölüm oranları, hastalık yaşı gibi konularda detaylı araştırmalar yapıldı. Özel aletlerle havadan toplanan tozlar, binalarda kullanılan sıva toprağı, pekmez toprağı ve kayaların mineral içeriği incelenerek radyoaktivite ölçümleri yapıldı. İlk önce kanserlerin aspestten kaynaklandığı düşünüldü ancak daha sonraki veriler jeolojik çalışmalarla da birleştirilip hastalıkların tüflerden kaynaklandığı tespit edildi. Bu çalışmalar neticesinde üç köyde tespit edilen kanser vakaları yıllarca sürdü. Devlet köyleri taşımayı düşündü fakat sadece Tuzköy bu zamana kadar kanser ıslah ve kalkınma projesi kapsamında başka bir yere taşındı. Karain, Tuzköy ve Sarıhıdır köylerinde görülen akciğer kanserinin korkunç boyutlarda olduğu rakamlarla da ortaya çıktı. Verem Savaş Teşkilatı’nın daha önceki yıllarda Nevşehir ve çevresinde çektiği 50 binin üzerindeki mikrofilm incelendi. Başka yerleşim yerlerinde de hastalık var ancak bu üç köydeki kadar değil. Nevşehir’de ortaya çıkan 500’ün üzerindeki akciğer kanseri vakasından sadece 10’u üç köyün dışında.
       <br/>
       <br/>
       Nereye gitsen çaresi yok
       <br/>
       <br/>
       Tüfler insanın vücuduna genellikle solunum yolu ile giriyor. Yiyecek ve su vasıtasıyla da bedene girebilen lifsi-iğnemsi ve 5-10 mikron büyüklüğünde olduğu tespit edilen tüf parçacıkları küçük yaşta vücuda giriyor ancak etkisini 30-40 yıl sonra gösteriyor. Kanserin vücudun direncini kırıp ölümlere sebep olduğu yaş ortalaması ise, 35 ila 40 arası. Tüf kaynaklı mikrobu alanların Kapadokya’yı terk edip başka yerlere göç etmesi bile bir şeyi değiştirmiyor. Aradan yıllar geçmesine rağmen insanlar akciğer kanserine yakalanıyor. Ancak kanserle boğuşanların doğacak çocuklarının geleceği için başka yerlere taşınmasında fayda var. Kapadokya’da tüfü kapıp Amerika, Almanya, İngiltere’de yaşamaya başlayan ve 20-30 yıl sonra kanser olduğu tespit edilip şu anda bu hastalıkla mücadele eden çok sayıda insan bulunuyor. 45 yaşındaki Kemal Yiğit de kanserli ölümlerin artmasıyla birlikte köyünü terk edip Amerika’ya yerleşenlerden. Yiğit 10 yıldır yurtdışında yaşıyor ancak tüflerden kaynaklanan akciğer kanseri olduğunu 1 yıl önce öğrendi. Yiğit ölümü beklediğini söylüyor ve ekliyor; “Biz bunu biliyorduk, çocuklarımız için buradan ayrıldık.” Yiğit’e göre bütün Kapadokya yöresi tehlikeli; “Ben çok sayıda akrabamı kaybettim. Şimdi sıra bende. İnsanlar ölüyorlardı, biz pek ilgilenmedik. Şimdi halimiz ortada. İnsanlar devletin kontrolünde yerleşim yerleri açsınlar. Bütün Kapadokya’da aynı tehlike var.”
       <br/>
       <br/>
       Yıllarca bölgede araştırma yapan Prof. Dr. İzzet Barış, doğumdan hemen sonra tüfün vücuda girdiğini ve 30-40 yaşlarında ortaya çıktığını söylüyor. Tüfler sadece küçük yaşta değil, 50-60 yaşlarında bile vücuda girebiliyor.
       <br/>
       <br/>
       Ya Kapadokya?
       <br/>
       <br/>
       Kapadokya’nın tamamı zeolit bakımından zengin olmasına rağmen neden üç köy ön plana çıktı? İşte bu soruların cevabını bulmak için MTA Genel Müdürlüğü Jeoloji Etütleri Dairesi Jeoloji Yüksek Mühendisi Dr. Eşref Atabey bölgede 10 yıl süren bir araştırma yaptı. Jeolojik olarak bölgeyi, en başta da kanserli köyleri inceleyen Atabey’e göre bütün Kapadokya’da risk var ama tüflerin üzerine yaşam alanlarının açılmaması büyük bir şans. Ancak son 10 yılda Kapadokya bölgesinde yeni yerleşim yerlerinin açılması kabusun henüz bitmediğini gösteriyor. Tuzköy Kapadokya’nın batısındaki Gülşehir bölgesine, Karain güney Kapadokya’daki Ürgüp bölgesine, Sarıhıdır ise doğuya yani Avanos bölgesine düşüyor. Sözü edilen alan da bütün Kapadokya’yı kaplıyor. Ortaya çıkan şekil ise tam bir üçgeni andırıyor.
       <br/>
       <br/>
       Yöredeki kayaların dağılımına jeolojik olarak bakıldığında kanser olaylarının en fazla olduğu Tuzköy, Karain ve Sarıhıdır köylerinin doğrudan doğruya gölsel ortamda oluşan çökeller ile bu çökellerin altında yer alan tüflerin üzerine yerleştikleri görülüyor. Jeolojik verilere göre, dünyada milyonda bir görülen mezotelyomanın, Tuzköy’de 100 kat fazla görülmesinin nedeni Tuzköy’ün üzerinde yer aldığı tüflerin altında kayatuzu kayalarının oluşması ve göl çanağının burada bulunmasından kaynaklanıyor. Aynı durum diğer köyler için de geçerli. Aslında bu tablo Kapadokya’nın büyük bir kısmı için de söz konusu. Ancak kanserin geniş alana yayılmaması yerleşim yerlerinin tüflerin üzerinde olmamasından kaynaklanıyor. Ayrıca diğer yerlerin eğimli olması, üzerinde tarım yapılmasıyla birlikte tüfün tarım uğraşı dışında insanlara fazla bir etkileşime girmemesi de kanserin yayılmasını engelleyen önemli sebeplerden biri. Kapadokya’nın tamamı için şu ana kadar ciddi bir tehlike yok. Fakat bu risk altında olmadığı anlamına gelmiyor. Dr. Eşref Atabey, bölgenin jeolojik anlamda acilen ve ayrıntılı bir şekilde incelenip haritasının çıkarılması gerektiğini söylüyor. Atabey; “Üç köyün terk edilip buraların bir doğa müzesi olarak kullanılması gerekir. Önümüzdeki yıl geniş bir proje için çalışmalara başlayacağız. Çünkü olaylar birbirleriyle ilintili” diyor.
       <br/>
       <br/>
       Devlet yaklaşık 30 yıldır üç köyü başka yere taşımak için alternatifler sunuyor ancak köylüler pek kabul etmiyor. Devletin yer göstermesine Tuzköy kısmen uyarken Sarıhıdır ve Karainliler hâlâ köylerinden kopabilmiş değiller. Devletin kendilerine iyi yer göstermediğinden yakınıyorlar. Gösterilen yere gitmiyorlar ama çoğu da köyünü terk edip Nevşehir veya yurtdışına yerleşmiş. Bin 500 nüfuslu Karain köyünde şu anda sadece 230 insan yaşıyor. Kanser korkusuyla köyünü terk edenlerin çoğu çocuklarını kanser riskinin dışına çıkarırken, kendileri kanserle mücadele ediyor.
       <br/>
       <br/>
       Köylüler mühendislerin, doktorların uyarı ve raporlarına karşın kanserin kıska (küçük soğan) adı verilen soğandan kaynaklandığını düşünüyor. Bu soğanın insanı hasta ettiği görüşünde birleşiyorlar. İleri sürdükleri sebep ise çok enteresan; taban fiyatları ve gübre borçları. Türkiye’nin önde gelen turizm beldelerinden olan Kapadokya’da kanserli köyler bu hastalığın pençesinde kıvranırken bütün Kapadokya’da da aynı durumun olmaması için ciddi çalışmaların yapılması şart. Kanser vakaları şu anda bütün Kapadokya’da yaygın değil ama tüflü alanların kullanılmasıyla artmayacağını kim söyleyebilir?
       <br/>
       <br/>
       <br/>
       KORKUDAN ÇOCUK YAPAMIYORUZ
       <br/>
       <br/>
       (Mehmet Öz (65) Kanser mağduru-Karain köyü):
       <br/>
       <br/>
       Ben 65 yıldır burada yaşıyorum. Dedem, babam burada yaşadı. Babam kanserden öldü. Benim çocuğum kanserden öldü. Geçen sene 25 yaşındaki yeğenimi kanserden kaybettim. Burada her ailede kanserden ölen var. Herkes kanseri biliyor, tanıyor artık. Kanserden ölüyoruz. Kanserden korkanların çoğu köyü terk edip başka başka yerlere yerleşti. Çocuğumuz kanser olur diye çocuk yapmaya korkuyoruz. Burada doğal nüfus planlaması var. En fazla 4 çocuklu aile bulunuyor.
       <br/>
       <br/>
       <br/>
       13.5 MİLYON YIL ÖNCE KAPADOKYA OLUŞTU
       <br/>
       <br/>
       35-20 milyon yıl önce karasal ortamın hakim olduğu Kapadokya bölgesinde, tuzlu göl alanları ve bu göllerde tuz tabakaları oluştu. Daha sonra bu göl alanlarında, günümüzden yaklaşık 13.5 milyon yıl önce ilk kez patlayan Hasandağı malzemesiyle tüfler oluştu. Göl suyuna giren bu tüfler, suyla kimyasal tepkimeye girerek erionit mineralinin oluşmasını sağladı. Tüflerin üzerine gölsel kiltaşı, tüfit geliyor ve Kapadokya şekillenmeye başlıyor.
       <br/>
       <br/>
       <br/>
       KÖMÜR TOZU BİLE KANSER YAPIYOR
       <br/>
       <br/>
       (Dr. Eşref Atabey Jeoloji Yüksek Mühendisi):
       <br/>
       <br/>
       Sadece tüfler değil başka mineraller de kanser başta olmak üzere birçok hastalığa yol açabilir. Asbest, akciğer, akciğer zarı, karın zarı, üst sindirim yolu ve sindirim yolu kanserine yol açabilir. Kuvars, tridimit, kalsedon gibi kristal yapılı silis ise, akciğer dokusunun bozulmasını etkiler. Kömür tozu akciğerde doku parçalanması yapabilir. Uranyum, toryum, radyum gibi radyoaktif mineraller kemik ve kemik iliği, deri ve akciğer kanserlerine neden olurken, arsenik de deri ve akciğer kanserine yol açıyor. Talk, mika, kaolen ve bazı silikat mineralleri akciğer zarı kanserlerine; kromit, hematit ve nikel de akciğer ve burun sinüs kanserlerine yol açabilir. Göynük, Polatlı, Oğlakçı, Ayaş, Bigadiç, Şaphane, Emet, Gördes, Urla ve Kırkağaçta zeolitin varlığı saptanmış durumda.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2007), [web.archive.org (arşiv bağlantısı)](http://web.archive.org/web/20050226152912/http://www.aksiyon.com.tr:80/detay.php?id=2007)
