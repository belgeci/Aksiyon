# 21 yıllık matem: HALEPÇE

*Haşim Söylemez 2009.03.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      16 Mart 1988’de Halepçe’ye atılan kimsayal gazın etkisi hâlâ sürüyor. Aksiyon, bir matemhaneyi andıran bölgeyi inceledi. Katliamı unutamayan Halepçe halkının acısı tazeliğini koruyor. Evlerini bile daha yeni onarıyorlar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090321101855im_/http://www.aksiyon.com.tr/resim/745/08.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090321101855/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090321101855/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090321101855oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090321101855oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Üstümüzde uçuşan uçakları görünce can havliyle kaçışmaya başladık. Nereye gideceğimizi bilmiyorduk. Uçaklar daha da yakından uçmaya başladı. Sonrasını hatırlamıyorum. Uyandığımda üstümde ve etrafımda 7 ceset vardı. Bir dede, iki torununu kucağına almış yanımda yatıyordu. Dokundum, bedenleri cansızdı. Bu anı her an hatırlıyorum, rüyalarıma giriyor. Kalkıp yürüdüm. Bir süre sonra gazın etkisiyle gözlerim görmemeye başladı. Sürüne sürüne ilerledim. Kayalara, taşlara çarptığımda dağda olduğumu anladım. Her tarafımdan kanlar akıyordu. Büyük bir acı içindeydim. En sonunda bir kayanın altına gizlendim. Beni bulan İran askerleri bombalamanın üzerinden üç gün geçtiğini söylediler. Tahran’daki hastaneye götürdüler. Halepçe benim içimde bir yara. O gün insanlık ölmüştü sanki.”
   <br>
    <br>
     Halepçe’de yaşayan 75 yaşındaki Ayşe Ali Nadir, 21 yıl öncesini anlatırken, bir taraftan gözlerinden akan yaşları başındaki tülbentle siliyor bir taraftan da kaybettiği yakınlarına ait resimleri gösteriyor. Ayşe Nadir, oğlunu, gelinini ve iki torununu kaybetmiş. Ölüm, kimisini kapı eşiğinde, kimisini yatağında, evinin birkaç adım ötesinde ya da köyün dışında yakalamış. 54 bin nüfusa sahip Halepçe’de kardeşini, eşini, kızını, oğlunu, annesini ya da babasını kaybetmeyen yok. Yetim ve öksüz kalanların sayısı çok fazla. Halepçe’deki bu trajedi şehrin her tarafına sinmiş sanki. Zaten Süleymaniye’ye bir buçuk saat uzaklıktaki bu küçük ilçe hüzünle anılır olmuş. Narı ile meşhur Halepçe’ye girdiğinizde kendinizi 21 yıl öncesine ait izlerin içinde buluyorsunuz. Her tarafta o günü anlatan heykeller ve anıtlar var. Türk gazeteci Ramazan Öztürk’ün çektiği anne kucağındaki bebek fotoğrafı, artık bir sembol olarak şehrin göbeğine dikilmiş. Şehirde inşaatlar daha yeni yeni yapılıyor. Sanki ilçe yeniden kuruluyor. Sokaklarda, caddelerde ciddi bir çalışma sürerken; parası olan kendi evini yeniden onarıp inşa ediyor. Bu kadar geç kalınmasının sebebi, insanlardaki ‘Halepçe sendromu’ olarak açıklanıyor. Yıllardan beri ceset çıkan evleri bir matem alanı olarak gören insanlar, buralara pek dokunmamış. Yetkililer, psikolojik eşiğin yavaş yavaş aşıldığını söylüyor. Halepçe Kaymakamı Fuat Salih Rıza, şehri yeniden kalkındırmak için yoğun bir çaba içinde olduklarını, bir şantiye alanını andıran ilçenin cadde ve sokaklarını göstererek izaha çalışıyor: “Halepçe büyük bir potansiyele sahip. Irak’ta sesimizi duyurmak istiyoruz. Bütün çabamız bu yönde. İşe şehrimizin yeniden imarı ile başladık. Geç kalınmış değil. Hayata yeniden başlamak zorundayız.”
     <br>
      <br/>
      Halepçe’nin girişinde büyük bir kültür merkezi yapılmış. Burası hem mağdurların ihtiyaçlarına cevap veren bir merkez hem de felaketi anlatan bir müze. Halepçe Mezarlığı da trajedinin ayrı bir yönünü barındırıyor. Katliamda ölenlerin bir kısmının cesedi bulunmuş, bir kısmının bulunmamış. Naaşı bulunamayanlar için ayrı ayrı anıtlar dikilmiş. Üç ayrı anıt mezarın üzerinde ölenlerin isimleri yazılı. Halepçeliler bu anıtlar için ‘toplu mezar’ demeyi tercih ediyor. Ancak mezarlığın bir başka köşesinde katliamı anlatan en çarpıcı manzarayı, ardı ardına dizilen mezar taşları oluşturuyor. Halepçeliler katliamı unutmamak için bu mezarlara uğrayıp sürekli dua okuyor. Kabristanda her vakit bir taşın dibine diz çöküp dua eden birine rastlamanız mümkün. Mezarlık, Halepçe’nin yüksek bir yerine kurulmuş. Hem şehri hem de etrafındaki dağları görebiliyor insanlar. Bize mezarı gezdiren öğretmen Ahmet, karşıdaki dağları gösteriyor; “Şınırven Dağı’na kaçanlar kurtuldu. Anep köyüne doğru koşanlar ise rüzgârın getirdiği gaz sebebiyle hayatını kaybetti. Biz dağa kaçanlardandık. Bu mezarlık aslında bize hem hayatı hem de ölümü gösteriyor.”
      <br/>
      <br/>
      Halepçelilerin Tahran’da da mezarlığı var. Bombalamanın ardından Tahran’daki hastanelerde tedavi görürken hayatını kaybeden 2 bin kişi için özel bir mezarlık yapılmış. Halepçeliler Tahran’a uğradıklarında, mutlaka ‘Zehra Cenneti’ anlamına gelen Behşeti Zehra Mezarlığı’nı ziyaret edip dualar okuyor; bir daha böyle bir felaketi yaşamamak için. Bu mezarlığa sık sık uğrayanlardan biri de İklime Muhammed. O, eşini ve 6 aylık çocuğunu buraya gömerek Halepçe’ye dönmüş. İklime de gazdan nasibini almış, sol gözünü kaybetmiş. Hâlen ciğerleri ve beynindeki hasardan dolayı acılar çekiyor. 4 ayda bir Tahran’a tedaviye gidiyor. Mezar ziyaretini bu gidişlerde gerçekleştiriyor. Aslında İklime’nin Tahran’a gidişleri, ölümü biraz daha ertelemek için. Aldığı poşetler dolusu ilacın kesin çözüm olmayacağını çok iyi biliyor. Ama İklime Muhammed hayata tutunmak için yeni bir evlik yapmış ve dünyaya yeni çocuklar getirmiş. Buna rağmen o günleri unutamıyor, kocasının son fotoğraflarına gözü gibi bakıyor. Yaşadıklarını kendi kaderi olarak yorumluyor: “Yıllardır acı çekiyorum. Tek isteğim imanlı bir şekilde ömrümü tamamlamak. Allah’tan başka gidecek yerimiz yok. Halepçe’de herkes böyle düşünür. Bu artık kaderimiz.”
      <br/>
      <br/>
      Halepçe’de atılan gazların etkisinden dolayı İklime gibi hâlen 560 hasta bulunuyor. Sakat doğumlar da söz konusu. Ama yetkililer, sorunlu doğumlar konusunda kesin bir şey söylemekten çekiniyor. “Halepçe’deki sıkıntılı doğumların oranı bölgenin iki katı kadar.” demekle yetiniyorlar.
      <br/>
      <br/>
      Halepçe mağdurları için Irak hükûmeti 150 dolar doktor parası veriyor. Doktorlar İran’dan geliyor. Ancak, hastalar daha çok 18 saat uzaklıktaki Tahran’a gidiyor. Çünkü burada hem tedavi olup hem de ilaç bulabiliyorlar. Bir hasta tabir yerindeyse 6 ayda bir çuval ilaç tüketiyor. Bunlardan biri de Ali Mahmut Muhammed. Öğretmen olan Ali, yılda iki kez 18 saat yolculuk yapıp Tahran’a gidiyor. Duruma göre 15-20 gün kalıp ilaçlarını alıp dönüyor. 21 yıldır bu durum Ali’nin hayatının rutini hâline gelmiş. Gözü her geçen gün görme kabiliyetini kaybediyor. Ama Ali’nin asıl sorunu ciğerleri ve nefes darlığı. Öyle ki, her türlü kokudan rahatsız oluyor. Baharın gelmesini hiç istemiyor; etrafa yayılan çiçek kokuları onu aşırı derecede rahatsız ediyor. Öğretmen olduğu için mecburen her gün okulda Ali. Anlattığına göre, arkadaşları durumu idare ediyor; yerine derse giriyorlarmış. Zaten derse girse de hemen dışarı çıkmak zorunda kalıyormuş. Zira durmadan öksürüyor ve bu öksürük her an devam ediyor. 4 çocuk babası Ali Mahmut Muhammed, 21 yıldır yaşadıklarını şöyle anlatıyor: “20 yaşımdaydım kimyasal atıldığında. İlaçlarla hayattayım. Bazı ilaçları bulamıyoruz. Her geçen gün durumum daha da kötüleşiyor. 8 seneden beri artık çocuğum da olmuyor. Çünkü aldığım ilaçlar çok ağır etkiler bırakıyor bende. Böbreklerim çürümüş durumda. Sadece haşlanmış patates ve tavuk yiyebiliyorum.” Ali’nin sıkıntısını anne ve babası da yaşıyor. Ölümcül gaz onlara da zarar vermiş. Ali, İran’dan daha yeni geldiğini söylüyor ve aldığı poşet poşet ilaçları gösteriyor.
      <br/>
      <br/>
      Halepçe’de kimyasal mağdurlarının sorunlarıyla ilgilenen Halepçe Kimyasal Silah Kurbanları Organizasyonu var. Bu birim hastaları yakından takip ediyor ve durumlarını bir bir rapor ediyor. Yatalak hastalar için de İran’dan doktor getirtiyor. Organizasyonda Hoşment Murat, Mehmet Mustafa ve Hacı Mehmet gönüllü görev yapıyor. Üçü de yakınlarını kaybetmiş birer mağdur aslında. Hoşment Murat anne, baba ve kız kardeşini kaybetmiş. Birinci derecede yakını kalmamış. Öğretmenlik yapıyor. Boş vaktinde de gönüllü olarak mağdurların sorunlarıyla ilgileniyor. “Irak Parlamentosu’ndan bir defa yardım parası çıkarttık. Onları tedavi ve ilaç masraflarında kullandık. Kürt yönetimi de yardımlarda bulunuyor. Hardal gazı kullanıldığı için göz, cilt, sinir, göğüs ve ciğerlerde görülen rahatsızlıklar var.” diyor.
      <br/>
      <br/>
      Halepçe’de yetkililer katliamı unutma niyetinde değil. Onlara göre yapılanlar ‘soykırımdı’ ve bunun böyle kabul edilmesi gerekiyor. Kaymakam Fuat Salih Rıza bu konuda BM ile görüşmelerin olduğunu ve bütün dünya ülkelerinin ‘soykırımı’ kabul etmesi için çalışmalar yürüttüklerini aktarıyor. Kürdistan Yurtseverler Birliği (KYB) Halepçe Temsilcisi Hac Felec ise Kürt yönetiminin parlamentoda Halepçe’yi bir soykırım olarak kabul ettiğini, sıranın Irak hükûmeti ve dış ülkelerde olduğunu söylüyor.
      <br/>
      <br/>
      Halepçe’deki resmî görevlilerin soykırım talepleri aslında akim kalmış değil. Bunun için Saddam döneminin generali ‘Kimyasal Ali’ lakaplı Ali Hasan El-Mecid’in düzgün bir şekilde yargılanmasını yakından takip ediyorlar. Onun idamla yargılanması ve soykırımın kabul edilmesi Halepçelilerin en büyük isteği. Avrupa’da da Halepçe’de yaşananların ‘soykırım’ olduğuna dair ciddi çalışmalar yapılıyor. Hac Felec, “1968’den itibaren bize karşı bir yok etme politikası uygulandı. Enfal ve 1988’deki Halepçe katliamıyla bu politika zirveye ulaştı.” diyor. Bu nedenle Kürtler, soykırım tanımına sadece Halepçe’nin değil, 1968’den beri yapılanların da dâhil edilmesini istiyorlar.
      <br/>
      <br/>
      Kürtler ‘soykırım’ iddialarını sözde bırakmamış. Irak Kürdistan Federe Bölgesi’nin ilanı ile birlikte yapılan ilk işlerden biri ‘Şehit ve Enfal Bakanlığı’nın kurulması olmuş. Bakanlık, 6 yıldır Kürtlere yönelik her türlü saldırı ve katliamı araştırıp tanıklardan aldığı ifade ve belgeleri bir veri bankasında topluyor. Bunun için Kürtler, İngiliz sivil toplum kuruluşu Leverhulme Trust’a bağlı olarak faaliyet gösteren “Uluslararası Soykırım Araştırmaları Merkezi” nezdinde çalışmalar yürütüyor. Burada uzman olarak çalışan Süleymaniyeli Dr. Hardi Choman’ın tezine göre, 1968’den Halepçe’ye kadar Kürtler bilinçli bir şekilde yok edildi. Bu sürede 180 bin Kürt öldürüldü. 60 bin çocuk yetim, 35 bin kadın da dul kaldı.
      <br/>
      <br/>
      <br/>
      <br/>
      <br/>
      <br/>
      KONU HALEPÇE’DE NE OLMUŞTU?
      <br/>
      <br/>
      İran-Irak Savaşı’nda Saddam Hüseyin’in 1986-1988’de Irak’ın kuzeyinde yaşayan Kürtlere karşı düzenlettiği El-Enfal Harekâtı ile tam bir imha operasyonu yürütüldü. Saddam Hüseyin’in 23 Şubat – 6 Eylül 1988 tarihleri arasında El-Enfal Harekâtını şiddetlendirdiği dönemde mart ayının ortasında İran ordusu Zafer–7 Harekâtı adlı genel taarruzu başlattı. Celal Talabani liderliğindeki Peşmergeler de İran ordusu ile işbirliği yaparak Halepçe kasabasına girdi. Saddam Hüseyin, İran ordusunun ilerleyişini durdurmak için Irak ordusunun Kuzey Cephesi Komutanı olan Korgeneral Ali Hasan El-Mecid’e zehirli gaz kullanması talimatı verdi. 16 Mart 1988’de gaz bombaları taşıyan sekiz MİG–23 uçağı tarafından Halepçe kasabasına bombardıman düzenlendi. İran askerleri ve Peşmergelerle birlikte 10 bin kişi öldü. Ancak bunların 5 bininin sivil olduğu belirtiliyor. 7 binin üzerinde insan da kimyasal gazlardan dolayı yaralandı. Çoğu, zamanla öldü. Hâlen gazdan dolayı rahatsızlıklar yaşayan kişiler Halepçe’de hayata tutunmaya çalışıyor. Saldırıdan 5 gün sonra Irak ordusu Halepçe’ye girdi. Saldırılardan kaçan binlerce Kürt Türkiye sınırını geçerek uzun süre Diyarbakır, Bitlis, Van, Muş gibi şehirlerde barındı. Halepçe’de her yıl 16 Mart’ta bir anma etkinliği düzenleniyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32622), [web.archive.org (arşiv bağlantısı)](http://web.archive.org/web/20090321101855/http://www.aksiyon.com.tr:80/detay.php?id=32622)
