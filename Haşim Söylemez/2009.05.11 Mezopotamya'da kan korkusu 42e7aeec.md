# Mezopotamya’da kan korkusu

*Haşim Söylemez 2009.05.11*

<font class="agenda2NewsSpot">
 Mardin’deki katliamdan sonra bölgedeki kan davaları yine gündeme geldi. İddiaya göre, 2 binden fazla husumet vakası bir tehlike olarak bekliyor. Jandarma İstihbaratı kan davalarına dair verileri yerel bazda tutuyor.
</font>
<font class="newsDetail">
 <!--  /* Font Definitions */  @font-face 	{font-family:"Cambria Math"; 	panose-1:2 4 5 3 5 4 6 3 2 4; 	mso-font-charset:1; 	mso-generic-font-family:roman; 	mso-font-format:other; 	mso-font-pitch:variable; 	mso-font-signature:0 0 0 0 0 0;}  /* Style Definitions */  p.MsoNormal, li.MsoNormal, div.MsoNormal 	{mso-style-unhide:no; 	mso-style-qformat:yes; 	mso-style-parent:""; 	margin:0cm; 	margin-bottom:.0001pt; 	mso-pagination:widow-orphan; 	font-size:12.0pt; 	font-family:"Times New Roman","serif"; 	mso-fareast-font-family:"Times New Roman";} .MsoChpDefault 	{mso-style-type:export-only; 	mso-default-props:yes; 	font-size:10.0pt; 	mso-ansi-font-size:10.0pt; 	mso-bidi-font-size:10.0pt;} @page Section1 	{size:612.0pt 792.0pt; 	margin:70.85pt 70.85pt 70.85pt 70.85pt; 	mso-header-margin:35.4pt; 	mso-footer-margin:35.4pt; 	mso-paper-source:0;} div.Section1 	{page:Section1;} -->
 <p class="MsoNormal">
  1986 yazıydı. Muş’un Hasköy ilçesine bağlı bir köy, en hareketli günlerinden birini yaşıyordu. Aslında köy sakinleri için ‘sıradan bir gün’ denebilirdi. Köy meydanında toplanan kalabalık önce sözlü sataşmalara başlıyor, ardından silahlar patlıyor. Kadın, çocuk, genç, yaşlı, herkes bu curcunanın içinde. Yarım saat süren arbede silah seslerinin kesilmesiyle sona eriyor. Jandarma’nın tespitine göre sonuç felaketti: 7 ölü, 17 yaralı. Ölenler arasında 16 yaşında bir genç, yaralılar arasında da kadınlar vardı. Aynı aileden (aşiret) kişiler arasında çıkan ve ölümle biten bu kavganın sebebi çok sıradandı: Sürüden ayrılan bir inek, taraflardan birinin buğday tarlasına girmiş. Bir inek yüzünden başlayan husumet kan davasına dönüşüyor. Karşılıklı can almalar yıllarca sürüyor.
 </p>
 <p class="MsoNormal">
  Bir görgü tanığının çocukluğunda hafızasına kazıdığı bu korkunç olay, aslında kan davalarını sosyolojik açıdan resmetmeye yetiyor. Çünkü benzeri hikâyelere Doğu ve Güneydoğu’da rastlamak çok sıradan. Büyüyen kan davaları, bazen karşıdakinin soyunu kurutmaya yönelik yemin etmeye kadar gidiyor. Hasım gördüklerine hayat hakkı tanımamak ayrı bir durum; fakat onların neslinden gelecek kişilerin ileride namluyu kendisine çevirmemesi için soyunu kurutmaya çalışmak işleyen gayri insani düzenin bir parçası. Sırf bu yüzden yüzyıllarca süren kan davaları var. 30 veya 50 yıl boyunca devam eden kan davaları artık iyice kemikleşmiş durumda. Davalar aracılar (gönüllü barış ağaları) vasıtasıyla barışla sonlandırılsa da, patlak veren yeni husumetler, rakamları tekrar eşitliyor.
 </p>
 <p class="MsoNormal">
  Peki, kan davalarına dair herhangi bir veri var mı? Her ne kadar resmî verilere dayanmasa da çözülmesi gereken 2 binden fazla kan davası olduğu tahmin ediliyor. Diyarbakır’da kan davalarını çözmek için uğraşan Hacı Sait Şanlı biraz karamsar. 455 husumeti barışla sonlandırmasına rağmen Şanlı’nın ajandasına kayıtlı 67 büyük kan davası hâlâ barışı bekliyor. Bu davalardan biri 59 yıldır (Lice’de) kan akıtıyor. Şanlı’nın tutuğu rakamlar bile bölgedeki ‘kanlı çatışmayı’ resmetmeye yetiyor.
 </p>
 <p class="MsoNormal">
  Sosyologlara göre, Türkiye’nin acilen kan davası haritasının çıkarılması gerekiyor. Aslında kan davalarına yönelik rakamlar bir havuzda olmazsa da parça parça toplanıyor. Davaların çoğunun kökeni kırsal olduğu için bu veriler jandarma tarafından kayıt altına alınıyor. Her bir kan davası, yeniden nüksetmesi durumuna göre, ‘1, 2 ve 3. derece’ diye tasnif ediliyor. En tehlikelisi 3. derecedeki kan davaları. Çünkü bunlar ‘her an patlamaya hazır’ davalar. Jandarma İstihbarat birimleri kan davaları ve husumetlere dair verileri topluyor ve bunları kayıt altına alıyor. Ancak görev yapanların iki yılda bir değişmesi bu dosyaların raflarda tozlanmaya bırakılmasına sebep oluyor. Bölgelerde büyük olaylar yaşanmadığı sürece husumetlerin toplandığı dosyalar raflardan indirilmiyor. İstihbarat birimleri, kan davalarını ‘uykudaki çıkar çatışması’ şeklinde tanımlanıyor ve kodlamayı ona göre yapıyor. Çünkü ‘her kan davasında bir çıkar var’ görüşü hâkim. Aynı zamanda her davanın aslında uyuyan ve zamansız uyanma ihtimali de bu tanımı kullanmayı zorunlu kılıyor. Aynı şekilde kan davalarının ortaya çıkması veya tekrarının yaşanmasına dair belirtiler de sıralanıyor. Örneğin iki grup arasındaki husumetin ne zaman çatışmaya dönüşeceğine dair ipuçları bulunuyor. Tarafların üçüncü kişiler üzerinden birbirlerini eleştirmeleri veya mesaj göndermeleri en önemli belirti olarak kabul ediliyor. Diğer bir şık, tarafların çarşıda veya köyde birbirlerine yönelik uzaktan takip ve gözlem yapması. Eldeki verilere göre, Van, Şanlıurfa, Batman, Muş, Hakkâri, Diyarbakır ve Mardin, kan davalarının en çok görüldüğü şehirler. Kan davası bazen aileleri (aşiret) bir şehirden diğerine, hatta bölgeden bölgeye bile göçe zorluyor. Son katliamın yaşandığı Mardin, aslında kan davası odaklı aşiretlerin göç ettiği merkezlerden biri. Bunlardan biri de yıllar öncesinde Muş’ta başlayan kan davası ile Mardin’e göç eden Daşıyan aşireti. Birkaç ay önce ölen aşiret lideri Felemez Başçı aşiretini Mardin’e taşıyarak yeni bir düzen kurdu. Başçı başarılı oldu ve aşireti sorunsuz yaşıyor.
 </p>
 <p class="MsoNormal">
  Kan davalarının çeşitli sebepleri olsa da bunların en önemlisi aşiretler arasındaki bölünme. Bir büyük aşiretin onlarla ifade edilen parçalara bölünmesi ve bunların hem kendi içinde hem de dışarıdaki başka bir aşiretle olan rant kavgası kan davalarını körüklüyor. Mesela Van’daki Ertuş (Ertoşi) aşireti çok parçalı olanlardan biri. Şerefhan (Van eski Milletvekilli Mustafa Bayram’ın aşireti), Mugli, Milan, Giravi, Hesani gibi aşiretler, Ertuş’un alt birimindeki yapılardan birkaçı. Aynı şekilde Mardin Kızıltepe menşeli, Demokratik Toplum Partisi (DTP) Eşbaşkanı Ahmet Türk’ün mensubu olduğu İzol aşireti, çok sayıdaki alt birimiyle Mezopotamya bölgesine yayılmış durumda.
  <span>
  </span>
  İran, Irak ve Suriye’ye kadar uzanan aşiretlerin kolları onları bu coğrafyalarda etkin kılıyor. Kolları bahsi geçen komşu ülkelere uzanan 200 kadar aşiret bulunuyor. İki yıl önce Kuzey Irak’ta bulunan yaklaşık 100 aşiret Türkiye’deki akrabalarının yanına dönebileceğini duyurmuştu. Bu geniş yayılmacılık aslında aşiretleri siyasi anlamda da ‘sözü geçer’ konuma getiriyor. Bu durum bazen de işlenen suçların üstünü örtüyor. Suçlu diğer ülkedeki aşiretine sığınarak ortadan kaybolabiliyor. Mesela Mustafa Bayram bir dönem arandığında İran’daki akrabalarının yanına gitmişti.
  <span>
  </span>
 </p>
 <p class="MsoNormal">
  Mardin’de bulunan ve kökleri Suriye’ye kadar uzanan yapısıyla Kikan aşireti dikkat çekiyor. Kızıltepe’de ve Suriye topraklarında 400 köye sahip. Bu aşiret bölgedeki dinamizmi ayakta tutmasıyla tanınıyor. Ancak başka bir aşiret farklı bir kanaldan uluslararası arenaya girmeye çalışıyor. İsmi saklı binlerce silahlı korucuya sahip bir aşiret Amerikalılarla birlikte hareket ediyor. Bu aşiretin liderinin Yeşil Hat’ta (Bağdat) Amerikalı komutanlarla görüşmeler yaptığı ileri sürülmüştü.
 </p>
 <p class="MsoNormal">
  Bölgedeki seçim sonuçları kısmen aşiretlerin etkisiyle şekilleniyor. Her aşiretin 10 ila 30 bin arasında mensubu bulunuyor. Bunların siyasete ve sosyal hayata katkısı hem menfi hem de müspet olabiliyor. Ancak yıllardan beri siyasete yön veren belli başlı aşiretler her zaman en güçlü kabul ediliyor; Ensari, Arvasi, Şeyhanlı, İzol, Bucak, Ertuş, Burukan, Bekiran, Batıkan, Rişvan gibi. Örneğin Hakkâri merkezli Jirki aşiretinin 40 binden fazla oyu bulunuyor.
 </p>
 <p class="MsoNormal">
  Aşiretlerin önemli bir kısmı köy koruculuğu yapıyor. Siverek’te Sedat Bucak’ın lideri olduğu Bucak aşireti en bilinen korucu aşiretlerinden biri. Zaten bölgedeki koruculuk sistemi aşiretler üzerinden gidiyor. Bazen bölünmüş aşiretler farklı taraflarda yer alabiliyor. Geçen yıllarda Van bölgesinde bir kolu korucu diğer kolu PKK sempatizanı olan aşiretin mensupları karşı karşıya gelmişti.
 </p>
 <p class="MsoNormal">
  Türkiye’de aşiret yapısı her geçen gün değişse de kendi içindeki bazı sorunları çözebilmiş değil. Yüzünü batıya dönen aşiretler aynı zamanda gelenekçi yapıyı muhafaza ediyor. Kendi aralarındaki bölünmüşlük, çoğu zaman menfaatle birlikte şiddete dönüşüyor. Ancak aşiretler üzerinden yapılmış bir çalışma veya devletin yeniden bölgeyi dizayn etmesi söz konusu değil. Toprak reformu en başta yapılacak işlerden. “Türkiye’de ne kadar aşiret var?” sorusu bile cevapsız kalıyor. Türk Tarih Kurumu eski Başkanı Prof. Dr. Yusuf Halaçoğlu’nun aşiretlerle ilgili çalışması, Türkiye’de (1500–1600 yılları arasında) 41 bin 297 aşiret olduğunu ortaya koyuyor. Aynı çalışmada bu aşiretlerin 2 bin 260’ının Kürt kökenli olduğu tespiti yapılıyor. Halaçoğlu, aşiretler üzerine kurulan bir imparatorluğun yapısında bu kadar aşiretin bulunmasını da doğal karşılıyor. Batıda aşiretler yeni düzene entegre olup erirken Doğu’da böyle bir değişim yaşanmadı. Buna rağmen 1987’de İçişleri Bakanlığı’nın hazırladığı raporda, bölgede bine yakın aşiretin varlığından söz ediliyor. Fakat genel tespitlere göre, Doğu ve Güneydoğu genelinde 80 kadar ana aşiret bulunuyor. Kolları ile birlikte kesin bir rakam vermek çok güç. Ancak başka bir aşiret veya kendi grupları arasında husumet nerdeyse bütün aşiretlerde mevcut. Şimdilerde kan davasını
  <span>
  </span>
  devam ettirmeyen aşiretlerin geçmişte bunun bedelini çok can vererek ödediği belirtiliyor.
 </p>
 <p class="MsoNormal">
  150 yıllık kan davasını sonlandırarak gündeme gelen ve Birleşmiş Milletler (BM) ile birlikte çalışan Heylani Kebir Aşireti (Elazığ) lideri Sait Ali Bayrak aşiretler arasında devam eden kan davalarının bitmesi gerektiğini düşünüyor. Bayrak’a göre, bölgedeki bütün aşiretler kan davasına bulaştı: “Artık üzerimize kan sıçramasın. Geleceğe yeni bir dünya hazırlamalıyız. Bölgedeki kan davalarını daha büyümeden önlemeliyiz. Biz elimizden gelini devletle birlikte yapmaya hazırız. Aşiretler kan davalarını sonlandırabilir. Onlar istemezse cinayetler işlenmez.”
 </p>
 <p class="MsoNormal">
  Kan davalarının bitmesi veya başlamasına etki eden mekanizma olarak ‘töre’ gösteriliyor. “Aşiretin işleyişini töre belirler” demek en doğru yorum olsa gerek. Fakat uzmanlara göre, ‘töre’ kavramı son yıllarda kadın konusuna indirgendi. Bu yorum aslında gerçeği yansıtmıyor. Dicle Üniversitesi Sosyoloji Bölümü Başkanı Doç. Dr. Mazhar Bağlı, törenin feministleştirilmesini eleştiriyor: “ Kadın bedenine hapsedilmesi, töre kavramını deforme ediyor. Bizi yanlış sonuçlara götürüyor. Bunun adı töre değil, daha başka bir şeydir.” Aslında Bağlı’nın söylediği farklı bir şekilde ortaya çıkıyor. TÜBİTAK ile Dicle Üniversitesi Sosyoloji Bölümü’nün birlikte yaptığı töre konulu anket çalışmasında etkin olan gücün töre değil namus olduğu ortaya çıkıyor. Bu yüzden öldürülenlerin yüzde 58’ini kadınlar oluşturuyor. Ama aynı çalışmada namusun din veya töre ile ilişkisi olmadığı tespiti yapılıyor.
 </p>
 <p class="MsoNormal">
  Mazhar Bağlı, Mardin’deki katliamdan sonra sosyolojinin yeni bir tanım yapma veya üretme ihtiyacında olduğunu da söylüyor. Bağlı’ya göre, bir değer değişimi söz konusu: “Bu durum yeni çatışmaları beraberinde getirir. Bu çatışma genelden ziyade yerel ve dar alanda olacaktır. Aşiret yapısı bunu tutamaz çünkü aşiretler artık yekpare değil. Klasik sosyoloji parametreleri soruları cevaplamakta aciz kalmış durumda.”
 </p>
 <p class="MsoNormal">
 </p>
 <p class="MsoNormal">
  KUTU
 </p>
 <p class="MsoNormal">
 </p>
 <p class="MsoNormal">
  SİLAHLARIN
 </p>
 <p class="MsoNormal">
  KAYNAKLARI
 </p>
 <p class="MsoNormal">
 </p>
 <p class="MsoNormal">
  <span>
  </span>
  Irak, İran (bazen Ermenistan) üzerinden Türkiye’ye kaçak sokulan silahlar
 </p>
 <p class="MsoNormal">
  <span>
  </span>
  Yıllardan beri satın alınan silahlar
 </p>
 <p class="MsoNormal">
  <span>
  </span>
  Silah tüccarlarının temin ettiği silahlar
 </p>
 <p class="MsoNormal">
  <span>
  </span>
  Devletin verdiği korucu silahları
 </p>
 <p class="MsoNormal">
  <span>
  </span>
  Korucuların PKK’ya yönelik operasyonlarda ele geçirdiği silahlar (Ya kendisi kullanıyor ya da satıyor.)
 </p>
 <p class="MsoNormal">
  <span>
  </span>
  PKK’nın yer yer elden çıkarmak için sattığı silahlar
 </p>
 <p class="MsoNormal">
  <span>
  </span>
  Şahısların Kuzey Irak’tan kaçak getirdiği silahlar
 </p>
 <p class="MsoNormal">
  <span>
  </span>
  Resmî görevlilerin sattığı silahlar
 </p>
 <p class="MsoNormal">
  <span>
  </span>
  Karadeniz’den getirtilip bölgede satılan silahlar
 </p>
 <p class="MsoNormal">
  <span>
  </span>
  Saddam Hüseyin’in devrilmesinden sonra ortada kalan ve tüccarlar tarafından bölgeye aktarılan silahlar
 </p>
 <p class="MsoNormal">
  <span>
  </span>
 </p>
 <p class="MsoNormal">
  KAN DAVALARINI BAŞLATAN
 </p>
 <p class="MsoNormal">
  KIVILCIMLAR
 </p>
 <p class="MsoNormal">
 </p>
 <p class="MsoNormal">
  <span>
  </span>
  Hayvan konusunda ihtilaflar
 </p>
 <p class="MsoNormal">
  <span>
  </span>
  Toprak (arazi paylaşımı) meselesi
 </p>
 <p class="MsoNormal">
  <span>
  </span>
  Mahsullerin hâsılatındaki anlaşmazlık
 </p>
 <p class="MsoNormal">
  <span>
  </span>
  Kız kaçırma
 </p>
 <p class="MsoNormal">
  <span>
  </span>
  Tecavüz
 </p>
 <p class="MsoNormal">
  <span>
  </span>
  Basit sebeplerle karşısındakinden rahatsız olma
 </p>
 <p class="MsoNormal">
  <span>
  </span>
  Tarla sulamalarındaki sıra kavgası
 </p>
 <p class="MsoNormal">
  <span>
  </span>
  Alışverişte anlaşmazlık
 </p>
 <p class="MsoNormal">
  <span>
  </span>
  Hayvan taşlama (kedi, köpek)
 </p>
 <p class="MsoNormal">
  <span>
  </span>
  Çocuk dövme
 </p>
 <p class="MsoNormal">
  <span>
  </span>
  Tarlaya hayvan girmesi veya tarladaki mahsulü bozduğu bahanesi
 </p>
 <p class="MsoNormal">
  <span>
  </span>
  Kız vermeme
 </p>
 <p class="MsoNormal">
  <span>
  </span>
  Namus olarak nitelendirilen her türlü küfür, hakaret
 </p>
 <p class="MsoNormal">
  <span>
  </span>
  Köye imam veya öğretmen isteme tercihi
 </p>
 <p class="MsoNormal">
  <span>
  </span>
  Yolu kullanma, kullanmama (Evimin önündeki yolu kullanamazsın.)
 </p>
 <p class="MsoNormal">
  <span>
  </span>
  Hırsızlık
 </p>
 <p class="MsoNormal">
  <span>
  </span>
  Yan bakış (imalı baktın)
 </p>
 <p class="MsoNormal">
  <span>
  </span>
  Bağ, bahçeden izinsiz meyve veya sebze koparma
 </p>
 <p class="MsoNormal">
  <span>
  </span>
  Malıma nazarın değiyor
 </p>
 <p class="MsoNormal">
  <span>
  </span>
  Her türlü çıkar ilişkisi
 </p>
 <p class="MsoNormal">
  <span>
  </span>
  Su sıçratma, toz çıkarma, gürültü yapma
 </p>
 <p class="MsoNormal">
  <span>
  </span>
  Çoban üzerinden başlayan husumet
 </p>
 <p class="MsoNormal">
  <span>
  </span>
  Terörün dâhil olduğu kan davası (terörü destekleyen ile desteklemeyen arasında başlayan kan davası)
 </p>
 <p class="MsoNormal">
  <span>
  </span>
  Uyuşturucu ve mazot paylaşımı ile başlayan kavga
 </p>
</font>

## Yorumlar

### latifesmer, 2009-05-11
> Sebeplerden biri eksik: Gözün üzerinde kaş olması.

### koray menekşe, 2009-05-11
> Yaşanan olayların ekonomik sorunlar veya bölgesel anlamda törelerle alakası yok. Ortada bir gerçek var ve kimse görmek i...

Kaynak: [www.aksiyon.com.tr](http://www.aksiyon.com.tr:80/aksiyon/haber-23965-26-mezopotamyada-kan-korkusu.html), [web.archive.org (arşiv bağlantısı)](http://web.archive.org/web/20101125090426/http://www.aksiyon.com.tr:80/aksiyon/haber-23965-26-mezopotamyada-kan-korkusu.html)
