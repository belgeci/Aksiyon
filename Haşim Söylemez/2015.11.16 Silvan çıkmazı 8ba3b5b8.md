# Silvan çıkmazı

*Haşim Söylemez 2015.11.16*

<div class="pNewsDetailMainContent ctx_content" itemprop="articleBody">
 <p>
  Diyarbakır’ın Silvan ilçesinde PKK ile emniyet güçleri arasında şehir içinde şiddetlenen çatışmalar sivilleri vuruyor. Örgüt birçok yerde isyan hazırlığı yaparken devlet masumların mağduriyetini engelleyecek tedbirleri almıyor. Halk çareyi göç etmekte buluyor.
 </p>
 <p>
  3 Kasım’da Müslüm Tayyar’ın öldürülmesiyle başlayan ve giderek artan gerilim, beraberinde sokağa çıkma yasağını getirdi. Ardından kurtarılmış mahallelerde devlet ile örgüt âdeta bir cephe savaşına girdi. Tankların boy gösterdiği, TOMA’ların dolaştığı ilçe, savaş alanına dönüştü. YDG-H ve onlara katılan bir grup PKK’lı süren çatışmalar şiddetin tırmanmasına neden oldu. Askerlerin mahalleler arasına sokulması ve tankların şehri işgal etmesi, Silvan’ı bir çıkmazın içine sürüklemiş durumda. Nitekim HDP Eş Genel Başkanı Selahattin Demirtaş, “Ordunun da dâhil olduğu bir şehir savaşı yaşanıyor.” diyerek tepki gösterdi. Bölgede daha önce Nusaybin ve Cizre’de benzer durumlar yaşanmış, bu savaş Diyarbakır’ın merkez ilçesi Sur’a taşınmıştı.
 </p>
 <p>
  <img alt="" src="http://web.archive.org/web/20151119043116im_/http://medya.aksiyon.com.tr//aksiyon/2015/11/16/573082.jpg "/>
 </p>
 <p>
  <img alt="" src="http://web.archive.org/web/20151119043116im_/http://medya.aksiyon.com.tr//aksiyon/2015/11/16/573083.jpg "/>
 </p>
 <p>
  <img alt="" src="http://web.archive.org/web/20151119043116im_/http://medya.aksiyon.com.tr//aksiyon/2015/11/16/573084.jpg "/>
 </p>
 <p>
  Aslında Silvan; Cizre ve Sur’un devamı. Arkası da gelecek gibi. Çünkü ‘öz yönetim’ ve’ öz savunma’ birçok yerde aktif. KCK/PKK bu kararından vazgeçmediği gibi yeni öz yönetimlerin ilan edilmesini de destekliyor. Peş peşe gelen  öz yönetimler, bölgede şehir savaşlarının yaşanmasına yol açıyor. Şiddet tırmandıkça gerilim artıyor, insanlar ölüyor, şehit haberleri geliyor.
 </p>
 <p>
  Peki, Silvan son mu? 86 bin nüfuslu, 11 mahalleli ilçede şu ana kadar binlerce kişi evini terk etmek zorunda kaldı. Özellikle Tekel, Mescit ve Konak mahalleleri ablukaya alınmış durumda. Sivillerin mağduriyeti giderek artıyor. Örgüt büyük çaplı bir direniş için prova yaparken, devlet ise hiç bilmediği şehir savaşında bocalıyor.
 </p>
 <p>
  İddiaya göre KCK/PKK, direniş denemeleriyle iyi bir prova yaptı ve önümüzdeki dönemde bölgede aynı anda şehir savaşları başlatacak. Bu, örgütün elinde artık ciddi bir koz. Yani ya istekleri kabul edilecek ya da bir isyan kaçınılmaz. Türkiye eğer Suriye’ye girerse burada YPG güçleriyle karşılaşması ve çatışması da muhtemel. Bu durumda KCK bölgede 20 yerleşim yerinde aynı anda isyan başlatacak. Devlet güçleri mahallelere sokulmayacak, hayat durdurulacak. Devletin sert tepkisi ve güç kullanması halinde toplumda ve dünyada bir mağduriyet hissi uyandırılacak. Aslında tablo zaten bunu ortaya koyuyor. İnsanlar ölüyor, yaralanıyor ve şehirlere kimse sokulmuyor. Sokağa çıkma yasakları, özel güvenlik alanları 7 Haziran seçimlerinden beri devam ediyor. 1 Kasım’dan sonra PKK’nın ateşkesi bitirdiğini açıklaması da bölgede sıkıntılı günlerin yaşanacağının habercisi oldu. Bölgede başlayan kaos daha da sertleşecek gibi. IŞİD’in de burada alana çıkmasıyla vaziyetin iyice karmaşık hâl alması muhtemel.
 </p>
 <p>
  <img alt="" src="http://web.archive.org/web/20151119043116im_/http://medya.aksiyon.com.tr//aksiyon/2015/11/16/573085.jpg "/>
 </p>
 <p>
  <img alt="" src="http://web.archive.org/web/20151119043116im_/http://medya.aksiyon.com.tr//aksiyon/2015/11/16/573086.jpg "/>
 </p>
 <p>
  <img alt="" src="http://web.archive.org/web/20151119043116im_/http://medya.aksiyon.com.tr//aksiyon/2015/11/16/573087.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr:80/foto-roportaj/silvan-cikmazi_552963), [web.archive.org (arşiv bağlantısı)](http://web.archive.org/web/20151119043116/http://www.aksiyon.com.tr:80/foto-roportaj/silvan-cikmazi_552963)
