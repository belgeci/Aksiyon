# Karayılan teslim olacak!

*Haşim Söylemez 2005.06.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Doğu Anadolu Bölgesi’nde PKK’ya yönelik operasyonlar devam ederken, terör örgütünün dağdaki ismi Murat Karayılan şoke edici bir çıkış yaptı. Karayılan, gerekirse Türk Silahlı Kuvvetleri’ne teslim alacağını, PKK’nın artık bittiğini ilân etti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070804134910im_/http://www.aksiyon.com.tr/resim/551/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kara Kuvvetleri Komutanı Orgeneral Yaşar Büyükanıt’ın PKK yeniden toparlanıyor ve eski günlerine geri dönüyor sözlerinden sonra Doğu ve Güneydoğu Anadolu’da başlatılan askerî operasyonlar sürüyor. İyice köşeye sıkışan ve son yılların en büyük yarasını alan terör örgütü PKK için çember giderek daralıyor. Asker çemberini aşamayan örgüt ne sınırdan içeri girebiliyor ne de dışarı kaçabiliyor. Bölge kırsalında küçük gruplar halinde gezen militanlarla silahlı kuvvetler arasında sıcak çatışmalar yaşanıyor. Özellikle Van’ın Gürpınar kırsalında çıkan çatışmalarda çok sayıda terörist öldürüldü, önemli miktarda mühimmat ele geçirildi. Operasyonlar sırasında güvenlik güçleri, yaklaşık 15 gün önce sınırdan geçiş yapan ve omuzda taşınabilen Rus yapımı 15 kadar Strella roketatarı ile bol miktarda C-4 patlayıcısı taşıyan 350 militanı da arıyor.
   <br>
    <br>
     Operasyonlar neticesinde sayısal kayıptan çok taktiksel anlamda bulundukları dar alana sıkışan terör örgütünde çözülmeler başladı. Örgütün dağdaki etkili ismi Murat Karayılan, şartlar olgunlaştığı takdirde teslim olabileceğini açıkladı. Daha fazla insanın ölmemesi için bin kadar adamıyla istenilen şartların yerine getirilmesi halinde Türk Silahlı Kuvvetleri’ne teslim olacaklarını belirten Karayılan’ın bu açıklaması örgütte şok etkisi yaptı. Van’daki olaylar sonrasında yayınladığı bildiride görüşlerini ve ileriye dönük planlarını militanlarıyla paylaşan Karayılan, önlerinde iki şık olduğunu; ya teslim olacaklarını ya da Osman Öcalan gibi İran ya da Kuzey Irak’ta siyasi bir oluşum başlatacaklarını belirtiyor. Şimdiye kadar silahlı mücadeleyi savunan hatta Abdullah Öcalan’ı sürekli PKK davasına ihanet etmekle suçlayan Karayılan, teslim olması halinde Şemdin Sakık gibi yargılama istediğini; bunların sağlanması halinde silah bırakıp teslim olabileceğini söylüyor: “Biz artık yolun sonuna geldik. Bu dava böyle gitmez. İnsanları boşuna öldürmek olmaz. Siyasi yolla Kürt sorunu çözülmeli. Aksi düşünülemez. Osman (Öcalan) ABD’nin desteğini alarak bunu yapıyor. Benim için şimdilik bu zor. Ben gerekirse teslim olacağım; ama sizler (militanları) için af şartını kabul etmeleri lazım. Türkiye Cumhuriyeti ile oturup konuşuruz. Anlaşırsak her şey olur. Olmazsa canımızın sonuna kadar yolumuza devam ederiz.”
     <br/>
     <br/>
     Aslında Karayılan’ın bu çıkışı yeni değil. Mayıs sonunda Kandil Dağı’nda yapılan PKK kongresinde Cemil Bayık’la problem yaşadığında Karayılan bu isteğini o zaman da ima etmişti. Kongrede, Murat Karayılan’ın yeni PKK’nın ve Kongra-Gel’in Yürütme Konseyi Başkanlığı’na getirilmesine, Cemil Bayık ve Duran Kalkan yanlılarının sert tepki gösterdikleri belirtiliyor. Karayılan’a karşı birleşen Bayık ve Kalkan’ın, onun bu görevleri yürütebilecek birikim ve tecrübeye sahip olmadığını vurgulayarak örgüte verdiği kayıplar ve suikast girişimleriyle ilgili olarak hesap vermesi gerektiğini belirttikleri, Karayılan’ın da “Asıl sizin yüzünüzden bu hâle geldik.” diyerek salonu terk ettiği ileri sürülüyor.
     <br/>
     <br/>
     PKK’nın son kongresinde yaşanan görüş ayrılıkları ve liderlik kavgası üzerine, Suriye ve İran uyruklu militanlar başta olmak üzere  örgütten kaçışların hızlandığı ve Murat Karayılan’ın yetkilerinin dondurularak yeni PKK’nın sorumluluğuna Cemil Bayık’ın getirildiği de PKK yanlısı kaynaklarca doğrulanıyor. Cemil Bayık bunun üzerine Karayılan’ın siyasete gireceğini; hatta teslim olacağını belirten bir açıklama yaptı. Bayık’ın açıklamaları Medya TV’ye bile yansıdı. Bayık açıklamasında Karayılan’ı korkaklık ve yeteneksizlikle suçluyor: “O artık bitmiştir. Gidip teslim olacakmış. Siyaseti yapamaz. Bunu kendisi de biliyor. Ama PKK bugün onun yüzünden bu hale gelmiştir. Artık ne yapacaksa yapsın.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22039), [web.archive.org (arşiv bağlantısı)](http://web.archive.org/web/20070804134910/http://www.aksiyon.com.tr:80/detay.php?id=22039)
