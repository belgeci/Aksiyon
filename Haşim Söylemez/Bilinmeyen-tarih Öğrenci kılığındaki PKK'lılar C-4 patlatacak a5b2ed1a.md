# Öğrenci kılığındaki PKK'lılar C-4 patlatacak

*Haşim Söylemez Bilinmeyen-tarih*

<div>
 <p>
  <font>
   Terör örgütü PKK, yeni eylemler planlıyor.Örgütün yeni saldırı taktiği, kendisine öğrenci süsü verecek militanlar üzerine kurulu. Suriye'den sonra İran'ın da PKK'ya yönelik askeri operasyonlar başlatması örgütü güç durumda bıraktı.
   <br/>
   <br/>
   Irak'ın kuzeyine sıkışan PKK/Kongra—Gel'in sözde komutanları Türkiye'deki militanlarına "son hamle" emri verdi. 1 Haziran'daki silahlı mücadele kararından farklı olarak devreye sokulan yeni taktiğe göre, örgüt militanları öğrenci kılığına girerek eylem yapacak. Bu yeni taktik için nasıl bir yol izlemeleri gerektiğini bir bildiriyle yandaşlarına duyuran terör örgütü, her militanına istediği yerde eylem yapma hakkı tanıyor. Bildiride, başarılı eylemler gerçekleştirenlere yeni bir rütbe hakkı verileceği de belirtiliyor.
   <br>
    <br>
     Terör örgütünün yeni eylem modeline göre, genç militanlar düzgün giyimli olacak ve kendilerini öğrenci olarak tanıtarak halkın arasına karışacak. "Öğrenci militanlar" hem istihbarat toplayacak hem de istediği yer ve noktada tek başına karar verip eylem gerçekleştirebilecek. Her teröriste, silahların yanı sıra her eylem için 50 ilâ 100 gram arasında C—4 patlayıcısı zimmetlendiği bilgisi de bildiride önemli bir not olarak yer alıyor.
     <br>
      <br>
       PKK, aylardır C—4 patlayıcılarını Türkiye'ye sokuyor. Emniyet güçlerinin topladığı istihbarat verilerine göre, Türkiye'ye 2 ton C—4 sokuldu. Söz konusu patlayıcıların akıbeti henüz bilinmiyor. Güvenlik güçlerinin aradığı patlayıcıların neredeyse tamamının PKK'nın elinde olduğu bilgisi ise tehdidin ne kadar büyük olduğunu gözler önüne seriyor.
       <br>
        <br>
         Örgütün Avrupa kanadı karışıyor
         <br/>
         <br/>
         Terör örgütü PKK/KONGRA—GEL Türkiye'deki son kozlarını devreye sokup huzuru bozmaya çalışıyor; ancak örgüt içindeki bölünmeler de giderek artıyor. Aynı durum örgütün Avrupa kanadı için de geçerli. Avrupa ülkelerinde ciddi takibe alınan örgüt, sözde Kürt Kızılayı (Heyva Sor a Kurdistane) konusunda sorun yaşıyor. Kürt çocuklarına yardım adı altında faaliyet sürdüren kızılaydan pay kapmak isteyen militanlar arasında bölünmeler başlamış durumda. Sözde kızılayın terör örgütü listesine alınan PKK'ya yardım yapmak suçundan yargılanması hâlâ sürüyor.
         <br/>
         <br/>
         Terör örgütünün Avrupa'da çözülmesinde etkili olan bir başka olaydan daha söz ediliyor. PKK/Kongra—Gel'in Yunanistan sorumlularından Mehmet Tanboga'nın (Necmi), örgütün kadın kolları sorumlusu Nigar Yıldız'a (Dilber) cinsel tacizde bulunduğunu ileri süren bazı üst düzey yöneticilerin görevlerinden istifa ettikleri belirtiliyor. Terör örgütünün kuralına göre, böyle bir suç işlemenin cezası idam. Ancak asıl bölünmenin de bu noktada başladığı dile getiriliyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1048 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14004), [web.archive.org (arşiv bağlantısı)](http://web.archive.org/web/20050218203747/http://www.aksiyon.com.tr:80/yazdir.php?id=14004)
