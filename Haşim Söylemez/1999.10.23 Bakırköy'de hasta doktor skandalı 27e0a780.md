# Bakırköy'de "hasta" doktor skandalı

*Haşim Söylemez 1999.10.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir resim sergisinde eski Cumhurbaşkanı Kenan Evren'e yaklaşarak; "Paşam, paşam, artık bırakın peşimi, yaptığınız hiç doğru değil..."
  </font>
 </div>
 <div id="newsText">
  <font class="detail-text">
   diye bağıran orta yaşın üzerindeki bayan, başta Kenan Evren olmak üzere salonda bulunan davetlilerin şaşkın bakışları arasında güvenlik yetkililerince kontrol altına alınıyor. Bu olayın kahramanı olan kadın hiç de yabana atılacak nitelikte birisi değil. Yüklenmiş olduğu görev ve sorumluluğuyla çok hassas bir noktada görevli bir memur o: Psikiyatrist Dr. Menekşe Rodop Aras.
   <br/>
   <br/>
   Aras'ı ön plana çıkaran en önemli özelliği onun normal bir doktor olmaması. Çünkü Aras, Bakırköy Ruh ve Sinir Hastalıkları Hastanesi Başhekimi Arif Verimli'nin tabiri ile "tedaviyi kabul etmeyen, psikolojik hezeyanları olan şizofrenik bir hasta". Ne var ki, Dr. Aras yıllardır kendisi bir hasta olmasına rağmen, Bakırköy Ruh ve Sinir Hastalıkları Hastanesi'nde kadrolu olarak görev yapıyor. Daha da ilginci "Doktor" Aras, aynı zamanda İstanbul İl Sağlık Müdürlüğü'nde de görevli.
   <br/>
   <br/>
   Çiftte resmi görevli "doktor"
   <br/>
   <br/>
   İstanbul İl Sağlık Müdürlüğü yetkilileri, Dr. Aras'ın kendilerinde görevli olmadığını ileri sürüyorlar. Ancak Sağlık Müdürlüğü'nde çalışanlar, Aras'ın kendilerinde de resmi görevli olduğunu belirtiyorlar. Bakırköy Ruh ve Sinir Hastalıkları Hastanesi yetkilileri ise, Aras'ın hem kendilerinde hem de İl Sağlık Müdürlüğü'nde görevli olduğunu resmi sicil kayıtları ile doğruluyorlar. Ancak, Psikiyatrist Dr. Menekşe Rodop Aras'a hasta sevki yapılmadığını vurguluyorlar. Hasta sevkinin yapılmamasının sebebi olarak da, Aras'ın yerinde durmayışını ve hasta olmasını gösteriyorlar. Menekşe Aras, görevli bulunduğu yerlere "kafasına göre" gelipgidiyormuş. Sadece kendi iş yerini değil, İstanbul'daki diğer bazı hastaneleri de ziyaret ediyormuş. Yani Aras için herhangi bir mesai mefhumu yok.
   <br/>
   <br/>
   Bakırköy Ruh ve Sinir Hastalıkları Hastanesi'ne geldiği bir sırada "tesadüfen" görme imkanı bulduğumuz Aras'ın, birtakım sorunları olduğu dış görünüşünden de ilk bakışta anlaşılıyor.  Menekşe Rodop Aras'ı tanıyan hastanedeki diğer meslektaşları da, onun psikolojik sorunlarının ileri derecede olduğunu belirtiyorlar. Aras'ın sakin, kendi halinde biri olduğu, ancak zaman zaman da saldırganlaştığı belirtiliyor.
   <br/>
   <br/>
   Psikiyatrist Dr. Menekşe Rodop Aras, sadece sıradan bir doktor değil, aynı zamanda yöneticilik de yapmış. 19858687 tarihlerinde İstanbul İl Sağlık Müdür Yardımcılığı görevini yürütmüş. Aras'ı tanıyanlar onun doktorluk görevinde bulunduğu zamanlardan beri psikolojik sorunları olduğuna dikkat çekiyorlar. Buna rağmen yöneticiliğe yükselen Psikiyatrist Menekşe Rodop Aras, yıllardır görev yapmadığı halde devletten maaş alıyor.
   <br/>
   <br/>
   Skandal üstüne skandal
   <br/>
   <br/>
   Dr. Aras'ı tanıyan bir psikiyatrist meslektaşı ise şunları söylüyor: "Menekşe Hanım hasta, psikolojik sorunları var. Kendisinin Bakırköy Ruh ve Sinir Hastalıkları Hastanesi'nde bulunan hastalardan hiçbir farkı yok. Ancak, tedavi olması çok zor. Çünkü durumu kalıcılık kazanmış durumda. Bunda da yaşının ileri olması ve tedaviyi reddetmesi etkili oluyor."
   <br/>
   <br/>
   53 yaşındaki hasta doktor Aras, malulen emekli de edilemiyor. Bakırköy Ruh ve Sinir Hastalıkları Hastanesi yetkilileri, Aras'ın emekli edilebilmesi için kurula girmesi gerektiğini, ancak kendisinin kurula girmeyi reddettiğini, bu yüzden malulen emekli edilemediğini belirtiyorlar. Hastane Başhekimi Arif Verimli, emekli edilmesi için Sağlık Bakanlığı'na yazı yazdığını, ancak bakanlığın "emekli edilemeyeceği" şeklinde bir cevap gönderdiğini belirtiyor. Verimli, "Emekli etmek istiyoruz. Zaten görevde olması da anlamsız. Sevk gerekiyor, ancak gönderdiğimiz sevkleri yırtıp atıyor. Bakanlık'tan da emekli edilmesi konusunda olumsuz cevap gelince, ne yapacağımızı bilemiyoruz. Elimizkolumuz bağlanmış durumda" şeklinde konuşuyor. Hastanede görevli diğer bir grup doktor ise, Aras'ın daha fazla maaş alabilmesi için normal yoldan emekli edilmeye çalışıldığını iddia ediyorlar. Ne var ki Aras'ın normal emekli olabilmesi için, en az 3 yıl daha çalışması gerekiyor.
   <br/>
   <br/>
   Bir çocuk annesi olan Dr. Aras, yıllardır Silivri'de yalnız başına yaşıyor ve kendisini ünlü birisi olarak görüyor. Kendisiyle görüşmek istediğimizi söylediğimizde ise, "Önce sekreterimden randevu alın ondan sonra" cevabını veriyor. Sık sık Bakırköy Ruh ve Sinir Hastalıkları Hastanesi'ne uğrayan Aras, hastanenin bahçesinde diğer hastalar gibi sürekli geziyor. Onu diğer hastalardan farklı kılan tek şey, doktor önlüklü olması.
   <br/>
   <br/>
   Ben Paşa'yla beraberken...
   <br/>
   <br/>
   Dr. Aras'ın en büyük özelliklerinden birisi de kendisini eski Cumhurbaşkanı Kenan Evren'in "dostu" sanması. Aras'a Paşa lafı açıldı mı hemen başlıyor; "Ben paşayla beraberken..." Bundan sonra artık paşa ile birlikte geçirdiği saatlerin anlatımlarının sonu gelmiyor. Hatta Aras, Bakırköy Ruh ve Sinir Hastalıkları Hastanesi'nde tedavi görüp kendisini "paşa" zannedenleri "sahte paşa" olmakla suçlayıp azarlıyormuş. Ona göre tek paşa 'Kenan Evren'miş.
   <br/>
   <br/>
   Kendisi de psikiyatrik tedaviye muhtaç olan Dr. Menekşe Aras'ın Evren Paşa dışında, takıntı yaptığı bir diğer ünlü isim ise, eski müdürü ve meslektaşı, eski sağlık bakanlarından Yıldırım Aktuna. Aktuna ile olan bu yakınlığının da, yıllardır görevden alınmamasında etkili olduğu iddia ediliyor. Ancak, bazı meslektaşları Dr. Aras'ın halen devam eden telefon bağlantılarından Bakırköy Ruh ve Sinir Hastalıkları Hastanesi eski Başhekimi Dr. Yıldırım Aktuna'nın da yaka silktiğini belirtiyorlar.
   <br/>
   <br/>
   Ancak sebebi ne olursa olsun, akıl hastası bir doktor yıllarca psikiyatrist olarak resmi kurumlarımızda görev yapıyor, üstelik hastane yönetimi ve Sağlık Bakanlığı'nın da bilgisi dahilinde. Ne emekli ediliyor ne de duruma bir çare bulunuyor. Böylece gariplikler ülkesi Türkiye'mizde, Guinness Rekorlar Kitabı'na da geçecek yeni bir trajikomedinin altına imza atıyoruz. Sonuç: "Deli" bir doktor, "deli" denilen insanları tedavi etmekle yıllardır görevli bulunuyor, mesai yapmıyor, hasta bakmıyor, ancak maaş alıyor. Başka bir deyişle "doktorluk" unvanını, iki saygın kurumda ihmal ve vurdumduymazlıkla sürdürüyor.
   <br/>
   <br/>
   Ancak bu ilginç vaka akla başka korkunç soruları da getiriyor: "Ya hastanelerimizde başka 'Menekşeler' varsa?"
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5469-bakirkoyde-hasta-doktor-skandali.html), [web.archive.org (arşiv bağlantısı)](http://web.archive.org/web/20140720205240/http://www.aksiyon.com.tr:80/aksiyon/haber-5469-bakirkoyde-hasta-doktor-skandali.html)
