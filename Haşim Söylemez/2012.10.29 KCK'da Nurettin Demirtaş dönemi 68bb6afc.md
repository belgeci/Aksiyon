# KCK’da Nurettin Demirtaş dönemi

*Haşim Söylemez 2012.10.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kapatılan DTP’nin genel başkanı Nurettin Demirtaş’ın izi Kandil’de ortaya çıktı. Demirtaş’ın  KCK’da etkin bir konuma geldiği ve Sabri Ok ile birlikte örgütü yönettiği belirtiliyor. Örgütün açıklamaları ve yurtdışı bağlantıları artık Demirtaş ile Ok üzerinden yapılıyor.
  </font>
 </div>
 <div id="newsText">
  <font class="detail-text">
   <p>
    Kapatılan Demokratik Toplum Partisi’nin (DTP) Genel Başkanı Nurettin Demirtaş’ın askerlikten sonra Kuzey Irak’a yerleştiği ortaya çıktı.  Demirtaş, genel başkanlık yaptığı sırada asker kaçağı olduğu için askere alınmış; ancak teskeresini aldıktan sonra izini kaybettirmişti. Nurettin Demirtaş bir rivayete göre Kuzey Irak’ta inşaat işine girdi. Ancak Demirtaş’ın (BDP Genel Başkanı Selahattin Demirtaş’ın kardeşi) KCK ile bağının son bulmadığı ve eski hocası Sabri Ok ile birlikte Kandil’de etkin bir konuma geldiği belirtiliyor. Ok ile Demirtaş daha önce Bursa Cezaevi’nde tanışmıştı. Demirtaş burada derin bağlantıları olan Ok tarafından eğitilmişti. Zaten Demirtaş’ın kısa sürede parti başkanlığına kadar yükselmesinin altında Ok’un etkisi vardı.
   </p>
   <p>
    Alınan bilgilere göre, Kandil’de iki isim yeniden etkin olmaya başladı. Demirtaş KCK’nın karar alma konseyine girdi ve Ok ile birlikte örgüt adına kararlar veriyor. Hatta örgüt için yeni bir Oslo görüşmesi planlayanlar arasında Demirtaş’ın adı geçiyor. Örgütün açıklamaları ve yurtdışı bağlantıları artık Ok ve Demirtaş üzerinden yapılıyor. Kandil-Erbil arasında mekik dokuyan ikili zaman zaman Avrupa’ya gidiyor.
   </p>
   <p>
    KCK/PKK ile ilgili yenilikler Demirtaş’la sınırlı değil. KCK’nın kurulmasıyla birlikte PKK artık sadece dağda değil, şehirde de nasıl mücadele vermesi gerektiğini öğrenmiş oldu. Özellikle psikolojik savaş konusunda deneyim kazanan örgüt, propaganda ve hamleleriyle bölgede üstünlük kurdu. Belki de PKK için ‘bir avuç çapulcu’ deyimini bir kenara bırakıp giderek profesyonelleşen bir yapıya dönüştüğünü görmenin vakti geldi.
   </p>
   <p>
    2012 yılının ilk 9 ayında örgüt toplam 1850 eylem yaptı. Oran olarak karşılaştırma yapılırsa, bu rakam, terör örgütünün en fazla eylem yaptığı 1992 yılını geçiyor. Uzmanların çoğu bu artışı Suriye’de yaşanan olaylarla bağdaştırıyor. Suriye bahanesi olayları hızlandırsa bile PKK’nın bu tarz eylemler yapma kararı alması aslında 2010 yılına dayanıyor. 2010’da yapılan toplantılarda 2011 yılı ‘Devrimci Halk Savaşı’ olarak ilan edilmiş ama daha sonra 2012’ye ertelenmişti.
   </p>
   <p>
    KCK/PKK ağır kayıplarına rağmen Doğu ve Güneydoğu’yu abluka altına almaya çalışıyor. Olayların yoğunlaştığı 1990’lı yıllarda bile bu kadar rahat yol kesip kimlik kontrolü yapamıyordu. Teknolojik bakımdan takip ve denetimin genişlediği, özellikle insansız hava aracı ‘Heron’ların sıkça kullanılmaya başladığı günümüzde örgütün bu cesareti yabana atılacak cinsten değil. Bölgeden gelen haberler, son üç ayda 250 PKK’lının öldürüldüğünü ama 2 bin kişinin de dağa çıktığını söylüyor. Sebep; ister zorunlu, ister korku, isterse gönüllülük olsun bu konu gerek devletin gerekse terör uzmanlarının üzerinde ciddi olarak düşünmesi gereken bir konu.
   </p>
   <p>
    Son dönemde örgüte katılanların ülkelerinde de bir değişim var. Daha önce yüzde 70 Suriyelilerden oluşurken, bu oran şimdi İran’a doğru kaymış durumda. PKK içindeki İranlı oranı yüzde 20’den yüzde 45’e yükselmiş. Türkiye’den katılanlarda ise ilginçtir üniversite öğrencileri ya da mezunlarında bir artış var. PKK sadece İran ve Suriye’nin işine yaramıyor. Birçok devletin PKK üzerinde etkisi bulunuyor. PKK artık herkesin işine yarayan bir savaş örgütüne dönmüş vaziyette. Birçok devletin de PKK üzerinde etkisi bulunuyor. İran, Suriye, Irak, ABD, İsrail, Fransa, İsveç, Belçika, Hollanda, Almanya, İngiltere, Rusya gibi ülkelerden PKK ciddi manada askerî eğitim alıyor. Bunun yanı sıra, maddi ve stratejik anlamda örgüte katkı sağlayan ülkeler mevcut. Türkiye’deki derin yapı ise örgütün eylem gücünden hayli memnun.
   </p>
   <p>
    Yabancı ülkelerin PKK yöneticileriyle görüşme trafiği de attı. Bunlardan birinin ABD olduğu iddia ediliyor. PKK’nın ne yapmak istediğini, bundan sonraki hamlelerini ve Suriye’deki gelişmelere bakışını merak eden ABD, dolaylı yollardan görüşmelerini sürdürüyor. İddiaya göre, KCK/PKK, bu görüşmelerde neden eylem yaptığını, Oslo sürecini neden bitirdiğini, Suriye konusunda ne düşündüğünü anlattı. KCK yöneticileri, Oslo sürecini örgütün değil, devletin (tutuklamalarla) bozduğunu söyledi. Eylemlerin artma sebepleri arasında ise Abdullah Öcalan’a yönelik tecridi gösterdiler. Öcalan’a ev hapsi isteyen örgüt, bunun yapılması hâlinde müzakere için masaya oturacağını bildirdi. PKK, Türkiye’nin Ortadoğu’da rol almasının yolunun Kürtlerle (KCK/PKK) barışmaktan geçtiğini savundu. Suriye konusunda ise net ifadeler kullandılar. Suriye’nin bütünlüğünden yana olduklarını belirtirken ayrı devletler değil, tek bir devlet içinde konfederal yönetimin tanındığı demokratik bir Suriye istediklerinin altını çizdiler.
   </p>
   <p>
    Bu talep daha önce Şangay’da yapılan ve Aksiyon Dergisi’nce deşifre edilen zirvenin sonuçlarıyla örtüşüyor. Rusya, İran ve ABD, bu zirvede Suriye için böyle bir yapı öngörmüştü. Bu cevap KCK’nın Suriye konusundaki bir itirafı manasına geliyor. Zira bu zamana kadar PKK’nın Suriye’de bir Kürt devleti kurmak istediği ileri sürülüyordu.
   </p>
   <p>
    <strong>
     ‘Açlık grevinde bir-iki kişi ölmeli’
    </strong>
   </p>
   <p>
    Bu arada cezaevlerinde devam eden açlık grevleri geçmişte Diyarbakır Cezaevi’nde yaşananları hatırlatıyor. O zamanki açlık grevleri halkla arası kopuk olan örgütün ciddi taban bulmasına sebep olmuştu. 2012’de her türlü eylemi devreye sokan örgüt ‘Devrimci Halk Savaşı’ denen stratejinin parçası olan açlık grevlerini de önemli bir koz olarak başlattı. Hedef en az bir-iki cansız bedeni cezaevlerinden çıkarmak. Örgütün baskısı da bu yönde. KCK açlık grevleri için talimat verirken ‘mutlaka birileri ölmeli’ notunu düşmüştü. Duran Kalkan’ın 15 gün önce verdiği son talimat olayın perde arkasını açıklar nitelikte: “Açlık grevleri bir haktır ve hak isteme talebidir. Devleti masaya getirmektir. Her ne olursa olsun devrimci arkadaşlar bu konuda azimli olmalı ve süreci sonuna kadar götürmeliler. Siyasiler ve halk ise bunlara destek için gerekli propagandayı yapsınlar. Cezaevlerinin önleri dolup taşsın. Anneleri orada toplayın. En az bir-iki kişi açlık grevlerinde ölmeli. Eğer öyle olursa hem halkı yanımıza çekeriz hem de dünyada önemli ses getirmiş oluruz. Olmadı devrimci arkadaşlarımız cezaevlerini ateşe versinler. ”
   </p>
   <p>
    Duran Kalkan’ın verdiği talimat aynen uygulanıyor. BDP ise 30 Ekim’de büyük bir miting (protesto amaçlı) yapmaya hazırlanıyor. Açlık grevlerine sanal âlemden ve sol kesimden de destek verilmesi düşündürücü. Sanki herkes birilerinin ölmesini bekliyor. Oysa çocuğu içeride olan birçok anne evlatlarının siyasete kurban edildiğini biliyor ve dile getiriyor. Görüştüğümüz bir annenin şu sözleri izaha lüzum bırakmıyor: “Neden hep çocuklarımız ölüme gönderiliyor? Ben bir siyasetçinin ve emir veren birisinin açlık grevine katılmasını isterdim. Ama onlar sadece işin şov kısmındalar.”
   </p>
   <p>
    <strong>
     Eylemler geçmişi aratmıyor
    </strong>
   </p>
   <p>
    KCK/PKK’nın aldığı dış destek, eylemlerinin tarzını ve kullanılan argümanları da değiştirdi.  Dolayısıyla örgütün etki bakımından en güçlü olduğu 90’ların ilerisine geçtiği söyleniyor.  Güvenlik birimleri ve PKK yanlısı kaynakların verileri de bunu doğruluyor. Söz konusu kaynakları inceleyerek 1990’dan 2012’nin 9 aylık dönemine kadar olan eylem sayılarını (yaklaşık) çıkardık. Buna göre PKK en çok eylemi herkesin iddia ettiği 1993’te değil, 1992’de yapmış. Veriler, örgütün gösteri, saldırı, yürüyüş, protesto gibi her türlü hareketi baz alınarak çıkarıldı. 1992’de toplam 2 bin 200 eylem yapan örgüt 2012’nin 9 ayında bu rakamı 1850’ye çıkarmış. En az eylem ise 2000 yılında yapılmış. İşte yıllara göre eylem sayıları:
   </p>
   <p>
    <img alt="" height="249" src="http://web.archive.org/web/20140429130542im_/http://medya.aksiyon.com.tr/aksiyon/2012/10/29/kck.png"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A924D175685B4D3559FC83DEC400B63B?newsId=33938), [web.archive.org (arşiv bağlantısı)](http://web.archive.org/web/20140429130542/http://www.aksiyon.com.tr:80/aksiyon/newsDetail_getNewsById.action;jsessionid=A924D175685B4D3559FC83DEC400B63B?newsId=33938)
