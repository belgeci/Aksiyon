# 1 MAYIS SIKINTISI

*Haşim Söylemez 2014.04.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gezi Parkı olaylarından sonraki ilk 1 Mayıs kutlamaları birçok sıkıntıya gebe. Sendikalar Taksim’de ısrarlı. Gezi’ye katılan bağımsız kişiler de sosyal medya üzerinden Taksim çağrısı yapıyor. Söz ‘devlette’.
  </font>
 </div>
 <div id="newsText">
  <font class="detail-text">
   <p>
    'Birlik ve beraberliğe en çok ihtiyaç duyduğumuz şu günlerde…” Bu şekilde başlayan cümlelerin sıkça telaffuz edildiği şu günlerde toplumdaki gerilim hayli endişe verici. Başbakan Erdoğan, Gezi olaylarına katılanlara ‘çapulcu’ diyerek başlattığı gerilim politikasını, kendisinden olmayan herkese karşı amansızca sürdürüyor, toplumu kutuplaştırıyor. Öyle ki artık ayrışma aile bireylerine sirayet etmiş durumda. Şimdi Türkiye böyle bir ortamda en kritik sınavını 1 Mayıs’ta verecek. Sendikalar Taksim Meydanı’nı istiyor ancak hükümetin bu konudaki tavrı merak konusu. İlk söylem AKP İstanbul İl Başkanı Aziz Babuşçu’dan geldi. Katıldığı bir televizyon programında Gezi eylemlerini faşist bir aklın ürünü olarak değerlendiren Babuşçu, 1 Mayıs için ise “Taksim bu tür organizasyonlar için uygun bir alan değil.” demekle yetindi. Hükümetin önerdiği alan ise Kazlıçeşme ve Kadıköy Meydanı.
    <p>
     ‘Emek ve Dayanışma Günü’ kutlamaları için sendikalar Taksim Meydanı’nda kutlama yapmakta kararlı. Bu kararlarından vazgeçmeyeceklerini de net ifade ediyorlar. Türkiye Devrimci İşçi Sendikaları Konfederasyonu (DİSK) Genel Başkanı Kani Beko, Kamu Emekçileri Sendikaları Konfederasyonu (KESK) Genel Başkanı Lami Özgen, Türk Mühendis ve Mimar Odaları Birliği (TMMOB) Başkanı Mehmet Soğancı ve Türk Tabipler Birliği (TTB) Başkanı Prof. Dr. A. Özdemir Aktan, yaptıkları ortak açıklamada Taksim’de ısrarcı olduklarını ifade ettiler: “Yüzümüzü ağartan bu ışık, şimdi işçi sınıfının birlik, mücadele ve dayanışma gününün arifesinde bize yeniden Taksim yolunu işaret ediyor. Ne istediğimizi bilerek ve artık bu isteklerimizin ‘hayal, ütopya’ olmadığının farkına vararak yürüyüşümüzü başlattık. İşte bu nedenle biz, hepimiz, başta Taksim 1 Mayıs Alanı olmak üzere ülkenin dört bir tarafında tüm mağdurlarla, yoksullarla, dışlananlarla, işsizlerle, işçilerle, kamu emekçileriyle, mimar ve mühendislerle, aydınlarla, sanatçılarla, kadınlarla, gençlerle, emeklilerle, basın emekçileriyle, 1 Mayıs alanlarında olacağız. 1 Mayıs alanlarını, milyonların adalet isteğinin kürsüleri hâline dönüştüreceğiz ve taleplerimizle, rengârenk bayraklarımızla, türkülerimizle, halaylarımızla, tarihten gelen ve uluslararası hukukun onayladığı hakkımızı kullanarak Taksim 1 Mayıs Alanı’nda olacağız.” TÜRK-İŞ ise 1 Mayıs’ı Kadıköy’de kutlayacaklarını duyurdu.
     <p>
      <strong>
       Geçen yıl izin verilmemişti
      </strong>
      <p>
       Geçen yıl valilik “inşaat var” gerekçesiyle Taksim’de kutlama yapılmasına izin vermemiş meydana çıkmak isteyenlere polis müdahale etmişti. Resmî tatil olan 1 Mayıs günü için sendikalar hazırlıklarını yaparken Gezi eylemlerine katılan bağımsız (bir sendikaya bağlı olmayan) kişiler de Taksim’e çıkacaklarını sosyal paylaşım sitelerinde duyuruyor. İstanbul Valiliği izin verse de vermezse de öyle görünüyor ki Taksim bu 1 Mayıs’ta dolacak. Muhtemel sert bir müdahalenin sonucunu ise tahmin etmek mümkün değil. 1 Mayıs sıkıntısı toplumu şimdiden sarmış durumda. 1 Mayıs’ın sıkıntılı geçmemesinde karar mercilerinin vereceği ılımlı mesajlar etkili olacak.
       <p>
        Sendikalar ve bağımsız sivil toplum kuruluşlarının yanı sıra Taksim kutlamaları için terör örgütleri de hazırlık yapmış durumda. DHKP/C, MLKP, TKPM/L gibi sol örgütlerin yanı sıra KCK/PKK da meydanda olmayı planlıyor. Özellikle sol örgütler Taksim için sempatizanlarına çağrıda bulunuyor. Birçok şehirden örgüt mensuplarının İstanbul’a geleceği belirtiliyor. Provokatif eylemlere hazırlanan örgütler “Taksim’i işgal” planı yapıyor.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=9DE993F67860198BD06DAE8AE7CABCDA?newsId=38329), [web.archive.org (arşiv bağlantısı)](http://web.archive.org/web/20140426174941/http://www.aksiyon.com.tr:80/aksiyon/newsDetail_getNewsById.action;jsessionid=9DE993F67860198BD06DAE8AE7CABCDA?newsId=38329)
