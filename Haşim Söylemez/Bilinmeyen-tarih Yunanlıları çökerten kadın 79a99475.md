# Yunanlıları çökerten kadın

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050227160853im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160853im_/http://www.aksiyon.com.tr/resim/355/8.jpg" vspace="5"/>
  </p>
 </font>
 <font class="content">
  Mondros Ateşkes Antlaşması’nın 7.nci maddesi gereğince düşman kuvvetleri gerekli gördükleri yerleri işgal edebilir şerhi fiiliyata konulmuş ve düşman yurdun dört bir yanını işgal etmişti.
 </font>
 <br/>
 <p>
  <font class="content">
   Anadolu’nun hemen hemen her yeri düşman işgali altında oldukça zor günler geçiriyordu. Bir taraftan düşman güçlerine karşı silahlı mücadeleler başlarken bir taraftan da kişisel başarılar, katkılar milli mücadelede önemli rol oynuyordu. Bu mücadelelerde sadece erkekler değil kadınlar da kahramanlaşıyordu. Kara Fatma, Halide Edip Adıvar gibi. Ama bu isimler tarihin kaydedebildiği kahraman kadınlardı. Painde tarihin kaybetmediği kahramanlar vardı. Enaniyet olur düşüncesiyle isimlerini açıklamak istemeyen kahraman kadınlar. İşte zor günlerde göstermiş olduğu cesaret örneği ile kahramanlaşan bir kadın; Nezihe Yücel. Nezihe Yunanlılara ait Nazilli’deki cephaneliği bulup, bunu Türk askerine bildirerek Yunanlıları çökertmişti. Zaten cephanesi kalmayan Yunanlı daha sonra İzmir’de denize dökülerek Anadolu’dan kovulmuştu.
   <br>
    <br>
     Yunanlılar
     <br>
      <br>
       cephanesiz kaldı
       <br/>
       <br/>
       Savcı olan babası İsmail Hakkı Ergüvenç Nazilli’de görev yaptığı sırada, burası Yunanlıların elindeydi. Nezihe Yücel o dönemde 11–12 yaşlarındaydı. Olayları, savaşı, düşmanı babasının mesleğinden dolayı çok iyi biliyordu. Yunan güçleri başta Nazilli olmak üzere Ege’nin büyük bir kısmını ellerinde bulunduruyorlardı. Ama Nazilli Yunanlılar için çok önemliydi. Neden önemli olduğu Nezihe Yücel’le birlikte ortaya çıkacaktı. Yunan askerlerinin önem verdiği tepeyi merak eden Nezihe Yücel, bir gün bu tepenin arkasında ne olduğunu küçük bir delikten görür, ardından deliği gizlice açar ve açılan delik büyük bir mağaraya dönüşür, silahları ve barutu çok iyi bilen Yücel içinde bulunduğu mağaranın büyük bir cephanelik olduğunu anlar ve yanına biraz barut alarak gizlice mağaradan çıkar. Hatta Yücel elindeki barutu arkadaşlarıyla birlikte ateşe bile verir. Durumu babasına dahi anlatmadan direkt olarak Türk askerlerine aktarır. Nezihe Yücel’den bilgileri ve mağaranın tarifini alan askerler buraya baskın düzenler ve cephaneliğin kontrolünü ele geçirirler. Cephane ele geçirilir ama olayın büyüklüğü daha sonra anlaşılır, ele geçirilen cephane Yunanlıların tüm silahlarının depolandığı merkezdir. Yücel, mağaradan günlerce cephane taşındığını anlatıyor. Çok basit gibi görünen ancak düşmanın yurttan kovulmasında rol oynayan önemli sebeplerden birisine yön veren genç bir kız olarak tarihteki gizli yerini alır Yücel. Zaten cephanelerine el konulan Yunanlılar silahları ve kurşunları kalmadığı için kısa bir süre sonra İzmir’de denize dökülür.
       <br/>
       <br/>
       Şu anda 89 yaşında olan ve hâlâ mütevazılığını elden bırakmayın bu gizli Nezihe Yücel eski günleri anlatırken, cephaneliği buluşunu tebessümle yadediyor. Yücel o olayı şöyle anlatıyor: “Çok heycanlıydım. Orada önemli birşeylerin olduğunu anlamıştım. Ve bulduğumda da hiç şaşırmadım. Babama dahi söylemeden askerlere söyledim. Sonra askerlere yerini tarif ettim. Zaten eskerlemiz de el koydu. Sonradan öğrendim ki orası Yunanlıların cephanesinin saklandığı merkezmiş. Günlerce askerlerimiz cephaneleri taşıdılar. Kurşun ve silahları kalmayınca Yunanlılar kaçmak zorunda kaldı. Böyle bir olaya sebep olduğum için çok mutluyum. Askerler birşeyler verelim dediler ben kabul etmedim. Zaten kocam da madalya almadı. Canımızı ortaya koyup herşeyi vatan için yaptık.”
       <br/>
       <br/>
       Eşi de kendisi gibi kahraman
       <br/>
       <br/>
       Nezihe Yücel daha sonra Yücel soyadını kendisine verecek olan Süreyya Bey’le evlenir. Süreyya Yücel de tıpkı eşi gibi mütevazı bir kahraman. Süreyya Yücel İstanbul’da Akdemi’de mimarlık öğrencisiyken aynı zamanda Anadolu Kavağı’nda da öğretmen olarak derslere giriyormuş. Aslında Süreyya Yücel’in öğretmenliği kamuflaj görevmiş, asıl görevi Kastamonu’ya Atatürk ve arkadaşlarına silah kaçırmakmış. Zaten Süreyya Yücel’e, cumhuriyetin ilanı ile birlikte üstün başarılarından dolayı yeşil madalya verilir ancak kendisi bu madalyayı enaniyet olmasın diye geri çevirir. Nezihe Yücel eşini anlatırken gözleri doluyor ve onun bir kahraman olduğunu vurguluyor. Yıllar önce eşini kaybeden Nezihe Yücel, eşinin görvinin silah kaçırmak olduğunu daha sonra öğrendiğini söylüyor. Yücel, “Kocam çok iyi bir insandı. O tam bir kahramandı. Kendisi madalyayı geri çevirerek büyük bir insan olduğunu gösterdi. Yaptıklarını bir ödül için değil, görevi olduğu için yaptığını söylerdi. Daha sonra çok büyük bir mimar oldu” şeklinde konuşuyor.
       <br/>
       <br/>
       Süreyya Yücel ve eşi Nezihe Yücel tarihte önemli bir fonksiyonu yüklendiler, aslında bu yük ve sorumluluk onlara babadan mirastı. Nezihe Yücel’in babası işgal sırasında savcılık yaparken, Süreyya Yücel’in babası da Bingazi’de Osmanlı topraklarını korumaya çalışıyordu. Bingazi’de mutasarruf olan baba Mehmet Seyid Efendi İtalyanlara karşı mücadele verir ve daha sonra esir düşer. İtalya’ya götürülen Mehmet Seyid Efendi burada bir süre tutuklu kaldıktan sonra serbest bırakılır ve İstanbul’a geri döner. Daha sonra Enver Paşa’nın özel görevlisi olarak Batum’a gider. Burada bilgi toplayıp düşmanın stratejisini ve taktiğini Enver Paşa’ya aktarır.
       <br/>
       <br/>
       Yörük Ali Efe’nin dramı
       <br/>
       <br/>
       Nezihe Yücel geçmiş günleri anlatırken karanlıkta kalmış pek çok olay da gün ışığına çıkıyor. O günlerde yaşanmış olayları daha dün gibi hatırlıyor. Anlatmış olduğu olaylar, yaşamış olduğu hadiseler birinci ağızdan kaynak olması açısından tarihe oldukça yardımcı oluyor. Yücel’in anlatmış olduğu olaylardan birisi de Yörük Ali Efe’nin dramı. Ege’de dağları titreten, taş üstünde taş bırakmayan, devletin dahi karşısında boyun eğmek zorunda kaldığı Yörük Ali Efe son zamanlarını büyük sıkıntılar içinde geçirmiş. Babasından dolayı Efe’yi çok yakından tanıyan Nezihe Yücel, Efe’nin babasıyla aile dostu olduğunu söylüyor. Ortalık durulup artık efelerin dağlardan inip şehirlerde, köylerde yaşamaya başladığı zamanlarda Ali Efe’nin dramı başlamış. Yücel’in anlattığına göre efe İzmir’e yerleşmiş ve hayatının son günlerini burada geçirmiş. Efe, İzmir’de atlı tramvayın çarpması sonucunda iki bacağını kaybetmiş ve kısa bir süre sonra da hayata veda etmiş. Yörük Ali Efe ölmeden önce Yücel’in babasına şunları söylemiş: “Biz çok yanlış yaptık, cahildik. Çok pişmanım, keşke bütün yaptıklarımı yapmasaydım.” Nezihe Yücel efeye yazık olduğunu belirterek onu şöyle tarif ediyor: “Kısa boylu, şişman, göbekli, bembe–beyaz tenli, güzel yüzlü bir adamdı. Ama sonu çok kötü oldu. Tabii yanlışları da vardı.”
       <br/>
       <br/>
       Atatürk arabasını durdurup selam verirdi
       <br/>
       <br/>
       Kocası Süreyya Bey ile birlikte vatanın düşmandan kurtulmasında önemli rol oynayan, cumhuriyetin kuruluşuna tanıklık eden Nezihe Yücel, kendilerine herkes tarafından saygı gösterildiğini söylüyor. Atatürk’ün kendilerinin yanından geçerken arabasını durdurup selam verdiğini de övünerek anlatıyor. Üstelik bu davranışı sadece Gazi değil tüm devlet erkanı gösterirmiş. Nezihe Yücel’in eşi Süreyya Yücel cumhuriyetin kuruluşundan sonra da hiç boş durmamış. Mimar Süreyya, Milli Müdafa Binası’nın, Harp Okulu’nun ikinci mimarlığını, Çankaya Köşkü’nün de ilk mimarlığını yapmış. Ayrıca Yücel Ankara’yı da parselleyerek bir nevi yeni tapu ve parsellerin de ilk örneğini göstermiş. Süreyya Yücel bu özellikleriyle birlikte mimarlık dergilerinde ve kitaplarında da kendisinden sıkça söz edilmesine vesile olmuş.
       <br/>
       <br/>
       email:hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12843), [web.archive.org (arşiv bağlantısı)](http://web.archive.org/web/20050227160853/http://www.aksiyon.com.tr:80/detay.php?id=12843)
