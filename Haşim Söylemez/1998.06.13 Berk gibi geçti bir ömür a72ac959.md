# “Berk” gibi geçti bir ömür

*Haşim Söylemez 1998.06.13*

<div>
 <p>
  <font>
   Öyle hayatlar var ki şimşek kadar hızlı, yağmur kadar ıslak, dolu kadar sert, fırtınalar kadar karmaşık ve esentili. Ne kitaplara, ne de sahifelere sığmaz.
   <br/>
   <br/>
   İnanmışlık, inandığı davaya bağılılık; yiğitçe ve mertçe süren bir hayat; acılara bel bağlayarak yaşayan bir adam: Bekir Berk...
   <br>
    <br>
     Bekir Berk, bütün zorluklara göğüs gererek hak—hukuk konusunda en ufak bir taviz vermeyen, ağır meyveleri dallarında taşıyan bir meyve ağacıydı. Zaman oldu bir duruşmaya katılmak için  sert kayalıkları aştı, zaman oldu etrafında esen fırtına ve tipiye aldırış etmeden görevini yaptı. Zaten onun hayatı hep fırtına ve tipi ile yoğrulmuştu.
     <br>
      <br>
       Gönlünden geldiği gibi dinini yaşayanların,  dini bilgiler edinmek için bazı kitapları okuyanların mahkemeleri, hapishaneleri göze almak zorunda kaldığı günlerdi...
       <br>
        <br>
         Risale—i Nur okuyan insanların gece yarısı ansızın evleri basılabilir, didik didik aranabilir risalelerin yanısıra, tüm Osmanlıca eserler de sıra toplanırdı. Nur risalelerini okumak ateşten gömlek giymek demekti. Konuşamazlardı. Hep kendilerini savunacak, sahip çıkacak bir yiğit, bir babayiğit ararlardı. Ve gün geldi bu ateşten gömleği giyecek birisi çıktı: Avukat Bekir Berk.
         <br/>
         <br/>
         Berk, hayatı boyunca başta Bediüzzaman Said—i Nursi olmak üzere bütün 163. madde mazlumlarını savundu. Her türlü imkansızlığı, olmazı aşıp mahkemeden mahkemeye koştu. Yılmak ve durmak onun lügatında yer almadı. Mazlumların avukatı sıfatını kazanan Bekir Berk inandığı bu dava uğrunda ömrünün sonuna kadar mücadele etti.
         <br/>
         <br/>
         Hayatı boyunca hiç durmak yılmak bilmeyen Bekir Berk ölümüne kadar hızlı bir ömür sürdü. Onun için en önemli şey inandığı davasıydı. Zamanın hukuki çarpıklığına kızarak avukatlık mesleğinden istifa eden Bekir Berk son yıllarını yurdışında geçirdi. Cidde Radyosu’nda Türkçe yayınlar servisinde dini ve ahlaki konularda programlar yaptı. Mütevazılık ve mala mülke tamah etmeyen bir denge üzerine kurulmuş hayatında eski elbise ve eski ayakkabıyla yaşamak onun özelliğiydi. “Nasıl yaşarsanız öyle ölürsünüz” hadisini kendisine düstur edinen Berk yaşadığı gibi de öldü. Tükenmek bilmez bir enerjisi vardı. Kendisiyle teşriki mesaide bulunmuş dostu Yavuz Bahadıroğlu Berk’in ölüm yatağındaki halini şöyle anlatıyor; “Bir gün hayatını belgesel film yapmaya karar verdik. Kendisine açtığımızda şöyle dedi; ‘Eğer hizmete vesile olacaksa ben davamın figüranlığına bile razıyım kardeşim.’ Film çekildi. Bir gün sonra da hastaneye kaldırıldı. Son ziyaretlerimin birinde çok halsizdi. Elimi tuttu, ‘Allahüekber’ diye fısıldadı.”
         <br/>
         <br/>
         Kefeni hep çantasındaydı
         <br/>
         <br/>
         Bu büyük davanın yollarında binbir türlü engeller ve tuzaklar vardı. Bekir Berk için inandığı dava uğrunda ölmek bir mükafattı. O yüzden ölüme her zaman hazırdı. Zemzem suyu ile yıkanmış, üzerinde “Nerede vefat edersem bunu en yakın din görevlisine teslim ediniz” şeklinde bir not yazılı kefeni daima evrak çantasında bulunurdu. Sağlık yönünden birçok problemi olmasına rağmen Berk hiçbir gün bunları bir problem olarak görmedi. Ve görevini bihakkın yaptı. Cefalar ve hastalıklar kendi hayatının bir parçasıymış gibi davrandı hep.
         <br/>
         <br/>
         Çocukluğundan beri babası ile birlikte zaman zaman duruşmalara da katılan ve babasının mesleğini tercih eden merhumun oğlu Av. Hakan Berk, Bekir Berk’in korkusuzluğunu, yılmazlığını ve gözüpekliğini şöyle anlatıyor: “O dönemlerde 163. madde mazlumlarını savunmak kendi idam fermanını imzalamak demekti. Babam bütün bunları biliyordu. O herşeyi göze alarak yola çıkmıştı. Sanırım ölüm bile onu korkutamazdı. Her zaman ölüme hazırlıklı idi. Kefenini bir poşetin içinde evraklarının altında taşırdı. Sağlık yönünden problemleri vardı. Ancak yine de davadan davaya koşardı. Ama bunları hiç konu yapmadı. Sanki hayatının bir parçasıymış gibi davrandı. Hayatı onun felsefesinden öğrenmek insanı daha zinde ve azimli yapıyor. Herkes Bekir Berk olamaz.”
         <br/>
         <br/>
         Hayatı fırtına ve bora ile yoğrulmuştu
         <br/>
         <br/>
         Bekir Berk’in hayatı tam anlamıyla fırtına ve bora ile yoğrulmuştu. Müthiş bir performans ve yılmak bilmeyen bir ömür yaşadı. Merhumun tüm dostları hayatının çok hareketli olduğunu, onun performansına ayak uydurmanın zor olduğunu söylüyorlar. Tanıyanlar onun hayatını “Yedisinde ne ise yetmişinde de öyle oldu” sözü ile yadediyorlar. Şimşek çakması, parlama ve yıldırım manasına gelen “Berk ” soyismi ile müsemma bir hayatın adıydı Bekir Berk. Siyaset alanında da faaliyetler gösteren Ordulu Berk o dönemde dalga dalga yayılan komünizme karşı da mücadele etti. Türk Kültür Ocağı ve Milliyetçiler Birliği’nin başkanlığını yaptı. Birçok mecmuada yazılar da yazan Berk çok sayıda da eser bıraktı.
         <br/>
         <br/>
         Oğlu Hakan Berk babasının yenilmez, yorulmaz bir dimağ olduğunu şöyle anlatıyor; “Babam hiç durmazdı. Geceleri arabalarda yolculuk ederken uyurdu, gündüzleri de davadan davaya koşardı. Babamla ilgili bir anım şöyle: Ben ilkokula gidiyordum. Bir yaz tatilinde babam beni de yanına aldı, dava duruşmalarına gittik. Önce İstanbul’dan Ankara’ya gittik. Ankara’da Yargıtay’da bir duruşmaya katıldık. Ardından Adalet Bakanlığı’na, oradan da  gelen bir telefon üzerine aynı gün arabaya binerek Adana’ya gittik. Adana’daki duruşmaya katıldıktan sonra orada o gece konakladık. Ertesi gün sabah, üzerinde hayvanların bulunduğu eski bir otobüsle Maraş’a gittik, orada da bir davaya katıldık. Sanırım sıkıyönetim mahkemesiydi. Ertesi gün tekrar Adana’ya, oradan da aynı gün Samsun’a hareket ettik. Sonra Afyon ve civarındaki ilçelerde her gün bir başka duruşmaya girdik. Davaların hepsi de ya tahliye ya da beraatla sonuçlanıyordu. Bu hızlı maraton 15 gün içinde gerçekleşmişti. Yani babamın hayatı mahkeme salonlarında ve otobüs koltuklarında geçiyordu. Ama o bütün bunlara rağmen hiç bir gün şikayette bulunmadı. Her güne ayrı bir heyecanla başlardı.”
         <br/>
         <br/>
         Ateşten gömlek giymek
         <br/>
         <br/>
         Tehlikenin olduğunu bilerek hayatı pahasına  bile olsa birşeyler uğruna hâlâ mücadeleye devam etmek.. işte buna ateşten gömlek giymek demek denir. Hakan Berk babasının tehlikeleri bilerek bu yola girdiğini söylüyor. Avukatlık alanında hiç taviz vermeyen, davayı kazanmayı kendisine şiar edinen Berk katıldığı her duruşmada bir bilgi verme, edebi nasihatta bulunma gibi savunma yapardı. Bu yüzden sadece dostları değil kendisi ile zıt görüşe sahip olanlar da onu takdir ederdi.
         <br/>
         <br/>
         Oğul Berk babası ile ilgili görüşlerine şöyle devam ediyor: “Babam bütün tehlikeleri göze almıştı. İnandığı dava uğrunda hapishanelerde yattı. Yine de yılmadı, babamın özel hayatı pek yoktu. Kaç defa hapishanelerde kaldı.  Babamın duruşmalarını kendisinden farklı görüşlere sahip olan avukatlar da izlemeye gelirlerdi. Çünkü duruşmada sanki bir avukat değil de bir hatip gibi duruşmaları savunurdu, yeri geldiğinde de uslûbuna göre hakim ve savcıları sert bir dille uyarırdı. Ama çok nazik ve zarif bir insandı. Babam kadife eldiven içinde çelik bir yumruk gibiydi. İnançlarından sapmadan kararlı bir şekilde yaşadı. Davalarını da öyle sürdürdü. Hayatı boyunca tehlikeler yaşadı. Tehlike içinde bulundu. Ateşten gömleğini tabir yerinde ise kendisi dikti ve giydi. Onu nesillerin hep bilmesi gerekir.”
         <br/>
         <br/>
         Gerçekten de Bekir Berk’in 1926 yılında başlayıp 15 Haziran 1992 tarihinde son bulan çileli ve fırtınalı 66 yıllık hayatının her anını bir ibret levhası gibi yeni nesillere aktarmak bir borçtur. Merhuma Allah’tan rahmet diliyoruz.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 283 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=17004), [web.archive.org (arşiv bağlantısı)](http://web.archive.org/web/20060528205931/http://www.aksiyon.com.tr:80/yazdir.php?id=17004)
