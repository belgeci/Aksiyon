# Kurtlar görmediğini bilmiyor

*Haşim Söylemez 1997.01.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülkemizdeki 114 bin görme özürlüden sadece biri Ali Dayı. Diğer insanlar gibi pek fazla arkadaşı yok.
  </font>
 </div>
 <div id="newsText">
  <font class="detail-text">
   Bastığı çimenlerin, kokusunu hissettiği kır çiçeklerinin, üzerindeki gökyüzünün renginden haberdar değil. Tek tesellisi kendini hayata bağlayan koyunları, koçları, kuzuları. Göremiyor 59 yıldır ama görenlere taş çıkartıyor. Bir insanın zor çıktığı dağları âmâlığına rağmen koyunlarıyla birlikte aşıyor. Derdini koyunlarına, ak koçuna anlatıyor. Türküler söylüyor. Elinde değneği, sert esen poyraza aldırış etmeden o yamaç senin, bu yamaç benim deyip dolaşıyor. Arkadaşları onun koyunlarının çok iyi beslendiğini belirtiyorlar. En güzel otlaklarda onun koyunlarının otladığını söylüyorlar ve ekliyorlar: "Sadece Ali Dayı türküler söyleyerek koyunlarını çağırır. Herkesten kaçan koyunları da sadece ona gelirler."
   <br/>
   <br/>
   Koyunlar ona dost olmuş
   <br/>
   <br/>
   Balıkesirli çoban Ali Toklu doğuştan âmâ. Hergün 40 tane koyunu otlatıp eksiksiz geri getiriyor. Gözleri görmemesine rağmen herbir koyunu birbirinden ayıran ve tek tek tanıyan Ali Dayı her fırsatta halinden memnuniyetini ifade ediyor: "Yaşamayı seviyorum. Herşeye rağmen Allah'a şükrediyorum. Doğduğumdan beri görmediğim halde tüm zorlukları Allah'ın izniyle aşıyorum. Çocukları, koyunları ve kuzuları çok seviyorum. Koyunlarım da beni seviyor. Saatin kaç olduğunu bile biliyorum. Bütün bunlar bana Allah'ın lütfu ve yardımı."
   <br/>
   <br/>
   Yöneticilere ibret
   <br/>
   <br/>
   Görmemesine rağmen 40 yıldır dağ bayır dolaştırdığı koyunlarının tek bir tanesini bile kaybetmeden geri getiren âmâ Ali Dayı yöneticilerin kulaklarını çınlatıyor. "Ben yıllardır güttüğüm koyunları hiç kaybetmedim. Tam götürdüm, tam getirdim. Onları kurtlara karşı koruyorum. Koyunlarımdan biri rahatsızlandı mı sebebini bulup gerekeni yapıyorum. Her koyunumun bir ismi var. Çağırdığımda yanıma geliyorlar. Hangi koyunun kaç yaşında olduğunu, hangisinin ne zaman doğduğunu biliyorum. Çocukları ve insanları sesinden tanıyorum. Saat şu anda 12'yi 5 geçiyor değil mi? Biliyorum. Görmüyorum ama gören insanlar gibiyim" diyor.
   <br/>
   <br/>
   Ali Dayı ne başbakanı ne de cumhurbaşkanını bilmediğini söylüyor: 'Ben sadece koyunları, dağları bilirim. Benim dünyam onlar. Eğer devletin başında olsaydım çok iyi idare ederdim. Şimdi koyunlarımdan sorumlu olduğumu biliyorsam o zaman da devletime ve vatandaşlarıma karşı aynı sorumluluğu taşırdım. Ama ben köyden hiç dışarı çıkmadım. Şu anda devletin başında kim olduğunu bile bilemiyorum. Zaten onlar da beni bilmiyor. Tansu Hanım'ın adını biliyorum. Ama ne iş yaptığını bilmiyorum. Çoban koyunlarından sorumlu ise, devlet adamı da devletinden ve milletinden sorumludur."
   <br/>
   <br/>
   Ardından yine kendi hayatına dönüp ekliyor: "Ama nerede devletin başına gelmek? Biz âmâ doğmuşuz, çoban olmuşuz; böyle de gidecek. Allah'a şükür, ya bir de yürüyemeseydim."
   <br/>
   <br/>
   Çoban Ali Dayı'nın arkadaşları da çobanlığı ondan öğrendiklerini belirterek "Bütün çobanlar koyun nerede, nasıl otlatılır Ali Dayı'dan öğrendik. Biz görüyorduk ama yine de onun gibi otlaklar bulamazdık. Çoğumuz kaç defa koyun kaybettik. Ama Ali Dayı bu zamana kadar hiç koyun kaybetmedi. Hem kendi koyunlarını hem de bizim koyunların durumunu biliyor. Koyunlarda hangi hastalıklar olduğunu, tedavi yöntemlerini Ali Dayı'dan öğrendik" diyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=AA40E2A0D07F009413AA5A085AC9D764?newsId=2134), [web.archive.org (arşiv bağlantısı)](http://web.archive.org/web/20140828215107/http://www.aksiyon.com.tr:80/aksiyon/newsDetail_getNewsById.action;jsessionid=AA40E2A0D07F009413AA5A085AC9D764?newsId=2134)
