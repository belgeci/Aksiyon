# 'Ben rolümü Türk gibi oynarım'

*Haşim Söylemez 2004.06.07*

<div>
 <p>
  <font>
   Alman sanat dünyası, okuduğu üniversitedeki tiyatro bölümünü birincilikle bitiren ve "Bilge Nathan" gibi dinlerarası diyaloğu anlatan önemli bir oyunda başrol oynayan Türk kızı Hülya Karahan"ı konuşuyor. Genç kız önümüzdeki sezon sahnelenecek uzun soluklu bir oyunda da başrolü kapmış.
   <br/>
   <br/>
   Almanya"ya göçmen olarak giden Türklerin imajı değişiyor. Vasıfsız işçi veya dönerci Türk prototipi son yıllarda büyük değişim geçiriyor. Türk gençleri önemli üniversitelerde okuyor, akademisyen olarak görev alıyor. Yetenekli Türk çocukları büyük futbol kulüplerinin önemli futbolcuları haline gelebiliyor. Son olarak bir Türk kızının girdiği üniversitedeki tiyatro bölümünü birincilikle bitirip önemli bir oyunda başrol oynaması Alman sanat çevresinde büyük yankı yaptı. Alman basını da bu başarı karşısında kayıtsız kalmayıp Türk kızı Hülya Karahan"ı gündemine aldı.
   <br>
    <br>
     Berlin doğumlu 27 yaşındaki Hülya Karahan, Frankfurt"taki Müzik ve Sahne Yüksekokulu"nu (Hochschule für Musik und Darstellend Kunst Frankfurt am Main) birincilikle bitirmiş. Karahan bu başarısıyla Almanya"da tiyatro bölümüne kabul edilip birincilikle bitiren ilk Türk kızı olma unvanını almış. Almanlar arasından sıyrılıp başarılı olan Karahan ilk anda beklediği ilgiyi görmemiş. Ancak kısa bir süre sonra "Bilge Nathan" isimli dinlerarası diyaloğu anlatan çok önemli oyunda rol teklif edilmiş. Nathan"ın kızı Recha"yı (Reşa) oynayan Hülya Karahan tiyatro eleştirmenlerinden tam not almış. 1779 tarihinde Gotthold Ephraim Lessing tarafından yazılan ve halen Almanya"da liselerde bir ders olarak okutulan "Bilge Nathan" (Nathan der Weise) oyununda Hülya ile birlikte başrollerde Christoph Quest, Susanne Tramper, Klaus Bauer gibi Alman tiyatrosunun deneyimli oyuncuları oynuyor. Frankfurt"taki Fritz Remond Theater im Zoo tiyatrosunda sahnelenen ve Hans Hollmann"ın yönettiği oyun son kez geçen hafta seyirci ile buluştu.
     <br>
      <br>
       Sibel Kekilli rolünü istemedim
       <br>
        <br>
         Hülya Karahan bu ilk oyunu ile Almanya"da "büyük bir yetenek" olarak ilgi gördü. Aslında Hülya daha önce de takip edilen bir oyuncuymuş. Yönetmen Fatih Akın "Duvara Karşı" filmindeki Sibel Kekilli rolünü önce Karahan"a teklif etmiş. Elemeleri geçen Karahan, senaryodaki müstehcen sahnelerden dolayı bu teklifi geri çevirmiş.
         <br/>
         <br/>
         Hülya Karahan"ın hayalinde tiyatrocu olmak yokmuş. Atlet olmayı çok istemiş ancak ailesi karşı çıkınca bu hevesinden vazgeçmiş. Berlin"de amatör bir Türk tiyatro grubunda sahnelere çıkmaya başlayan Hülya bu işin okulunda okumaya karar vermiş ve soluğu Frankfurt"taki üniversitede almış. Karahan ilk ciddi oyununda Alman eleştirmenlerden iyi not almasını şöyle açıklıyor; "Ben oyunu bir Türk gibi oynuyorum. Yani Türk"ün sıcaklığını role katıp oynuyorum. Türkçem çok iyi olmamasına rağmen oyunu önce Türkçeye çevirir, sonra prova yaparım. Rolü kafamdaki Anadolu tipiyle bütünleştirip oynuyorum. Bu da Almanlar için alışık olmadıkları bir sıcaklığı doğuruyor."
         <br/>
         <br/>
         Tiyatro eleştirmenleri tarafından yapılan, "Konuşması ve fiziğiyle sahneye uyumluluk sağlıyor" değerlendirmesini, Hülya "Yeteneğimi Allah vergisi olan fiziğimle iyi bütünleştiriyorum" şeklinde değerlendiriyor. Daha ilk oyununda usta oyuncular arasında kaybolmayıp başarısıyla göze batan Hülya"nın hedefleri çok büyük: "Ben orta halli bir oyuncu olmak istemiyorum. İlkelerim doğrultusunda bazı şeylerden taviz vermeden inşaallah en yüksek seviyeye çıkacağım. Türkiye"den teklif gelirse tiyatro veya sinemada oynarım. Sinan Çetin, Osman Yağmurdereli, Nuri Bilge Ceylan gibi isimlerle çalışmak isterim. Türk tiyatro ustalarıyla aynı sahneyi paylaşmayı da çok istiyorum."
         <br/>
         <br/>
         Hülya, Türkiye"deki tiyatrocu ve sinemacılarla buluşma hayali kurarken de boş durmuyor. Sene sonunda başlayacak ve 2 yıl sürecek bir başka tiyatro oyunu projesine şimdiden seçilmiş. Tanınmış sanatçı Robin Telfert"in rejisörlüğünü yaptığı "Hotzenplota" isimli oyunda başrol oynayacak.
         <br/>
         <br/>
         "Bilge Nathan" oyunu ne demek?
         <br/>
         <br/>
         Bütün dünyada bilinen ve konu olarak dinlerarası diyaloğu içiren "Bilge Nathan" oyununda Hülya Karahan"ın başrol almış olması büyük başarı. Oyun, İbrahimî dinleri ve bu dinler arasında yaşanması gereken barış ortamını anlatıyor. Roller ise adeta birer dini temsil ediyor. Türk kızı Hülya, Müslüman olduğunu sonradan öğrenecek olan Nathan"ın kızını canlandırıyor.
         <br/>
         <br/>
         "Bilge Nathan" (Nathan der Weise) isimli tiyatro eseri, Haçlı Seferleri dönemini ele alarak, Müslümanlık, Hıristiyanlık ve Museviliğin barış içinde bir toplumda yaşayabileceği tezini işliyor. Nathan bir Musevi ve ticaretle meşgul. Ailesi katledilmiş. Onun için Hıristiyan bir kız olan Recha"yı evlat edinmiş. Nathan bir seyahat dönüşü evlatlığı Recha"nın yangından kıl payı kurtulduğunu, kurtaranın da Hıristiyan Leu von Filnek olduğunu öğreniyor. Daha sonra Filnek, Recha ile evlenmek istiyor; fakat Nathan, Filnek"in doğru bir insan olmadığını düşündüğü için buna karşı çıkıyor. Filnek, Recha"nın aslında bir Hıristiyan olduğunu öğrenince durumu Kudüs patriğine bildiriyor. Sultan Salahaddin Eyyübi, Nathan ile görüşürken kendisine "Müslümanlık, Hristiyanlık ve Musevilik ile ilgili düşüncelerini söyler misin?" diye soruyor. Nathan, Sultan Salahaddin"in adil ve merhametli bir hükümdar olduğunu biliyor; ama "Eğer en doğru Museviliktir dersem, belki bana kızar. Eğer en doğru din Müslümanlıktır dersem, "Öyleyse niçin Müslüman olmuyorsun?" diye sorar" düşünce ve endişesiyle, "Sultanım bu meseleyi bir yüzük hikayesiyle anlatmak istiyorum. Bir kralda opal taşından yapılmış bir yüzük varmış. Bu yüzük kimde bulunursa, insanı çok saygın hale getirirmiş. Yüzük de nesilden nesile hep en çok sevilen oğula veriliyormuş. Halbuki bu kralın üç oğlu varmış. Üçünü de seviyormuş. Onun için aynı taştan iki yüzük daha yaptırmış ve hepsine de birer tane vermiş. Daha sonra bu üç oğul bir hâkime giderek, hakiki yüzüğü tespit etmesini istemişler. Hakim ise onlara "Bunun ispatı sizin elinizde. En iyi, en güzel davranışı hanginiz sergilerseniz işte onun gerçek yüzüğe sahip olduğu ortaya çıkar" demiş" diyor. Böylece Nathan, Sultan Salahaddin"e ustaca bir cevap veriyor. Oyunun ünlü yazarı Lessing de  bununla en güzel mesajını aktarmış oluyor.
         <br/>
         <br/>
         Zaman Gazetesi yazarlarından Abdullah Aymaz konu ile ilgili olarak Tübingen Üniversitesi Katolik Teolojisi Kültür ve Dinlerarası Diyalog Fakültesi Dekanı Prof. Dr. Karl Joseph"in görüşlerine başvurmuş. Aymaz, gazetedeki 14.05.2002 tarihli köşesini Prof. Dr. Kral Joseph Kuschel"in oyunla ilgili değerlendirmesine ayırmış: "Gotthold Ephraim Lessing, yaşadığı zamandaki İslam"a karşı olan menfi hava ve akımlara kapılmadı. İbrahim Peygamber"in torunları olan Hz. Musa, Hz. İsa ve Hz. Muhammed peygamberlerin getirdikleri dinlere karşı peşin hükümsüz bakmaya çalıştı. Bugün Lessing"in bu rolü vurgulanmalıdır. Mesela Hz. İsa, Hıristiyanlara "Düşmanını bile sev" diyor. Bunu uygulamayan nasıl Hıristiyan olur? Musevilere birçok peygamber gelmiş. Eğer onları örnek almıyorlarsa nasıl Musevi olabilirler? Hz. Muhammed"in dininde akıl ile bağdaşmayan bir şey var mı? Acaba Müslümanlar bunlara uygun davranıyorlar mı? Günümüz Avrupa"sında İslamiyet kadar kötü tanıtılan başka bir dünya dini yoktur. Bu, kültürel bir skandaldır. Hinduizm ve Budizm gibi dinler, barışçı olmak ve Uzakdoğu hikmeti ile bağdaştırılırken İslamiyet mevzubahis olunca hemen terör, şiddet ve hoşgörüsüzlük vurgulanıyor. Neticede de iç ve dış politikada herkese tesir eden bir "düşman İslam imajı" ortaya çıkıyor. Bu açıdan, Lessing gibi şair ve yazarlarımızın bu bakışı günümüze taşınarak kolektif Alman hafızası böylece güçlendirilmelidir. Lessing"in üç İbrahimi dinin bir arada yaşaması ile ilgili görüşleri bugün de aktüalitesini kaybetmemiştir. 1997 yılında Los Angeles"te Hz. Muhammed"in doğum gününü kutlayan bir Müslüman cemaat "Nathan der Weise" piyesini oynatmıştır. Mühim olan Kur"an"da belirtilen "hayırda yarışın" prensibine göre güzel ve iyi davranışlar sergilemede her din mensubunun yarışmasıdır."
         <br/>
         <br/>
         Aymaz, yazısını "Özetini vermeye çalıştığımız bu değerlendirmeler, gelecekte ümit edilen güzel meyvelerin tohum ve çekirdeklerini ihtiva ediyorlar diye bir kanaat besliyorum" diyerek bağlıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2343 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11572), [web.archive.org (arşiv bağlantısı)](http://web.archive.org/web/20060512211255/http://www.aksiyon.com.tr:80/yazdir.php?id=11572)
