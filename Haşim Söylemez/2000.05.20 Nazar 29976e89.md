# Nazar

*Haşim Söylemez 2000.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnsanın çocukluğunda yaşadığı olaylar ve hatıralar yıllar geçse de tesirini yitirmez. Köyümüzde herkesin nazarcı olduğuna inandığı İsmail Efendi adında 5060 yaşlarında biri vardı.
  </font>
 </div>
 <div id="newsText">
  <font class="detail-text">
   "Neye baksa çatlıyor, insanlar onun bakışlarıyla yatağa düşüyor, hayvanlar onun bakışlarıyla telef oluyor" şeklindeki konuşmaları çocukluğum boyunca hep duydum. Anlatılanları duydukça İsmail Efendi'nin o esrarengiz gözlerine olan merakım da artıyordu. Kendimce onun gözlerinin nasıl olabileceğini tahmin etmeye çalışıyordum. Hatta gözlerinden ateş fışkıracağına da kendimi inandırmıştım. Bir gün bize gelmişti. Herkes elpençedivan, İsmail Efendi'nin bir dediği iki edilmiyor, hizmette kusur yapılmıyordu. Bense her insanda olan normal gözlerinin olduğunu gördüğüm İsmail Efendi'nin gözlerinden ne zaman alevler çıkacak diye meraklı ve korkulu bakışlarla onu izliyordum. Aradan 23 saat geçmişti, İsmail Efendi, vedalaşıp kalktığı sırada gözleriyle bizim özenle beslediğimiz horozu süzdüğünü gördüm. Ben İsmail Efendi'nin gözlerinden şimdi alevler çıkacak diye beklerken, ağzından; "Horozunuz çok güzelmiş" diye bir cümle çıktı. İsmail Efendi'nin evimizden ayrılmasının ardından 20 dakika geçmemişti ki, çil horoz tepinmeye başladı, zarzor kesebildiler. İsmail Efendi'nin nazarı kapıdaki mavi boncuğa ve bir değneğin ucunda kurutulmuş olarak asılı duran kirpi postuna rağmen bizim horozu yere sermişti. Ve ben de İsmail Efendi'nin gözünden korkmaya başlamıştım,  inanın hâlâ korkmaya da devam ediyorum.
   <br/>
   <br/>
   Genellikle çekememezlik, kıskançlık, kötü niyetler sonucunda gözler aracılığı ile insanlara, hayvanlara, canlıcansız tüm nesnelere zarar verme olarak değerlendirilen nazar ya da göz değmesi(kem göz) insanlık tarihinden günümüze kadar devam edegelmiş. Ve insanlar bu sebebini bilmedikleri gizli güçten ve gözlerden hep korkmuşlar. Teknolojinin baş döndürücü gelişme hızına rağmen nazar hâlâ toplumlarda korkulan bir öğe olarak varlığını koruyor. Herşeye rağmen insanlar nazara inanıyor ve ondan korunmak için çaba harcıyor. Bilim ise kendince nazarı kabul ediyor, ancak korunma konusunda imkansız kalıyor. Bilim, karşısında aciz kaldığı bu gizemli gücü "düşüncenin enerjiye dönüşümü" olarak yorumluyor.
   <br/>
   <br/>
   Dünyanın her yerinde okumuşundan cahiline, şehirlisinden köylüsüne herkes nazarı zarar veren bir güç olarak görüyor. Bir doktorun muayenehanesinde, bir avukatın bürosunda, bir memurun masasında, bir esnafın işyerinde, bir bakkalın dükkanında, bir köylünün binbir türlü çile ile aldığı sarı öküzünde veya traktöründe bir nazar öğesi bulunuyor. Kimisi mavi boncuk asmış, kimisi hayvan boynuzu, kimisi de maşaallah yazısı ile nazardan korunduklarına kendilerini inandırmışlar.
   <br/>
   <br/>
   Eskiden bilimin pek inanmadığı nazar konusunda bugün artık konferanslar düzenleniyor, sempozyumlar veriliyor. Bilim insanların nazardan nasıl korunabileceği konusunu tartışıyor. Artık dünyada nazar olayının yaygın olarak görüldüğü bölgeleri gösteren bir nazar haritası bile var.
   <br/>
   <br/>
   Kötü niyet, iyi niyet fark etmez
   <br/>
   <br/>
   Peki milyonlarca yıldır insanları korkutan kem göz ya da nazar nasıl ortaya çıkıyor. Düşüncenin enerjiye dönüşümü olarak değerlendirilen kem göz birbiri ardına gelen felaketlere bağlı olarak düşünülüyor. Nazarı oluşturan tek öğe şüphesiz gözdür. Kronik göz kızıllığı, şaşılık, göz beyazının çok büyük olduğu göz, sarkık göz kapakları, gözlerden birinin kaybı, kızıl saç, üst çenedeki köpek dişinin eksikliği, kamburluk, burnun üzerinde birleşen kalın kaşlar, aşırı renkli gözler, hep kem gözle bağlantılı olarak düşünülmüş ve bu özellikleri taşıyan insanlardan hep korkulagelinmiş.
   <br/>
   <br/>
   Değişik göz ve insan tiplerinin potansiyel nazarcılar olarak görülmesine rağmen nazarın iki yolla ortaya çıktığı ilgililerince geçmişten beri kabul edilegelen bir görüş. Nazarın iradeye bağlı ve irade dışı yolla meydana geldiği kabul ediliyor. Cinlerin, büyücülerin ve kötü niyetli olan insanların özelliği olarak değerlendirilen iradeye bağlı kem bakış en tehlikeli olan nazar çeşidi olarak kabul görüyor. Herhangi bir şeye bakıp onu beğenen kötü niyeti olmayan kem göz ise irade dışı olarak yorumlanıyor.
   <br/>
   <br/>
   Nazar ile ilgili olarak araştırmalar yapan AraştırmacıYazar B. Altan Altanoğlu, nazarın çeşidinin önemli olmadığının her iki yolla da nazarın tehlikeli olduğunun altını çizerek; "İradeye bağlı  olsun veya irade dışı olsun, meydana gelen nazarlar tehlikelidir. Ama halk arasında yaygın olan iradeye bağlı olan nazardır. Her insanın bir nazar etme gücü vardır. Ancak etkisi bakımından insandan insana fark eder. Halk arasında nazarlarıyla tanınan potansiyel kem gözlüler de vardır. Bana bir Arap arkadaşımdan şöyle bir olay aktarılmıştı: Nazarı ile meşhur bir adam varmış. Baktığında taşları çatlatacak bir etkiye sahip gözleri varmış. Bir akşam evine geldiğinde kapıyı kızı açmış. Tepeden tırnağa kadar kızını büyük bir dikkatle süzdükten sonra; "Ne mutlu seninle evlenecek olan kişiye, o dünyanın en bahtiyar insanı olacaktır"demiş. Bu arada kızın ateşi yükselmiş, titreyip yere yıkılmış. Gece sabaha kadar bu hâli devam etmiş. Sabah olunca da ruhunu teslim etmiş" şeklinde bir yorum getiriyor.
   <br/>
   <br/>
   Öğretmenlik yapan A.S isimli bir bayan Karadeniz'de bir sahil ilçesinde bulunduğu süre içinde sürekli nazardan etkilendiğini şu şekilde anlatıyor: "Öğrencilerimin büyük bir çoğunluğunun göz rengi mavi idi. Sınıfa girdiğimde üzerime her seferinde bir halsizlik çöküyordu. Bu durum iki yıl devam etti. Diğer öğretmen arkadaşlarıma da aynısı oluyormuş. Ancak Karadenizli olan arkadaşlarım bu mavi gözlerden pek etkilenmiyorlardı. Öğrencilerimin kötü bir niyeti yoktu ancak gözleri sürekli nazar ediyordu. Sürekli dua okuyarak kendime gelmeye çalışıyordum."
   <br/>
   <br/>
   Biyoenerji ve renk üzerine çalışmalar yapan Metin Yahya Üster renklerin insanı önemli ölçüde etkilediğini söylüyor. Renkli gözlerden insanın ister istemez etkilendiğini belirten Üster; "Renklerin insan üzerinde etkileri çok büyük. Çoğu zaman zararlı da olabiliyor. Eğer bu renkli göz ise mutlaka etkisi olacaktır. Genellikle bu olumsuz olur. O yüzden insanlar renkli gözlerden çoğu zaman korkmuşlardır. Bu bütün toplumlarda var. Renk göz ile birleşince tehlikeli oluyor. Yoksa renk nesnelere zarar vermez. İnsandaki enerji dışa vurduğu zaman etkisinin olması muhtemel" diyor.
   <br/>
   <br/>
   Nazar ile ilgili çalışmalar yapan merhum Prof. Dr. Süheyl Ünver ise insanın bir madde olduğunu ve onun ruh diye bir enerjisinin olduğunu belirterek şu konulara dikkat çekiyor: "Bugün, nazar değmesinin ruhsal mekanizmasının vücudumuzdaki atomun enerjiye dönüşmesiyle ilgili olacağını düşünme zamanı gelmiştir. Bizde bir ruhsal tesir olduğuna göre, vücudumuzdaki bazı maddelerin enerjiye dönüşmesi sözkonusudur. İlham ve telkinlerden gelen böyle bir hususun olabileceği düşüncesindeki fikirlerimiz bir gün yeni atom enerjisinin keşifleriyle inkar edilemez."
   <br/>
   <br/>
   Çekememezlik ve kıskançlık
   <br/>
   <br/>
   Kem gözün oluşmasını sağlayan en önemli faktörlerin kıskançlık ve çekememezlik olduğu tespit edilmiş durumda. Uzmanlar çekememezlik ve kıskançlığın kendisinde hastalık derecesinde aşırı olan kişilerde nazarın etkili olduğuna dikkat çekiyorlar. Kıskançlık ve çekememezlik hastalığı, düşüncenin enerjiye dönüşümü konusunda evrensel bir özellik olarak kendisini gösteriyor.
   <br/>
   <br/>
   Kıskançlık ve çekememezliğin kem göz için önemli bir kaynak olduğunu belirten AraştırmacıYazar B.Altan Altanoğlu; "Fertleri ve toplumları içten çökerten, perişan eden manevi bir hastalıktır çekememezlik ve kıskançlık. Başkalarında olan malın, mülkün, şerefin, sağlığın, güzelliğin, kuvvetin, itibarın gitmesini istemektir çekememizlik ve kıskançlık. Toplumlarda görülen felaketlerin büyük bir çoğunluğunu bu duygulara bağlamak mümkündür. Kıskançlık ve çekememezliğe bağlı olarak, düşüncenin enerjiye dönüşerek kem göz olarak tezahür etmesi ve tahripkâr gücü ile hedefine zarar vermesi üzerinde durulması gereken önemli bir olaydır" şeklinde yorumluyor.
   <br/>
   <br/>
   Modern toplumlarda çekememezlik ve kıskançlık ciddi bir hastalık olarak değerlendiriliyor. Psikolog Ramazan Boyacı her insanda kıskançlık ve çekememezliğin olduğunu belirtiyor: "İnsanlığın doğasında çekememizlik ve kıskançlık vardır. Zaten olmaması yanlış olurdu. Ancak bazı insanlarda bu aşırıya gidebiliyor. Hastalık olacak nitelikte ise bu insanlara zarar verir pozisyondadır. İşte düşüncenin enerjiye dönüşümü denilen hadise burada devreye giriyor. Kıskançlık ile birleşen kötü düşünce nazara yolaçabilir. Ve bu enerji insan üzerinde etkili olur. Bir de şunu söylemek gerekiyor, kıskançlık ve çekememezliğe bağlı olarak herkes nazar edebilir."
   <br/>
   <br/>
   Ölüme, sakatlığa sebep
   <br/>
   <br/>
   Canlı cansız tüm nesnelere zarar veren nazar öldürdüğü gibi, sakat da bırakabiliyor. Nazarın tesiri, bir hastalık ya da âni bir kriz olarak kendisini gösterebiliyor. Nazar eden kişinin etki gücüne bağlı olarak, nazara uğrayan şey o derecede etkilenebiliyor. Çok etkili bir nazar 1015 dakika içinde bir canlının ölmesine bile yol açabiliyor. B. Altan Altanoğlu araştırmalarına dayanarak şunları söylüyor: "Nazar hem öldürür, hem de sakat bırakır. Hatta bitkileri bile kurutur, cansız nesneleri bile paramparça edebilir. Araştırmalar yaptığım sırada görüştüğüm insanlar bana nazardan etkilendiklerini çok sayıda örnek vererek anlattılar. Çok etkili bir göz herşey yapabilir."
   <br/>
   <br/>
   İstanbul'da yaşayan 40 yaşındaki Ayşe Saygılı isimli bir anne nazardan dolayı çoğunu nasıl kaybettiğini şöyle anlatıyor: "Bizim mahallede nazar eden gözlerinin olduğu söylenen bir adam vardı. Sakallı, mavi gözlü bir adamdı. Bir gün kızım sokakta oynarken bu adamın kızımın başını okşadığını gördüm. Adam oradan ayrıldıktan 5 dakika sonra kızımın bayılıp yere düştüğünü gördüm. Ağlayarak koştum, kızımı kocağıma aldım. Nefes alıp vermekte zorlanıyordu. Eve götürene kadar yavrum kollarımda can verdi. Şimdi o adamdan nefret ediyorum. Aradan 15 yıl geçti hâlâ o günü hatırlıyorum, rüyalarıma giriyor. Ve artık nazardan korkuyorum."
   <br/>
   <br/>
   Bursa'da yaşayan 20 yaşındaki Mehmet Çelik 3 yıl önce başından geçen olayı hiç unutamıyormuş. Çelik: "3 yıl önceydi. Biz mahallede her akşam arkadaşlarla birlikte top oynardık. Arkadaşlarım hep benim iyi top oynadığımı söylerlerdi. Bir de bizim mavi gözlü sarı saçlı Caner adında bir arkadaşımız vardı. Onun nazar gücünün olduğu konusunda hepimiz hem fikirdik. Yine bir akşamüstü arkadaşlarla toplanıp top oynuyorduk. Caner de oraya gelmişti. Daha maça başlamadan önce bana "Sen çok iyi top oynuyorsun, Hami gibi sert şut atıyorsun" dedi. Ayağıma gelen ilk topa vuramadım, birden yere yıkıldım. Doktora gittik, filmim çekildi, bana felç olduğum söylendi. Şimdi sol bacağımı kullanamıyorum" şeklinde konuşuyor.
   <br/>
   <br/>
   Sevim Toklu isimli bir bayan ise nazar ettiği söylenen bir arkadaşının olduğunu, herkesin o kişiden çok korktuğunu söylüyor. Toklu başından geçen olayı bize şu şekilde aktarıyor: "Bir gün arkadaşlar olarak bizde toplanmıştık. İsmini söylemek istemediğim bir arkadaşım da gelmişti. Çok güzel eğleniyorduk. Sonra o arkadaşımın dikkatlice bana baktığını gördüm. Bana birşey olacak diye beklerken birden bire boynumdaki kolyem parçalanarak yere dağıldı. Bense bana birşey olmadığı için çok sevindim. Ben nazara inanıyorum ve çok korkuyorum."
   <br/>
   <br/>
   Mavi boncuk faydalı mı?
   <br/>
   <br/>
   İnsanların korkulu rüyası haline gelen, nazardan korunmak için insanlar akla hayale gelmedik yollara başvuruyor. Kimisi bu gizli güçten korunmak için dua ederken, kimisi de takılar ve nesnelerle korunabileceğine kendisini inandırmış. Halk arasında çeşitli nesneleri takarak nazardan korunma inancı daha yaygın olarak karşımıza çıkıyor. Bu yüzden alâkasız takılar korunmak için takılıyor. Mavi boncuk, altın, kurt dişi, bir deniz hayvanı kabuğu, kuş tırnağı, hurma çekirdeği, kirpi postu, nal, tazı boncuğu, çalı parçası, şap, kaplumbağa kabuğu, iğde çekirdeği, değişik hayvan boynuzları, hayvan dişi, it boncuğu, kurt aşığı, üzerlik, akik taşı, çelik zincir, üzerinde maşaallah yazılı gümüş takılar ve daha çok sayıda takıyı takarak ya da bir yerlere asarak insanlar nazardan korunmaya çalışıyorlar. Takılar bölgesel olarak farklılıklar arzetmesine rağmen mavi boncuk tüm yörelerde değişmez korunma aracı olarak kulanılıyor. Sadece takılar değil, nazara uğrayan kişilerin özellikle çocukların nazarını geçirmek için olmadık yollara başvuruluyor. Ateşe tuz atılması, nazardan etkilenen kişiye su içirilmesi, kurşun döktürülmesi, ateşe sebze ve hayvan pisliğinin atılması çıkan dumana hastanın tutulması, nazarlı kişiyi tütsülemek gibi yollar deneniyor. B. Altan Altanoğlu; "Anadolu'da nazara karşı korunmak için akla hayale gelmedik yöntemler deneniyor. Bunları hurafe olarak değerlendirmek doğru olur. Nazardan korunmak için nesneler takılması yanlış, çünkü o nesne de nazardan etkilenebilir. Anadolu'da her ilde farklı bir korunma yöntemi deneniyor" şeklinde konuşuyor.
   <br/>
   <br/>
   Yazar Ahmet Şahin de başta boncuk olmak üzere değişik takıların, hayvan kabuk veya postunun nazarı önleyemediğini belirterek: "Bütün bu inanışlar cahiliye döneminden kalma. Cahil insanlar bu yollara başvuruyor. Mavi boncuk canlıları nazardan hiçbir zaman koruyamaz" şeklinde konuşuyor.
   <br/>
   <br/>
   Öte yandan, dinimizde de takılarla nazardan korunmaya sert bir tavır var. Hatta takılardan medet umanların şirkte bulunduğu da hadislerle belirtilmiş. Mecmaü'z Zevaid ve Menbaü'lFevaid'de Ukbe bin Amir'den rivayet edildiğine göre şöyle buyurulmuştur: "On kişi ile Resulullah'ın huzuruna gittik. (Peygamberimiz) dokuzumuzun biatını kabul etti, bir arkadaşımızın biatını kabul etmedi. "Onda ne var ey Allah'ın Resulü?" diye sorduk. "Kolunda nazarlık var" diye buyurdu. Adam nazarlığı çıkardıktan sonra Resulullah onun da biatını kabul etti ve şöyle buyuru: "Kim (koyuruyucu bir güç olduğuna inanarak) nazarlık takarsa müşrik (inkarcılardan) olur."
   <br/>
   <br/>
   Sadece bizde değil diğer toplumlar ve değişik dinlere mensub insanlar da farklı nesneleri kullanarak nazardan sakınmaya çalışıyorlar. Örneğin Hıristiyan inancını taşıyan tüm toplumlarda "haç"ın insanları nazardan koruduğuna inanılır. Konu ile ilgili araştırmalar yapan Prof. Dr. Edward Westermarck haç şeklinin bir tılsım olarak kötü gözün ilk ışınmasını çektiği inancında olduğunu söylüyor. Ayasofya'daki delikli taş da Hıristiyan inancına göre nazardan korunmak için kullanılıyor.
   <br/>
   <br/>
   Dua nazarı önlüyor
   <br/>
   <br/>
   Bütün ilahi dinler nazardan korunmanın en iyi yolunun dua etmek olduğu konusunda birleşiyor. Değişik zamanlarda okunan duaların kişileri nazardan veya kem gözden koruduğu kabul ediliyor. Her ne kadar hurafelere bağlı olarak nesnelerle nazardan korunacağına inanan insanlar çoğunlukta olsa da dua ile korunmanın daha doğru olacağına inanan insanlar da var. İslamiyet nazardan korunmanın tek yolunun duadan geçtiğinin altını çiziyor. Ebu Ümame'den rivayet edildiğine göre Peygamber Efendimiz şöyle buyuruyor: "Sizden biriniz kardeşinde hoşuna giden bir şey gördüğü zaman onun bereketi için dua etsin." Yine İbnu'sSünni ve Bezzar'ın Enes(R.A)'dan aktardıkları rivayete göre Hz. Muhamed(S.A.V) şöyle buyurmuştur: "Kim birşey görür, o da hoşuna giderse hemen "Maşaallah lâ kuvvete illa billah" derse zarar vermez."
   <br/>
   <br/>
   Günümüze kadar Müslümanlar Felak, Nas, Fatiha sureleri ve Ayetel Kürsi'yi okuyarak nazardan korunmuşlar.
   <br/>
   <br/>
   Yazar Ahmet Şahin, nazardan korunmanın en etkili yolunun dua olduğunun altını çizerek, "Nazardan korunmak için dua etmek gerekiyor. Bazı sûreleri okumak gerekiyor. Muska ve takılar pek bir fayda sağlamaz. Ama üzerinde maşaallah yazılı takılar Allah'ı hatırlatması bakımından korumada etkilidir" şeklinde konuşuyor.
   <br/>
   <br/>
   Aktarlık yapan ve özel olarak halk arasında nazarı bozduğuna inanılan Mustafa Nabioğlu duaların nazarı önlemede ve yok etmede en etkili ilaç olduğunu söylüyor. Nabioğlu: "Bana nazardan korunmak için boncuk, hayvan tırnakları gibi malzemeler almaya gelen insanların sayısı oldukça fazla. Bense nazardan korunmak için dua okumalarını öneriyorum. İsteyene muska da yazıyorum. Ancak bana getirdikleri ve iyileşen insanların okuduğum dualarla nazardan kurtuldukları bir gerçek. Çünkü dinimizde bu var. Takılar hiçbir zaman canlıları veya nesneleri nazardan koruyamaz. İnsanlar korunmak için dua okusunlar." şeklinde konuşuyor.
   <br/>
   <br/>
   İlahi dinler nazarı kabul ediyor
   <br/>
   <br/>
   İnsanlığın varoluşundan beri korkulan bir güç olan kem göz yani nazar, tüm ilahi dinlerde de korkulması ve çekinilmesi gereken bir güç olarak görülüyor. Ve bütün dinlerde nazardan korunmak için birtakım öğeler bulunuyor. Hatta nazar konusu kutsal kitaplarda da belirtiliyor. Tevrat'ta "Kem gözü olanın ekmeğinden yemeyeceksin!" (Süleymanın meselleri, Bab23, Ayet6), İncil'de "Bedenin ışığı gözdür. Bu nedenle gözün sağlamsa tüm bedenin aydınlıktadır. Eğer gözün bozuksa tüm bedenin karanlıktadır. Eğer sendeki ışık gerçekte karanlıkta ise, ne denli korkunçtur o karanlık!" (Luka, 11:3436). Kuranı Kerim'de ise Kalem Sûresi'nin 51. ve 52. ayetlerinde şöyle buyuruluyor: "(Habibim), kafirler Kur'an'ı işittikleri zaman neredeyse seni gözleriyle (nazarlarıyla) yerinden devireceklerdi; bu herhalde delinin biridir diyorlardı. Halbuki Kur'an, ancak (düşünen topluluklar için) bir öğüttür."
   <br/>
   <br/>
   Sadece kutsal kitaplarda geçen belirtiler değil, peygamberler de kendilerine inananları nazardan korumak için uyarılarda bulunmuşlar. Bunu belirgin bir şekilde Peygamber Efendimizde görüyoruz. Çeşitli kaynaklardan rivayet edilen konuyla ilgili çok sayıda hadis bulunuyor.
   <br/>
   <br/>
   Ünlü nazarcılar bile var
   <br/>
   <br/>
   Antropoloji alanındaki araştırmacılar, kem gözü bir "boş inanış" olarak veya ciddiye alınmayan bir yaklaşımla değil, dünyanın coğrafi olarak hemen hemen tümünü kapsayan kısmında hakim olup ciddiye alınması gereken bir inanç sistemi olarak değerlendiriyor. Bu inancın doğmasında ve yayılmasında ciddi sebeplerin olduğunun altını çiziyorlar.
   <br/>
   <br/>
   Buna bağlı olarak yeryüzünde nazar denince akla hep kadınların geldiği de bir gerçek olarak biliniyor. Kadının gözünün etkili olduğu görüşü yine eski çağlardan beri gelen bir inanış olarak karşımıza çıkıyor. Antropolojik verilerde çizilen kadın nazarı öğeleri de dün neyse bugün de aynı anlayışın olduğunu gösteriyor. Ancak olaya bakıldığında nazarıyla tarihe geçen ünlü kadınlara rastlanmazken, nazarlarıyla bilenen çok sayıda erkek ünlü var. Kaynaklar, Papa 9. Sofu ile 13. Leo'nun nazar güçlerinin olduğunu, aynı gücün Şair Lord Byron, bestekar Jacgues Offenbach, İmparator 3. Napoleon, İspanya Kralı 13. Alfanso'da da olduğunu belirtiyor. Yine kaynaklar insanların bu kişiler karşısında gizli güçlerinden dolayı hep çekindiklerini yazar.
   <br/>
   <br/>
   Nazar çok eskiye dayanıyor
   <br/>
   <br/>
   Kem göz yani nazarın yayılma tarihi tam olarak belirgin değil. Ancak araştırmalar bu inancın insanlık tarihi ile ilgili bulunan son bulgulara kadar var olduğu yönünde. Colombia Üniversitesi'nde düzenlenen Kem Göz İnancı ile ilgili sempozyuma katılan çok sayıda bilim adamı nazarın çok eski bir geçmişe sahip olduğunu kabul etmiş. Antropolojik araştırmalar sonucunda nazarı önlediğine inanılan açık el tasvirleri Eski Mısır, Babil, Fenike, Kartacalara ait eserlerde bulunmuş. Yine araştırmalar nazar inancının Eski Yunan ve Roma'da, Yahudi, İslam, Budist ve Hindu inanç ve geleneklerinde, yazısız toplumlarda görüldüğünü de ortaya çıkarmış.
   <br/>
   <br/>
   Geçmişten gelen bu inanış günümüze kadar gelebilmiş. Colombia Üniversitesi tarafından hazırlanan dünyadaki nazar haritasında bu inanış biçiminin tüm dünyada olduğunun, ağırlıklı olarak Asya ve Afrika da kendisini gösterdiğinin altı çiziliyor. Romalılar "zarar vermek istemiyoruz", İtalyanlar "kötülük sana dokunmasın", Yunanlılar "sana hiçbir kötülük gelmesin", İngilizler "fazla söylemeyeyim, Rab bizimle birlikte olsun",  Türkler "Allah korusun, maşaallah" gibi sözler söyleyerek nazarı kendilerinden uzaklaştırmaya çalışıyorlar.
   <br/>
   <br/>
   Bir çok topluluğu inceleyen ünlü Sosyolog Orhan Türkdoğan, nazar inancının doğu ve batı toplumlarında çok fazla değişikliğe uğramadığının her toplumda benzer nitelikler sergilediğinin altını çiziyor. Türkdoğan: "Manevi olarak insanlar nazardan çekiniyorlar. Bu Amerika'da olduğu gibi Asya'da da geçerli. Geçmişten beri tüm toplumlarda nazar inancı olduğu ve insanların ondan çekindikleri karşımıza çıkıyor. Bizde ise milli kültürün kaynağında var" şeklinde konuşuyor.
   <br/>
   <br/>
   Bilimin, düşüncenin enerjiye dönüşümü, batının Psikokinezi olarak tanımladığı kem göz halk arasındaki yaygın tabiriyle nazar; geçmişten günümüze kadar insanların korkulu rüyası olmuş. Gelecekte de korkulu bir güç olarak kalacak olan nazardan korunmak için bütün dinlerin de kabul ettiği en etkili güç olan dualara sarılmak gerekiyor. Nazarsız bir toplum olma dileğiyle.
   <br/>
   <br/>
   Allah nazardan saklasın!
   <br/>
   <br/>
   E-mail: hsoylemez@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6184-26-nazar.html), [web.archive.org (arşiv bağlantısı)](http://web.archive.org/web/20130530122341/http://www.aksiyon.com.tr:80/aksiyon/haber-6184-26-nazar.html)
