# Ermeniler binlerce Yahudi'yi de katletmiş

*Haşim Söylemez 2007.10.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yahudi lobi kuruluşu ADL'nin sözde Ermeni soykırımı konusundaki çıkışı, tarihî bir tartışmayı da beraberinde getirdi. Ermeni çetelerinin Anadolu ve Kafkasya'da yaklaşık 10 bin Yahudi'yi de katlettiği ortaya çıktı.
  </font>
 </div>
 <div id="newsText">
  <font class="detail-text">
   Geçtiğimiz haftalarda ABD'deki Yahudi lobi kuruluşu ADL'nin (Anti-Defamation League/ İftira-inkârla Mücadele Birliği) "Ermeni soykırımı" iddialarını önce benimsemesi, ardından "konu tarihçilere bırakılmalı" şeklinde yumuşak geçiş yapması bütün dünyada yankı uyandırdı. Ermeniler, Yahudilerin kendilerine üstü örtülü de olsa destek vermesinden mutlu oldu. Ancak Yahudiler için durum bu sefer biraz farklıydı. Öyle ki, ADL'nin tavrı Yahudiler nezdinde yer yer rahatsızlık oluşturduğu gibi, bu konuda bir 'özeleşiri' yapılması üzerinde de duruldu. Yahudilere göre Ermeni meselesi kendilerinin dışında bir hadiseydi ve konuya dâhil olmaları doğru değildi. Hatta bu konuda geçmişte yaşadıkları mağduriyetler bile söz konusuydu.
   <br/>
   <br/>
   Aynı günlerde İsrail'in Washington Büyükelçiliği eski müsteşarı Lenny Ben-David, İsrail hükümetini ve ABD'deki Yahudileri Ermeni iddiaları konusunda "dikkatli" olmaya çağırıyordu. Ben-David'in 5 Eylül 2007 tarihinde Jerusalem Post gazetesinde yayımlanan "Türkiye ve Ermenistan: Yahudiler ne yapmalı?" başlıklı makalesinde Ermenilerin yüzbinlerce Müslüman ve binlerce Yahudi'yi katlettikleri yolundaki "bilgi ve duyumlara" dikkat çekti. Şüphesiz bu, yeni bir tartışmanın da başlangıcını oluşturdu.
   <br/>
   <br/>
   Peki, eski müsteşar Lenny Ben-David'in "duyumlar, bilgiler var" dediği olayın aslı var mı? Tarihî kaynaklar, bu konuda bize net bilgiler veriyor. Ancak Ben-David'in söylediği rakamlardan çok daha net bir sonuçla birlikte. Ermeni çetelerinin 1914'ten başlayıp 1919'a kadar toplam 2 milyon Müslüman'ı katlettiği, Osmanlı arşiv belgelerinde ortaya çıkıyor. Aynı belgeler binlerce Yahudi'nin de yine Ermeniler tarafından katledildiğini ortaya koyuyor. Bu konuda kesin bir rakam olamamakla birlikte, sayının 10 bini bulduğu aktarılıyor. Katliamlar,  daha çok Kafkasya'da yaşayan Yahudilere zarar vermişti.
   <br/>
   <br/>
   Ermenilerin Yahudilere yönelik katliamlar tertip etmesi, olayların canlı tanıkları tarafından da dile getirilmiş. Sebeytaycılık, Ladino ve Kripto Yahudi Cemaatleri konusunda çalışmaları olan araştırmacı-yazar Dr. Gad Nassi, Ermenilerin, şiddet eylemlerini daha çok Kafkasya'da yaşayan Yahudilere yönelttiğini söylüyor. Nassi, bu tezini geçmişte yapılmış bir akademik çalışmaya dayandırıyor: "Tel Aviv Üniversitesi'nde görev yapan merhum Prof. Dr. Arieh Shmuelevitz'in Ermeniler tarafında kıyıma uğrayan bir Kürt Yahudi köyü ile ilgili bir çalışması var. Bunu bana illettiler." Gad Nassi, Ermenilerin yaptığı katliamları canlı tanıklarından da dinlemiş: "Ermeni olaylarını bizatihi yaşamış; ancak şu anda hayatta olmayan Urmiye doğumlu Kürt Yahudi'si bir hanım, sorumu; 'O sıralar herkes birbirine düşmandı. Kimin kim olduğu belli değildi.' diye cevaplandırmıştı."
   <br/>
   <br/>
   Gad Nassi, Ermenilerin Yahudilere yönelik katliamlarının izini tanıklardan ve araştırmalardan sürerken Osmanlı döneminde tutulan raporlar bu konuda net bilgiler veriyor. Başbakanlık Osmanlı Arşivi kayıtlarına göre, Ermeni çetelerinin Anadolu'da başlattığı katliamlardan Müslümanlarla birlikte Yahudiler de nasibini alıyor. Ermeniler o dönemde bankerlik, ticaret gibi birçok sektörü elinde bulunduran Yahudilere karşı mücadele içindeydiler. İstanbul'daki bu manzara, Anadolu'ya öfke biçiminde yansıdı.
   <br/>
   <br/>
   <br/>
   CESETLER DUVAR GİBİ YIĞILMIŞTI
   <br/>
   <br/>
   Osmanlı Devleti o tarihlerde Ermenilerin Ruslarla işbirliği halinde Müslüman ahaliye, özellikle kadınlara yaptıkları mezalim ve kötü fiillerle ilgili Trabzon, Van ve Diyarbakır vilayetlerinde detaylı çalışmalar yaptırıyor. Dâhiliye Nezareti'nden Hariciye Nezareti'ne yazılan raporlar birbirinden ilginç olayları kapsıyor. Osmanlı arşivinde bulunan bu raporlar,  1914-1916 yılları arasındaki hadiseleri kapsıyor. Bir raporda, Van'ın Gevaş tarafındaki Müküs'te bulunan Ermeni komitacıları tarafından 3 bin Müslüman'ın katledildiği anlatıldıktan sonra raporu hazırlayan memurların, akabinde Hoşab'daki (Başkale) mezalimi kayıt altına alıp Hakkâri'ye ulaştığı belirtiliyor. Hakkâri'den çıkıp akrabalarını arayan Yahudi cemaatine mensup 300 kişilik bir kafilenin Seyl köyü civarında Ermeniler tarafından doğranıp "duvar şeklinde" istiflendiğini gören memurlar, bu olayı da raporlarına not ediyor. Memurlar, cesetlerin üst üste yığıldığı bu görüntüleri canlı tanıkların şahitliğinde aktarıyor.
   <br/>
   <br/>
   Ermenilerin Yahudilere yönelik katliamları Seyl vakası ile sınırlı değil. Doğu'da yaşayan bütün Yahudiler, Ermenilerin tedhiş ve zulümlerine maruz kaldı. Canlarını kurtarmak isteyen Yahudilerin gruplar halinde İstanbul'a gelmek için yola çıktıklarını da tarihî vesikalar bize aktarıyor.
   <br/>
   <br/>
   <br/>
   <br/>
   Doç.Dr. Sedat Laçiner*GÜNEYDOĞU'DA YAHUDİ OLMAMASI, ERMENİ KATLİAMLARINDAN KAYNAKLANIYOR
   <br/>
   <br/>
   Yahudiler ile Ermeniler arasında her zaman tarihsel bir rekabet oldu. Ermeniler diğer bazı Hıristiyan toplumlar gibi anti-semitik özellikleri zaman zaman ortaya çıkan bir toplum. Osmanlı döneminde küçük kasabalara kadar Ermenilerin Yahudilere dönük düşmanlıkları gözlenmiş, Ermenilerin asılsız suçlamaları nedeniyle bazı Yahudiler ağır cezalar dahi almıştır. Örneğin Amasya'da küçük bir çocuğu kaçırıp ayin yaptılar iftirası sonucunda asılan Yahudiler olmuş; ancak olaydan sonra çocuklar bulununca olayın içyüzü anlaşılabilmiştir. İstanbul, Selanik ve İzmir gibi büyük şehirlerde ise rekabetin asıl nedeni ekonomikti. Saraydaki tüm görevlerde Ermeni-Rum ittifakı, Yahudileri hedef aldı. Ayrıca bankerlik gibi bazı sektörlerde rekabet had safhaya varmıştı. İttihat Terakki döneminde ise Ermeni milliyetçileri Yahudileri Türkler gibi rakip gördüler. Hatta İttihat ve Terakki'nin aslında Yahudi örgütü olduğu iddiası Ermenilerden çıkmıştır. Talat Paşa ve diğer önde gelen üyeleri için Yahudi oldukları iddiaları ortaya atılmış, Talat Paşa kendi köklerini ispat etmek zorunda kalmıştı. Aynı suçlamalar Atatürk için de yapıldı. Hatta bugün dahi Atatürk ve İttihat Terakki yöneticilerinin Yahudi olduğu iddiası bazı aşırı Ermeni gruplarca tekrarlanıyor. Birinci Dünya Savaşı boyunca yer yer bazı Yahudiler de Ermeni saldırılarından paylarına düşeni aldı. Örneğin Hakkâri ve çevresinde bulunan çok az sayıdaki Yahudi, Ermeni saldırıları sonucunda katledilerek yok edildiler. Bugün Doğu ve Güneydoğu Anadolu'da Yahudi kalmamışsa bunda Emeni katliamlarının ve baskılarının da etkisi var.
   <br/>
   <br/>
   * Uluslararası Stratejik Araştırmalar Kurumu (USAK) Başkanı
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=17053), [web.archive.org (arşiv bağlantısı)](http://web.archive.org/web/20130728055103/http://www.aksiyon.com.tr:80/aksiyon/newsDetail_getNewsById.action?newsId=17053)
