# "Bukalemun değilim"

*Haşim Söylemez 1998.09.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Alışılmışın dışında farklı bir tarzla piyasaya çıktı Haluk Levent. Çıkışı ile yükselişi bir oldu.
  </font>
 </div>
 <div id="newsText">
  <font class="detail-text">
   Marjinalliği ile farklı tarzın adını koydu; RockTürkü. Diğer Rock sanatçıları gibi yükselişi saman alevi gibi gelip geçici olmadı. Her geçen gün hayran kitlesi büyüdü. Bunun en önemli sebebi Haluk Levent'in Rock tarzında türkü söylemesi. Haluk Levent, 1980'den beri prim kaybeden ve özellikle son yıllarda hızla yayılan pop müziği karşısında pabucu dama atılan türküyü Türk halkına sevdirdi, gençleri türküye bağladı.
   <br/>
   <br/>
   "Bir Gece Vakti", "Yollarda", "Arkadaş" ve "Mektup" adlı dört albüm çıkaran Levent beşinci albümünü çıkarmaya hazırlanıyor. Müziğin yanında yazarlığa da başlayan Levent'in ağustos ayı başında piyasa sürdüğü "Kedi Köprüsü" isimli kitabı büyük ilgi gördü. İlk baskısı yok satan kitabın aynı ayın sonunda ikinci baskısı yapıldı.
   <br/>
   <br/>
   Sadece müziği ile farklı bir sanatçı değil Haluk Levent. Kişiliği, düşünceleri ve görüşleri de en az müziği kadar farklı. Çevreci kişiliğe de sahip olan Levent, Rocker felsefesini savunan, daha çok hümanizm üzerine kurulmuş bir görüşe sahip. Sıradan bir sanatçıdan çok halkın içinden bir insan; halkla olan diyaloğunu hiç koparmadı.
   <br/>
   <br/>
   Bunlara rağmen kendi özel hayatı ile ilgili görüşleri sık sık değişiyor. 5 ayrı üniversiteyi kazanıp hepsini yarıda bırakması zamanla değişen düşüncelerinden ve kararsızlığından kaynaklanıyor. 30 yaşında ve Adana asıllı olan Haluk Levent, Adanalı olmanın tipik karizmasını üzerinde taşıyor. Müzik hayatında kendisi için bir dönüm noktası olan Edirne'de geçtiğimiz hafta sessiz sedasız bekarlığa vedanın ilk adımını da attı. Hani Benim Olacaktın adlı klibinde oynayan Nesrin Hanım'la nişanlandı. Cezaevinden çıktığı nisan ayından beri dur durak bilmeyen Levent neredeyse iki günde bir konser veriyor. Türkiye turnesine çıkan Levent, ekim ayına kadar konserlerine devam edecek.
   <br/>
   <br/>
   Haluk Levent'le görüşleri, müziği ve birşeyler iyi gitmiyorsa ona karşı olmak anlamına gelen Rocker felsefesi üzerine konuştuk.
   <br/>
   <br/>
   Şerefli mahlukat
   <br/>
   <br/>
   Sıradan bir insan değil de sanatçı olarak Haluk Levent'in bir günü nasıl geçiyor ?
   <br/>
   <br/>
   Onu belirtmek çok zor. Yoğun olduğumuz dönemler yaz ve bahar aylarıdır. Bu aylarda sanatçılar çok çalışırlar. Saçımı düzeltmeye vakit bile bulamıyorum. İş yoğunluğundan hiçbirşey hisetmeden bir de bakmışsınız akşam olmuş. Özel hayata birşey kalmıyor.
   <br/>
   <br/>
   5 ayrı üniversiteye girip hepsini yarıda bırakan Haluk Levent'le üniversiteler arasında bir uyuşmazlık mı var ?
   <br/>
   <br/>
   Bir nevi tatminsizlik. Yıllara göre düşünce biçimi ve felsefi görüşün değişmesinden kaynaklanıyor.
   <br/>
   <br/>
   Zamanla değişen görüşleriniz göze çarpıyor, çok kararsızsınız. Kişiliğinizde bir problem mi var?
   <br/>
   <br/>
   İnsanoğlu tarih boyunca kendisini yenilemeyi başarmıştır. Duran toplumlar yok olmaya mahkumdur. Toplumlar daima devinim içerisinde olmak zorundadır, bu da bireye yansır. Eğer birey 40 yıldır tuttuğu partiyi bu parti benim partimdir deyip değiştirmezse Türkiye'yi bir yere götüremeyiz. Yeni partilere, yeni liderlere adapte ettiremeyiz. 3040 yıldır aynı liderler başımızda. Bu, Türk halkına padişahlığın babadan oğula geçtiği Osmanlıdan kalan bir iz. Düşünceler değişen dünya koşullarında değişmezse, sabit kalıp fanatiklik ölçüsünde kalırsa, insanın beyin hücreleri değişmezse, sosyalitesinin de değişemeyeceği anlamına gelir. Zaman içerisinde değişen fikirlerim oluyor. Hiçbir şekilde özeleştiri de yapmıyorum. Dün dündür bugün bugündür de diyemem. Çünkü bu ters bir mantık. Sadece dün bu koşullar vardı, yapılması gereken buydu.
   <br/>
   <br/>
   Değişkenliğinize koşullarlar mı sebep oldu?
   <br/>
   <br/>
   Değişkenlik derken neyi kastediyorsunuz? Bunun adını koyalım.
   <br/>
   <br/>
   Bir milliyetçi, bir sol kimlikli Haluk Levent ve ardından farklı bir kulvar..
   <br/>
   <br/>
   Yıllardır taşıdığım fikirler aynen sürüyor. Fakat doğru olduğumu her kesimden gelen tepkilerden sonra daha iyi anlıyorum. Yani sosyalist kesimlerden gelen tepkilerden, milliyetçi kesimlere; komünist tepkilerden tutun da, İslami kesimlere kadar olumlu tepkiler alıyorum.
   <br/>
   <br/>
   Peki siz nesiniz?
   <br/>
   <br/>
   Sorduğunuz soru o kadar talihsiz bir soru ki. Sorarken alışmışız; biz neyiz? 'Ne' yok, biz insanız. İnsan, Kuranı Kerim'de geçen şerefli mahlukattır. Biz o şerefli varlığa ulaşabilmenin yollarını arıyoruz. Hatalarımız oluyor, günahlarımız oluyor. Yanlışlarımız oluyor. İnsan şerefli bir varlıksa dünya üzerinde şerefli olarak yaşamalıdır. Şimdi ben insanın şerefli bir varlık olduğunu savunduğum zaman İnsan Hakları Derneği'nden alkışlanıyorum. Ben Anadolu türkülerini ve Anadolu kimliğinin dünyaya tanıtılmasını savunduğum zaman, milliyetçi kesimden alkış alıyorum. İnsanların dini inançları gereği özgür olması gereğinden hareketle türban yasağını eleştirdiğimde, türbana destek verdiğimde, İslami kesimden alkış alıyorum. 1920'lerin antiemperyalist savaşını başlatan Kuvayı Milliye ve Mustafa Kemal ordusuna kendimi adadığım zaman bu kez Atatürkçülerden alkış alıyorum. Bizler yanlış yolda değiliz. İslamcısı, sosyalisti, Atatürkçüsü de bu ülke için savaşmaktadır. Ayrı ayrı yollardan mücadelelerini veriyorlar. Karşımızda bir tek suçlu var, hepimiz ona karşıyız. Bu suçlu emperyalizmdir.
   <br/>
   <br/>
   Ülkücü ve solcuya birlikte
   <br/>
   <br/>
   Ege türküsü söyletmek
   <br/>
   <br/>
   Siz her ortama, her görüşe ayak uyduruyorsunuz, bu değişkenlikten dolayı size hiç hoşunuza gitmeyen şeyler söyleyenler oldu mu?
   <br/>
   <br/>
   İnsanlar bunu söyleyebilir. Ancak bana intikal eden birşey yok. Bu sıfatlandırmalar bizi kamplara bölmektedir. Yani hiçbir zaman bir milliyetçi, bir solcu ile oturamaz; neden oturamaz? Solcu gidip THKP'ci oluyor, milliyetçi gidip tahsilat işi yapıyor. Solcular bölücüleri, milliyetçiler de tahsilatçıları içlerinden atsınlar, ikisi birlikte çok rahat Ege türküsü ile oynayabilirler. Marksizme baktığınızda sorunun kökeni materyalist felsefeden kaynaklanır ki, o da milliyetçilikle, solculukla ilgili birşey değildir. Şimdi biz Marksist felsefe ile uğraşmıyoruz Türkiye'de. Sosyalist rejim yıkılmış, Sovyetler dağılmış, uğraşacağımız ülke yok. Onun için ayrım noktamız yok. Mesela İslamcı bir devlet kurmak ideolojik bir fikir olabilir ama birçok İslamcı arkadaşım var; gayet temiz, ülkeye yararlı ve dinine bağlı insanlar. Kimse böyle birşey düşünmüyor. Bir çiçeği solcuya verebildiğiniz gibi, İslamcısına da verebilmelisiniz. Vermezseniz asıl bukalemun o zaman olursunuz. Ben şerefli bir insanım, yanlış gördüğüm zaman söylerim. 'Başörtülüleri bile desteklerim' diyen bir Haluk Levent'i hümanizm ve insanlık sınıfı içine koyabiliriz.
   <br/>
   <br/>
   Rocker felsefesine nasıl bakıyorsunuz?
   <br/>
   <br/>
   Zaten bütün bu saydıklarım Rocker felsefesini oluşturuyor. Rocker olmak 1960'ların şeytan hareketi değil. Rocker şeytana karşı olmaktır.
   <br/>
   <br/>
   Rocker mısınız?
   <br/>
   <br/>
   Ben savunduklarımla zaten Rocker'ım. Ama nasıl Rocker? Şu anda çok şeytan var, marksisitçi, uyuşturucu, çevre şeytanları var. Ben hiç ayırım yapmadan felsefemle hareket ediyorum. Ayrım yapıldığı zaman kamplaşmalar oluşur.
   <br/>
   <br/>
   Peki bu görüşlerinizi dinleyicilerinize aktarıyor musunuz?
   <br/>
   <br/>
   Baktım ki aktaramıyorum, bir kitap hazırlayıp piyasaya sürdüm. Görüşlerimi, isteklerimi, temenilerimi o kitapta yazdım. Hiçbir kaygıyı düşünmeden içimden geldiği gibi yazdım. Kitabı herkese tavsiye ediyorum.
   <br/>
   <br/>
   "Türkü mücadeledir"
   <br/>
   <br/>
   Ülkemizde tek tip müzik rağbet görüyor, ancak sizin her gittiğiniz yerde konser salonları hınca hınç doluyor, bunu neye bağlıyorsunuz?
   <br/>
   <br/>
   Bir kere samimi davranıyorum. Bu bir sevgidir, bir yakınlıktır.. Bu yakınlığı sokakta kuruyorum. Zannedersem benim şansım oradan.
   <br/>
   <br/>
   Müzikleriniz de türkü ağırlıklı, ancak tarzınız Rock. Norm olarak birbirine uç olan bu müzikleri birleştirme fikri nereden doğdu?
   <br/>
   <br/>
   Türkülerin hepsinde bir mücadele ruhu var. Çökertme türküsü söylenirken, efelerin dağa kalkışı, kaymakamların yaptığı baskılar anlatılmaktadır. Bu sadece bir örnek. Türkülerin hepsinde bir mücadele var. Ayak hareketleri, ritmleri hepsi birer mücadeleyi anlatıyor. Rock felsefesi sertlik normundan gelir. Rock, kaya demektir. Düzenin her türlü pisliğine, bağlı bulunduğumuz koşullar içinde iktidarın tersliklerine karşı mücadelemizi sert bir şekilde göstermek zorundayız. Yumuşak şekilde gösterdiğinizde insanların daha çok ezilmelerine neden olur. Sertlik müzik içerisinde kulanıldığı zaman iyi sonuçlar verir, çünkü protesto sertlikle eşdeğerdir. Hepimiz aynı kültürden geliyoruz. Türkünün birleştirici bir noktası olduğuna da inanıyorum. Çünkü türkü her kesim tarafından kolaylıkla söylenebiliyor. Ortak paydayı türküde bulabiliriz.
   <br/>
   <br/>
   Neden bir saf türkü değil de Rocktürkü?
   <br/>
   <br/>
   Türkü ruhumuzda vardır. Bağırarak söylemek isteğimizden doğmuştur. Ruhumuzda bir isyan var. Amanın şıkıdım şıkıdım, Grup Laçin gibi olmaz. Onlar da bizim arkadaşlarımız ama biz türküyü bir isyana dönüştürürüz. Çünkü hiçbirşey yapamıyorsanız gidin türkü söyleyin demiş atalarımız. Rock benim için bir araçtır. Türküdeki isyanımı Rock'la haykırıyorum.
   <br/>
   <br/>
   Türk Rock'ı ile Batı Rock'ını kıyaslarsak fark ne olarak ortaya çıkar?
   <br/>
   <br/>
   Batı'da adamlar kendi kültürlerini koyarak Rock yapıyorlar. Türkiye'de Batısal anlamda Rock yapanlar da var. Ben onları eleştirmek istemiyorum. Ama ben her zaman 1920'lerdeki Kuvayı Milliye taraftarıyım. İngiliz askerleriyle donatılmış bir sarayda onların söylediği emirleri yerine getirmektense Kütahya'nın Simav ilçesinde bir barakada oturur aç bir halde onlarla mücadele ederim. Uyuşturucu ve serserilik üzerine kurulan bir Batı Rock'ından çok çok uzaktayız. Tabii buradaki manevi değerler de çok önemlidir. Batının manevi değerlerini ve bizim değerlerimizi aynı kasenin içine koymak yanlış olur.
   <br/>
   <br/>
   Simav'da aç yaşamak isteyişiniz bir direniş mi?
   <br/>
   <br/>
   Kesinlikle. Yani Anadolunun sesini yükseltmektir.
   <br/>
   <br/>
   Siz Anadolu Rock'ta neredesiniz?
   <br/>
   <br/>
   Onu ben içeriden bilemem. Onu dışarıdan toplum görür, toplum bir yere getirir. Ama gelen tepkiler karşısında demek ki bir yerimiz var, diye düşünüyorum.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=4116), [web.archive.org (arşiv bağlantısı)](http://web.archive.org/web/20120802050343/http://www.aksiyon.com.tr:80/aksiyon/newsDetail_getNewsById.action?newsId=4116)
