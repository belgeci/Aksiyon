# Akdenız foku lımana vuracak

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050227031733im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031733im_/http://www.aksiyon.com.tr/resim/360/20.jpg" vspace="5"/>
  </p>
 </font>
 <font class="content">
  Soyu tükenmek üzere olan ve korumaya alınan Akdeniz foku Türkiye sularında büyük tehlike yaşıyor. Fokun doğal üreme alanına savaş gemileri yanaşacak. Liman için çalışmalar sessiz-sedasız sürerken, hem tarihi hem de doğal SİT alanı ihlal ediliyor. Yeni bir liman hayata geçiriliyor ama birileri için hayatın sonu yaklaşıyor
 </font>
 <br/>
 <p>
  <font class="content">
   Bir balinayı kurtarmak için seferber olan Batı’nın hayvanseverlerine takılmakta haklı olabiliriz. Dünyada açlık sınırında yaşayan 750 milyon insanın varlığını hatırlatıp bir milyon doları balinayı kurtarmaya harcayanlara bir ‘hadi canım sende’ çekip rahatlayabilirsiniz. Ama bu tutumunuz Silifke’deki fok balıklarının durumunu görene kadar ancak sürebilir.
   <br>
    <br>
     Doğal kaynakların kullanım sınırı ‘kırmızı çizgiye’ dayandı. İnsanlığın devamı için ormanlardan denizlere, dağdaki kurttan sudaki balığa kadar her türlü unsurun korunması vazgeçilmez bir şart. Kirlilik limitinin insan yaşamını tehtit etmeye başladığı günümüzde atılacak her adımın, yapılacak her faaliyetin değeri daha da artıyor. Hesaplanmadan yapılan bir hareket, doğal dengedeki önemli bir dokuyu yok etmeye kadar varıyor. Tıpkı Akdeniz fokunun şuanda yaşamış olduğu tehlike gibi. Akdeniz fokunun üreme alanlarının başında gelen Taşucu kıyısına NATO Limanı yapılıyor. Limanın iki yıl içerisinde faaliyete geçeceği belirtilirken, bu hayvanların geleceğinin ne olacağı sorusu cevapsız kalıyor. İki yıl sonra limana yanaşan gemilerin dalgaları arasında ölü fokların kıyıya vuracağını söylemek kehanet olmasa gerek.
     <br>
      <br>
       Foku korumalı...
       <br/>
       <br/>
       Silifke’nin Taşucu Beldesi’ne 6 kilometre uzaklıktaki tarihi Liman Kalesi’nin olduğu bölgeye NATO İkmal Limanı’nın yapılması çalışmaları hızla devam ediyor. Dünya’da 450, Türkiye’de ise 50 tane bulunan ve korumaya alınan Akdeniz fokları için doğacak tehlike es geçiliyor. Akdeniz’deki en önemli ‘doğal üreme’ alanı ve geçiş noktası olan Liman Kalesi sahiline limanın yapılmasıyla birlikte fokların sağlıklı üreme yapması tehlikeye gireceği gibi, denize atılacak olan atık maddeler de foklar için büyük tehlike oluşturacak. Foklar üreme dönemlerinde limandan dolayı kıyıya yanaşmadan üreme yapacaklarından, doğacak olan yavruların hayatta kalıp kalmayacaklarında denizin ortasındaki yaşam mücadelesi etkili olacak. Daha çok, insanlardan ve yapılardan uzak kayalık alanları tercih eden Akdeniz foku 10-11 aylık hamilelik döneminden sonra, her sene ya da 2 yılda bir, bir yavru doğuruyor. Limanın yapıldığı alanın sessiz, kayalık ve fok mağalarına sahip bir bölge olması buranın foklar için ‘üreme yeri’ tercihi bakımından önemini artırıyor. Ayrıca hemen hemen her yıl gerçekleşen doğumlara rağmen, fokların sayısında ciddi bir artışın olmaması bu hayvan türünün ne kadar dikkat istediğini ortaya çıkarıyor.
       <br/>
       <br/>
       Daha çok küçük balıkları yiyerek beslenen Akdeniz fokunun soyunun tükenmesine en önemli sebep olarak yaşam alanlarının kısıtlanması gösteriliyor. Akdeniz Foku Ulusal Bilgilendirme Projesi çerçevesinde hazırlanan bilgi kitapçığında, fokun doğal alanlardan uzaklaştırılmasının, beslenme alanlarının kısıtlanmasının, atıklarla gelen deniz kirliliğinin ve yerleşim alanlarının kıyılara dikkatsizce yapılmasının bu türün yok oluşunu hazırladığı kaydediliyor. Türkiye’de 1977 yılından itibaren Akdeniz foku resmen koruma altına alınmış ve bunu izleyen yıllarda gerek ulusal mevzuatlar gerekse uluslararası anlaşmalarla gittikçe kapsamı genişleyen bir koruma statüsü kazandırıldı. Akdeniz foku ile birlikte yaşam alanlarının da koruma altına alınması yasalarla kabul edilmiş. Ulusal mevzuata göre Akdeniz foklarına zarar vermek ile yaşam alanlarına zarar vermek aynı suç kapsamında ele alınıyor. Bütün bu kanunlar ve mevzuatlara rağmen Liman Kalesi bölgesine liman yapılması ister istemez insanın aklına bazı soruları getiriyor.
       <br/>
       <br/>
       Limandan zarar görecek olan sadece foklar değil, yine koruma altına alınan carettalar da önemli ölçüde limandan etkilenecek. Carettalar içinde önemli bir geçiş noktasını oluşturan kıyı, foklar gibi carettaların da ölüm kıyısına dönüşebilir.
       <br/>
       <br/>
       Kime SİT?
       <br/>
       <br/>
       Askeri limanın yapılacağı Liman Kalesi kıyısı aynı zamanda SİT alanı kapsamında. Akdeniz foklarının üreme yeri olması bakımından ‘Doğal SİT’ alanı olmasının yanısıra tarihi Liman Kalesi’nden dolayı da ‘Tarihi SİT’ alanı kapsamında. 1. ve 3. derecede SİT alanı konumunda olan bu bölgeye değil liman inşaatı yapmak bir kulübe yapmak dahi suç. Anavarza Antik Kenti’nde yaşayan köylüler tavuk kümesi aylarca hapis yatarken, Şirince’de metrük mekanları onarıp korunur ve yaşanabilir hale getiren Sevan Nişanyan isimli bir vatandaş SİT kurallarını ihlal ettiği için hâlâ cezaevinde bulunurken, SİT alanına koca bir limanın yapılmasını anlamak mümkün değil. İşte biz de bu soruların cevabını almak ve bu bölgede yapılan çalışmanın bir izne tabi olup olmadığını anlamak için gerekli olan makamlara başvurduk. Ancak hiçbir makamdan ve yetkiliden bilgi alamadık. Kültür ve Tabiat Varlıkları Genel Müdürlüğü ile Anıtlar ve Müzeler Genel Müdürlüğü arasında yoğun bir telefon trafiğine girdik. Ama bütün çabalarımız boşa çıktı. Çünkü; konu ile ilgili hiçkimse bilgi vermek ya da konuşmak istemiyor. Merak ettiği sorularına cevap alamayan sadece bizler değiliz, Silifke Doğal Hayatı Koruma Kurulu Başkanı Aslan Eyce de bir türlü konunun mahiyetini tam olarak öğrenememiş. Eyce konu ile ilgili olarak şunları söylüyor: “Biz bu soruyu Kültür Bakanı’na da sorduk. Aldığımız cevap tarihi kalenin restore edileceği şeklindeydi. Ama yaptığım araştırmada buranın 400 metrelik bir liman olacağı şeklinde. Savaş halinde Nato Limanı olarak kullanılacak. Burası SİT alanı. İzin nasıl alındı, nasıl oldu onu bilemiyoruz. Yapılan alanda küçük askeri uçaklarda iniş-kalkış yapabilecekmiş.” Taşucu Belediye Başkanı Emin Güleç de kendilerinin bir dahlinin olamadığına dikkat çekerek şunları söylüyor: “ Bizim bir müdahalemiz sözkonusu değil. Gerekli yerlerden izinler alınmış, projesi hazırlanmış, şuanda da çalışmalar devam ediyor.”
       <br/>
       <br/>
       Nato İkmal Limanı’nın yanısıra, depremde zarar gören Gölcük Tersanesi’nin de daha sonra buraya taşınacağı belirtiliyor. Yani önümüzdeki birkaç yıl içersinde bu bölgede hem liman hem de tarsane birlikte faaliyet gösterecek.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12430), [web.archive.org (arşiv bağlantısı)](http://web.archive.org/web/20050227031733/http://www.aksiyon.com.tr:80/detay.php?id=12430)
