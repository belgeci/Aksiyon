# Şeytan sokakta çocuk avlıyor

*Haşim Söylemez 2005.02.14*

<div>
 <p>
  <font>
   Satanistler hedef kitlesini genişletti. Zengin aile çocuklarından başka sokak çocukları ve travestiler de şeytanın kapsama alanı içinde. Satanistler, “hazır mürit” dedikleri sokak çocuklarını daha çok uyuşturucu pazarlama işinde kullanıyor.
   <br/>
   <br/>
   “Bolu Belediyesi Mezarlıklar Müdürlüğü Defin Hizmetleri Şubesi’nin görev yaptığı binanın ikinci katına gelen davetsiz misafirler sokak sakinlerine illallah dedirtiyor. Binanın duvarlarında, ‘Şeytan’ anlamına gelen ‘satan’ kelimesi ile satanist gruplara ait simgeler yer alıyor. Sokak sakinleri geceleri gelen garip giyimli erkekli kızlı misafirlerden rahatsız.” Bolu’da neşredilen “Bolu’nun Sesi” isimli mahalli gazete, şehirlerinde ortaya çıkan satanist olgusunu böyle haberleştirip emniyet güçlerinin dikkatine sunuyor.
   <br>
    <br>
     Eskişehir’de yaşayan Ahmet Koç, aile mezarlığının satanistler tarafından tahrip edildiğini ve ayin mekanı olarak kullanıldığını söylüyor. İzmir’de bir intihar vakasında adı geçen kızı için endişe eden baba Mahmut Ö. ise korkusunu, “Kızım satanist ayinlere katılıyordu. Kendisine zarar verdiği korkusuyla geldim. Onun için her türlü fedakarlığı yaptım Kızımın arkadaş kurbanı olduğunu düşünüyorum.” sözleriyle dile getiriyor.
     <br>
      <br>
       Yaklaşık 5 yıl önce iki gencin şüpheli bir şekilde intihar etmesiyle gündeme gelen “satanizm” kavramı, sapkın fanatikleri sayesinde boyut değiştirerek etki alanını genişletiyor. Kedi kurban etmek, ayin düzenlemek, kendilerince gençlere tebliğde bulunmak, taraftar toplamak, uyuşturucu kullanıp pazarlamak, intihar etmek gibi faaliyetler düzenleyen satanistlerin yeni hedef kitlesi arasında zengin aile çocuklarından başka sokak çocukları ve travestiler de var artık. Amaç, ayinlere kurban seçmek ve sokak çocukları üzerinden uyuşturucu pazarını genişletmek.
       <br>
        <br>
         Onlar potansiyel satanist
         <br/>
         <br/>
         Emniyet Genel Müdürlüğü kayıtlarına göre Türkiye’de 3 bin 500 kadar satanist var. Ancak konunun uzmanları bu rakamın 5 binin üzerinde olduğunu söylüyor. Hemen her büyük şehirde bulunuyorlar ve çoğu zaman birbirlerinden habersiz hareket edip kendi gruplarını oluşturuyorlar. Özellikle, İstanbul, Ankara ve İzmir’de sokak çocuklarını uyuşturucu ticaretinde kullanıyorlar. Bu tercihte, sokak çocuklarının ailesiz olmaları, takip edilmemeleri ve onlardan kimsenin şüphelenmemesi önemli bir rol oynuyor.
         <br/>
         <br/>
         Çocuklar sadece uyuşturucu pazarında kullanılmıyor, aynı zamanda iyi birer satanist olarak yetiştirilip sokağa salınıyor. Azman ismini kullanan ve klan yöneticisi olduğunu belirten bir şahıs, satanistlere ait internet sitelerinde sokak çocuklarını kullanmaya başladıklarını itiraf ediyor. Azman, bu çocukların sorunsuz birer “mürit” olduğunu belirterek, “Anneleri babaları yok. Kimse ne yaptıklarını sormuyor. Zaten toplum tarafından dışlanmışlar. Doğuştan satan olan bu arkadaşlar bize yardımcı olacaklar. Klanımızı genişletecekler. Ayinlerimizde kanlarıyla kutsanacaklar.” diyor.
         <br/>
         <br/>
         S.K isimli eski bir satanist ise satanistlerin sokak çocuklarıyla birlikte travestileri ve kimsesizleri de seçtiğini anlatıyor. S.K, kimse şüphelenmiyor diye sokak çocuklarına uyuşturucu sattırdıklarını belirterek, “Bütün satanistler uyuşturucu ya da extacy kullanır. Zaten ayinler sırasında bunları kullanmak şarttır. Sokak çocukları onlar için bulunmaz bir fırsat. Nasıl olsa bu çocukların aileleri yok ve satanistlere göre onlar sokakta yaşamakla zaten kendilerinden olmuşlar. Uyuşturucuyu bunlara verip kullanıcılara ulaştırıyorlar. Türkiye’de satanizm uyuşturucu mafyasının kontrolünde olduğu için büyükler küçüklere iş yaptırıyor. Bir klan diğer klandakileri tanımıyor. Sadece liderler birbirilerini tanıyor ve onlar da büyük lidere bağlı. En baştaki uyuşturucu ticareti ile uğraşıyor diye tahmin ediyoruz. Travestileri de aynı şekilde kullanmaya çalışıyorlar. Ama bu konuda fazla başarılı değiller.” diyor.
         <br/>
         <br/>
         “Demet” takma adını kullanan bir travesti sadece satanistlerin değil herkesin kendileriyle uğraştığını söylüyor. Demet, arkadaşları arasında satanizme girenlerin olabileceğini hatırlatarak, “Mümkün olduğunca bu tür durumlardan uzak durmaya çalışıyoruz. Nasıl ki uyuşturucu kullanıp satan arkadaşlarımız varsa satanist olan da var.” diyor.
         <br/>
         <br/>
         Satanistler, son aylarda tekrar ölümlü ayinlere (intiharlara) yöneleceklerini de belirtiyor. Tepki olsun ve kendilerinden söz edilsin diye ayinler gerçekleştireceklerini itiraf ediyorlar. Emniyet birimleri bu konuda her zaman her şey olabilir görüşünde. Halbuki bu tür eylemler her ne kadar bir tepki olarak yansıtılacağı söylense de aslında bunun şeytanı memnun etmek için yapılan bir ibadet olduğu biliniyor.
         <br/>
         <br/>
         Türkiye’de her ay ortalama 10 çocuk sokağa çıkıyor. Başıboş gezen ve ne yaptığı çoğu zaman belli olmayan bu çocukların satanistler tarafından keşfedilmesi zaten baş ağrıtan olan sokak çocukları vakasını daha da içinden çıkılmaz bir problem haline getiriyor.
         <br/>
         <br/>
         Prof. Dr. Ahmet Güç: Onlara zaman zaman kurban lâzım
         <br/>
         <br/>
         Türkiye’deki satanistler değişik şekilde boy gösteriyorlar. Dünyadaki düzen ve sistemden farklı hareket ediyorlar. Satanizm kavramını kendilerine göre şekillendiriyorlar. Zengin aile çocukları maneviyat olmayınca macera arıyor, değişiklik peşine düşüyor. Bunları kandırmak kolay. Tabii satanistler bu gençleri kandırırken aynı zamanda onların zenginliklerini de sömürüyor. Sokak çocukları da onlar için önemli. Uyuşturucu pazarlanmada ve zaman zaman ayinlerde kurban olarak onlara ihtiyaç duyuluyor. Bu çocukların aileleri de olmayınca onları rahat rahat yönlendiriyorlar. Aslında Amerika ve Avrupa ülkelerinde sokak çocuklarını satanizme katma olayı çok yaygın. Bizde yeni keşfediyorlar.
         <br/>
         *Satanizm kitabının yazarı, Uludağ Üniversitesi Öğretim Üyesi
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 3286 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19539), [web.archive.org (arşiv bağlantısı)](http://web.archive.org/web/20060103150404/http://www.aksiyon.com.tr:80/yazdir.php?id=19539)
