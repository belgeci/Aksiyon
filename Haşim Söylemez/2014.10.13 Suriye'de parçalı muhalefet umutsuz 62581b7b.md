# Suriye'de parçalı muhalefet umutsuz

*Haşim Söylemez 2014.10.13*

<div class="pNewsDetailMainContent" itemprop="articleBody">
 <p>
  Esed rejimini devirmek için yola çıkan Özgür Suriye Ordusu ve muhalefet güçleri paramparça. 1500 parçadan oluşan sözde muhalefetin geleceği giderek silikleşiyor. Meydan IŞİD’e kaldı!
 </p>
 <p>
  Her şey Esed rejimini devirmek için başladı. Aradan geçen süre zarfında rejim varlığını korurken, ortaya IŞİD diye bir terör örgütü çıktı. Kürtler kendi bölgelerinde savaşırken, adına Özgür Suriye Ordusu (ÖSO) denilen yapı ise artık gelecek vadetmiyor. Kendi içinde parçalara ayrılan muhalefetten gelecek adına beklentiler azalmış durumda. Her kafadan çıkan farklı sesler ise süreci iyice belirsizleştiriyor.
 </p>
 <p>
  Önemli bir kısmı geçen yıl İslami Cephe çatısında buluşan muhalefet, IŞİD’in ilerleyişiyle büyük güç kaybetti. 2014’ün ilk aylarından itibaren hâkimiyeti altında bulundurduğu alanları IŞİD’e ve rejime kaptıran muhalif güçler, Halep ve çevresine sıkıştı. “Suriye devriminin kalesi” olarak adlandırılan Humus’un merkezini de mayısta rejim güçlerine bırakmak zorunda kalan muhalifler, rejime karşı örgütlenen ilk oluşumlardan biri olan Ahrar-uş Şam liderlerinin bulunduğu üst düzey toplantıya 8 Eylül’de düzenlenen saldırı ile en ağır darbelerden birini almış oldu. Artık Suriye’deki en zayıf muhalif güç olarak görülen Özgür Suriye Ordusu’na bağlı bazı birlikler ise Dara ve Şam kırsalında rejime karşı saldırılarını sürdürmeye çalışıyor.
 </p>
 <p>
  Peki, IŞİD’in Kobani’ye saldırmasıyla birlikte ABD koalisyonunun ve dünyanın tüm dikkati Rojava’ya çevrilirken, Suriye muhalefeti ne hâlde? Mart 2013’te Rakka’nın rejim güçlerinden arındırılmasından iki ay sonra IŞİD’in eline geçmesini takiben, Halep kırsalındaki Menbic ve El Bab gibi yerleri de  örgüte kaptıran ‘ılımlı muhalifler’, IŞİD katliamlarının topladığı tepkinin ardından Batı açısından cazibe kazandı. ABD’nin IŞİD ile mücadelede hava saldırılarının yeterli olmayacağı sebebiyle aldığı ılımlı muhaliflere eğitim ve askerî destek sağlama kararı, akıllara “Hangi muhalefet?” sorusunu getirdi.
 </p>
 <p>
  Batılı kaynaklara göre 100 binin üzerinde silahlı güce sahip ve toplamda 1500 gruptan oluşan Suriye muhalefeti, sadece mevcut çatışmalarda strateji ve taktiksel açıdan değil, Esed sonrası dönem için kurulan plan konusunda da birbirinden keskin bir şekilde ayrışıyor. Bu sebeple silah desteği kararına eleştiriler, ABD’nin muhalif gruplarla bu birlikteliği için ortak düşman IŞİD’in yeterli olmadığı, tarafların Esed sonrası Suriye’nin geleceği konusunda uzlaşamayacağı yönünde yoğunlaştı. Suriye’deki aktivistlerin son haftalarda verdiği rakamlara göre, İslami Cephe’nin mevcut silahlı güçleri 40 bin, Nusra Cephesi’nin silahlı güçleri ise 8 bin civarında. ABD’li istihbarat kaynakları, Suriye topraklarının sadece yüzde 5’inin ılımlı muhaliflerin kontrolünde olduğunu, IŞİD özelinde ise bu oranın yüzde 35’e çıktığını kaydediyor. İslami Cephe ilk başta 70 bin silahlı gücü ile Ahrar’uş Şam, Ceyş’ul İslam, Sukur’uş Şam, Liva’ul Hak, Ensar’uş Şam, Kürt İslam Cephesi ve Türkiye’ye yakınlığı ile bilinen Tevhid Tugayı gruplarının birleşmesiyle kurulmuştu. El Kaide’nin Suriye’deki kolu olarak tanımladığı Nusra Cephesi ise İslami Cephe’nin bünyesinde yer almadı. Zaten bu grup daha sonra IŞİD bünyesine katılarak savaşmaya başladı. Nusra sayesinde IŞİD Lübnan’da da ciddi bir güç hâline geldi. Son aylarda birçok İslami Cephe mensubu direnişçi, diğer muhalif grupları kâfir ilan edip yerli ve yabancı militan toplayan IŞİD’e katıldı. Dış desteğin zayıflamasına ek olarak, kendi iç oluşumları ile de sorunlar yaşayan ÖSO ise artık eski gücüne yeniden ulaşabilme konusunda umutsuz
 </p>
 <p>
  <a href="http://web.archive.org/web/20150305073515/http://aksiyon.com.tr/aksiyon/haber-39705-ates-cemberinde-bir-ulke.html" target="_self">
   1-Ateş çemberinde bir ülke
  </a>
 </p>
 <p>
  <a href="http://web.archive.org/web/20150305073515/http://aksiyon.com.tr/aksiyon/haber-39707-huzura-darbe.html" target="_self">
   2-Huzura Darbe
  </a>
 </p>
 <p>
  <a href="http://web.archive.org/web/20150305073515/http://aksiyon.com.tr/aksiyon/haber-39708-dramdan-serhildan-cikarmak.html" target="_self">
   3-Dramdan Serhildan çıkarmak
  </a>
 </p>
 <p>
  <a href="http://web.archive.org/web/20150305073515/http://aksiyon.com.tr/aksiyon/haber-39711-askeri-sinirin-otesinde-ne-bekliyor.html" target="_self">
   4-Askeri sınır ötesinde ne bekliyor?
  </a>
 </p>
 <p>
  <a href="http://web.archive.org/web/20150305073515/http://aksiyon.com.tr/aksiyon/haber-39710-uyari-14-ay-once-gelmisti.html" target="_self">
   5-Uyarı 14 ay önce gelmişti
  </a>
 </p>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39709-suriyede-parcali-muhalefet-umutsuz.html), [web.archive.org (arşiv bağlantısı)](http://web.archive.org/web/20150305073515/http://www.aksiyon.com.tr:80/aksiyon/haber-39709-suriyede-parcali-muhalefet-umutsuz.html)
