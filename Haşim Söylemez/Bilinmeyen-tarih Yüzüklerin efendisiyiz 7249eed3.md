# Yüzüklerin efendisiyiz

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050118064629im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118064629im_/http://www.aksiyon.com.tr/resim/470/64.jpg" vspace="5"/>
  </p>
 </font>
 <font class="content">
  Atalarımızdan bize intikal eden yüzük kültürü bugün katkı sağlıyor. Türkiye gümüş ve antika yüzükte dünyadaki piyasanın hakimi konumunda. Özenle işlenip kıymetli taşlarla süslenen el yapımı yüzüklerimize en çok Amerikalılar ilgi gösteriyor.
  <br>
   <br>
    Pater Jackson"un yönettiği "Yüzüklerin Efendisi" filminde insanlar, içinde gizler taşıyan bir yüzüğün peşinden serüvenden serüvene sürükleniyor. İnsanlığın ve barışın geleceği bu yüzükte saklı. Kısa bir süre sonra filmin son serisi Türkiye"de gösterime girecek ama geçmiş bölümlerin yüzük konusunda yaptığı patlamanın etkisi hâlâ sürüyor. Ve öyle görünüyor ki, üçüncü bölümle birlikte bu ilgi daha da artacak. Filmle birlikte başlayan, gizemli ya da içinde sırlar barındıran cinsinden olmasa bile parmağa bir yüzük takma modası giderek filmin popülaritesini geçiyor.
   </br>
  </br>
 </font>
 <br/>
 <p>
  <font class="content">
   Uzmanlar bile "Yüzüklerin Efendisi" filminin oluşturduğu etkiye şaşırmış durumda. Yüzük konusunda araştırma yapan Doç. Dr. Kerim Balkan; "Yüzüklerin Efendisi ile birlikte, yüzük denilen nesne tüm dünyada ilgi gördü. Takı veya süs niyetine değil farklı olmak için parmağa takılıyor " diyor. Balkan"ın farklı olmak için takılıyor dediği yüzüğün piyasasında Türkiye dünyada önemli bir konumda. Hatta ilgililerine göre bir numara denilecek bir baremin içinde yer alıyor. Üretilen el yapımı yüzükler Amerika"ya, Avrupa ülkelerine, Ortadoğu ve Uzakdoğu"ya kadar uzanıyor. Kısacası Türkiye dünyadaki gümüş ve antika yüzük sektöründe "yüzüklerin efendisi" durumunda.
   <br>
    <br>
     Kapalıçarşı veya başka yerde
     <br/>
     <br/>
     Rağbetin artması yüzük piyasasını harekete geçirdi. Öyle ki, küçük dükkanlar bile cirolarını son 3 yılda iki katına çıkardı. Yalnız bu rağbet sadece gümüş ve antika özelliği olan yüzüklere yansımış. Altın hem pahalı olduğu, hem de yüzükçülere göre ağır kaçtığı için tercih edilmiyor. Taşlı gümüş yüzük piyasası İstanbul Kapalıçarşı"dan organize edilse de piyasadaki hareketlilik çarşının dışına çıkıp tezgahlara kadar uzandı. Zaten ardı ardına açılan gümüşçü dükkanları da bu ilgiyi doğruluyor.
     <br/>
     <br/>
     Sadece Türkiye"de üretilen el yapımı işlemeli yüzükler, gerek aracılar vasıtasıyla gerekse internet üzerinden yurtdışına taşınıyor. Dünyada ince işçilikle yüzük yapan tek ülke Türkiye olunca bu alandaki yüzük piyasası doğal olarak Türkiye"den soruluyor. El emeği göz nuru yüzüklerimiz Amerika, Suudi Arabistan, İtalya, Fransa, Japonya başta olmak üzere neredeyse bütün ülkelere ulaşıyor. Ancak Amerika "Yüzüklerin Efendisi" filmi ile birlikte Türkiye"den giden yüzüklerin neredeyse yüzde 50"sine pazar oluşturuyor.
     <br/>
     <br/>
     18 yıldır Kapalıçarşı"da yüzükçülük yapan Çalışkan Gümüş"ün sahibi Ufuk Çalışkan, yüzüklere olan ilginin son üç yıldır arttığını söylüyor. Çalışkan, gümüş yüzük konusunda Türkiye"nin dünyanın hakimi olduğunu belirtiyor; "Bugün el yapımı yüzüklerimiz dünyanın her yerine gidiyor. Zaten bizden başka el işi yüzük yapan da yok. Dökme yapılıyor o da pek ilgi görmüyor. Amerika yüzüklerimize en çok rağbet eden ülke. Üzerinde Arapça yazılar olan yüzükleri Araplar ve Amerika"daki Müslümanlar alıyor. Benim artık özel müşterilerim oluşmuş durumda. İnternet üzerinden de alıcılarım var."
     <br/>
     <br/>
     Kapalıçarşı"da daha çok antika yüzük ticareti yapan Abdullah Antika ve Gümüş"ün sahibi Salih Yanık da Çalışkan gibi düşünüyor. Yanık"a göre Türkiye biraz gayret etse antika ve gümüş yüzük konusunda tescilli bir marka olabilir; "Bizden yüzük alınıyor, sonra değişik ülkelere ulaştırılıyor. Bizden malı alan aracı aldığını istediği ülkede müşterilerine rahatlıkla istediği fiyata pazarlayabiliyor. Türkiye yüzük konusunda bir numara. Antika yüzüğe, gümüşe nazaran daha çok Japonlar ve Yunanlılar ilgi gösteriyor."
     <br/>
     <br/>
     Fiyatı işlemeye bağlı
     <br/>
     <br/>
     Piyasadaki hareketlilikte sadece yabancıların etkisi yok. Yerli yüzük alıcıları da son yıllardaki rakamsal artışta önemli rol oynuyor. Özellikle gençlerin ilgi gösterdiği yüzüklerin fiyatı, işlemesine ve üzerindeki taşın çeşidine göre değişiyor. İstanbul Kapalıçarşı"da yakut, zümrüt, safir, akik, zebercet taşları ile süslenen el yapımı iyi bir yüzüğün fiyatı 100 milyon liradan başlayıp 1 milyar liraya kadar çıkıyor. İşin içine antika vasfı girdiğinde ise rakamlar otomatik olarak yükseliyor. Bu sefer değer tarifesi 5 milyar liradan açılıyor. Yerli alıcılara sunulan fiyatlar ise 20 milyon liradan başlayıp 500 milyona kadar yükseliyor.
     <br/>
     <br/>
     Yabancılar için belirlenen satış fiyatı aracının elinde 2-3 kat daha artabiliyor. Örneğin yakut taşlı bir yüzüğü Kapalıçarşı"dan 300 dolara alan aracı aynı malı bir başka ülkede 700 veya bin dolara satabiliyor.
     <br/>
     <br/>
     Türkiye yüzük piyasasının hakimi ama yüzüklerde kullanılan değerli taşların neredeyse tamamı yurtdışından getiriliyor. Dışarıdan gelen taşlar gümüşçü ustaları elinde büyük bir titizlikle yüzüğün ana noktasına yerleştirilip kompozisyon tamamlanıyor. Her ne kadar gümüşçü ustalarının sayısında bir azalma olsa da artan ilgi ile birlikte bu mesleğin daha uzun yıllar yaşayacağı belirtiliyor.
     <br/>
     <br/>
     İtalyanlar sahte yüzükle Türkiye"yi vuruyor
     <br/>
     <br/>
     Yüzük piyasası aslında sanıldığı gibi renkli ve rakipsiz değil. Türkiye"nin yüzükteki hakimiyeti uyanık İtalyanlar tarafından sekteye uğratılmaya çalışılıyor. Sahte yüzükler üreten İtalyanlar son dönemlerde bu ürünleri piyasaya sürmüş durumdalar. Şüphesiz bu durum Türkiye"de ince işçilik ve özenle hazırlanan yüzüklerin itibarını düşürüyor. Gümüşe demir katıp zümrüt ve yakut yerine özel karışımlarla hazırlanmış plastik kullanan İtalyanlar dökme suretiyle ürettikleri yüzükleri el işçiliği ve orijinal malzemeden yapılmıştır diye satışa çıkarıyor. Salih Yanık bundan zarar gördüklerini belirtiyor; "İtalyanlar sahtesini yapıp piyasamızı öldürmeye çalışıyor. Antika olanların bile taklidini yapmışlar. Müşteri oradan ucuza alıyor, Türkiye"de daha pahalısını görünce almaktan vazgeçiyor. Çünkü neyin ne olduğunu tam olarak bilmiyor. Ona göre her yüzük aynı."
     <br/>
     <br/>
     Yüzük geçmişi oldukça eski
     <br/>
     <br/>
     Türk kültüründe yüzük Şamanizm kültünden itibaren başlar. Eski Türklerde parmağa takılan yüzük ve üzerindeki şekil sembollerle tanımlanırdı. Hakanın taktığı yüzük ile sıradan birinin taktığı yüzük arasında şekil yönünden farklar vardı. Şamanizm geleneğinde yüzüğün efsunlu bir yönünün olduğuna ve takanı koruduğuna inanılırdı. Yüzükler hayvan figürleriyle süslenirdi. Hayvanın gücünün yüzüğü takana geçeceğine inanılırdı. Yüzüğün Türkler arasındaki serüveni şüphesiz sadece eski Türklerle sınırlı kalmadı. Hz. Peygamber"in (s.a.v.) mühür olarak akik taşlı gümüş bir yüzük kullanması gümüş yüzüğün Müslümanlar arasında sünnet olarak yaygın kullanımına sebep oldu. Anadolu"da yüzüğün hayattaki etkinliği yüzüklerle oynanan oyunlara kadar yansıdı. Sonraki dönemlerde yani Osmanlı"da da yüzüğün önemli bir yeri vardı. Sultanlar mühür olarak üzerinde isimleri yazılı yüzükleri kullanırlardı. Kanuni Sultan Süleyman, Yavuz Sultan Selim ve 3. Murat"ın günümüze ulaşan yüzüklerindeki ince sanat antika meraklılarınca önemli bir değer olarak kabul ediliyor. Atalarımızdan tevarüs eden yüzük kültürü günümüzde de etkisini koruyor. Anadolu"da yüzük takma, şekli değişik anlamlar içeriyor. Yüzük, evlilik, nişanlılık, bekarlık ifadesi olacak kadar hayatın seyrine şekil veriyor.
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3252), [web.archive.org (arşiv bağlantısı)](http://web.archive.org/web/20050118064629/http://www.aksiyon.com.tr:80/detay.php?id=3252)
