# Şahin gagalı güvercinler

*Haşim Söylemez 2011.04.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p class="MsoNormal">
    BDP’nin desteklediği bağımsız aday listesi dikkat çekici isimler barındırıyor. Abdullah Öcalan’dan habersiz hazırlanma ihtimali olmayan listede ciddi PKK eleştirisi yapmış kişilerin de bulunması değişik yorumlara sebep oldu.
    <p class="MsoNormal">
    </p>
   </p>
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Barış ve Demokrasi Partisi’nin (BDP) desteklediği bağımsız aday listesi, içinde ilginç isimler barındırması sebebiyle rakiplerinden farklı bir boyutta tartışılıyor. Listenin ortaya çıkması, ‘Kürt siyaseti yelpazeyi geniş tutmakla farklı bir yola mı girdi?’ sorusunu gündeme getirdi. Fakat burada üzerinde durulması gereken nokta; kendisini Kürtlerin hamisi olarak gören KCK/PKK’nın, sürdüreceği eylem planının nasıl olacağı. Kâğıt üzerinde isimlere bakıldığında sanki (KADEP’nin katılımı ile) barış dilini daha çok kullanan ve ‘güvercin’ yanı öne çıkan bir siyaset tarzı güdüleceği havası esiyor. Oysa perde arkasında yaşananlar dikkate alındığında sözü edilen şahısların yumuşak politika sürdüreceğini söylemek güç. Güvercin gözükenlerin aslında ‘şahin gagası’na sahip olduğunu söyleyebiliriz. Zaten Öcalan’ın ön şartı; adayların Meclis’e girmeleri durumunda grupta kalmaları ve KCK’nın belirlediği politikaları kayıtsız sahiplenme şeklindeydi. Bunun için BDP’nin desteklediği adayları analiz ederek değerlendirme yapmak gerekiyor. Ancak şunu net bir şekilde söylemek mümkün; Güneydoğu’da seçim yine AK Parti’nin adayları ile BDP’nin desteklediği bağımsız adaylar arasında geçecek.
    </p>
    <p class="MsoNormal">
     Yarışta iki şehir kilit konumda olacak; Diyarbakır ve Hakkâri. Diyarbakır’ı ‘kale’ gören BDP bu kez 6 adayla seçime girerek AK Parti’yi kalesinden atma peşinde. Hakkâri’de 12 Eylül 2010 referandumunda boykotta başarılı olan ve halkın sandığa gitmesini tehditle engelleyen BDP/KCK buradan da üç milletvekili çıkarmak istiyor. Nitekim bunun ilk işaretini Selahattin Demirtaş verdi: “Hakkâri’de 3-0 yapmazsak kendimizi seçimin mağlubu ilan edeceğiz.” 2007 genel seçiminde AK Parti Hakkâri’den 2 milletvekili çıkarmıştı. Diğer vekil ise bağımsız aday Hamit Geylani’ydi. BDP çizgisinin yerel seçimler dışında ciddi bir başarısı yok burada.
    </p>
    <p class="MsoNormal">
     2007’de Diyarbakır’dan 4 milletvekili çıkaran BDP bu kez 6 vekil için asılıyor. Geriye 4 vekil kalıyor. Altan Tan ve Şerafettin Elçi’nin Diyarbakır’dan aday gösterilmesi buradan 6 vekil çıkarma çabasının bir sonucu. Ancak AK Parti, Tan’a karşılık Galip Ensaroğlu’nu, Elçi’ye karşılık da Muharrem Kurt, Mehmet Hamzaoğulları gibi isimleri çıkardı. Emine Ayna’ya karşı da Diyarbakır’da saygınlığı olan iki kadın adayla mücadele edecek; Mine Lök Beyaz ve Oya Eronat (PKK’nın Diyarbakır’daki dershane saldırısında çocuğunu kaybetmişti). İki il Güneydoğu’daki yarışın sonucunu belirleyecek nitelikte. Dolayısıyla buralarda kazanan bölgede de kazanmış olacak.
    </p>
    <p class="MsoNormal">
     BDP 39 ilde 61 bağımsız adayı destekleyecek. Aslında partinin istediği 25 milletvekili çıkarmak. Gerisi teferruat. Öcalan’ın ‘En az 30 vekil çıkarın’ talimatı var. Fakat, BDP bunu başaracak gibi gözükmüyor. Lakin bazı illerde sonuç alamayacağını bile bile aday göstermesi planın bir parçası. Çünkü KCK ve parti buradaki taban kitlesini seçim heyecanı ile diri tutmak istiyor. Bu konuda Manisa, Aydın, Balıkesir gibi illeri saymak mümkün. Buraya göç eden Kürtleri politize etmek için adaylar gösterilerek taban oluşturma gayreti söz konusu.
    </p>
    <p class="MsoNormal">
     Barış ve Demokrasi Partisi’nin KCK/PKK tarafından yönlendirildiği aşikâr. BDP, kendini kamufle ederek KCK’nın silahlı yapısının devamını sağlamaya çalışıyor. Çünkü PKK’nın dayandığı nokta, silahlı güç ve şiddet. Bütün barış söylemlerine rağmen, silahı elinden bırakmak istemiyor. Irak’ta Kürdistan Bölgesi yönetiminin oluşumu, soğuk savaşın son bulmasının ardından, devletin ve PKK’nın eski minval üzere hareket etmesi mümkün değildi. Kürt toplumu dinamiğine dayalı yeni gelişmeler, PKK’nın meşruiyetini sorguluyor, hegemonik yapısını zorluyor. 12 Eylül Anayasa referandumunda bu sonuç açık bir şekilde ortaya çıktı. KCK/PKK’nın sivil ve demokratik kesimlere etki yapamadığı görüldü. Örgütün, kendi geleceği için bu gelişmeleri tersine çevirmesi gerekiyordu.
    </p>
    <p class="MsoNormal">
     PKK, BDP aracılığıyla seçim platformunda bunu gerçekleştirmeye çalıştı. PKK ve onun dayandığı güç odakları seçimi fırsat bilerek bu çerçevede proje üretti. KCK’nın yaptığı anket ve kamuoyu yoklamasında partinin durumu hiç iyi değildi. Ancak 15 milletvekili çıkabilecekleri görünüyordu. Dolayısıyla sivil itaatsizlik eylemleri ile tabanı canlı tutma çabaları devreye girdi. Aslında örgüt ve parti bunlarla şimdilik istediğini almış gibi gözüküyor. Kendini mağdur pozisyonunda göstererek tabanı tekrar bağladı. Ancak tedbiri elden bırakmayan KCK ve BDP seçim için her türlü argümanı devreye sokacak.
    </p>
    <p class="MsoNormal">
     Örneğin belirlenen adaylar oy adına atılmış önemli bir adım. Bu şekilde kamuoyuna ‘Biz geniş bir yelpazeye sahibiz’ mesajı verilmek isteniyor. Seçim için yeni projeler devreye sokuldu. Parti, adayların şahsında 4 ana madde üzerinden seçimi kotarma derdine girdi; sol sosyalist muhalefet alanı, Kürt ulusal muhalefet alanı, etnik topluluklar alanı ve dindarlar alanı. Bu projelendirme, Ergenekon Terör Örgütü olarak tanımlanan yapının sistematiğini hatırlatması bakımından çok anlamlı.
    </p>
    <p class="MsoNormal">
     BDP ve KCK’yı bazı adaylar üzerinden analiz etmekte fayda var. Ertuğrul Kürkçü, Sırrı Süreyya Önder ve diğerleri, sol sosyalist muhalefetin BDP’deki sembol adayları. Ama Kürkçü, sol sosyalist alanı açıklayan bir aktör. 68 kuşağının gençlik liderlerinden biri. DEV-GENÇ genel başkanlığı yaptı. Mahir Çayan’ın en yakın arkadaşı. Türkiye Halk Kurtuluş Partisi-Ordusu yöneticilerinden. Onu yakından tanıyan İbrahim Güçlü’ye göre Kürkçü ‘Kemalizm’in sol kanadına iman getirmiş bir akımın içinde olanlardan biri: “Türkiye’de sosyalist iktidarı, silahlı yolla, ordunun sol kanadının ittifakıyla gerçekleştirmek isteyen akımın temsilcilerinden. Mahir Çayan ve arkadaşları Kızıldere köyünde öldürüldüklerinde sağ kurtuldu, 12 Mart darbesinden (muhtırayı kastediyor) sonra hapis yattı. Ama şu saptamayı yapmak gerekir: Türkiye’de sol sosyalist siyasanın aktörleri, toplumsal bir güç oluşturmuyor. Öcalan da, kendisinin Mahir Çayan geleneğinden geldiğini kabul eder.”
    </p>
    <p class="MsoNormal">
     KCK/PKK’nın dayandığı güçleri en çok ilgilendiren kısım, Kürt ulusal demokratik alanı. PKK, bölgede kendisine rakip bir gücün kalmasını istemiyor. Çünkü PKK’nın meşruiyetini sorgulayan, hegemonik yapısını tehdit edecek alan, bu alan. PKK-BDP, Kürt ulusal demokratik alanındaki tüm muhalefet aktörlerini yok etmek için, HAK-PAR ve KADEP üzerinden hareket etti ve başarılı da oldu. Üstelik bu iki aktör, PKK’yı devletin bir projesi sayan, millî ve demokrat saymayan aktörlerdi. HAK-PAR, BDP ile ilkeler ve aday sayısı üzerinde anlaşma yapmadığını açıkladı. KADEP ise çoğu Kürt aydınına göre örgütün siyasi tuzağına düştü. KADEP dendiği zaman Şerafettin Elçi’yi anlamak gerekir. Çünkü PKK tarafından onlarca yoldaşı öldürülen KUK’lular (Kürdistan Ulusal Kongresi) ve PKK’yı devlet örgütü sayan ‘Şivancı hareket’ten isimler KADEP’de bulunmasına rağmen, hiçbir söz sahibi olmadıkları bir kez daha ortaya çıktı. Yoksa Şerafettin Elçi’nin adaylığını engelleyebilirlerdi. Demek ki, bu parti fiilen ölmüş. İbrahim Güçlü, Elçi’nin durumunu değerlendirirken sert bir tutum içinde: “Şerafettin Elçi, Kürt ayaklanmalarından sonraki ilk toplu tutuklama olan 49’lar Davası’ndan yargılanan bir üniversite öğrencisi. Türkiye Kürdistan Demokrat Partisi’nin kurucularından, Kürtçü olarak bilinen, Barzanilere yakın olarak tanınan, kendisini liberal demokrat olarak tanımlayan, ama hiçbir zaman demokrat ve liberal olmayan, geleneksel değerler üzerinden hareket eden, ulusal demokratik hareketi kendi kişisel çıkarları ve hırsları uğruna kullananlardan biri. PKK-BDP adaylığıyla da, liberal demokrat değerleri ayaklar altına aldığını bir kez daha gösterdi.”
    </p>
    <p class="MsoNormal">
     <span>
     </span>
     PKK-BDP, Şerafettin Elçi kanalıyla, Kürt ulusal muhalefetini hiçe indirerek Kürtleri tek başına temsil ettiğini göstermek istiyor. Böylece bir taşla iki kuş vurmuş olacak. Çünkü Öcalan kendisine rakip veya önünde engel olabilecek hiçbir Kürt siyasi hareketi istemiyor. Öcalan yaklaşmakta olan tehlikeyi önceden fark etti ve en zayıf halka olan Şerafettin Elçi’yi kendisine bağlamayı başardı. Nitekim bölgede KADEP’in önerisi üzerine beş siyasi çevre (KADEP, Kürdistan Parti Hareketi, Kürt Devrimci Demokratlar Hareketi, Demokrat Kürtler Arayışı, Dicle-Fırat Diyalog Grubu) bölgede yeni bir ulusal hareket ve örgüt çalışması başlatmıştı. Böylece Öcalan aynı zamanda Irak Kürt Federe Yönetimi’ne ve Mesut Barzani’ye karşı da bir tutum geliştirme imkânı elde etti. Bilindiği üzere Başbakan Tayyip Erdoğan’ın Erbil ziyareti sırasında, Devlet Başkanı Mesut Barzani’nin AK Parti’ye destek çağrısı vardı. Bu hamle Şerafettin Elçi ile boşa çıkarılmaya çalışılıyor. Hâliyle Türkiye-Irak Kürdistan Bölgesi ilişkilerini bozma açısından, Elçi’nin BDP adaylığını PKK’yı aşan bir proje olarak görmek mümkün.
    </p>
    <p class="MsoNormal">
     KCK-BDP’nin, etnik topluluklardan Yahudi ve Rumlara öneri götürme şansı bile olmadı. Oysa aday belirleme ve bu kesimlere yakın olma çabası öteden beri biliniyor. BDP’nin sadece Hrant Dink ailesine öneri götürdüğü ancak ailenin bu teklifi geri çevirdiği belirtiliyor. Sadece Süryanilerden bir aday söz konusu (Av. Erol Dora-Mardin). Bu aday da, Süryanilerin sol ve marjinal olan küçük bir kesimini temsil ediyor.
    </p>
    <p class="MsoNormal">
     BDP’nin dindarlar alanında el attığı adaylardan biri Altan Tan. Hem Kürt ulusalcılığı hem de dindarlığı açısından iki arada bir derede kaldı hep. Geçmişte Millî Görüş çizgisinde çalışmış birisi. Ondan sonra, HADEP’e yakın oldu. HADEP’ten, PKK’nın siyasetlerinden duyduğu rahatsızlıktan dolayı ayrıldı. Ama açık bir eleştiri de yapmadı. AK Parti’ye yakın olduğu izlenimini verdi. AK Parti’den Diyarbakır için belediye başkanlığı adaylığı bekliyordu. 2007 seçiminde de zaten vekil adayı olarak üzeri çizilmişti. Bütün bu gelişmeler ‘ılımlı’ bir söyleme sahip Tan’ın savrulmasına yol açtı. Nitekim Tan, AK Parti’den de uzaklaştı. KCK-BDP’nin yan kuruluşu olan ve Öcalan’ın talimatıyla kurulan “Demokratik Toplum Kongresi’nin” üyesi ve yöneticisi oldu. AK Parti’nin Diyarbakır adayı Galip Ensarioğlu ve Tan’ın çekişmesi Diyarbakır seçim sonucunda önemli ölçüde belirleyici olacak. Ancak Galip Ensarioğlu’nun bir adım önde olduğunu söyleyebiliriz.
    </p>
    <p class="MsoNormal">
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-29190-sahin-gagali-guvercinler.html), [web.archive.org (arşiv bağlantısı)](http://web.archive.org/web/20120725085716/http://www.aksiyon.com.tr:80/aksiyon/haber-29190-sahin-gagali-guvercinler.html)
