# Cengiz Han'ın bilgisayarlı torunları

*Haşim Söylemez 1999.06.19*

<div class="pNewsDetailMainContent" itemprop="articleBody">
 Dünya tarihinde Cengiz Han ve Moğol orduları ile anılan Moğolistan, şimdi bozkırların arasında mahrumiyetten kurtulma çabası içindeki bir ülke. Önce Çin'in, ardından da SSCB'nin işgaline uğrayan Moğolistan, bağımsızlığa kavuştuğu 1991 yılından bu yana yeniden canlılık kazanıyor. Özellikle son birkaç yıldır eğitim alanında önemli bir hareketlilik yaşanıyor Moğolistan'da. Türkiye'den gidenlerin açmış olduğu okulların başarısı bunda büyük rol oynuyor.
 <br/>
 <br/>
 Türkiye'den giden gönüllü eğitimci ordusunun harabe halindeki binaları onararak ülkenin en iyi okulları haline getirmeleri, Moğolistan'da büyük memnuniyetle karşılanmış. Bu okullar sadece Moğolistan'ın en iyi okulları olmakla da kalmamışlar; uluslararası olimpiyatlarda aldıkları başarılarla dünyaya Moğolistan'ın adını duyuruyorlar aynı zamanda. Bu sebepten Türk okulları Moğolistan'da herekesin gözdesi. Her Moğol çocuğunu bu okullara göndermek istiyor. Başka bir deyişle, sosyal ve ekonomik olarak sıkıntılar yaşayan Moğolistan'da Cengiz Han'ın torunları Alparslan'ın torunlarıyla kaynaşmış ve birlikte yeni bir tarihe imza atıyorlar. Bu tarihin adı: 'Mahrumiyetten medeniyete'...
 <br/>
 <br/>
 Moğolistan'daki Türk okullarında okuyan Anat Mergeriz isimli bir öğrenci mutluluğunu şöyle dile getiriyor: "Bu okulda ilk başta hoşgörüyü öğrendik. Öğretmenlerimizden, idarecilerimizden ve belletmenlerimizden sevgiyi aldık. Biz onları kardelen çiçeklerine benzetiyoruz. Bize kazandırılan iyi birey olma vasfını ömrümüzün sonuna kadar koruyacağız. Bize gelen eğitmenlerimizi birer aile bireyi olarak sevdik. Artık herkes Moğolistan'da Türk okullarında okumak istiyor. Biz şanslı olanlardanız. Böyle bir okulda okuduğum için mutluyum."
 <br/>
 <br/>
 "Çocuğumu Türk okulunda okutmakla kendimi çok şanslı buluyorum" diyen bir Moğol veli de bunun sebebini şu sözlerle açıklıyor: "Çünkü çocuğum bu okulda çok iyi terbiye alıyor. Büyüklerine saygılı, kötü alışkanlıkları yok."
 <br/>
 <br/>
 Moğolistan'da yeni bir medeniyet
 <br/>
 <br/>
 1994 yılında Ufuk Eğitim Vakfı önderliğinde Moğolistan Hükümeti ile mutabakat sağlanmasının ardından Türkler Moğolistan'da okullar açamaya başladılar. Başkent Ulanbatur'da bir fen lisesi, bir süper lise ve bir inşaat meslek okulu, Darhan ve Bayan Ölgyi eyaletlerinde de iki fen lisesi bulunuyor. Liseler, "TürkMoğol Ortak Fen Liseleri" adı altında karma idareci ve öğretmenleriyle eğitimöğretim veriyor. Dersler Rusça, İngilizce, Moğolca ve Türkçe olarak sürdürülüyor.
 <br/>
 <br/>
 Ufuk Eğitim Vakfı'nın tertiplemiş olduğu program çerçevesinde Türkiye'den Moğolistan'a giden bir gezi heyeti de, Moğolistan'daki Türk okullarına hayran kaldı. MHP Genel Başkan Yardımcısı Sadi Somuncuoğlu, Erciyes Üniversitesi Tıp Fakültesi öğretim üyesi Şerif Ali Tekalan ve toplumun geniş yelpazesini yansıtan katılımcıların da aralarında bulunduğu gezi heyeti, Moğolistan Cumhurbaşkanı, Meclis Başkanı, Adalet ve Milli Savunma bakanlarıyla da görüştükten sonra, Türkiye'nin Ulanbatur Büyükelçisi Varol Özkoçak'ı makamında ziyaret etti. Heyet, MoğolistanTürkiye dostluğunun daha da artması için, Moğolistan Hükümeti'nin eğitim ve ekonomi alanındaki yardım isteklerini içeren bir raporu ülkeye dönüşlerinde Cumhurbaşkanı Süleyman Demirel'e sundu.
 <br/>
 <br/>
 Ufuk Eğitim Vakfı Başkanı Sadettin Başer ile Okullar Genel Müdürü Hüseyin Karakuş tarafından hazırlanan programdan memnun kalarak Türkiye'ye dönen heyet, Moğolistan'daki Türk okullarına hayran kaldı. Erciyes Üniversitesi Tıp Fakültesi öğretim üyesi Prof. Dr. Şerif Ali Tekalan duygularını şöyle dile getiriyordu: "Moğolistan'da açılan Türk okullarına hayran kalmamak mümkün değil. Burada farklı dinlerde çocuklar insan olma vasfından dolayı kaynaşıp birlikte mükemmelliği ortaya koyuyorlar. Burada genç, pırıl pırıl insanlar ailelerinden uzakta, mükemmel insan yetiştirmek için çabalıyorlar. Bunları takdir etmemek elde değil. Moğolistan'da Türk okulları sayesinde yeni bir nesil yetişiyor."
 <br/>
 <br/>
 Harabeyi gül bahçesine çevirmişler
 <br/>
 <br/>
 Marmara Üniversitesi Atatürk Eğitim Fakültesi Dekanı Prof. Dr. Hikmet Savcı ise, mahrumiyet bölgesinde bir medeniyetin kurulduğunu belirterek "Moğolistan'da boş, teknolojiden mahrum kalmış araziler çok. Yapılaşma çok az. Mesela Bayan Ölgyi şehrindeki Türk okulunu görünce bir hayli gurur duymuştuk. Çünkü Moğolistan'da gördüğümüz en  güzel binalardan biri bu Türk okulu idi. Burada öğretmenler harabe olan binayı kendi elleriyle bir gül bahçesine çevirmişler. Moğollar bu okullardan memnun, hatta sayılarının artmasını isiyorlar" şeklinde konuşuyor.
 <br/>
 <br/>
 Dr. Tahir Tamer Kumkale ise, kelimelere sığdıramadığı gezi sonrasındaki duygularını şöyle anlatıyor: "Türk okullarında görev yapan genç Türk yöneticilerin, öğretmenlerin ve belletmenlerin Türkiye'nin artık çok geride bıraktığı bir dönemdekine yakın mahrumiyet içinde olduklarını ve çok uzak mesafelere rağmen son derece etkili bir organizasyon gerçekleştirdiklerini gördük. Türk öğretmen ve belletmenlerin binbir mahrumiyet içerisinde kendi elleri ile onarıp düzenledikleri Türk Lisesi Bayan Ölgyi'de en bakımlı binalardan biri olarak göze çarpıyordu. Bu gezi için söylenecek çok şey var."
 <br/>
 <br/>
 İsviçreli bilim adamı da hayran kaldı
 <br/>
 <br/>
 Moğolistan'daki Türk okullarına hayran kalanlar sadece Türkler ve Moğollar değil. Başka milletlere mensup olanlar da Türk okullarının başarısını takdir ediyor. Moğolistan'daki Türk okullarını gezen İsviçre Kanton Hastanesi doktorlarından Pierre Montandon duygularını şöyle anlatıyordu: "Moğolistan bozkırlar ortasında bir yer. Ancak gördüklerim beni çok heyecanlandırdı. Burada açılan Türk kolejleri var. Herkesin gönlüne taht kurmuş bu okullar. Moğol halkı ve yetkililerinin Türk öğretmenlerine göstermiş oldukları dostluk ve saygıdan çok etkilendim. Bu 2030 yaş arasındaki öğretmenler, insanlık misyonu olarak değerlendirdikleri hadiseye senelerini vakfetmişler. Hepsi de Moğol halkı için büyük bir dostluk ve gayretle çalışıyorlar. Hepsi de yerli dili öğrenme mecburiyeti hissetmişler. Onların gayretleri bana, hiçbir kolanizatör amaç ve dinini yayma gayreti olmaksızın yapılan bir çalışma olarak göründü. Sınıflarda Mustafa Kemal'in portresi varsa da bunu Cengiz Han portreleri ve Budist sembolleri takip etmiş. Din, kültür lehine arka planda kalmış."
 <br/>
 <br/>
 Montandon, disiplinli genç erkek ve kızlardan oluşan talebelerin içinde bulundukları durumdan son derece mutlu olduklarını gözlemlediğini de sözlerine ekleyerek; "Okulların sınıfları ve koridorları, eski ve yeni çağdan tanıdığımız sosyal bilimciler, bilginler ve matematik alimlerinin portreleriyle süslenmiş. İlkel ve basit olsa bile, aslında modern bilimlerin anlaşılmasında esas olan bu kavramlar hâlâ geçerliliğini sürdürüyor. Eski Yunan'da Platon ve ondan önceki filozofların oldukça basit ve ilkel şartlarda, fakat buna rağmen çok yüksek bir kalitede felsefe ve ahlak öğrettiklerini hayal ettim. İlkel gibi görünen basitlik içinde, her okulda en son model bilgisayarlar, disketler ve alabildiğince her konuyla ilgili referanslar mevcuttu. Hayran kalmamak elde değildi" şeklinde konuşuyor.
 <br/>
 <br/>
 Hamiyetperver insanların özverileriyle 12 bin kilometre uzakta açılan Türk okullarında, yanan sevgi ve hoşgörü meşalesi farklı dinlere ve dillere sahip insanları bir araya topluyor. Gerek Türkiye'den gidip buradaki okulları gören, gerekse Moğolistan'da yaşayan halk Türk okullarına hayran kalıyor. Her Moğol, çocuğunu bu okullarda okutmak için çaba harcarken, Türk halkı da çok uzaklarda bayrağımızı gururla dalgalandırdıkları için bu gönüllü eğitim ordusuna minnettar.
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/cengiz-hanin-bilgisayarli-torunlari_505201), [web.archive.org (arşiv bağlantısı)](http://web.archive.org/web/20150112032431/http://www.aksiyon.com.tr:80/dosyalar/cengiz-hanin-bilgisayarli-torunlari_505201)
