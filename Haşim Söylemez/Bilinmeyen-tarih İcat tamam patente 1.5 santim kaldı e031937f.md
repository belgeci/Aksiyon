# İcat tamam, patente 1.5 santim kaldı

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050118064114im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118064114im_/http://www.aksiyon.com.tr/resim/464/24.jpg" vspace="5"/>
  </p>
 </font>
 <font class="content">
  Türkiye, patent konusunda dünya ülkelerinin çok gerisinde. Buna rağmen Türk Patent Enstitüsü mucitlerin buluşlarını tescil etme konusunda cimri davranıyor. Reddetme gerekçelerinde, buluşun niteliğinden ziyade, başvurudaki satır aralığı, harfin kalınlığı dikkate alınıyor.
 </font>
 <br/>
 <p>
  <font class="content">
   Türkiye"nin en gözde araştırma merkezi olarak kabul edilen TÜBİTAK, son haftalarda iyiden iyiye tartışılmaya başlandı. Bu zamana kadar dokunulmayan, "ne yaptıysa doğrudur" denilen kurum, mevcut hükûmetin müdahalesine maruz kaldı. AKP"ye göre, fonksiyonunu önemli ölçüde yitiren TÜBİTAK"ın yeniden yapılandırılması şart. Araştırma kurumunun heyeti ise bu iddiayı kesinlikle kabul etmiyor. Karşılıklı restleşmeler devam ederken konu farklı bir mecraya taşındı. Bu sefer de TÜBİTAK"ın devamı niteliğinde olan Türk Patent Enstitüsü (TPE) konuşulmaya başlandı. Hükûmet her iki kuruma da ciddi bir müdahalede bulunmanın teknik analizlerini yapıyor.
   <br>
    <br>
     Adını zaman zaman yiyecek ve giyeceklere verdiği patentlerle duyuran Türk Patent Enstitüsünün ne iş yaptığı kamuoyu tarafından pek bilinmiyor. TPE 1994 yılından bu yana  toplam 10 bin 593 patenti, bin 633 faydalı modeli, 120 bin 68 markayı, 12 bin 722 tasarımı ve 51 coğrafi işareti tescil etti. Bu rakamlar dünya ülkeleriyle karşılaştırıldığında, Türkiye"nin hayli gerilerde olduğu anlaşılıyor. Japonya"da yılda 440 bin, ABD"de 330 bin, Kore"de ise 100 bin patent veriliyor. Türkiye"de patent almak için yapılan başvuruların sadece yüzde 10"unun Türk vatandaşlarına ait olması ise düşündürücü. Geriye kalan yüzde 90 oranındaki başvuruların sahibi, Türkiye"deki yabancı firmalar.
     <br>
      <br>
       Patent için yapılan başvuruların az olması TPE"nin tutumundan kaynaklanıyor. "Markanı koru, markana sahip çık" sloganını kullanan enstitünün uygulamaları patent alma girişiminde bulunanları güç durumda bırakıyor, hattâ bıktırıyor. Kurum, icadın ne olduğundan çok, başvurunun nasıl yapıldığıyla ilgileniyor. Dilekçedeki satır aralığı, icattan daha önemli.
       <br/>
       <br/>
       Harfler küçük olacak
       <br/>
       <br/>
       <br/>
       Patent almanın uzun yıllar sürmesi bir yana, başvurular reddedilirken gösterilen gerekçeler bile akıllara durgunluk verecek nitelikte. Japonya"nın binde biri kadar patent veren enstitüye başvuran mucit Halil İbrahim Tütüncüoğlu"nun yaşadıkları, olayı resmetmesi açısından önemli bir örnek. Tütüncüoğlu, dünyada benzeri olmayan "Sanayi tipi soya sütü makinası" icadı için Türk Patent Enstitüsü Patent Daire Başkanlığına başvurur. Bunun için gerekli parayı yatıran ve formları dolduran Tütüncüoğlu patent almayı beklerken, yaklaşık bir yıl sonra "551 Sayılı Patent Haklarının Korunması Hakkında Kanun Hükmünde Kararnamenin 54"üncü maddesi hükmü uyarınca başvurunuz reddedilmiştir" yazısını alır. Asıl komiklik de bundan sonra başlar. Tütüncüoğlu"nun icadını sorgulamak bir yana, bazı hatalardan dolayı başvurunun yeniden yapılması istenir. Fakat bu sefer sadece başvurunun yenilenmesi yeterli görülmez, her düzeltme sayfası için belirlenen miktardaki paranın da ilgili bankanın hesabına yatırılması gerektiği ısrarla vurgulanır. Halil İbrahim Tütüncüoğlu istenilen paranın 400 milyon lirayı bulduğunun altını çiziyor; "Başvuru için 16 milyon yatırmıştım. Şimdi, başvurudaki düzeltmeler için 400 milyon lira isteniyor. Buradaki çelişkiyi anlamak mümkün değil."
       <br/>
       <br/>
       Kanada"da faaliyet gösteren bir kuruluş Tütüncüoğlu"nun buluşuna talip. Sözü edilen şirket bu projeyi açlık çeken Irak halkı için devreye sokacak. Peki TPE"nin şimdilik geri çevirdiği icadın başvurusundaki "vahim" hatalar neydi? Enstitü kendi kriterlerine göre birtakım yanlışlıkları tespit etmiş. Tütüncüoğlu başvurusunda abartılı ifadelere yer verip buluş konusunda kısa ve özlü bir teknik bilgi vermemiş. Oysa başvuru metni incelendiğinde abartı olmadığı gibi buluş hakkında açık bir bilgi verildiği anlaşılıyor. TPE"nin bahaneleri devam ediyor: Resim sayfalarının minimum marjları uygun değildir. Doğrusu üstten ve sol taraftan 2.5 santim, sağ taraftan 1.5 santim, alttan ise 1.0 santim olması gerekiyor. Çizgiler sabit kalınlıkta değildir ve iyi belirtilmemiştir, uygun olmayan tarama çizgileri içermektedir... Tütüncüoğlu"nun başvuru dilekçesindeki yazıların büyük harfle olması, satır aralığının 1.5 santim olmaması da önemli bir eksiklik olarak kabul ediliyor.
       <br/>
       <br/>
       Faydalı model belgesi almak için enstitüye başvurduğunu söyleyen Tütüncüoğlu yaşadıklarına bir anlam veremediğini anlatıyor: "Ben icadımla topluma faydalı olmayı düşünüyorum. Ancak onlar benim icadımı hiç dikkate almadan kırtasiye değerlendirmesine gitmişler. Başvurum anlaşılır bir şekilde yapılmıştır. Sanki Türkiye"de her gün yüzlerce buluş yapılıyormuş gibi davranılıyor. Bu konuda acı çeken sadece ben değilim."
       <br/>
       <br/>
       Enstitü mucitleri korkutuyor
       <br/>
       <br/>
       Sadece başvuru dilekçesi ve formu için enstitünün belirlediği yüze yakın kural bulunuyor. Kağıdın boyutu, yazının tipi, harfin büyüklüğü gibi. İşlemlerdeki titizlik ve bürokrasi, patent almak için başvuranları yıldırıyor. Enstitü, söz konusu yanlışlıklardan dolayı 34 kişinin başvurusunu geri çevirdi son olarak.
       <br/>
       <br/>
       İlhan Sancar, başvuru işlemlerinin zorluğundan dolayı patent için başvurmaktan vazgeçen isimlerden biri. Sancar konu hakkında şunları söylüyor: "Formu bir şekilde elde ettim. Nasıl bir süreçten geçmem gerektiğini hem form bilgilerinden hem de daha önce başvuruda bulunanlardan öğrendim. İşlemlerin uzun ve zor olmasından dolayı başvurmaktan vazgeçtim. Bu iş o kadar uzun sürmemeli ve zahmetli olmamalı. Sonuçta uzmanlar icadı inceleyip karar veriyor. Kimsenin kimseyi kandırması veya dolandırması söz konusu değil. İşlemler net ve kolay olmalı."
       <br/>
       <br/>
       Patent başvurusu için maddi imkanlar da önemli. Maddi külfetten dolayı başvurmaktan çekinenler de var. Sefa Kaya, "antik statik ayakkabılar" projesi için enstitüye maddi durumundan dolayı başvuramadığını söylüyor: "Patent almak için çok uğraşmam gerekir. Maddi durumum yeterli değil. Bir sponsor bulursam onun aracılığı ile başvurmayı düşünüyorum." Naim İlhan"ın durumu da Kaya"nınkinden pek farklı değil. İlhan da maddi sıkıntı nedeniyle, "akıllı oto alarmı" icadı için enstitüye başvuramamış.
       <br/>
       <br/>
       Enstitüye başvurup tescil belgesi alanları da uzun bir işlem bekliyor. "Deprem uyarı cihazı" için başvuran Kadir Hüseyin Buzluk, uzun ve yorucu bir uğraş sonunda patente kavuştuğunu dile getiriyor; "Proje 2 yıl askıda bekletildi. Uzmanlara incelettirildi. Sonra TÜBİTAK projeme sahip çıktı ve patent aldık. Daha sonra çeşitli fuarlarda en ilgi çekici proje seçildi."
       <br/>
       <br/>
       Patent başvuruları 64 bin değişik kategoride ele alınıyor. Türkiye"de son dönemlerde, patent almaya yönelik talepler giderek artıyor. Ancak takip ve işlemlerin getirdiği güçlük, nicelikteki değerlendirmeye direkt yansıyor.
       <br/>
       <br/>
       SELİM M. ŞENGÜN*: PATENT BAŞVURUSUNUN KURALLARI VARDIR
       <br/>
       <br/>
       Patent filozofisinin ana dayanağı, geliştirilen yeniliklerin ve bu yeniliklere ait bilginin kamuya açıklanması ve karşılığında belirli bir süre içinde bu açıklamayı yapan kişilere tekel hakkı tanınmasıdır. Bu nedenle, böyle bir tekel hakkı almanın şartlarının başında, geliştirilen tekniğe ait bilginin anlaşılabilir ve net bir şekilde açıklanması gelir. Bu açıklama patent başvurusu içinde ve belirli kurallara uyularak yapılır. Tüm dünyadaki patent dokümanları belirli standartları sağlamaktadır. Uyulması çok zor olmayan tüm kurallar, enstitümüzün ücretsiz dağıttığı başvuru hazırlama kılavuzunda detaylı olarak örnekleriyle açıklanmıştır. Patent uzmanları tarafından incelenen ve hataları olduğu tespit edilen başvuru sahiplerine, hatalarını nasıl düzelteceklerine dair yol gösteren bildirimler yapılmaktadır. Türk Patent Enstitüsü tüm kadrosu ile buluş sahiplerinin yönlendirilmesi ve patent sisteminin kullanımının yaygınlaştırılması için üzerine düşen görevi yapmaya devam etmektedir. AR-GE yatırım ve teşviklerinin artırılması ve patent sisteminin ülke ekonomisi açısından öneminin anlaşılması patent sayılarının artırılabilmesindeki önemli unsurlardır.
       <br/>
       <br/>
       (*) Türk Patent Enstitüsü Başkanı
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3111), [web.archive.org (arşiv bağlantısı)](http://web.archive.org/web/20050118064114/http://www.aksiyon.com.tr:80/detay.php?id=3111)
