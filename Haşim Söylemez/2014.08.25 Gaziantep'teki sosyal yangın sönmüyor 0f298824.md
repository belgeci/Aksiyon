# Gaziantep'teki sosyal yangın sönmüyor

*Haşim Söylemez 2014.08.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Suriyeli sığınmacı problemi giderek büyüyor ve çetrefilleşiyor. Gaziantep, sorunun en fazla hissedildiği şehirlerden. Ölümlü vakalarla gerginlik ciddi boyutlara tırmandı. Tedbir ve pratikteki çözüm metotları zayıf. Kargaşanın sağduyu çağrılarıyla bitmesi imkânsız görünüyor. Yönetsel irade ve ortak akıl şart.
  </font>
 </div>
 <div id="newsText">
  <font class="detail-text">
   <p>
    Ailemle birlikte Halep’ten geldik. Burada misafiriz ve kendimizi yabancı hissetmiyoruz. Ancak yaşananlardan sonra artık çarşıya çıkmaya korkuyoruz. Bize karşı bir öfke var. Kadın ve çocuklarımız yanlarında biz olmadan dışarı çıkamıyor. Bir iki kişinin yaptığı yanlış ve pis şeyleri ‘bütün Suriyeliler yaptı’ deniyor. Bu insanlar yüzünden hepimiz suçlu gösteriliyoruz. Durum böyle devam ederse ailemi de alıp Türkiye’de başka bir yere gitmek zorunda kalacağım. Suriye’ye dönmemiz mümkün değil. Bunu kim önleyecekse bir an önce bir şeyler yapmak zorunda.”
   </p>
   <p>
    Suriye’den kaçarak sığındığı Türkiye’de 7 aydır Gaziantep’te ikamet eden Hasan El Durmuş, böyle özetliyor yaşanan olaylardan sonraki tabloyu. Görüştüğümüz çoğu Suriyeli göçmenden de aynı sözleri duyuyoruz. Gaziantep’te tedirgin ve korku dolu bir bekleyiş içindeler.
   </p>
   <p>
    Suriyeli Hasan orta hâlli bir ayakkabı ustası. Mesleğinin üstatlık derecesinde erbabı olsaydı da fark etmeyecekti. Hepsi benzer şartlarda mücadele vermekte. Mobilyacı Nuri Öğücü’nün yanında çalışan boyama ustası Zekiye Cebel, müşkülata rağmen patronundan, işinden ve Antep’te bulunmaktan memnun. Fakat geçen günlerdeki hadiseler onun gözünü de epeyce korkutmuş. Artık eve gidip gelirken sokakta ve caddede pürdikkat kesildiğini anlatıyor: “Her şey güzeldi. Fakat son zamanlarda korkar olduk. Bize farklı bakıyorlar. Bütün Antep değil elbette ama bir kesim bizi hiç istemiyor ve onların bakışları, hareketleri bizi tedirgin ediyor. Oysa benim gibi insanların kimseye zararı yok.”
   </p>
   <p>
    Gaziantep’te dilden dile dolaşan sözlerin bir bölümü hakikat ile söylenti arasında gibi. Fısıltının etkinliği ve gücü ciddi boyutlara ulaşmış. Suriyelilerin kendilerini bıçak sırtında hissetmelerinin arka planında yerli halkın azımsanmayacak kısmında oluşan öfke patlamasının rolü büyük. Tespiti yaparken elbette ki bu öfkeyi haklı çıkarabilecek örnekler söylemek de mümkün. Bir kaosla yüz yüze şehir. “Bundan kim sorumlu?” kadar, “Mesele nasıl çözüme kavuşturulabilir?” sorusunun cevabı da önemli.
   </p>
   <p>
    Suriyeliler, irtibat kurmaktan çekiniyor. Her gün yeni bir dedikoduyla köşelerine çekiliyorlar. Onlar tarafından su deposuna zehir atıldığı ve 6 kişinin öldüğü iddiası infial potansiyelini zirveye çıkarmış. Suya zehir atıldığı yalan, hâliyle bu sebeple ölen de yok. Söylentilerin tesiriyle hastanelere ‘zehirlendim’ şikâyetiyle pek çok kişinin başvurması ise gerçek. Basit bir söylenti kulaktan kulağa çabucak yayılıyor ve tepkiler kontrol duvarlarını aşabiliyor Antep’te.
   </p>
   <p>
    Madalyonun bir yüzü: Her asayiş sorununda ilk etapta cümlenin öznesine ‘Suriyeliler’ oturtuluyor. Diğer yüzüyse şöyle: İlk tespit Gaziantep’te göçmen odaklı problemler ve karışıklıklar meydana geldiği gerçeğini değiştirmiyor. Mevzudaki denge veya ağırlık noktasını yakalayabilmek mühim. Halktan sağduyu umulabilir. Bunun çözüme yetmeyeceği gayet net. Kargaşanın hallinde yönetsel irade ve ortak akıl da gerekiyor.
   </p>
   <p>
    <strong>
     Resmî 210, gayriresmî 900 bin
    </strong>
   </p>
   <p>
    Gaziantep’te geçen hafta 62 yaşındaki Hıdır Çalar, ‘evi boşaltma’ tartışmasında Suriyeli kiracısı tarafından bıçaklanarak öldürülünce gerginlik neredeyse önü alınamayacak çapta büyüdü. Kimi mahallerde halkın tepkisi bilinç eşiğinden saptı. Sosyal yangın hâlâ sıcak, ateş harlı. Birkaç ailenin başka şehirlere gönderilmesiyle söneceğe benzemiyor. Zira yüz binlerce (resmî verilerle 210 bin) Suriyelinin Antep’teki hayatı devam ediyor. Göçmen muhalifleri sayının çok daha fazla olduğunu ileri sürüyor. Suriye Arap Cumhuriyeti Ulusal Koalisyonu Gaziantep Temsilciliği de 275 bin kişiden söz ediyor. Sayının anlık göçlerle arttığı da belirtiliyor.
   </p>
   <p>
    <img alt="" height="291" src="http://web.archive.org/web/20140905085308im_/http://medya.aksiyon.com.tr/aksiyon/2014/08/25/gaziantep2.jpg"/>
   </p>
   <p>
    Gazianteplilere göre ise sayı 900 binden aşağı değil. Ahmet Adıyaman, bir buçuk milyonluk Antep şehrinin, aniden eklemlenen 900 binlik artı nüfusu kaldıramayacağını ifade ediyor: “Rakamlar farklı olsa da biz görüyor ve yaşıyoruz. Gelenler sanayide ya da başka yerlerde ucuza çalıştırılıyor. Artık kimse yerlilere iş vermek istemiyor. Bir Suriyeliye aylık 400-500 lira verip çalıştırıyorlar. İstedikleri zaman da işten atabiliyorlar. Aynı işi bir yerli yapmak istese masrafı, sigortası ile 2 bin 500 lirayı buluyor. İnsanlar kaçak işçi çalıştırıyor. Bu da dengeleri bozuyor.”
   </p>
   <p>
    Suriyeliler her türlü işte çalışıyorlar. Kayıt dışı ve ucuz işgücü işverenlere cazip geliyor. Yerli işçilerin iş alanı daralırken, sığınmacı karşıtlığı bileniyor. İnşaatlarda 15-20 lira ödenen gündelikçiler bile Suriyelilerden seçiliyor. Sığınmacılar yüzünden ev kiraları da (ortalama yüzde 50, yer yer yüzde 80’e varıyor) fırladı. Yalnızca yöre halkı değil, üniversite öğrencileri de muzdarip. 500-600 liraya tutulabilen evler için şu sıralar en az 1500 lira isteniyor. Yoksa ‘evden çıkın’ ikazı ile karşılaşıyor öğrenciler.
   </p>
   <p>
    Nesrin Durul, Gaziantep Üniversite-si’nde öğrenci. Ailesi İzmir’de. İki arkadaşıyla 600 liraya kaldığı eve bu yıl 1500 lira ödemek zorunda. Çaresiz kaldıklarını vurguluyor: “Ya evden çıkacağız ya da yanımıza bir iki arkadaş daha alacağız. Ailelerimizin durumu ortada. Yeni kira hepimizi çok zorlar.”
   </p>
   <p>
    Suriyeli sığınmacılar daha ziyade kenar mahallerde oturuyor. Bu yerler zaten sorunlu. Antep’e ilçelerinden ve civar şehirlerden göçen vatandaşlar kalıyor buralarda. Potansiyel sorun kinetik etkiyle kızışmakta. Hâli vakti yerinde Suriyeliler şehrin zengin semtlerinde. Fabrikalara ortak olmuşlar. Ya da yerliler üzerinden iş kurmuşlar. Bakkal veya fırın cinsi küçük çaplı işlere el atmış kimisi. Kayıt dışılar, vergi vermiyorlar. Yöre esnafı buna da çok kızıyor. Küçük işletme açan Suriyelilerdeki tedirginlik daha fazla.
   </p>
   <p>
    6 kişilik ailesiyle Halep’ten gelen Vasi El Hüseyin, Sakarya Mahallesi’ndeki bakkal dükkânıyla ayakta kalmaya çabalıyor. Arka kısımdaki odada yaşıyorlar. Olaylardan epey korkmuşlar: “Keşke Suriye rahatlasa da bir an önce evimize dönsek. Yapacak bir iş bulmadım, bu küçük bakkalı açtım. Türkler de müşterilerim. Ama son olaylar beni ve ailemi tedirgin etmiş durumda. Karım ve çocuklarım artık evden çıkmıyorlar. Sıkıntının bitmesini istiyoruz ama şu anda bu biraz zor görünüyor.”
   </p>
   <p>
    <img alt="" height="305" src="http://web.archive.org/web/20140905085308im_/http://medya.aksiyon.com.tr/aksiyon/2014/08/25/gaziantep3.jpg"/>
   </p>
   <p>
    Antepli esnaflar tepkili ama bunların önemli kısmı sağduyunun elden bırakılmamasını da arzuluyor. Ahmet Yeşil bu iki duyguyu bir arada içinde barındıranlardan. Ayakkabı dükkânı işletiyor. Sorunu birilerinin körüklediğine inanıyor ve böyle devam ederse tehlikenin büyüyeceğini düşünüyor: “Oradaki insanlar zor durumda kalıp bize sığındılar. Bizler misafirlere karşı duyarlı olmalıyız. Aynı durumda biz de olabilirdik. Kısa süre sonra olaylar biter, geri dönerler diye bekledik. Ancak durum aynı devam edince patlama meydana geldi. Suriyeliler şimdi çarşı pazarda, mahalle aralarında satış yapıyor ve daha ucuza satıyorlar. Vergileri, yükümlülükleri yok. Hâl böyle olunca esnaf rahatsız oluyor. Çünkü kazancı düştü. Sıkıntı biraz daha sürerse kötü şeyler olabilir. Bizler sağduyulu ve iyi niyetli olmaya çalışıyoruz. Ama herkes aynı değil.”
   </p>
   <p>
    Antep’tekilerin neredeyse tamamı Halep’ten. Öfkeli vatandaşlar, bu yüzden “Gazihalep olduk’ tabirini kullanıyor. Tedbirler devreye sokulmazsa Gaziantep’teki Suriyeli sorunu durdurulamayacak boyuta erişebilir.
   </p>
   <p>
    _________________________________________________
   </p>
   <p>
    <strong>
     MADDE MADDE SURİYELİ MÜLTECİ SORUNU…
    </strong>
   </p>
   <p>
    Gaziantep’te daha da göze batan maddeleştirdiğimiz sorunlar aslında Suriyeli sığınmacıların yerleştiği ya da yaşadığı diğer vilayetler için de geçerli.  Sınırdan geçen insanlar kayıt altına alınmıyor. Suriye’deki terör örgütü mensubu, mahkûm, suçlu gibi problemli insanlar da Gaziantep’e yerleşti.  Kamplarda kalmak istemeyenler, şehir merkezlerine akın ediyor. Bu da konut problemini artırdı. Kira fiyatları 1000-1500 liraya yükseldi. Barınak bulamayan Suriyeliler otobüs durakları, parklar ve metruk binalarda yaşamaya başladı.  Bir evde birden fazla Suriyeli ailenin kalması ev sahipleriyle Suriyelileri karşı karşıya getirdi.  Suriyelilerin düşük ücrete çalışması işsizlik sorununu büyüttü. Durumu iyi olan Suriyelilerin açtıkları işyerlerinde vergi ve SGK giderlerini ödememesi esnaf arasında haksız rekabet doğurdu. Suriye’den getirilen kaçak malların ucuz fiyata satılması küçük esnafı olumsuz etkiledi.  İşe giremeyen veya çalışmak istemeyen sığınmacıların dilencilik yapması halkı rahatsız ediyor.  Çadır kentlere sivil toplum örgütleri ve yardım kuruluşları yaklaştırılmıyor.  Suriyeli kadınların şehirdeki ailelerin içine ikinci eş olması ve fuhuş olaylarının artması ahlaki bozukluğu tetikledi. Bu arada genç Suriyeli erkekler de mahallelerindeki kızları rahatsız etmeye başladı.  Suriyelilerin yoğun olduğu yerlerde hekim, ebe, hemşire, sağlık memuru, psikolog ve diyetisyen azlığı. Kamp dışındaki Suriyeli bebek ve çocuklar bulaşıcı hastalıklara karşı aşılanamadı. Sık sık bulaşıcı hastalık şikâyetiyle hastanelere akın edildi. Hastanelerin yetersizliği SSK’lı hastaları vizite zorluğuna itti.  * Doktor, hemşire, mühendis, öğretmen gibi nitelikli Suriyelilerden verimli faydalanılamadı.  On binlerce Suriyeli çocuk eğitilemiyor. Ve bu çocuklar 4 yıl içinde genç nüfusa karışıyor.  Suriyelilerin Müslüman, Hristiyan, Ezidi, Dürzi, Sünni, Alevi, Nusayri, Arap, Kürt, Türkmen gibi farklılıkları göz ardı edilerek adımlar atılıyor.  STK’ların hazırladığı kapsamlı raporlar dikkate alınmadı.
   </p>
   <p>
    ____________________________
   </p>
   <p>
    <strong>
     Prof. Dr. Haluk Savaş
    </strong>
   </p>
   <p>
    <strong>
     Sonraki aşama gettolaşma
    </strong>
   </p>
   <p>
    <img alt="" height="371" src="http://web.archive.org/web/20140905085308im_/http://medya.aksiyon.com.tr/aksiyon/2014/08/25/gaziantep4.jpg"/>
    Gaziantep ve Kilis çevresindeki kamplarda bir çalışma yaptık. Yrd. Doç. Gökay Alpak’ın danışmanlığında bir tez çalışmasıydı. İlginç verilere ulaştık. Mültecilerin psikiyatrik ve travma sonrası stres bozukları incelendi. 300’ün üzerinde mülteci ile birebir görüşüldü. Mültecilerin yüzde 80’i doğrudan ağır bir şiddeti ya görmüş ya da kendisi yaşamış. Bu ölüm ve yaralanmaları içeriyor. Yüzde 32’sinde travmalara bağlı stres bozukluğu ortaya çıktı. Uyku bozukluğu, aşırı uyarılma, kâbus görme gibi sonuçlar bunlar. Göçmen olmak başlı başına yeterli bir sebeptir. Mağduriyet ve belirsizlik bir travma oluşturur. Şartlar düzgün dahi olsa bir yerden bir yere göç etmek bu sonuçları doğurur. Göç insanları paranoyaklaştırır. Gelenlerin iş alanlarına yayılmaları yerlilerin işsiz kalması gibi maddi etkenler de bunların üzerine eklenince çok karmaşık bir durum ortaya çıkar. Kenar mahallerde şimdi bu iki güç karşı karşıya gelmiş durumda. Antepliler civar köylerden gelenleri ‘dışarlıklı’ olarak görüyorlar. Güvenlik endişesi, bazı değerlerin tahrip edilmesi, kültürel farklar insanları endişeye sokuyor ve tedirgin ediyor. Bunun bir sonraki aşaması gettolaşmadır. Gelen Suriyeli bıçkınların ‘sivil savunma birliklerini’ kurmaları veya çeteleşmeler olur. Buna karşı yerel halk aynı yolu seçer ve bunlar karşı karşıya gelir. Yetkililer bir an önce iki grup arasında sosyal bir uyum sağlamalı. Yerli halk mülteci konusunda bilgilendirilmeli.
   </p>
   <p>
    (*) Gaziantep Üniversitesi Tıp Fakültesi Ruh Sağlığı ve Hastalıkları Anabilim Dalı Öğretim Üyesi
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39304-gaziantepteki-sosyal-yangin-sonmuyor.html), [web.archive.org (arşiv bağlantısı)](http://web.archive.org/web/20140905085308/http://www.aksiyon.com.tr:80/aksiyon/haber-39304-gaziantepteki-sosyal-yangin-sonmuyor.html)
