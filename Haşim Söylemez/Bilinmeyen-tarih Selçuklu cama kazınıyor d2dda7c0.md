# Selçuklu cama kazınıyor

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20030625013439im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030625013439im_/http://www.aksiyon.com.tr/resim/444/62.jpg" vspace="5"/>
  </p>
 </font>
 <font class="content">
  Dünyada başka örneği olmayan Selçuklu ve Karamanoğlu dönemine ait motifler cama kazınarak tarihe not düşülüyor. Karamanoğlu Mehmet Bey’in tuğrası ya da Selçuklu’nun devlet amblemi bir vazonun üzerinde insanların bilgisine ve göz zevkine sunuluyor.
 </font>
 <p>
  <font class="content">
   Geçmişi ne kadar biliyoruz? Hemen hemen herkesin bu soruya vereceği bir cevap vardır; az ya da çok. Ama mutlaka bilmediğimiz bir geçmiş nokta garip bir istihza ile bizi gelecekte kovalıyordur. Kaçtıkça o bir adım daha yaklaşıyor. Bilmecedeki resmi tamamlamak değil, eksik parçaların bulunmasına teşvik etmek için. Parçalar o kadar önemli ki; bazen bir belge, bir lahit, bir sikke yeni bir tarih sayfasının açılmasını sağlayacak kadar önemli olabiliyor. Ancak sadece bulmak yetmiyor, bulunanı insanlara tanıtmak da önemli. Peki bulunan her yeni eseri insanlara sunmak mümkün mü? Hayır. Bunun için de farklı yollara başvurmak gerekiyor. İşte bu amaçla yola çıkanlardan birisi de Özlem Perk. Yıllardır Selçuklu ve Karamanoğulları dönemine ait tarihi eserleri cama kazıyor. Perk bir nevi gün yüzüne çıkmamış eserin fotoğrafını çekip insanların beğeni ve bilgisine sunuyor. Bunu yaparken de insanların göz zevkine hitab ediyor. Perk’in ortaya koyduğu duvardaki bir aynada Selçuklu’nun kartal sembolünü görmek mümkün. Ya da oluşturduğu bir vazoda Karamanoğlu Mehmet Bey’in tuğrasını ilk kez tanıma fırsatı doğabiliyor. Perk keşfedilmemiş Selçuklu ve Karamanoğulları’nın bilinmeyen yönlerini cama kazıyarak tarihe not düşüyor. Üstelik cama kazınan bu kıymetli not şekil verilen malzemenin üzerinde evde veya ofiste aksesuar olarak kullanılabiliyor.
   <br/>
   <br/>
   Her motif orijinal
   <br/>
   <br/>
   Cam kesme tekniğine basit bir merakla başlayan Özlem Perk bu merakını daha sonraları iyi bir amaç için kullanmaya başlamış; kullandığı desenlere özen gösterip, onların orijinal ve ilk olmalarına dikkat etmiş. Bunu yaparken de sikkelerden, hat yazılarından, değişik tarihi eserlerdeki örneklerden faydalanmış. Ama Perk’in en çok üzerinde durduğu Selçuklu ve Karamanoğulları’na ait motifler olmuş. Bunun da sebebi hem kendisinin hem de eşinin bir kolleksiyoner olmasından kaynaklanıyor. Özlem Perk, Selçuklu ve Karamanoğulları koleksiyonuna sahip olan eşi Haluk Perk’in yardımıyla motifleri cama büyük bir sabırla işliyor. Faydalanılan eserler ise sadece Perk koleksiyonunda bulunduğu için tek ve ilk olma özelliğini taşıyor. Özlem Perk buradaki amacının sıradan bir motifi işlemek yerine tarihi bir dokuyu kopya ederek onu geleceğe taşımak olduğunu söylüyor; “Aldığım örneklerin hepsi orijinal, önemli bir özelliği olanlardan oluşuyor. Koleksiyonu insanlara göstermezsiniz ancak onun parçalarını cama kazıyarak insanlara bu yolla ulaştırabilirsiniz. Bu aynı zamanda tarihin de fotoğrafını çekmek oluyor. Dünyada olmayan motifleri kullanıyorum. Bir gül ya da başka bir çiçeği de yapabilirdim ama ben yapmışken insanları hem bilgilendireyim hem de göz zevklerine hitab edeyim diye düşündüm. Eşim de bana bu konuda çok yardımcı oldu. Sonuçta böyle birşeyi yapmaya başladım ve devam ettireceğim.”
   <br/>
   <br/>
   Perk tarihi motiflerinin yanında gündelik hayatta sürekli kullanılan duaları da cama kazıyor. Özellikle mutfaklar için hazırladığı biblo veya şekerliklerin üzerine bereket duasını işliyor. Perk nazar duasını da cam aynanın kenarına kazıyarak insanlara hatırlatmada bulunuyor, onların okumalarını sağlıyor.
   <br/>
   <br/>
   İş o kadar kolay değil
   <br/>
   <br/>
   Atölye N’de bu işe başlayan Özlem Perk şimdilerde bir atölye kurup özellikle ev hanımlarına kurs vermeyi düşünüyor. Perk’e göre yoğun işi olmayan her bayanın böylesine bir meşgale ile uğraşması çok önemli. Geçtiğimiz yıl Askeri Müze’de bir sergi açan Özlem Perk önümüzdeki günlerde daha geniş kapsamlı bir program dahilinde bu işi sürdürmeyi hedefliyor.
   <br/>
   <br/>
   Tam bir adı olmayan ancak cam kesme tekniği olarak bilinen bu iş aslında o kadar da kolay değil. İnce bir işçilik ve derin bir sabır gerektiriyor. Büyük ile küçük objeye harcanan zaman değişiyor. Zor olan her zaman küçük parça oluyor. Cam kesme tekniği için hazırlanan cam malzemesi (isteğe bağlı olarak her şekil olabilir) maskeleme bantı ile üç veya dört kat bantlanıyor. Sonra ince bir teknikle bıçak veya ucu keskin bir aletle belirlenen motif işlenmeye başlanıyor. Saatlerce hatta günlerce süren bir uğraş sonucunda cama kazınan motifin kalıcı olması için cam örneği kum odalarında kumlanarak ana objenin bir parçası olması sağlanıyor. İstenildiği taktirde cama altın suyu ile altın kaplama da yapılabiliniyor. Bu eserleri hazırlamak için ayna, vazo, küllük, fotoğraflık, şekerlik, kase gibi çok sayıdaki objeden faydalanılıyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2658&yorum_id=1), [web.archive.org (arşiv bağlantısı)](http://web.archive.org/web/20030625013439/http://www.aksiyon.com.tr:80/detay.php?id=2658&yorum_id=1)
