# Çok renkliyiz

*Haşim Söylemez 2000.07.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İçinde yaşadığımız ve kendi vatanımız olarak kabul ettiğimiz coğrafya adeta renk armonisi gibi. Bu kara parçası üzerinde yaşayan insanlar, dilleri, dinleri, kültürleri ve yaşam tarzlarıyla farklılıklar arz ediyor.
  </font>
 </div>
 <div id="newsText">
  <font class="detail-text">
   Doğudan batıya, kuzeyden güneye her yönde ve bölgede farklı bir topluluğu görmek mümkün. Böylesine renkli ve geniş bir coğrafyada insanlar kendilerine özgü özellikleriyle var olduklarını belli ediyorlar. Ancak bu belirginlik çok da etkin değil çünkü onlar kendi halinde gizli kalmayı tercih ediyorlar. Zaman zaman bazı vasıflarını gizleseler de dillerini hiçbir zaman saklayamıyorlar. Çünkü; anlaşmak için bildikleri o dili kullanıyorlar, yani ana dillerini. Durum böyle olunca bu topluluklar Anadolu'da konuştukları dille birlikte anılıyorlar. Kürtçe konuşanlar Kürtler, Zazaca konuşanlar  Zazalar, Lazca konuşanlar Lazlar gibi.
   <br/>
   <br/>
   Türkiye'de konuşulan diller politikleştirilmedikçe o topluluklarla birlikte hep çekici olmuş, merak uyandırmış. Peki asırlardır yaşadığımız coğrafyada kaç dil vardı ve hangi diller hâlâ konuşuluyor? Bu sorunun cevabını aradığımızda oldukça şaşırdık. Bir çırpıda aklımıza gelmeyen diller meğer bizim yaşadığımız coğrafyada kullanılıyormuş. Türkçe'den ayrı olarak belirgin bir şekilde, Kürtçe, Lazca, Arapça gibi diller konuşulurken, ismini bir anda söylemekte zorlandığımız Kırdaşça, Kırmanca, Acemce gibi diller de Türkiye coğrafyasında konuşuluyor.
   <br/>
   <br/>
   Çok dil tek vatan
   <br/>
   <br/>
   Türkiye'de şu anda yirmiye yakın dil konuşuluyor. Dillerle birlikte ayrı ayrı topluluklar kültürleriyle hayatımıza renk katıyor. Dilleri ne olursa olsun onlar için tek vatan Anadolu coğrafyası, tek ülke Türkiye. Türkiye'de biribirinden bağımsız, Türkçe, Kürtçe, Lazca, Arapça, Zazaca, Pomakça, Kırdaşça, Kırmanca, Gürcüce, Çerkezce, Boşnakça, Arnavutça, Arapça, Acemce, Abazaca, Ermenice gibi diller konuşuluyor. Dil Bilimci Mehmet Çavdar yapmış olduğu araştırmalarda bu dillerin tamamının Anadolu coğrafyasında hâlâ kullanıldığını ortaya çıkarmış. Yine  Çavdar'ın araştırmasında Türkçe'den sonra, Kürtçe, Lazca ve Arapça'nın en çok konuşulan diller olduğu tespit edilmiş. Ayrıca Çavdar'ın çalışmasında kendi ana dilini konuşan bazı insanların başka hiçbir dili bilmediği de ortaya çıkmış. DİE'nin geçmiş yıllarda yapmış olduğu araştırmadan çıkan sonuçlar da Çavdar'ın çalışmasını destekliyor.
   <br/>
   <br/>
   70 yaşındaki Asiye Demir, Kürtçe'nin dışında başka bir dil bilmediğini söylüyor. Muş'ta yaşayan Demir ile Kürtçe iletişim kurabiliyoruz. Demir "Ben Kürtçe'den başka bir dil bilmem. Sadece Türkçe olarak gel, git diyebiliyor, anlayabiliyorum. Bu yaştan sonra Türkçe veya başka bir dil öğrenmek istemiyorum. Şimdi benim torunlarım hem Türkçe, hem de İngilizce konuşuyorlar" diyor. Rize'nin Pazar ilçesinde görüştüğümüz ve sadece Lazca konuşabilen Ahmet Turnalı'nın durumu da Asiye Demir'den farksız. Turnalı ile Türkçe bilen Lazlar aracılığıyla konuşabiliyoruz. Turnalı "Ben 80 yaşındayım, Lazca'dan başka bir dil bilmem. Sakat olduğum için askere gitmedim, gitseydim belki biraz Türkçe öğrenirdim. Ama ben Türkiye'de yaşamaktan mutluyum. Dilimizi rahatça konuşabildiğimiz için çok huzurluyum" şeklinde duygularını dile getiriyor.
   <br/>
   <br/>
   Her dil farklı bir yerde
   <br/>
   <br/>
   Türkiye'de konuşulan diller, belirli bölgelere dağılmış durumda. Hemen hemen her dilin kendisine has bir bölgesi var. Doğu Anadolu ve Güneydoğu Anadolu'nun büyük bir kısmında Kürtçe konuşulurken bazı yerleşim yerlerinde de Arapça konuşan insanlara tanık olmak çok zor değil. Örneğin Muş'un Hasköy ilçesinde konuşulan dil Arapça, oysa Muş'un genelinde Kürtçe hakim. Trabzon'un bazı bölgelerinde, Rize'de Pazar ve civarında Lazca konşuluyor, ancak göçlere bağlı olarak Şile civarında da Lazca konuşanlara rastlamak mümkün. Zazaca Elazığ, Bingöl civarında konuşulurken, Arnavutça'nın daha çok batıdaki yerleşim yerlerinde konuşulduğu karşımıza çıkıyor.
   <br/>
   <br/>
   Sosyolog Nevin Kevinç, bölgeden bölgeye, hatta yanyana olan iki yerleşim yerinde farklı iki dili görmenin mümkün olduğunun altını çiziyor. Türkiye'de dillerin konuşulduğu alan bakımından farklılıkların belirli belirsiz dağıldığını belirten Kevinç devamla şunları söylüyor: "Bu Türkiye'ye has bir durum. Bir bölgede bir dil konuşulurken başka dillere rastlamak mümkün. Karadeniz'de Türkçe, Lazca, Ermenice, Gürcüce konuşan bölgeler iç içe. Kürtçe'nin hakim olduğu bir yerde Arapça umulmadık bir alanda karşınıza çıkıyor. Ancak Türkiye'de konuşulan dillerin bir merkez noktası var. Bunlar yüzyıllardır bu bölgelerde ağırlıklı olarak varlıklarını sürdürüyorlar. Değişik bölgelerde ve alanlarda konuşulan dilleri göçe bağlı olarak düşünmek gerekir. Bu durum Osmanlı'da da vardı, şimdi de aynısı geçerli."
   <br/>
   <br/>
   Diller yozlaşıyor, ancak yok olmuyor
   <br/>
   <br/>
   Bugün Anadolu coğrafyasında konuşulan diller yozlaşmayla karşı karşıya. Türkçe nasıl yabancı kelimelerin etkisiyle yozlaşıyorsa, yerel diller de aynı şekilde farklı dillerdeki kelimeleri bünyesine alarak yozlaşıyor. Türkçe; İngilizce, Almanca, Fransızca olmak üzere değişik dillerin etkisiyle bozulurken, yerel diller de başta Türkçe olmak üzere yakın temas halinde olduğu dillerden ödünç kelime alıyor. Mesala Kürtçe'nin içinde Zazaca, Zazaca'nın içinde Kürtçe kelimelere rastlamak mümkün. Aynı zamanda iki dilde de çok sayıda Türkçe kelime bugün o dillere aitmiş gibi kullanılıyor.
   <br/>
   <br/>
   Diller yabancı kelimelerin etkisiyle yozlaşıyor ancak yok olma gibi bir tehlikesi yok. Çünkü dillere ait materyaller bugün kitaplaştırılıp, yazıya dökülüyor. Kitapların yanısıra dergiler, gazeteler de dillerin yok olmasını engelliyor. Yani bir nevi kurumsal sisteme oturtulmuş olan diller geleceğe taşınıyor.
   <br/>
   <br/>
   Ali İhsan Aksamaz, Türkiye'de konuşulan yerel dillerin yozlaştığını ancak yok olmasının zor olduğunu belirtiyor. Aksamaz: "Yerel diller resmi dil olmanın avantajlarından yararlanamıyor. Bugün dünya bütünleşiyor, dillerle ilgili materyaller bir araya getiriliyor, yazıya geçiriliyor. Ancak dillerin başka dillerin etkisiyle yozlaştığı muhakkak. Türkçe'de, Kürtçe'de durum ne ise Lazca'da da aynı durum geçerli"şeklinde konuşuyor.
   <br/>
   <br/>
   Türkiye'de konuşulan diller bir de kendi içinde şivesel olarak farklılıklar arz ediyor. Hatta bazı diller öylesine farklı oluyor ki aynı kökenden olan diller birbirleriyle anlaşmakta zorlanıyorlar. Örneğin Bitlis Kürtçe'siyle Diyarbakır Kürtçe'si bariz bir şekilde fark ediyor.
   <br/>
   <br/>
   Osmanlı'da vardı, Türkiye'de devam ediyor
   <br/>
   <br/>
   Günümüzde Türkiye coğrafyasında konuşulan dillerin tarihi oldukça eski. Osmanlı İmparatorluğu döneminde de konuşulan diller günümüze kadar korunarak gelebilmiş. Konuşuldukları coğrafya ile birlikte anılan diller, Türkiye Cumhuriyeti'nin kurulmasından sonra da bir kültür mirası olarak varlığını sürdürüyor. AraştırmacıYazar Ali İhsan Aksamaz yerel dillerin Osmanlı'dan Türkiye Cumhuriyeti'ne intikal eden bir miras olduğunun ve bunun aynı hassasiyetle korunması gerektiğinin altını çiziyor. Aksamaz, Türkiye'de çok çeşitli dillerin olmasını da Osmanlı'ya bağlıyor. Aksamaz devamla şöyle konuşuyor: "Bu çeşitlilik çok güzel bir mirastır, korunmalı. Dillerle birlikte o dili kullanan topluluklar da beraber yaşıyor. Diller dün nasıl konuşulduysa bugün de aynı şekilde konuşuluyor. Çok dillilik bir hoşgörünün mirasıdır, devam ettirilmeli."
   <br/>
   <br/>
   Yerel dillerin büyük kısmını inceleyen Ahmet Gürbüz de Osmanlı'nın hoşgörüsü sayesinde dillerin korunduğunun altını çiziyor. Gürbüz, dillerin herşeye rağmen hâlâ yaşadığını ve değişik yollarla geleceğe taşındığını belirtiyor.
   <br/>
   <br/>
   Türkiye'de konuşulan ve Osmanlı'dan miras kalan dillerin geleceğe taşınması çok renklilik açısından çok önemli. Politik ve siyasi bir amaca sapmadan herkes kendi dilini özgürce konuşmalı. Çünkü dil konuşuldukça dil olur. Bu mozayiğin devamı için Kürtçe'yi, Acemce'yi, Lazca'yı, Arapça'yı bilmesek de varlığını kabul etmeliyiz. İngilizce'ye, Fransızca'ya, Almanca'ya saygı duyduğumuz gibi. Temennimiz daha nice asırlar boyu başlığımızdaki şarkının hep birlikte söylenmesi: "Çok renkliyiz, hep birlikte mutluyuz, vatanımız Türkiye'dir."
   <br/>
   <br/>
   (AraştırmacıYazar Ahmet Gürbüz):
   <br/>
   <br/>
   İsteyen istediği
   <br/>
   <br/>
   dili konuşmalı
   <br/>
   <br/>
   Kişi konuştuğu dil ile birlikte özgür kalmalı. Diller siyasileştirilmedikçe her zaman bulundukları coğrafya için renklilik oluşturmuşlardır. Dil bir toplumun kendisi, varlığıdır. Çünkü dil olmazsa bir topluluktan bahsetmek mümkün değil. Şimdi ülkemizde yirmiye yakın yerel dil var. Bütün bunlar Osmanlı'dan Türkiye Cumhuriyeti'ne intikal etmiş. Bugün kalkıp bu konuşulan dilleri yok saymak doğru olmaz. Osmanlı'nın göstermiş olduğu hoşgörüyü biz de göstermeliyiz. Ama Türkiye'de ne yazık ki azınlıkta kalan diller hep horlanmış, hatta yok sayılmış.
   <br/>
   <br/>
   <br/>
   <br/>
   (Sosyolog Nevin Kevinç):
   <br/>
   <br/>
   Türkiye'de her
   <br/>
   <br/>
   bölgede farklı bir dil var
   <br/>
   <br/>
   Bugün dil konusunu incelediğinizde Türkiye'nin neresine giderseniz gidin, hangi bölgesini inceleyecekseniz inceleyin mutlaka farklı bir yerel dille karşılaşırsınız. Bu yüzden bu dilleri yok saymak mümkün değil. Çünkü her yerde var. Bunlar Türkçe'nin yoğun etkisine rağmen yüzyıllardır nesilden nesile aktarılarak gelmiş. Oysa böylesine bir baskınlık dünyanın çoğu bölgesinde bazı dillerin yok olmasını sağlamış. Ama Türkiye için aynı şeyi söylemek çok zor. Çünkü dün ne konuşuluyorsa bugün de aynı dil aynı şekilde konuşuluyor. Bu da bence Türkiye için çok önemli bir öğe.
   <br/>
   <br/>
   hsoylemez@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6291-34-cok-renkliyiz.html), [web.archive.org (arşiv bağlantısı)](http://web.archive.org/web/20130530105226/http://www.aksiyon.com.tr:80/aksiyon/haber-6291-34-cok-renkliyiz.html)
