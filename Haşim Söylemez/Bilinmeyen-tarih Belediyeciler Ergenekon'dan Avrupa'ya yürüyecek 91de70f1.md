# Belediyeciler Ergenekon'dan Avrupa'ya yürüyecek

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20040304195431im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040304195431im_/http://www.aksiyon.com.tr/resim/474/58.jpg" vspace="5"/>
  </p>
 </font>
 <font class="content">
  Geçtiğimiz hafta kurulan Türk Dünyası Belediyeler Birliği, bundan sonra yapacağı atılımlarla Türkiye’nin AB’ye girme sürecine katkıda bulunacak. Birliğin Başkanı Erol Kaya; “Mevcut birliklerden istediğimizi alamıyoruz. Bu yüzden birliğimiz önemli bir boşluğu dolduracak” diyor.
 </font>
 <p>
  <font class="content">
   Dünya Belediyeler Birliği, Avrupa Belediyeler Birliği, Türk ve Yunan belediyeleri tarafından oluşturulan Doğu—Batı Trakya Belediyeler Birliği gibi uluslararası yerel yönetim birliklerine bir yenisi daha eklendi: Türk Dünyası Belediyeler Birliği.
   <br/>
   <br/>
   Diğerlerinden farklı olarak tamamen tarihi ve kültürel bağdan hareketle oluşturulan birlik ilk etapta Azerbaycan, Türkmenistan, Kırgızistan, Özbekistan, Tacikistan, Kazakistan ve Kuzey Kıbrıs Türk Cumhuriyetinin belediyeleri arasında işbirliğini hedefliyor. İkinci aşamada ise Balkanlar ve Avrupa ülkeleri ile İpek Yolu güzergahında yer alan ülkelerin de birliğe katılması hesaplanıyor.
   <br/>
   <br/>
   Türk Dünyası Belediyeler Birliği, Pendik Belediyesi öncülüğünde, Kartal, Zeytinburnu, Adalar, Bayrampaşa, Çavuşbaşı, Düzce, Sakarya—Hendek, Trabzon—Hayrat ve Bursa—İznik belediyelerinin ortak başvurusuyla kuruldu. Geçtiğimiz hafta kuruluşunu resmen ilan eden birliğin merkezi İstanbul olacak. Peki neden böyle bir birlik kuruldu? Bu sorunun cevabını almak için Pendik Belediye Başkanı ve Türk Dünyası Belediyeler Birliği Başkanı Erol Kaya’ya birkaç soru sorduk.
   <br/>
   <br/>
   ‘Çıkışımız kültür birlikteliğinden’
   <br/>
   <br/>
   —Türk Dünyası Belediyeler Birliği fikri ilk defa sizden geldi. Neden böyle bir konuyu gündeme getirdiniz?
   <br/>
   <br/>
   Türk cumhuriyetleriyle sürekli birtakım görüşmeler oluyordu. Bu diyaloglarda sadece üst düzeydeki idarecilerin karşılıklı temennileri vardı. Ancak bu temenniler bir türlü hayata geçirilemiyordu. Bağımsızlığını kazanan devletlerde yerel yöneticiler önceleri atama ile göreve getiriliyordu. Sonradan başkanlar seçimle belirlenmeye başladı. Çevre—temizlik, iskan, imar, gelir—gider nasıl olmalı konuları üzerine diyaloglar oldu. Daha sonraki toplantılarda Türk Dünyası Belediyeler Birliği kurulmalı fikri ortaya çıktı. Bu fikir kamuoyunda çok tutuldu, hatta siz kurun diye bir talep geldi. Son bir yıldır Türkiye’de bu konuyu tartışıp inceliyorduk, nihayetinde amacımıza ulaştık ve birlik resmen kurulmuş oldu. Bundan sonra belediyelere tanıtımı amaçlayan ve hedefleri anlatan bilgilendirme dosyaları gönderilecek; yeni katılımlar sağlanacak. Türk Dünyası Belediyeler Birliği, kültürel değerler üzerine bina edilmiş bir birliktelik oluşturmak amacıyla kurulmuştur.
   <br/>
   <br/>
   —Bu birlik Türkiye’de bulunan veya Türkiye’nin içinde bulunduğu diğer birliklerden biraz farklı. 80—90 milyon nüfuslu, aynı kültür paydasında buluşan bir hinterlandı kapsıyor. Sizce bunun bir etkinliği olur mu?
   <br/>
   <br/>
   Türkiye’nin yürüyüşü Batıya doğrudur. Bu sağlıklı ve doğru bir yürüyüştür. Fakat bu yürüyüşün güçlü ve sağlıklı olması, kendi potansiyellerimizi harekete geçirmekle mümkündür. 4.1 milyon metrekare alan içerisindeki kentlerin yaklaşık 72 milyonluk bir nüfusu var ve 10 binden fazla belediyesi söz konusu. Bu belediyelerimizin kent yönetimi, altyapı hizmetleri, mimari, şehircilik alanında sosyal ve kültürel hizmetlerde neler yapılabileceği konusunda karşılıklı birikimlerimizi aktaracağız. Dünyada artık siyasi birliktelikten ziyade sosyal ve kültürel birliktelikler var. Kurduğumuz birlikte süreç böyle kalmayacak. Balkanlardaki kardeş belediyelerden talep olursa formatımızı değiştirebiliriz.
   <br/>
   <br/>
   —Bu format ne kadar genişleyecek?
   <br/>
   <br/>
   Söylediğim gibi talepler gelirse ona göre bir çözüm bulacağız. Ortak tarihi ve dili olan belediyeler noktasında bir çalışma başlattık ve bu şekilde de büyüyecektir. Bizim 70 yılda aldığımız mesafeyi onların daha kısa sürede almaları sağlanacak. Bunun, tarihi mirasımızı geleceğe aktarma anlamında da iyi bir hizmet olduğunu düşünüyoruz. İsmi daha sonra Avrasya Belediyeler Birliği de olabilir.
   <br/>
   <br/>
   —Birlik Asya ile Avrupa arasında bir köprü vazifesi görüyor. Bu durumun Türkiye’nin AB’ye girme sürecine bir katkısı olacak mı?
   <br/>
   <br/>
   Bence beklenenden çok daha büyük bir katkı sağlayacak. Türkiye; Balkanlar, Ortadoğu, Kafkaslar ve Orta Asya ile ortak tarihi ve kültürel değerlere sahip bir ülkedir. Bir yandan AB gibi uluslararası siyasi ve ekonomik işbirliklerinde yerini alması gerekirken, diğer yandan da yerel değerler üzerine tesis edilmiş güçlü birlikler oluşturmak zorundadır. Biz bunun için önemliyiz.
   <br/>
   <br/>
   —Türkiye’de değişik belediye birlikleri var; sizin bunlardan bir farkınız olacak mı?
   <br/>
   <br/>
   Artık ülke ekonomilerinden ziyade kent ve belediye ekonomilerinin ön plana çıktığı, tartışıldığı bir dönemi yaşıyoruz. Artık kardeş şehirleri ziyaret eden her başkan beraberinde iş adamlarını da götürecek. Bizim aynı kültürde birleştiğimiz cumhuriyetlerdeki belediyelerle diyaloğumuz bir avantajdır. Bu da öteki birliklerden bir farklılık olarak ortaya çıkıyor. Her yıl uluslararası anlamda çok ciddi bir kongre yapılmasını ve bu kongrenin farklı ülkelerde toplanmasını organize edeceğiz. Sadece proje alış—verişinde değil aynı zamanda sorunları çözmede de etkin olmak istiyoruz. Türkiye’de değişik belediye birlikleri var ancak ciddi anlamda bize rehberlik ettiklerini söyleyemiyorum. Belediyelerle ilgili genel anlamda makro düzeydeki mevzuat çalışmalarına yönelik bilgilendirmeler yapılıyor ama bu bize yansımıyor. Depremde Türkiye’ye bir sürü kredi teklif edildi ve bunlar kullanılmadan geri gitti. Bu yüzden ben öteki birliklerden yeterince istifade ettiğimi söyleyemem.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=10020&yorum_id=1), [web.archive.org (arşiv bağlantısı)](http://web.archive.org/web/20040304195431/http://www.aksiyon.com.tr:80/detay.php?id=10020&yorum_id=1)
