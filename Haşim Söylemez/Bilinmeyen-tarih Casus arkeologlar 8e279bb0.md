# Casus arkeologlar

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050302175219im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175219im_/http://www.aksiyon.com.tr/resim/305/35.jpg" vspace="5"/>
  </p>
 </font>
 <font class="content">
  Thomas Edward Lawrence... Az da olsa tarih bilgisine sahip olan herkesin bildiği bir isim. Lawrence’ın meşhur oluşu onun isminden veya milletinden dolayı değil, casusluk faliyetlerinden ileri geliyor.
 </font>
 <br/>
 <p>
  <font class="content">
   Aslında bir arkeolog olan Thomas Edward daha sonra Büyük Britanya İstihbarat Servisi’ne bağlı olarak casusluk faaliyetlerine başlamış ve Arapları Osmanlı’ya karşı kışkırtmıştı. Lawrence, Osmanlı topraklarına ilk girdiğinde arkeolog sıfatıyla çok serbest hareket etmiş, Arapların her yönüyle kendisine güvenmesini sağlamıştı. Lawrence daha sonra Arapların Osmanlı’ya karşı İngilizlerin yanında yer almasını sağlamıştı.
   <br>
    <br>
     Casus arkeolog kavramı Lawrence ile birlikte daha da bir anlam kazanarak devam etti.
     <br>
      <br>
       Lawrence’ı takiben dünyanın önde gelen istihbarat servisleri arkeolog sıfatıyla dünyanın değişik bölgelerine kendi adamlarını göndermeye başladılar. Servislerin seçtiği alanlar ise rahat ve istihbarat bakımından gerekli olan bölgelerden oluşuyor. İstihbarat servislerinin seçtiği ve hakkında çok fazla bilgi istediği bölgelerden biri de Türkiye coğrafyası. Türkiye’nin hemen hemen her bölgesinde gerçek arkeologların yanısıra casus arkeologlar da çok rahat çalışmalar yapıyor. Yabancı istihbarat servislerinin casus arkeologlar sayesinde Türkiye’yi her yönüyle çok iyi bildikleri belirtiliyor. Yabancılar Türkiye’deki her bölgenin sosyal, ekonomik ve etnik bakımdan tüm özelliklerini içeren bilgileri ellerinde bulunduruyorlar.
       <br/>
       <br/>
       Yüzyıllardır casuslar Anadolu’da
       <br/>
       <br/>
       Sadece Lawrence değil, Anadolu topraklarında faaliyet gösteren ve tarihe geçmiş başka casuslar da var. Gertrude Bell, Michael Buch, Wooly, D. Hogarth, Sykes ve Delbrueck Herzfeld gibi ünlü casuslar da Anadolu coğrafyasında arkeolog olarak çalışmalar yapmış ve bu çalışmalarını bağlı bulundukları servislere sunmuşlar. Sadece bilgi toplayıp sunmak değil yaptıkları; çalışma yaptıkları bölgelerdeki halkı etnik ve kimlik yönünden hareketlendirmeyi de başarmışlar.
       <br/>
       <br/>
       Prof. Dr. Semavi Eyice, Gertrude Bell’in daha sonra yaptığı ve kayıtlara geçen itiraflarında şöyle konuştuğunu belirtiyor: “Biz çok rahattık. Halkın bize güveni tamdı, bizi seviyorlardı. Zaman zaman arkeolojik çalışmalar da yapıyorduk, ama daha çok diğer konularda rapor tutuyorduk. Bölge halkına başka medeniyetlerin izlerinin olduğunu söylemeye çalışıyorduk. Ya da burası sizden bir parça, sizin aslınız bu diye ikna etmek için gayret gösteriyorduk. Çoğu zaman da başarılı oluyorduk”.
       <br/>
       <br/>
       Yıllarca Anadolu’nun değişik yerlerinde arkeoloji çalışmaları yapan Prof. Dr. Semavi Eyice yabancı casusların arkeolog sıfatıyla Anadolu topraklarında at oynattıklarını söylüyor: “Yüzyıllar önce başlayan bu gelenek maalesef günümüzde de devam ediyor. Bizim ülkemizde hareket etmek kolay olduğu için bu işi çok daha rahat yapıyorlar”.
       <br/>
       <br/>
       Arkeolojiden anlamıyorlar
       <br/>
       <br/>
       Türkiye’ye gelen arkeolog unvanlı casusların büyük bir kısmının arkeoloji ile az bir ilgisi bulunuyor. Yani temel konuların ve bilgilerin dışında arkeoloji konusunda bilgi sahibi değiller. Ancak sözde arkeologlar geldikleri ülkelerden arkeolog kimliğini alıp Türkiye’ye bu sıfatla giriş yapıyor. Arkeolog Semih Yalın konu ile ilgili olarak başından geçen bir olayı şöyle anlatıyor: “İngiliz bir arkeolog 3 ay boyunca bizimle çalıştı. Milattan Önceki dönemleri inceliyordu. Ancak temel bilgilerin dışında pek birşey bilmiyordu. Michael ismindeki bu arkeolog bizim onun arkeolog olmadığını anladığımızı anlayıp geri dönmesi gerektiğini söyleyip ayrılmıştı. Bu arkadaş kazı çalışmaları ile pek ilgilenmiyordu, gezip halkla konuşuyor, resimler çekiyordu.”
       <br/>
       <br/>
       Prof. Dr. Semavi Eyice ise Batı’daki arkeoloji enstitülerinin bu amaç için çalıştığını söylüyor: “Bu enstitüler arkeolog kimliği vermekte pek zorlanmıyorlar. Zaten bu iş için kurulmuşlar. Gelenlerin büyük bir kısmı arkeolog bile değil. Ama aralarında arkeolog olanlar da var. Arkeolog olarak gelmelerinin sebebi ise, bu mesleğin rahatlığından kaynaklanıyor. Yani arkeolog olarak hareket etmeniz, çalışmalar yapmanız çok kolay. Sizden kimse şüphelenmiyor, rahatça çalışabiliyorsunuz. Onun için birçok casus, arkeolog sıfatını alarak faliyet gösteriyor”.
       <br/>
       <br/>
       Ancak bu işin başını ise geçmişte olduğu gibi yine İngilizler çekiyor. Almanların BND, Rusların FSB (KGB), Fransızların DGSE servislerinin yanısıra CIA da bu alanda faaliyetlerini sürdürüyor. Gizli servislerin casus arkeolog kullandıkları yerli arkeologlar tarafından da doğrulanıyor.
       <br/>
       <br/>
       Türkçe—Kürtçe konuşabiliyorlar
       <br/>
       <br/>
       Türkiye’ye gelen gerçek arkeologların hemen hemen hepsi kendi dillerinin dışında başka bir dili bilmezken, casus olarak gelen arkeologlar ise anadillerinin haricinde başka dilleri de çok rahat konuşabiliyorlar.
       <br/>
       <br/>
       7 yıl boyunca Urartular dönemini inceleyen Arkeolog Ahmet Kurt: “Dilimizi çok iyi biliyorlar. Bu nedenle halkla çok kolay diyalog kurabiliyorlar. Benim 10 yıl önce Van’da beraber çalıştığım William adında bir İngiliz arkeolog vardı. Kendi dilinden başka Türkçe ve çok iyi Kürtçe konuşabiliyordu. Kürtçe konuştuğu için köylülerle çok rahat diyalog kuruyordu. Arkeolojiden hiç anlamıyordu. Urartu dönemini araştırıyorduk, kendisi döneme ait bulgular hakkında hiçbirşey bilmiyordu. İki yıl bizimle çalıştı. Geldiğini söylediği üniversiteden bir başka arkeolog geldi, öyle bir arkeoloğun olmadığını söyledi. Normal arkeologlar kendi dilinden başka dil bilmiyorlar. Çok azı başka bir dili kısmen konuşabiliyor. Gerçek arkeologlar arasında Türkçe’yi neredeyse bilen yok” şeklinde konuşuyor.
       <br/>
       <br/>
       Kime şikayet edeceksin?
       <br/>
       <br/>
       Türkiye’de çalışmalarını sürdüren casus arkeologlar yerli arkeologlar tarafından çok rahat fark ediliyorlar. Ancak farkında olan yerli arkeologların yapabileceği hiçbirşey yok. Herhangi bir gizli servis adına çalışanları güvenlik güçlerine şikayet etmekse oldukça zor. Bu zorluğu ve tehlikeyi bilen arkeologlarımız susmayı tercih ediyorlar. 1995 yılına kadar Adana ve Ahlat bölgesinde çalışmalar yapan Arkeolog Macit Durmuş yıllarca arkeolog olarak Anadolu’nun birçok bölgesinde çalışmalar yaptığını belirterek, çok sayıda casus arkeologla karşılaştığını söylüyor: “Herhangi bir servis adına çalışan arkeologları hemen fark edebilirsiniz. Çünkü; arkeoloji konusuna pek vâkıf değiller. Hareketlerinden, tuttukları raporlardan herşey anlaşılabiliyor. Bunu Türkiye’de jandarma veya polise bildirmek ise pek kolay değil. Zaten casuslar ellerini kollarını sallayıp gelip–gidiyorlar. Benim şu anda konuşmam bile tehlikeli ama eğer bu gidişe bir son verilecekse başıma geleceklere razıyım” şeklinde konuşuyor.
       <br/>
       <br/>
       Casus arkeologların eskiye nazaran kısmen de olsa daha az Türkiye’ye geldiklerini dile getiren Sanat Tarihçisi Enis Karakaya, bu olayı onların çok fazla deşifre olmalarına bağlıyor: “Arkeolog sıfatı artık çok deşifre oldu. Bu yüzden eskisi gibi bu unvanla fazla hareket edemiyorlar. Tedbirler biraz sıklaştırılırsa bu işin önüne kolayca geçilebilir”.
       <br/>
       <br/>
       Her tarafı fotoğraflıyorlar
       <br/>
       <br/>
       Türkiye’ye giren casus arkeologlar çalıştıkları bölgeyi tüm yönleriyle rapor ediyor, bunun yanısıra görsel yönden de araştırmalarını destekliyorlar. Arkeologlar çalıştıkları bölge üzerinde fotoğraflar çekiyor, video kamera ile görüntüsünü kaydediyor, bölgenin neresinde ne var—ne yok görsel yönden tespit ediyor. Sadece coğrafi özellikler değil; bölge halkı, yörenin sosyo—ekonomik ve etnik tüm özellikleri de değişik yollarla görüntüleniyor. Böylece tutulan raporlara görsel yönden de bir destek sağlanmış olunuyor. Ajanlar çoğu zaman hazırladıkları raporları el altından halka dağıtıyorlar. Ancak bu raporların daha çok etnik kimlik üzerine olanları tercih ediliyor.
       <br/>
       <br/>
       Arkeolog Semih Yalın casus arkeologların görsel nitelikteki çalışmalarıyla ilgili olarak şunları söylüyor: “Bunlar hemen hemen her yerin kamera veya fotoğrafla görüntüsünü alıyorlar. Yani raporla birlikte görüntüsünü de götürüyorlar. Halkla konuşmalarını da video kameralarla kaydediyorlar”.
       <br/>
       <br/>
       Macit Durmuş ise ajanlar tarafından hazırlanmış olan raporların halk üzerinde derin etkiler bıraktığını söylüyor: “Adana’da çalıştığımız bölgede yaşayan Kürtler vardı. Hepsi çok iyi insanlardı. Bizimle birlikte çalışma yapan arkeolog(!) daha sonra tutmuş olduğu notlarını rapor haline getirip bu insanlara dağıtmıştı. Raporda Çukurova’da Kürtlerin uzun yıllardan beri yaşadığı ve buranın Kürt toprağı olduğu belirtiliyordu. O güne kadar gayet sıcak diyalog içinde olduğumuz insanların konuşmaları ve tavırları birden bire değişmişti.”
       <br/>
       <br/>
       Doğu ve Güneydoğu laboratuvar gibi
       <br/>
       <br/>
       Doğu ve Güneydoğu Anadolu’da özellikle Arap, Kürt ve Ermeni kimlikleri üzerine çalışmalar yapan casus arkeologlar halkı etnik yönden tahrik etmek için çaba gösteriyorlar.
       <br/>
       <br/>
       Arkeolog Ahmet Kurt etnik kimliklere yönelik hazırlanan raporların büyük bir kısmının arkeolog olarak gelen casuslar tarafından hazırlandığının altını çizerek şunları dile getiriyor: “Bölgede yaşayan Kürtlere yönelik raporların hemen hemen hepsi arkeolog olarak gelip bölgede uzun süre çalışmalar yapan casuslar tarafından hazırlanmıştır. Yine Ermenilerin Doğu’daki sözde yurtlarını da yine bu raporlar gündeme getirmiştir”.
       <br/>
       <br/>
       Doğu ve Güneydoğu Anadolu’dan sonra casus arkeologların çalışma yaptığı alanlardan birisi de Karadeniz. Sanat Tarihçisi Enis Karakaya: “Gelen casus arkeologların amacı burada Rum kalıntılarını bulup, Rum köylülerine burasının kendi toprakları olduğu yönünde raporlar sunmak oluyor. Köylüleri bu yönde hareket ettirmeye çalışıyorlar. Nitekim yavaş yavaş meyvesini de alıyorlar” şeklinde konuşuyor.
       <br/>
       <br/>
       Çolpan köyü gerçeği
       <br/>
       <br/>
       Arkeolog veya araştırmacı olarak gelen casusların yapmış oldukları faaliyetlerle ilgili olarak 1991 yılında Van’ın Çolpan köyündeki sözde turist kampını örnek vermek mümkün. PKK’nın katliamlarını sıklaştırdığı ve insanların evlerinden dışarıya bile çıkmadığı dönemlerde Çolpan köyünde kamp kuran sözde Alman turistler Van’da değişik konular üzerinde çalışmalarda bulunmuşlardı. Kendilerini araştırmacı ve arkeolog olarak tanıtan sözde turistlerin daha sonra PKK ile bağlantılarının olduğu ortaya çıkmıştı. 1991’de konu ile ilgili olarak Orhan Karakaş imzalı bir haber Zaman gazetesinde yayımlandıktan sonra yetkililer bölgeye yönelik çalışmalarını artırmış ve ancak 1999 yılında söz konusu ‘kamp yeri’ kapatılmıştı.
       <br/>
       <br/>
       Öte yandan Güneydoğu’ya çalışma yapmak için gelen araştırmacıların sayısı her geçen gün artıyor. Eskiden beri devam eden arkeolog(!) akını karşısında devlet yetkilileri de rahatsızlıklarını dile getirmişlerdi. Olağanüstü Hâl Bölge Valisi Hayri Kozakçıoğlu 1992’de Zaman gazetesine yapmış olduğu açıklamada şunları söylüyordu: “Yabancıların bölgeye her geçen gün ilgisi artıyor, bunu anlamak mümkün değil”.
       <br/>
       <br/>
       Yine Zaman’daki haberde bir emniyet yetkilisinin ağzından şu bilgilere yer veriliyordu: “Değişik meslekleri kullanarak geliyorlar. Onları takip etmekte zorlanıyoruz. Bir tanesi ilimizin fizibilitesini çıkarmış. Diğer bir tanesi ilimizin giriş çıkışlarını, askeri bölgeleri, karakolları ve mevzi yerlerini belirten harita ile yakalanmıştı. PKK sempatizanlığından misyonerlik faaliyetlerine kadar birçok yönden halkı kışkırtıyorlar.”
       <br/>
       <br/>
       Arkeoloji polisi şart
       <br/>
       <br/>
       Casus arkeologların Türkiye’de çok rahat bir şekilde hareket etmeleri bu konuda alınmış olan önlemlerin yetersizliğine bağlanıyor. Arkeologlar hem kaçakçılığın önlenmesi hem de arkeolog olarak gelip–gidenlerin kontrol edilmesi için arkeoloji polisinin kurulması gerektiğini belirtiyorlar. Amerika ve Avrupa’daki ülkelerde bulunan arkeoloji polisi sayesinde bu ülkeler arkeoloji bölgelerinin güvenliğini ellerinde tutuyorlar. Arkeoloji polisi biriminde bir baş arkeolog ve bunun emrinde çalışan bölgenin durumuna göre değişen sayılardaki arkeologlar bulunuyor. Bunlar kontrolleri sağladıkları gibi araştırmalara katılan herkesten detaylı bilgi istiyor ve çalışmalarına kontroller dahilinde izin veriyorlar.
       <br/>
       <br/>
       Sakarya Üniversitesi Güzel Sanatlar Fakültesi Dekan Yardımcısı Doç. Dr. Engin Beksaç arkeoloji polisi konusunda şunları söylüyor: “Arkeoloji polisi olsa bölgeler kontrol altında tutulur, kim ne çalışıyor—ne yapıyor takib edilir. Arkeologların dışında başkalarının kazı ve araştırma yapmasına izin verilmez. Hem tarihi eser kaçakçılığı önlenir, hem de sözde arkeolog olan casusların faaliyet alanları daraltılabilir”.
       <br/>
       <br/>
       Yüzyıllar önce başlayan casus arkeolog geleneği günümüzde de devam ediyor. Yabancı ajanlar arkeolog sıfatıyla Anadolu coğrafyasını karış karış gezip raporlar tutuyor, önemli bölgelerin ve alanların haritasını çıkarıyor.
       <br/>
       <br/>
       Yaşanan başıboşluktan dolayı arkelog casuslar Türkiye coğrafyasındaki en küçük bir taşı bile tespit etmeye devam edeceğe benziyor.
       <br/>
       <br/>
       e—mail: hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13871), [web.archive.org (arşiv bağlantısı)](http://web.archive.org/web/20050302175219/http://www.aksiyon.com.tr:80/detay.php?id=13871)
