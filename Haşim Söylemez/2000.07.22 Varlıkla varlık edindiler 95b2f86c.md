# "Varlık"la varlık edindiler

*Haşim Söylemez 2000.07.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İkinci Dünya Savaşı başlamıştı. Savaşın dışında kalan Türkiye ise her ihtimale karşı seferberlik ilan etmiş ve 1 milyon insanı silah altına almıştı.
  </font>
 </div>
 <div id="newsText">
  <font class="detail-text">
   Tarıma dayalı bir ekonomiye sahip olan Türkiye'de 1 milyon insan devlete ek bir maddi külfet getiriyordu. Dönemin hükümeti iç borçları kapatmak ve artan giderlerini karşılamak için fazla para bastırmış ancak enflasyon giderek artmıştı. İşte böyle bir zamanda Milli Şef İsmet İnönü'nün başında bulunduğu hükümet Türkiye ekonomisini kurtarmak ve iç borçları ödemek için yeni bir uygulamaya geçmeye karar verdi; Varlık Vergisi.
   <br/>
   <br/>
   Mal mevcudiyeti kadar vergi ödemeyi öngören Varlık Vergisi'nin ilk başta herkese uygulanması düşünülmüş ancak konu daha sonra amacından sapmış, "Sermayeyi millileştirme" politikası haline gelmişti. Dolayısıyla Rumlardan, Ermenilerden ve Yahudilerden fazla vergi alınmasına karar verilmişti. Tarihler 20 Ocak 1943'ü gösterdiğinde ise verginin ödenmesi için belirlenen süre dolmuş, vergisini ödemeyen azınlıklar için çalışma kampları gündeme gelmişti. 27 Ocak 1943'ten itibaren azınlıklar başta Aşkale olmak üzere Türkiye'nin değişik yerlerine vergileri karşılığında çalışma kamplarına gönderilmeye başlandı. Dünyada Nazi Almanyası döneminde Almanya'da ve Uganda'da uygulanan Varlık Vergisi'nin bir benzerinin ülkemizde uygulanması azınlıkları zor duruma sokmuştu. Azınlıklar, çalışma kamplarına gitmemek ve kendilerine biçilen vergiyi ödemek için mallarını satmaya başlamışlardı. Bu yüzden azınlıklardan yerli halka yönelik büyük servet transferleri başlamıştı. Azınlıklar vergilerini karşılamak için mallarını gerçek değerinden kat kat düşük fiyatlara satmak zorunda kalmış, zamanın zenginleri ve devlet kurumları da bu mallara sahip olmak için birbirleriyle yarışır hale gelmişti.
   <br/>
   <br/>
   O dönemlere ait İstanbul Tapu Sicil Müdürlüğündeki kayıtları inceleyip, olayı canlı şahitlerinden dinledik; azınlıklara ait değerli malların çok düşük fiyata transfer edildiğini gördük. Varlık Vergisi ile ilgili olarak çalışmalar yapan Marmara Üniversitesi İngilizce Siyaset Bilimi ve Uluslararası İlişkiler Bölümü Öğretim Üyesi Doç. Dr. Ayhan Aktar'a da kulak verdik sonuç aynı, azınlıklardan Türklere yönelik büyük servet transferleri olmuş.
   <br/>
   <br/>
   <br/>
   <br/>
   <br/>
   <br/>
   Hacizler ve gayrimenkullerin satılması
   <br/>
   <br/>
   Türkiye'de azınlıklar arasında huzursuzluk oluşturan Varlık Vergisi hükümet tarafından tavizsiz uygulanmıştı. Azınlıkların önünde ya kendilerine biçilen bedeli ödemek ya da çalışma kamplarına gitmek şeklinde iki yol vardı. Çalışma kamplarına gitmek istemeyenler herşeye rağmen vergilerini ödemek için değerli mallarını ve gayrimenkullerini çok ucuz fiyata satmak zorunda kalmışlardı. Varlık Vergisi'nin tahsili başladığında ise azınlıkların önce ellerindeki değerli eşyalarını daha sonra ev ve iş yerlerinden oluşan gayrimenkullerini satıp paraya çevirdiklerini görüyoruz. Malı olup satmak istemeyenlerin ise mallarına ve gayrimenkullerine hacizler konuluyor, ellerinden zorla alınıyordu. 2 Şubat 1943 tarihli Tan gazetesinde şöyle deniliyordu: "... Bugün de bir çok han, apartman ve depolarda haczedilmiş eşya satışı yapılacaktır. Avukat Şekip Adut'un Taksim Palas'taki ev eşyası, Simon Kayseriliyan'ın Acara Sokak Ada Hanındaki dairesinde muhtelif ev eşyaları satılacaktır."
   <br/>
   <br/>
   Aşkale sevkiyatının başladığı 27 Ocak 1943 tarihinde ise İstanbul'un her tarafında satışlarda bir patlama olduğu ve azınlıkların ev ve iş yerlerini sattıkları Kadıköy, Beyoğlu, Şişli, Eminönü, Adalar ve Fatih Tapu Sicil Müdürlüklerinde tutulan günlük yevmiye defterlerinde görmek mümkün.
   <br/>
   <br/>
   Doç. Dr. Ayhan Aktar, 1943 yılının ilk altı ayında İstanbul'un altı ilçesinde 2742 satış işleminin gerçekleştiğini belirterek; "O dönemde ülkemizde kat mülkiyeti kanunu olmadığı için satışların önemli bir kısmı "hisseli" satışlardır. Bu nedenle 2742 gayrimenkul içinde bazen bir ahşap evin 1/3 hissesi olabileceği gibi Beyoğlu, İstiklal Caddesinde tek parça bir apartman, han, fırın veya sinema da satılmış olabilir. Azınlıklara ait olan menkullerin piyasa değeri diğer menkullerden çok daha değerliydi." şeklinde konuşuyor.
   <br/>
   <br/>
   Kıymetli gayrimenkullerin en çok Yahudiler daha sonra Ermeni ve Rumlar tarafından satıldığı karşımıza çıkıyor. Gözlemlediğimiz diğer bir konu ise satılan gayrimenkullerin hâlâ bir çoğunun kullanılır vaziyette olduğu. Beyoğlu'nda bulunan Emek(Melek), Rüya(Sümer) İpek sinemaları, Serkldoryan(Büyük Kulüp), Balyan Pastanesi gibi İstanbul'un kültürel ve sosyal haritasında önemli yeri olan mekanların Varlık Vergisi karşılığında tek kalemde el değiştirdiği görülüyor. Konu ile ilgili olarak Şubat 1943 tarihli Tan gazetesinde "Belediye binaların tapu senedini aldı" başlığı ile çıkan haberde şöyle deniliyordu: "Varlık Vergisi'nden borçlu olan Türk Tiyatro Şirketi'nin satılığa çıkardığı Serkldoryan binaları belediye tarafından 1.100.000 liraya satın alınmıştır..." Aynı şekilde Eminönü, Sirkeci, Karaköy ve Beyoğlu gibi önemli merkezlerdeki iş hanlarının da vergi ödemek için elden çıkarıldığı karşımıza çıkıyor. Doç. Dr. Ayhan Aktar vergi için malların satılmasının bir zorunluluk olduğunun altını çiziyor. Aktar; "Azınlıkların başka çaresi yoktu, ya satıp parasını vergi olarak vereceklerdi ya da çalışma kamplarına gideceklerdi. Zaten malı olanların mallarına hacizler de konuluyordu. Kıymetli mallar değerinden daha ucuza satılmış, çünkü alıcılar ucuz satışa zorlamışlardı, başka da çareleri yoktu" şeklinde konuşuyor.
   <br/>
   <br/>
   Kamu kuruluşları kârlı çıktı
   <br/>
   <br/>
   Varlık Vergisi uygulaması ile birlikte kamu kuruluşları kârlı çıkmış. Devlet Kurumları azınlıklardan çok ucuza gayrimenkulleri alarak hacimlerini büyütmüş. Devlet hem vergisini almış, hem de kurumlarını zenginleştirmişti. 440 satış işlemiyle el değiştiren 543 gayrimenkulün yüzde 15.3'ünü devlet kurumları alırken, yüzde 14.7'lik bölümünü ise İstanbul Belediyesi ve Vakıflar Genel Müdürlüğü üzerine geçirmiş. Yani devletin kontrolündeki kuruluşlar, satılan gayrimenkullerin yüzde 30 gibi bir bölümünü çok ucuza satın alarak kâra geçmiş. Doç. Dr. Ayhan Aktar devlet kuruluşlarının Varlık Vergisi'nden çok kazançlı çıktığını belirtiyor. Aktar, oranın küçük olmasına rağmen, satın alınan mallarının değerinin yüksek olması bakımından önemli olduğunu söylüyor. Aktar: "Devlet kurumları genellikle önemli merkezlerdeki önemli yerleri almışlar. Azınlıkların satışa çıkarmış olduğu gayrimenkullerin büyük bir çoğunluğu günümüzün iş hanlarına ve gökdelenlerine bedel nitelikteydi. Bu bakımdan bunlar çok kıymetli ve pahalı idi. O dönemde İstanbul'da bir evin fiyatının 2 bin lira olduğunu düşünürsek satılan 543 menkulün ne kadar değerli olduğunu ortaya koyması açısından önemli."şeklinde konuşuyor. Satın alınan gayrimenkullerin değerli olması millileştirme politikası çerçevesinde önemli adım teşkil ediyordu. Örneğin; Sahibinin Sesi Plak şirketi, AEG gibi yabancı firmaların temsilciliğini yapan Vahram Gesaryan'a ait bina Sümerbank tarafından alınmıştı. Bu bina hâlâ Beyoğlu'nda Sümerbank tarafından kullanılıyor. Bu olay o günlerde Cumhuriyet gazetesine şöyle yansımıştı: "Beyoğlu'ndaki Sahibinin Sesi binası Sümerbank tarafından alınarak, Yerli Mallar Pazarları Beyoğlu Şubesine tahsis olunduğunu memnuniyetle yazmıştık. Bu suretle güzel bir bina daha millileştirilmiş olmaktadır."
   <br/>
   <br/>
   Varlık Vergisi sırasında servet tarnsferleri gerçekleştirerek büyük ölçüde kâra geçen Sümerbank, Toprak Mahsulleri Ofisi, Türkiye Şeker Fabrikaları A.Ş, İş Bankası, Umum Sigorta, Milli Reasürans(Sigorta Şirketi), İstanbul Belediyesi ve Vakıflar Genel Müdürlüğü olmuş.
   <br/>
   <br/>
   Vergi kodamanları oluşuyor
   <br/>
   <br/>
   Sadece devlet kurumları değil Varlık Vergisi ile birlikte kâra geçen, birtakım kişiler de servetlerine servet katarak birer zengin haline geldiler. Bu zenginlerin çocukları ve hayatta kalanları şimdi Türkiye'nin önden gelenleri arasında bulunuyor. O döneme "Vergi Kodamanları" olarak geçen bu insanlar azınlıklardan çok ucuza mal alarak zenginleşmişlerdi. Bu durumu önceden gören Milli Şef İsmet İnönü 1 Kasım 1942 tarihinde TBMM'nin açılış konuşmasında şunları söylüyordu: "Bulanık zamanı, bir daha ele geçmez fırsat sayan eski batakçı çiftlik ağası ve elinden gelse teneffüs ettiğimiz havayı ticaret metaı yapmaya yeltenen, gözü doymaz vurguncu tüccar ve bütün bu sıkıntıları politika ihtirasları için büyük fırsat sanan ve hangi yabancı milletin hesabına çalıştığı belli olmayan bir kaç politikacı, büyük bir milletin bütün hayatına küstah bir surette kundak koymaya çalışmaktadır."
   <br/>
   <br/>
   O günlerde 22 yaşında olan ve Varlık Vergisi'nin uygulandığı dönemleri "daha dün gibi" hatırlayan Yervant Gobelyan, Varlık Vergisi ile birlikte birtakım zenginlerin türediğini söylüyor. Gobelyan: "Varlık Vergisi'nin uygulandığı sırada ben askerdeydim. Ancak askerliğim bitti ben geldiğimde uygulama hâlâ devam ediyordu. Bir çok azınlık kendisini kurtarmak için mallarını satmak zorunda kaldı. Mallarını ve gayrimenkullerini çok ucuza satmak gerekiyordu. Çünkü alıcı bir fiyat biçiyordu, bu fiyata uymak zorunda idiler. Bir çok yerli insan servetini genişletti ve birer kodaman haline geldi. Şu anda Türkiye'de önemli zenginlerin bir çoğu da Varlık Vergisi ile birlikte zengin oldular." şeklinde konuşuyor.
   <br/>
   <br/>
   O günleri yaşayan ve bir çok olayı büyüklerinden dinleyen Serkis Seropyan da birçok kişinin nasıl zengin olduğunu şöyle anlatıyor: "Ermeniler, Yahudiler, Rumlar vergi borçlarını ödemek için mallarını ucuza satınca zengiler ortaya çıktı. Bazen de çok büyük malların satıldığını da biliyoruz. Kumkapı'da Gazozcu Sava'ya ait Olimpos Gazozları bir Türk'ün eline geçmişti. Bu bir fabrika idi. Levom Pastanesi de o şekilde el değiştirmişti. Bu pastane İstanbul'da dönemin en işlek ve önemli yeriydi. Yine Artin Atlas'a (Artaki) ait İstanbul'un en büyük ayakkabı mağazası olan Hollywood diye bir yer vardı. Bu da çok ucuza satılmıştı. Satılmasına rağmen Artaki'nin borcunu karşılamamış, Artaki borcu karşılığı Aşkale'ye gönderilmişti."
   <br/>
   <br/>
   Birçok kişi azınlıklardan ucuza mal ve gayrimenkul alarak zenginleşmişti. Bunlardan bir çoğu şu anda bile Türkiye'nin en zenginleri arasındalar. Servetler artık kuşaktan kuşağa aktarılıyor. Bezmen ailesi bunlardan biri. Bezmenler Leon Taranto'ya ait gayrimenkulü çok ucuza almıştı. Hatta bu konuda yıllar süren mahkeme olmuş, mahkeme gayrimenkulü Bezmen ailesine bırakmıştı. İncelemelerinde birçok kişinin mal ve gayrimenkul satın aldığını belirten Doç. Dr. Aktar: "Sadece devlet değil. Bazı zenginler de azınlıkların satışa çıkarmış olduğu malı ve gayrimenkulü çok ucuza alarak çaplarını genişlettiler. Bunların arasında bir çok tanıdık aile de var. Pek tanınmayan ancak varlıklı olanlar olduğu gibi." şeklinde konuşuyor.
   <br/>
   <br/>
   Devlet kurumları gibi kişiler de büyük oranda mal transferi gerçekleştirmişti. Sadece Türkler değil, azınlık zenginler de transfer gerçekleştirmişlerdi. Kayıtlara geçen verilere göre Müslüman Türkler yüzde 67.1 oranında Türk şirketleri yüzde 0.6 oranında, Ermeniler yüzde 1, Rumlar yüzde 0.7, Yahudiler ve diğer gayrimüslimler 0.6 oranında mal transferi gerçekleştirmiş. Mal alan azınlıkların, mallarını satıp vergisini ödedikten sonra geriye kalan parasıyla küçük gayrimenkuller alması veya çok zengin olanların alması şeklinde olmuş. Böyle bir yöntemle servet transferi yapan bir aile mal varlığı bakımından hâlâ Türkiye'nin ilk on ailesi arasında bulunuyor.
   <br/>
   <br/>
   Parseller ve bedeller
   <br/>
   <br/>
   Varlık Vergisi ile birlikte birçok değişik olay yaşanmıştı. Kimisi tanıdığının bedelini ödemek için çaba harcamış, kimisi çok sevdiği işçisini kurtarmak için onun bedelini ödemeyi kabul etmiş. Yervant Gobelyan babasının Aşkale'ye gitmekten nasıl kurtulduğunu şöyle anlatıyor: "Babamın pek parası yoktu. Günlük geçiniyorduk, bir işçi idi. Bu yüzden babamın vergisini yanında çalıştığı patronu vermişti. Şu anda paranın miktarını hatırlayamıyorum. Babamı çok seviyordu. Babamın vergisini duyunca sen gitmiyorsun deyip parasını ödemiş."
   <br/>
   <br/>
   Yabancılar yanında çalışanların vergisini ödediği gibi Türkler de yanında çalıştırdıkları azınlıkların vergisini ödemiş. Böyle bir durum yaşanırken öte yandan da servet tacirleri devreye girmiş, daha fazla pay almak için İstanbul'daki bölgeleri parsellemişlerdi. 90 yaşındaki Sarki Lindei o günlerde yaşanan parsel olayını şöyle anlatıyor: "Zenginler bölgeleri kendi aralarında parsellemişlerdi. Sadece gayrimenkuller değil, önemli mallar da aynı şekilde bölüşülüyordu. Onlar bir fiyat belirliyorlardı, mal sahibi o fiyatın üstünde veya altında satamıyordu. Bir de başkasının almasını da engelliyorlardı." Luin Gasirya ise o günleri şöyle değerlendiriyor: "Ben bir defasında bir olaya şahit oldum. Bir başkası bir Yahudi'den evini almak istedi, bir başkası gelip onun vazgeçmesini istedi, daha sonra aralarında kavga çıktı, birbirlerini vurmuşlardı, ilk müşterinin sonra öldüğünü öğrendim. Varlık Vergisi sadece birilerini zengin yaptı. O alınan mallar ve değerli menkuller yıllarca o insanlara yetti, şimdi ise çocukları yiyor. Basit malları ise almıyorlardı, onları da parası olan basit kişiler alıyordu."
   <br/>
   <br/>
   Dünya'da bir benzerinin çok az görüldüğü Varlık Vergisi kimisini zengin ederken kimisini de mağdur etmiş. Zenginler hâlâ keyif sürüyor, mağdurların çoğu ise ülkeyi terk edip başka başka yerlere göç etemek zorunda kalmışlar. Ve tarih bütün ayıbı bir vesika olarak hâlâ karşımızda duruyor.
   <br/>
   <br/>
   Email: hsoylemez@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6387-varlikla-varlik-edindiler.html), [web.archive.org (arşiv bağlantısı)](http://web.archive.org/web/20130513095050/http://www.aksiyon.com.tr:80/aksiyon/haber-6387-varlikla-varlik-edindiler.html)
