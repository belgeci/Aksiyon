# İlk ‘paket’ Osman Öcalan

*Haşim Söylemez 2005.10.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Amerika ve Peşmerge işbirliği ile Kandil’e operasyon düzenleniyor. ABD, Yemen’de El Kaide operasyonlarına katılan özel kuvvetleri Kuzey Irak’a yönlendirirken, PKK ise önlem almak için mevzi değiştirdi. ABD’nin amacı, terörist komutanları Türkiye’ye teslim etmek. İlk hedef ise Osman Öcalan.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070605092246im_/http://www.aksiyon.com.tr/resim/567/46.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Uzun süredir konuşulan konulardan biri, terör örgütü PKK’nın önde gelen militanlarının yakalanarak Türkiye’ye verilmesi... PKK’da görülen hareketlilik ve Osman Öcalan’ın tedirgin açıklamaları, ‘teslimat’ zamanının yaklaştığını gösteriyor. İlk işaret ABD Maslahatgüzarı Nancy McEldowney’den geldi.
   <br>
    <br>
     McEldowney, 11 Eylül saldırılarının yıldönümü vesilesiyle Ankara Keçiören’deki Şehitler Anıtı’na çelenk koyarken, PKK’yı kastederek Türk halkının on yıllar boyunca bir cinayet şebekesinin terörüne maruz kaldığını söyledi. Ancak McEldowney, vermek istediği mesajı konuşmasının sonuna bırakmıştı: “Bomba ister New York’ta ister İstanbul’da patlamış olsun, teröristler hangi nefret ya da yanılma sloganının arkasına saklanırsa saklansın, terörist ister Usame bin Ladin ister Abdullah Öcalan olsun, burada böyle bir anıtta bir arada durarak son derece açık ve kararlı bir mesaj vermiş olalım. Terörü lanetleyelim.”
     <br/>
     <br/>
     Maslahatgüzarın bu açıklamasının bir tesadüf olmadığı birkaç gün sonra ortaya çıktı. Irak’ta bulunan Amerikan askerlerinin CIA ile birlikte Kandil’e küçük çaplı bir operasyon yaptığı PKK tarafından dile getirildi. Terör örgütü bu operasyonu, kampların fotoğraflarını çekme ve fizibilite çalışmasına yönelik olduğunu açıklayarak eleştirdi. Nitekim Kongra-Gel Genel Başkanı Zübeyr Aydar, Maslahatgüzar McEldowney’i “İşleri karıştırıyor.” diyerek eleştirdi.
     <br/>
     <br/>
     PKK mevzi değiştirdi, özel kuvvetler geliyor
     <br/>
     <br/>
     Amerika, Türkiye ile olan ilişkilerini sıcak tutmak için PKK terörünü bitireceğini zaman zaman dile getiriyor. Ancak şimdi geçmiş dönemlere nazaran yaptığı hamlelerle kararlı olduğunu göstermeye çalışıyor. Kandil’e keşif amaçlı operasyon bu gayretin bir delili olarak gösteriliyor. Diplomasi çevrelerinde Amerika’nın, Türkiye’nin Kuzey Irak’a girmemesi ve Kuzey’deki Kürt varlığını kabullenmesine karşılık PKK terörüne yönelik kapsamlı bir operasyon düzenleyeceği ileri sürülüyor. Buna göre, operasyonun en önemli ayağı ise PKK’nın ele başılarının Türkiye’ye teslim edilecek olması. Murat Karayılan, Cemil Bayık, Duran Kalkan, Osman Öcalan, Nizamettin Taş, Kani Yılmaz ve Hıdır Yalçın gibi yaklaşık 20 militanın belirli aralıklarla yakalanarak bir “paket” halinde Türkiye’ye gönderileceği aktarılıyor. Amerika, Irak’ta bulunan askerlerinin yanı sıra Yemen’de El Kaide’yi takip eden özel kuvvetlerini de Kandil’deki operasyon için yönlendiriyor. Hedefe CIA ve askerlerden çok bu özel kuvvet kilitlenecek. Bölgede görev yapan Türk istihbaratı Kandil’e yönelik bir çalışmanın yapıldığı bilgisini doğruluyor. Amerika, Kuzey Irak’ta düzenleyeceği PKK operasyonunda her şeye rağmen yalnız başına hareket etmeyecek. Başından beri müttefik saydığı Peşmergeler yardımıyla Kandil’e çıkarma yapmayı hedefliyor. Amerikalı komutanlar Kuzey’de sayıları 100 bine varan ve ağır silahlarla donatılmış, ‘gerilla’ savaşını çok iyi bilen Peşmergelerden faydalanarak amacına en az zayiatla ulaşmak istiyor.
     <br/>
     <br/>
     Irak Devlet Başkanı ve Kürdistan Yurtseverler Birliği lideri Celal Talabani ve Kürdistan Bölge Başkanı olarak kendini tanıtan Kürdistan Demokratik Partisi lideri Mesud Barzani’ye bağlı güçler PKK’ya yönelik operasyonlarda yer alacaklarını açıkladı. Talabani, PKK’yı artık desteklemeyeceklerini ve örgütün karşısında olacaklarını söylerken Barzani ise başından beri terör örgütüne karşı bir duruş sergilediğini tekrarladı. Kürt liderlerin bu açıklamaları havada kalmadı. Yaklaşık 25 gün önce Talabani ve Barzani’ye bağlı güçlerin Kandil yakınlarına konuşlandığı, PKK’nın ise bu ablukadan kurtulmak için Kandil’deki erzak depoları ve cephaneliklerin yerini değiştirdiği belirtiliyor. Terörist Murat Karayılan, kendilerine karşı girişilen operasyon karşısında yılmayacaklarını militanlarına gönderdiği bildiride dile getiriyor. Karayılan, Kürdistan’daki (Kuzey Irak’ı kastediyor) Kürtlerin diğer Kürtlere karşı durmasının yanlış olduğunu vurguluyor. Karayılan’a göre, ABD ile hareket eden Kürtler kardeş olan Kürtlerin arasını bozuyor.
     <br/>
     <br/>
     Önce Osman Öcalan sonra üs
     <br/>
     <br/>
     Teröristlere yönelik operasyonlar çok yönlü planlanıyor. Liderlerin yakalanıp Türkiye’ye iadesinin yanı sıra diğer militanların da teslim olması öngörülüyor. Ancak ABD’nin işe Musul’da bulunan Osman Öcalan’dan başlayacağı belirtiliyor. Talabani ve Barzani tarafından PKK’dan ayrı tutularak uzun süredir Musul’da 750 militanı ile birlikte korunan Osman Öcalan’ın Türkiye’ye ‘servis’ yapılması ABD’nin ilk jesti olacak. Osman’a karşı Türkiye’den Kuzey’deki Kürtlerin geniş özerkliğine saygı duyulması ve herhangi bir sınır operasyonundan Türkiye’nin tamamen vazgeçmesi talep ediliyor.
     <br/>
     <br/>
     ABD’nin diğer terörist komutanlar için de Türkiye’den yeni bir üs talebinde bulunacağı ileri sürülüyor. Bunu doğrulayan bilgi ise Newsweek Dergisi’nin son sayısında çıktı. Newsweek’in ‘Dağlardaki dostlar’ başlıklı haberinde şu ifadeler yer aldı: “Kuzey Irak’ta Amerikan tesislerinin kurulması yönünde bazı ön planlama çalışmaları sessizce yapılıyor. Bunun için düşünülen yer, Erbil havaalanının içinde bulunduğu askerî bölge. Sivil havaalanının direktörü Zeyd Zveyn’in verdiği bilgiye göre, Amerikan silahlı kuvvetlerinden geniş bir ekip, güvenlik değerlendirmeleri yapmak üzere nisan ayında bölgeye geldi.”
     <br/>
     <br/>
     Musul’da Nizamettin Taş ile birlikte Kürdistan Yurtsever Partisi’ni (KYP) kuran Osman Öcalan’ın verilmesi için başta Talabani’nin ikna edilmesi gerekiyor. Yerel kaynaklara göre, ABD Osman Öcalan konusunda Talabani ile anlaştı. Osman Öcalan’dan sonra sıra Kandil’deki komutanlara gelecek. Ancak bunun için telaffuz edilen kesin bir zaman yok. Her şey Türkiye ile ABD arasındaki gizli pazarlıklara kalmış. Ama PKK’nın Kuzey Irak’ta yer değiştirerek yeni bir mevzi açması, muhtemel bir operasyonun yakında gerçekleşeceğinin bir işareti.
     <br/>
     <br/>
     Ağabeyi teröristbaşı Abdullah Öcalan’dan sonra PKK’nın başına geçen ve örgütün ‘karakutusu’ sıfatını alan Osman Öcalan, Musul’da kurduğu KYP’den ziyade evliliği ve yeni doğan çocuğu ile gündeme geliyor. Bildik terörist profilinden uzaklaşan Öcalan’a ilk tepkiyi örgütü göstermişti. Mesela, Murat Karayılan, Osman Öcalan hakkında ölüm fermanı çıkartmıştı. Hakkında “görüldüğü yerde vurulsun” emri bulunan Osman Öcalan’ın teslim edilmesi aslında pek bir anlam ifade etmiyor. PKK’dan ayrıldığı günden bu yana tek başına kalan ve sadece teröristbaşının kardeşi olduğu için ismi gündemde olan biri. Ne PKK ne de ağabeyi tarafından kabul gören Osman Öcalan’ın Türkiye’ye getirilmesi ciddi bir mana ifade ediyor. Zaten etkinliği ve 750 adamına rağmen PKK içinde bir ağırlığı olmayan Öcalan’ın PKK operasyonlarında da çok fazla bir bilgiye sahip olmadığı belirtiliyor. ‘Karakutu’ sıfatına rağmen Öcalan, değişik zamanlarda yaptığı açıklamalarda kendisinin barıştan yana olduğunu ve hiçbir PKK operasyonunda yer almadığını ısrarla dile getiriyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Erkan Ovalı, 24-Ekim-2005
> Paketleyecekler ama...: 
> Apo’yu bize teslim edenler şimdi de kardeşini ve adamlarını verecekler. Peşmergeler bizi cok sevdiğinden PKK’yı bitirecek değil ya! Hem Osman Öcalan’ı paketleyip yollasalar ne olacak? O da ağabeyi gibi başımıza bela olur.

Kaynak: [www.aksiyon.com.tr](http://www.aksiyon.com.tr:80/detay.php?id=22686&yorum_id=1), [web.archive.org (arşiv bağlantısı)](http://web.archive.org/web/20070605092246/http://www.aksiyon.com.tr:80/detay.php?id=22686&yorum_id=1)
