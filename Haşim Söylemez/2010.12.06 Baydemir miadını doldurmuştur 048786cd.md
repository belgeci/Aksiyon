# Baydemir miadını doldurmuştur

*Haşim Söylemez 2010.12.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Osman Baydemir’e ‘Lolan pratiği’ siyaseten uygulandı. Özeleştirisi alınan Baydemir ‘özür’ diledi. Siyasi bir lider olma yolunda ilerlerken ‘şahinlere’ güç yetiremedi. O artık pasif bir başkan.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     ‘Silahlı mücadele miadını doldurmuştur. Kürt sorunu barışçıl ve demokratik tarzda çözülebilir. Öcalan vazgeçse bile, ben Kürt özgürlük mücadelesi ve davasına sahip çıkacağım.’
    </p>
    <p class="MsoNormal">
     İki hafta önce söylediği bu sözler yüzünden, İmralı’da tutuklu Abdullah Öcalan başta olmak üzere politik Kürtler tarafından âdeta linç edilmek istenen Diyarbakır Büyükşehir Belediye Başkanı Osman Baydemir’e saldırı ve tepkilerin devam edeceği belirtiliyor. Aksiyon, geçtiğimiz hafta Öcalan-Baydemir çekişmesini “Baydemir’e de mi Lolan?” başlığıyla kapağa taşımış, Baydemir’den ‘özeleştiri’ alınmasından sonra karar aşamasına geçileceğini yazmıştı. Nitekim beklenen oldu. Geçen hafta başında KCK/PKK (Kürdistan Topluluklar Birliği) ‘müfettişleri’ (ikisi dağ, ikisi şehir kadrosundan), Diyarbakır’da Osman Baydemir’in ‘özeleştirisini’, yani savunmasını aldı. Alınan bilgilere göre, Baydemir’in ‘özeleştirisinde’ özür dilediği, “Ben eleştirilebilirim. Herkes bunu yapabilir. Söylediğim sözlerden dolayı pişmanım. Özür dilerim. Maksadını aşan konuşma yapmamaya özen göstereceğim.” şeklinde ifade verdiği aktarılıyor.
    </p>
    <p class="MsoNormal">
     Baydemir’in özeleştirisinden sonra onu pasifize etme adına ilk hamle, Barış ve Demokrasi Partisi’nden (BDP) geldi. Parti, kendi bünyesinde uyguladığı ‘eşbaşkanlık’ sisteminin belediyelerde de uygulanacağını açıkladı. Bu durum bir nevi Baydemir’i pasifize etme manasına geliyor. Çünkü atanacak ‘eşbaşkanın’ rolü Baydemir’in üstünde olacak. Her ne kadar BDP çevresi bu yorumu kabullenmese de sürecin böyle işlediği, parti ‘eşbaşkanlık’ sisteminde de ortaya çıkıyor. Biri dağı, diğeri şehri temsil eden iki kişiden söz etmek mümkün. Zaten parti, istediğinde Gülten Kışanak’ı, istediğinde Selahattin Demirtaş’ı öne sürüyor. ‘Şahin’ kanadın istediği açıklamaların hep Kışanak’tan geliyor olması oldukça düşündürücü.
    </p>
    <p class="MsoNormal">
     Alman Yeşiller Partisi’nden model alınan
     <span>
     </span>
     ‘eşbaşkanlık’ sistemini siyasi partilerde uygulamak mümkün; ancak belediyelere uygulamanın yasal bir zemini bulunmuyor. Bu nedenle atanacak olan ‘eşbaşkan’, resmiyette ‘başkan vekili’ olarak görev alacak. BDP’ye yakın kaynaklardan alınan bilgilere göre ‘eşbaşkan’, KCK’nın temsilcisi manasına gelecek ve siyasi açıklamalar daha çok bu kişi tarafından dile getirilecek. Baydemir’i görevden almak isteyen parti, halkın tepkisinden çekindiği için böyle bir modelle onu pasif hâle getirme yoluna gitmiş durumda. Bundan böyle Baydemir, daha çok yol, çöp, kanalizasyon gibi belediyecilik hizmetleriyle meşgul olacak. Siyasete mümkün olduğunca bulaşmayacak.
    </p>
    <p class="MsoNormal">
     BDP Grup Başkan Vekili Bengi Yıldız, eşbaşkanlığın siyasi bir proje olduğunu ve bütün teşkilatlarda uygulandığını söylüyor. BDP merkezi de bu kararın üç ay öncesinden alındığını belirtiyor. Lakin ‘eşbaşkanlık’ sistemi bu zamana kadar BDP’ye bağlı il veya ilçelerde uygulanmış değil. İlk uygulama alanının Diyarbakır Büyükşehir Belediyesi olması manidar. “Siirt, Hakkâri gibi belediyelerde bu sisteme neden geçilmedi?” sorusu, uygulamanın tamamen Baydemir’e yönelik olduğunu ortaya koyuyor. Aynı sürecin Van Belediyesi’nde de hayata geçirileceği belirtiliyor.
    </p>
    <p class="MsoNormal">
     Kesin olmamakla birlikte Diyarbakır Büyükşehir Belediyesi ‘Eşbaşkanı’ olarak iki kişinin ismi ön plana çıkıyor: Yenişehir Belediye Meclis Üyesi Hafize İpek ve Diyarbakır Büyükşehir Belediyesi Meclis Üyesi Emek Yazbaşı… Tabii sürpriz bir isim de olabilir. Ancak İpek’in şimdilik daha önde olduğu belirtiliyor. Tabii burada ortaya çıkacak en büyük sorun, resmî tören veya yazışmalarda kimin aktif olacağı. Sonuçta bir belediyede iki başkanın görev yapması, bir ipte iki cambazın oynamasına benziyor. Görünen o ki bu ipten düşecek kişi Baydemir. İşin en ilginç boyutu ise daha parti karar vermeden ilk ‘eşbaşkanlık’ açıklamasının KCK genel merkezinden gelmiş olması. KCK yönetimi sorunun ‘eşbaşkanlık’ sistemiyle aşılması gerektiğini Baydemir olayının patlak vermesinin hemen ardından dillendirdi.
    </p>
    <p class="MsoNormal">
     Sonuç olarak, politik Kürt siyasetinin, silahlı kanat ve İmralı’daki ‘kutsal’ lideri aşmasının zor olduğu görülüyor. Bir başka ayrıntı ise şiddet isteyen tarafın bundan sonra daha aktif olacağı. Bugün Baydemir’e yapılan ‘siyasi’ lincin yarın öne çıkma potansiyeli taşıyan herkese
     <span>
     </span>
     uygulanacağı mesajı verilmiş oldu. Her şey KCK’nın kontrolünde gelişiyor gerçeği de bir kez daha gün yüzüne çıktı.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=9BD0103EF09A96870F70DC88CED1D216?newsId=28106), [web.archive.org (arşiv bağlantısı)](http://web.archive.org/web/20140617180822/http://www.aksiyon.com.tr:80/aksiyon/newsDetail_getNewsById.action;jsessionid=9BD0103EF09A96870F70DC88CED1D216?newsId=28106)
