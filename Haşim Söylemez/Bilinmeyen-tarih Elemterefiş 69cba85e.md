# Elemterefiş

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20041027021014im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027021014im_/http://www.aksiyon.com.tr/resim/446/60.jpg" vspace="5"/>
  </p>
 </font>
 <font class="content">
  Büyünün ve gizemli gücün sanat serüveninden yola çıkılarak, eski çağlardan Anadolu’ya uzanan süreçteki nesneler bir araya toplandı. Sergide dini motiflerin yanısıra insanların kötü güçlere karşı korunmak için kullandığı yılan kuyruğundan, kurt dişine veya tılsımlı mühürlere kadar bin bir çeşit örnek bulunuyor.
 </font>
 <p>
  <font class="content">
   Nazar, büyü veya tılsım, insanoğlunun varlığından beri korktuğu kimi zaman da medet umduğu bir kült oldu. Binlerce yıl önceki inancın temeli ne ise bugün de aynısı geçerli. Nazar, kem göz, büyü, tılsım, kötü ruh, uğur kavramları sistematik bir silsile içerisinde hiç bozulmadan varlığını koruyor. Tarihte de büyü ve nazar yöneticinin en belirgin vasıfları arasında sayılıyordu. Öyle ki, Hititler’de, Eski Mısır’da ‘Heka’ adıyla adlandırılan büyü dinsel ve yönetsel inanışın vazgeçilmez elemanlarından birini oluşturuyordu. Aynı şekilde Asya’da Şaman’ın birçok vasfının yanında iyi bir büyücü olması da şarttı. Konu binlerce yıldan beri insanların yaşamlarından ölümlerine kadar her alanda önemli bir ayrıntı olarak kendisine yer bulunca, üretilen nesneye değişik anlamlar ve estetik yüklemek de aynı ölçüde önemli oldu. Antropologlar ve dinler tarihi üzerine çalışma yapan bilim adamlarına göre dinlerde sanatın kaynağı büyü ve nazardır. Kutsiyet atfedilince ortaya konulacak malzeme de titizlikle şekillendirilip, renklere büründürülüyor. Bunun içindir ki, boyuna takılan mavi bir boncuk veya kapıya asılacak bir nazarlık askısı itina ile seçiliyor.
   <br/>
   <br/>
   Büyünün ve gizemli gücün sanat serüveninden yola çıkarak, eski çağlardan Anadolu’ya uzanan süreçteki nesneleri bir araya toplayan Yapı Kredi Kültür Sanat Yayınları’nın ‘Elemterefiş’ adı altında açtığı sergide birbirinden önemli otantik eserler sergileniyor. Büyü ve nazar için eski çağlarda kullanılan malzemeler, Hıristiyanlık’ta, Yahudilik’te ve İslamiyet’te kullanılan nesnelere kadar orijinal objelerden topoğrafik bir değerlendirme yapılmış. Anadolu’da hâlâ yaygın bir biçimde kullanılan değişik objeler ise serginin önemli ve dikkat çekici bölümünü oluşturuyor. Ancak oldukça geniş bir tarih sürecine yayılan her nesnenin sergide olduğunu söylemek mümkün değil. Serginin editörü Kültür Tarihçisi Ekrem Işın ulaşabildikleri objeleri bu sergide kullandıklarını aktarıyor. Işın’a göre bütün nesneleri toplamak imkansız; “Biz sadece yaygın ve belirli olanlarını buraya topladık. Uzun bir uğraş sonucunda değişik kişilerin özel koleksiyonlarından veya müzelerden eserleri bir araya getirip sergiyi oluşturduk. Anadolu’da çok çeşit nesne bulunuyor ancak bunları toplamak mümkün değil.”
   <br/>
   <br/>
   Haç’tan kurt dişine
   <br/>
   <br/>
   Sergi değişik bölümlerde ele alınmış. Hititlerde ve çağdaş Anadolu kavimlerinde, Antik Roma ve Yunan dönemlerinde, Şamanizmde büyü ve büyücü kavramları örnek resimlerle aktarılıyor. Video görüntüleri ve fotoğraflarla desteklenen Anadolu’da batıl inanmalar ve büyü kısmında ise geçmişten günümüze kısa bir tarihçesi veriliyor. Bu kısa tarihçe verilirken büyünün İslam inancındaki yeri üzerinde de duruluyor. Kuran—ı Kerim’de birçok ayette kesin bir ifade ile büyü ve büyücüğün ‘şirk’ olduğu aktarılıyor. Ekrem Işın, büyünün İslam inancında yeri olmadığını ancak bir takım inanışların yaşamın içine girdiğini aktırıyor; “Bunlar batıl inançlar olarak değerlendiriliyor. İslamiyet kesinlikle büyüye inanmayı, medet ummayı kabul etmiyor. Nazar için de daha çok dua yapılmasını istiyor.” Büyü, büyücüler, define arayıcıları ve tılsımları hakkında geniş bilgi veren İbn Haldun, harflerin esrarının, simya ilmiyle birlikte ele alındığını aktarıyor. Haldun bu tür bilgilerin sonradan Şii ve Batiniliğe eğilimli tasavvuf ehli olanlar tarafından benimsendiklerini yazıyor.
   <br/>
   <br/>
   Objelerin yer aldığı bölüm değişik dönemlere ayrılmış durumda. Burada eski Mısır’da ‘Heka’ denilen büyü için yapılan değişik heykeller, papirüsler üzerindeki resimler ve figürler, yine Hititlere uzanan döneme ait objeler bulunuyor. Her heykelin ayrı anlamı var. Kimisi büyüde kullanılmak, kimisi de büyüyü defetmek amacıyla oluşturulmuş olan bu heykeller özellikle Adana bölgesinden derlenmiş. Stilize kadın şeklinde yapılan heykellerle kötülüklerden korunulacağına inanılmış.
   <br/>
   <br/>
   Bizans döneminde ise daha çok muskalar ön plana çıkmış. Bizanslıların Hıristiyan inancına dayalı olarak kullandığı figürler, küçük adak kandilleri, üzerinde duaların bulunduğu bronz çanlar ile üzerinde Hz. Meryem ve Hz. İsa’nın tasvir edildiği haçları sergide görmek mümkün. Katoliklerde ise daha çok üzerinde haç olan bakır ve gümüş eldiven şeklindeki el figürü kullanılmış.
   <br/>
   <br/>
   Sergide Şamanizmle alâkalı olarak davullar, Şaman şapkası ve bunların üzerinde kötülüklerden sakınmak için değişik figür ve motifler bulunuyor.
   <br/>
   <br/>
   Sergiyi gezenlerin belki de en çok merak ettiği kısım ise hayvan uzuvlarından oluşturulmuş olan değişik türdeki büyü nesneleri. Anadolu’da yaygın olarak kullanılan deve tüyü, beyaz köpek tüyü, yılanın omurga kemiği, yılan gömleği, kaplumbağa kabuğu, kurt dişi, çeşitli deniz havanlarının kabukları bu bölümde bulunuyor. Bu nesnelerin çeşitli hayvanların sahip olduğu güç, cesaret, çeviklik, iyi yüzme, iyi görme gibi birtakım özellikleri kendine aktarma ya da onlarla bir dostluk, akrabalık bağı kurarak verecekleri zarardan korunma amacıyla evde, bedende, bahçede  bulundurulduğu belirtiliyor.
   <br/>
   <br/>
   Nazara nazar, teşhise kaç yazar
   <br/>
   <br/>
   Bireylerin biyolojik, sosyal, ekonomik ya da yaşamın diğer alanlarıyla ilgili olarak büyüsel bir etkiye maruz kalıp kalmadığını öğrenmek veya tedavi olmak için başvurduğu batıla dayalı çeşitli yollar bulunuyor. Kurşun dökme, kitap açtırma, fal baktırma, istihareye yatma adlarıyla bilinen pratikler Anadolu’da en yaygın biçimde uygulanıyor. Sergide bu konuda da değişik örnekler bulunuyor. Kurşun dökülmüş ve yorumu yapılmış örnekler, üzerleri mühürlü, Pençe—i Ali Aba’lı istihare taşları bunlardan bazıları. Kuran’da geçen şifa ayetlerinin, Allah(c.c)’ın iyilik ve hayra davet edici isimlerinin yer aldığı tılsımlı mühürler ve yüzükler de sergide önemli bir yer tutuyor. Tılsımlı mühürlerden sonra bir de tılsımlı gömlekler, takkeler, mendiller ilgi çekiyor. Sergide Cem Sultan ve Sultan Murat’a ait (hangisi olduğu belirtilmiyor) tılsımlı gömleklerin özel işlemeleri dikkat çekiyor.
   <br/>
   <br/>
   Sergide ‘Tedbirler’ ismi ile oluşturulan bölümde ise dış etkenlerden korunmak için taşınan değişik nesneler bulunuyor; hamaylı, muska, pazubent, bedende taşınan vefk ve koruyucu dualar, silsile, vs.
   <br/>
   <br/>
   Büyüden ayrı tutulmayan ancak temelinde aşırı kıskançlık, sevgi ve çekememezlik gibi duyguların yattığı enerjinin göz aracılığı ile canlıları etkilemesi olarak değerlendirilen nazar konusu da sergide geniş yer buluyor. Yaygın ve gündelik yaşamın neredeyse her karesinde yer alan nazardan korunmanın da bin bir türlü yolu bulunuyor. Ancak bu sergide nazarın manevi korunma boyutundan çok maddi örneklerine yer veriliyor. Sergide nazar ile ilgili olarak değişik bölgelere ait üzerlik çeşitleri, firuze camlı nazarlık, savatlı boncuklu çocuk nazarlığı, değişik ebat, renk ve türdeki göz boncukları, boncuklu bilezikler, rençme, at boyunluğu, hayvan muskası, yazılı olarak taşınan dualar yer alıyor.
   <br/>
   <br/>
   Yapı Kredi Vedat Nedim Tör Müzesi’nde açılan ‘Elemterefiş, Anadolu’da Büyü ve İnanışları’ sergisi 16 Ağustos tarihine kadar açık kalacak. Büyü ve nazar ile ilgili değişik objelerin ilk kez bir araya geldiği sergi uzmanlardan tam not almışa benziyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2702), [web.archive.org (arşiv bağlantısı)](http://web.archive.org/web/20041027021014/http://aksiyon.com.tr:80/detay.php?id=2702)
