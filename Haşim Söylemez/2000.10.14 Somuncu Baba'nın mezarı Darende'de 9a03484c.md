# Somuncu Baba'nın mezarı Darende'de

*Haşim Söylemez 2000.10.14*

<div class="pNewsDetailMainContent" itemprop="articleBody">
 Halk arasında Somuncu Baba ve Ekmekçi Koca diye anılan Şeyh Hamidi Veli'nin Aksaray ve Darende'de bulunan türbeleri bugün tartışma konusu olmuş durumda. Aksaraylılar Somuncu Baba'nın mezarının kendi şehirlerinde olduğunu söylerken Darendeliler de Aksaraylıların aksine bu zatın kendi ilçelerinde yattığını ileri sürüyorlar. Somuncu Baba'ya yakın olma aşkı ile bu tartışma sürerken arşiv belgeleri Somuncu Baba'nın mezarı konusunda son noktayı koyuyor. Birçok arşiv belgesinde ve eski yazışmalarda Somuncu Baba'nın mezarının Darende'de olduğu ortaya çıktı. Bugün ziyaret edilen ve Somuncu Baba Külliyesi olarak bilinen mekanın içinde yer alan Somuncu Baba'nın mezarı hergün gönül ehli insanlar tarafından ziyaret ediliyor. Aksaray'daki türbe de aynen Darende'deki gibi Somuncu Baba'nın himmetine nail olabilmek isteyenlerce dolup taşıyor.
 <br>
  <br>
   Temettuat defterleri doğruluyor
   <br>
    <br>
     Somuncu Baba'nın Darende'de medfun olduğu birçok tarihi kaynakta kayıtlı. Özellikle temettuat defterlerinde ısrarla bu konun üzerinde duruluyor. Defterlerde Somuncu Baba'nın mezarı anlatılırken de detaylı bir şekilde tasvir yapılıyor. Konu ile ilgili olarak araştırmalar yapan Fatih Üniversitesi öğretim görevlisi İlbeyi Özer, Somuncu Baba'nın mezarının Darende'de olduğu yönünde kesin arşiv belgelerinin olduğunu belirterek: "Artık bu konuda tartışma yapmak yanlış. Çünkü; resmi kayıtlar, belgeler bu olayı ortaya koyuyor. Ama Aksaraylıların Somuncu Baba'ya olan sevgisini de doğal karşılamak lazım. Somuncu Baba'nın oğlu tarafından bir kolunun Aksaray'da olduğunun altını çizmekte de fayda var. Somuncu Baba'nın Darende'de kendisine has bir yeri var. Darende'de vefat ettiği ve mezarının orada bulunduğu "Mahallei mezbûrda vâki defîni haki ıtırnâk olan" şeklindeki ifade ile belirtiliyor. Aynı ifadenin Sivas Valiliği'ne gönderilen 1846 tarihli hüküm sûretinde de kullanılması bu gerçeği teyid ediyor" şeklinde konuşuyor.
     <br>
      <br>
       Somuncu Baba'nın mezarının Darende'de olduğu, 13221 nolu Hıdırlık Mahallesi Temettuat Defterinde geçiyor. Defterde burada güzel kokulu topraklar içerisinde medfûn bulunan Somuncu Baba'nın soyundan gelen 36 hane mensubuna vakıf gelirlerinden pay dağıtılması şartı bulunuyor. Yine sözkonusu belgede evlatlarından vergi tahsil edilmemesi de karara bağlanmış durumda. Fatih Üniversitesi öğretim görevlisi İlbeyi Özer: "Osmanlı, Somuncu Baba'nın maneviyatına binaen evlatlarından da vergi almayı uygun görmemiş, bu kudsi soydan gelenleri de korumuş. Ayrıca defterler hane reislerinin tüm varlıklarını ve gelirlerini ayrıntılarıyla vermekte. Kişilerin ekili ve nadasa bırakılan arazisi, bu arazinin miktarı, bütün hayvanların sayısı gelir ve giderleri bu kayıtta tutuluyor. Kime miras bırakıldığı, vârislerin haklardan nasıl faydalanacağı tespit ediliyor. Bu yüzden bu kaynak çok önemli" şeklinde konuşuyor.
       <br/>
       <br/>
       Bursa, Aksaray,
       <br/>
       <br/>
       son durak Darende
       <br/>
       <br/>
       Bursa'da halka somun dağıtarak sade bir hayat sürdüren ve Somuncu Baba adıyla bilinen Şeyh Hamidi Veli'nin, Anadolu Alperenleri diye tarif edilen İstanbul'un fethini işaret buyuran Akşemsettin ve Hacı Bayram Veli gibi uluların yetişmesinde büyük emeği geçti.
       <br/>
       <br/>
       Bursa Ulucamii'nin açılışında Yıldırım Bayezid ilk hutbeyi okumasını istediği Molla Fenari'den "Zamanın kutbu burada iken bizim hutbe okumamız münasip olmaz" cevabını aldığında herkesi bir merak almış. Cemaat içinden herkesin Somuncu Baba olarak bildiği ve küçük fırınında pişirdiği ekmekleri çarşıda 'Somun müminler, somun' diyerek satan Şeyh Hamidi Veli Hazretleri ayağa kalkmış, minbere çıkmış. O günkü hutbede Fatiha Suresi'ni yedi türlü mana ile tefsir eden Somuncu Baba, namazdan sonra elini öpmek için bekleşen halkı mahrum etmemek için caminin üç kapısından birden çıkmış. Ancak sırrı ifşa olduğundan Bursa'dan ayrılmaya karar vermiş. Padişahın ve şehir halkının bütün ricalarına rağmen bugün 'Dua Çınarı' denilen çınar ağacının bulunduğu yerde yemyeşil ve bereketli olması için Bursa'ya dua ettikten sonra yola koyulmuş. Bir süre Aksaray'ı mekân tutan Somuncu Baba, büyük oğlu Hakiki'yi burada bırakıp sade bir hayat sürmek için Darende'ye gelip yerleşmiş ve orada âlemini değiştirmiş.
       <br/>
       <br/>
       email: hsoylemez@hotmail.com
       <br/>
      </br>
     </br>
    </br>
   </br>
  </br>
 </br>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-6840-34-somuncu-babanin-mezari-darendede.html), [web.archive.org (arşiv bağlantısı)](http://web.archive.org/web/20150402151023/http://www.aksiyon.com.tr/aksiyon/haber-6840-34-somuncu-babanin-mezari-darendede.html)
