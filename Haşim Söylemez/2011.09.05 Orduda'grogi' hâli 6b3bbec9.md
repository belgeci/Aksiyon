# Orduda‘grogi’ hâli

*Haşim Söylemez 2011.09.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span lang="EN-GB">
    Sivil-asker ilişkilerindeki gelişmeler vesayetin bittiğine işaret etse de meseleye temkinli yaklaşanlar var. Çünkü ‘grogi hâli’ yaşayan askerler cephesinde nelerin olacağı bilinmez…
   </span>
  </font>
 </div>
 <div id="newsText">
  <font class="detail-text">
   <p>
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-qformat:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin-top:0cm;
	mso-para-margin-right:0cm;
	mso-para-margin-bottom:10.0pt;
	mso-para-margin-left:0cm;
	line-height:115%;
	mso-pagination:widow-orphan;
	font-size:11.0pt;
	font-family:"Calibri","sans-serif";
	mso-ascii-font-family:Calibri;
	mso-ascii-theme-font:minor-latin;
	mso-fareast-font-family:"Times New Roman";
	mso-fareast-theme-font:minor-fareast;
	mso-hansi-font-family:Calibri;
	mso-hansi-theme-font:minor-latin;}
</style>
<![endif]-->
   </p>
   <p class="2011gomme">
    <span>
     Önce Başbakan’ın YAŞ toplantısında verdiği fotoğraf, ardından istenen kişinin Genelkurmay Başkanlığı’na getirilmesi, 27 Nisan e-muhtırasının internet sitesinden kaldırılması ve son olarak Cumhurbaşkanı’nın 30 Ağustos’ta ‘başkomutan’ sıfatıyla Zafer Bayramı tebriklerini kabul etmesi iyimser yorumlara sebep oldu. Yaşanan gelişmeler halk nezdinde hoş karşılandı, sivilleşme, demokratikleşme olarak değerlendirildi. Fakat her iki tarafı yakından takip edip ordu–siyaset çekişmelerini iyi analiz edenlere göre ihtiyatlı iyimserlik şart.
    </span>
   </p>
   <p class="2011gomme">
    <span>
     Peki, sivil–asker ilişkileri gerçekten değişmedi mi? Atılan adımlar, sivil iradenin asker otoritesini bertaraf ettiği anlamına gelmiyor mu? Konunun uzmanları, artık tanklarla darbe yapılamayacağını ve psikolojik anlamda sivil iradenin üstünlük kazandığını söylemekle birlikte ‘acaba’ kaydını düşüyor. Onlara göre, askerî kanattaki sessizlik ‘grogi hâli’nden kaynaklanıyor. Grogi hâli, rakibin yumruklarıyla sarsılan; ancak ayakta kalmaya devam edebilen boksörlerin durumu için kullanılıyor. ‘Askerin sivil irade üzerindeki vesayeti bitiyor’ algısı da buradan çıkıyor. İddialara göre, aslında TSK’nın içi kaynıyor. ‘Derin Albaylar’ diye tabir edilen ekip, adım atmak için bu nöbetin geçmesini bekliyor. Yenilen yumrukların intikamı için hazırlıklar yapıyor.
    </span>
   </p>
   <p class="2011gomme">
    <span>
     Ordu içindeki bir gruba göre aslında gidenlerle gelenler arasında pek fark yok. Hatta hepsi aynı ekolden. Bu durumda, sivil irade gerçekten askerî vesayeti kırmak istiyorsa gösteri ve törenlerle ilgili adımların dışında icraata geçmesi gerekiyor. Çünkü anayasa, tören ve kutlamalardaki protokolü düzenleyen genelgeler ve TSK İç Hizmet Kanunu’nda değişiklik yapılmadan, yeni uygulamaların devamlılık kazanması mümkün değil. Zira subay, astsubay yetiştirme okulları, doktrinasyon, eğitim programları ve içerideki atmosfer her zaman aynı tezgâhtan çıkan jakoben, laik, ulusalcı bir asker modeli üretiyor. Bu model tabiatı ve aldığı doktrin gereği, AK Parti ve benzeri ideolojilerle kavgalı. Yeni Genelkurmay Başkanı Necdet Özel de bu modele uzak bir isim değil. Özel’in 30 Ağustos kutlamalarında yerini Cumhurbaşkanı Abdullah Gül’e bırakırken, bunu demokrasi ve sivil iradenin erdemine ve durumun kalıcı olacağına inanarak yaptığını düşünenlerin sayısı az. Zira Özel, Ergenekon, Andıç, Balyoz operasyonlarında çok hırpalanan bir ordunun çatısından geliyor. Muhtemeldir ki, pek çok sevdiği, saydığı komutan ve mesai arkadaşının tutuklandığına tanık oldu. Özel, arkadaşlarını tutuklayan yargıyı şimdilik karşısına almak istemiyor. Aynı şekilde hükümete ‘kabadayılık’ yapmak için dönemin uygun olmadığını düşünüyor. Bu sebeple sembolik atama ve değişimlere bakarak ‘askerî vesayet sona erdi’ demek için henüz çok erken. Büyük bir ordunun kabuk değiştirmesi de uzun zaman alır zaten.
    </span>
   </p>
   <p class="2011gomme">
    <span>
     Diğer taraftan hükümet, yakaladığı psikolojik havanın avantajı ile yeni bir içtüzük hazırlayıp ordu içinde ciddi değişikliklere gitmek istiyor. Yeni sistemde asker sadece asli vazifesini yapacak, kanun ve yetkilerinin dışına çıkamayacak ve denetlenecek. Ama bu şartlarda hükümetin tek başına yapabileceği bir şey yok. Zira önündeki en büyük engel NATO. Çünkü Ege Ordu Komutanlığı ile Jandarma Genel Komutanlığı dışındaki bütün TSK birimleri NATO’ya bağlı. Yani 650 bin kişilik Türk ordusu aynı zamanda NATO’nun askeri. NATO’ya hâkim olan zihniyet ise Amerikan ekolü. NATO, Özel Harp eğitimi, Kontrgerilla gibi bütün eğitim ve doktrinlerde Amerikan modelini uyguluyor. TSK’da gerçek manada bir değişiklik için önce Amerika ile yeni Stratejik İşbirliği Anlaşması (SİA) imzalanması gerekiyor. Hükümet bu konuda da çalışma yürütüyor. Anlaşmaların karşılıklı imzalanması hâlinde bile ordudaki değişimin oturması yıllar alabilir. Hükümet TSK’daki değişimi yaparken millileşmeyi ön planda tutacak. Örneğin Amerikan ordusunda uygulanan ‘tabur papazı’ kadrosu Türk ordusunda ‘imam kadrosu’ olarak tahsis edilecek. Ege Ordu Komutanlığı kaldırılırken, Jandarma polis statüsüne dönüştürülecek. Geri kalan komutanlıklar Fevzi Çakmak dönemindeki anlayışa göre yeniden dizayn edilecek. Yani NATO’dan önceki sisteme dönülecek.
    </span>
   </p>
   <p class="2011gomme">
    <span>
     Askerî vesayetin tam manasıyla kalkması Amerika ile yapılacak anlaşmaya bağlı. Askerler, bu durumu değerlendirirken 1960 darbesine atıf yapıyor. Çünkü onlara göre, 27 Mayıs’tan sonra 7 bin 200 subayın ordudan atılma gerekçesi NATO konseptine uymamalarıydı. Başka bir ifadeyle bu subaylar milli ve manevi değerlere sahip kişilerdi. Bunların 160 milyon doları bulan tazminatları Amerika tarafından karşılanmıştı. Hükümet yeni anlaşmayı yaparsa ordudaki cunta yanlısı komutanları pasifize etme ihtimali doğacak. 28 Şubat müdahalesini hazırlayan ekibin önemli bir kısmı Alevi kökenli olmasına rağmen kendilerini Aleviliğin dışında solcu ve Atatürkçü olarak gösterdi. Çünkü aldıkları eğitim gereği Alevilik de bir inanç ve dinin parçasıydı. Ama NATO doktrinleri bütün inançlara karşı olduğu için kendilerini gizleme yoluna gittiler.
    </span>
   </p>
   <p class="2011gomme">
    <span>
     Neticede hükümet Amerika’yı yeni anlaşma için ikna etmek zorunda. Çünkü Türkiye’nin NATO’dan ayrılması zor. Fakat hükümetin bu değişim çabasına ‘Derin Albaylar’ direniyor. Onlar Amerikan yanlısı görünerek ordunun millileşmesini istemiyor. Bunun için 1 Mart Tezkeresi’ni sık sık gündeme getiriyorlar. Zira 1 Mart 2003, Amerikan ordusunun Türkiye üzerinden Irak’a geçişine vize verilmediği, ABD’nin her fırsatta bunun intikamını almak istediği bir tarih. PKK’nın yeniden yapılandırılması, Türk askerlerinin başına çuval geçirilmesi, hep 1 Mart Tezkeresi’nin sonucu. Askerî vesayet bitebilir; fakat Türkiye hem Amerika’yı ikna etmek hem de ordu içindeki ayrık otlarını temizlemek zorunda.
    </span>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Erdem Açan, 11 September 2011, 12:58
> Bu makaledeki yoruma katılmamak mümkün değil. Zor ve sancılı bir süreçten geçtiğimizin herkes farkında olmalı. Sabırlı olmalıyız. Süreç merdivenleri tırmanmaya benziyor. Kolay olmayacak. Ama geri dönüş çok zor. Cin şişeden çıktı. Türk milleti ve demokrasisi rüştünü ispat etti. Kötü niyetli insanlar ...

### bayram, 07 September 2011, 21:23
> Yazınızı çok begendim, yeni öğrendiğim bilgiler var.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5B0C86AFBC98EDE77E8D198CC35C3407?newsId=30376), [web.archive.org (arşiv bağlantısı)](http://web.archive.org/web/20141025144955/http://www.aksiyon.com.tr:80/aksiyon/newsDetail_getNewsById.action;jsessionid=5B0C86AFBC98EDE77E8D198CC35C3407?newsId=30376)
