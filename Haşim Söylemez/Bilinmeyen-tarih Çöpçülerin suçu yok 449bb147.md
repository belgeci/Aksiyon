# "Çöpçülerin suçu yok"

*Haşim Söylemez Bilinmeyen-tarih*

<div>
 <p>
  <font>
   "Kör olası çöpçüler aşkımı süpürmüşler..." parçasıyla bir anda zirveye çıkan Ali Toprak, hit olmuş bu şarkının sözlerini çöpçülere haksızlık ettiği gerekçesiyle 33 yıl sonra değiştiriyor. Toprak"ın "Çöpçülerin suçu yok" ismini verdiği yeni parçasını bir değişiklik olmazsa Erkin Koray okuyacak.
   <br/>
   <br/>
   Şarkıcılığa çok küçük yaşlarda başlar. Şanlıurfa"daki gazinolarda, düğün salonlarında zaman zaman sahneye çıkmakta, harçlığını kazanmaktadır. Vatani görevini yapıp memleketine döndüğünde izlediği bir Türk filminin kahramanından etkilenerek eline sazını alıp gurbet yollarına düşer. Haydarpaşa Garı"nda trenden indiğinde ne gidecek yeri vardır ne de cebinde parası. Günlerce parklarda yatıpkalkan Ali Toprak, en sonunda Şanlıurfalı bir hemşehrisini bulup onun yanında kalmaya başlar. Bütün yokluklar, çaresizlikler yetmezmiş gibi bir de hemşehrisinin çalıştığı işyerinin karşında oturan bir kıza âşık olur. Günlerce süren bakışmalar, takipler sonunda aşkını ilan ettiği mektubu kızın eline tutuşturmayı başarır. Ama iş o kadar kolay değildir. İzlediği o filmdeki sahneyi aynen yaşar; mektubu açmaya dahi tenezzül etmeyen genç kız, Ali"nin perişan haline bakar ve "sokak çocuğu" diyerek elindeki kağıdı buruşturup atar. Tam da bu sırada sokaktan geçmekte olan çöpçüler, içinde bir aşkı barındıran mektubu çöp niyetine süpürürler. Ali, on dakika içinde yaşadığı bu olay karşısında beyninden vurulmuşa döner, kendini tutamayıp ağlar. Ertesi gece kıza mektubu verdiği yerde gezerken derin duygulara dalar ve bulduğu bir kağıt parçasına hayatını kökünden değiştirecek şu sözleri karalar: "Dün gece çok aradım. Aradım bulamadım. Kör olası çöpçüler aşkımı süpürmüşler..."
   <br>
    <br>
     Ali, âşık olduğu kızın kendisini reddettiği sokakta yazıp bestelediği "Kör olası çöpçüler aşkımı süpürmüşler..." isimli şarkıya güvenerek plakçıların kapısına dayanır. Fakat, ne şarkısıyla ne de kendisiyle ilgilenen olur. Hatta, her gittiği kapıdan alaya alınarak kovulur. Her şeye rağmen umudunu yitirmeyen Ali, sanat çevresiyle içlidışlı olan bir Urfalı hemşehrisinden kendisine plak yapılması için aracı olmasını ister. Hemşehrisi Ali"ye sahip çıkar. Bir gün sonra, Orhan Gencebay"ın karşısındadır. Orhan Baba şarkıyı çok beğenir, hatta elektro bağlamayı kendisi çalarak genç Ali"yi destekler. "Sokak çocuğu" diyen kıza inat plağın ismini "Sokak Çocuğu Ali" koyar. Artık bütün Türkiye Ali Toprak"ı ve şarkısını konuşmaya başlar. Yıl 1970"tir.
     <br>
      <br>
       Filmdeki karakter gibi Ali de kısa sürede şöhretin zirvesine çıkmayı başarır. Kendisini bir anda şöhrete taşıyan plaktan sonra "Âşıklar her gün ağlar" isimli bir şarkı daha hazırlar. Bu şarkıyı kasete okumak için vokal yapacak bayanlar gerekmektedir. Gazetelere ilan verilir, gelen adaylar değerlendirilir. Toprak, "Zaten bana hayrandılar" dediği iki ismi belirler: Nükhet Duru ve Esengül. Ali Toprak ve vokalistleri gittikleri her yerde büyük bir dinleyici kitlesi ile karşılaşırlar.
       <br>
        <br>
         Fabrikada işçi, camide imam
         <br/>
         <br/>
         Ali Toprak, tam şöhretin keyfini çıkarmaya başladığı bir sırada ani bir kararla her şeye boş verip inzivaya çekilir. Renkli bir dünyayı ve  kazandıklarını arkasında bırakarak, kendi deyişiyle Urfa"ya hicret eder. Hayatı bir hayli değişmiştir artık. Beş vakit namaz kılmakta, mütevazı bir hayat sürmektedir. Ali Toprak, hayatındaki bu ani dönüşümü şöyle anlatıyor: "Gördüğüm bir rüya beni çok etkiledi. Bu rüyayı sonraları ilahilerime de yansıttım. Annem de şarkıcı olmamı hiç  istememişti zaten. Onun dualarıyla Allah bana böyle bir dönüşü nasip etti. Sanat dünyası dedikleri şey bir bataklıktan farksız."
         <br/>
         <br/>
         Sanat çevresi Ali Toprak"ın Urfa"ya dönüşünü bir "delilik" olarak yorumlar. Ama o, bu yorumlardan hiç etkilenmez; "Beni ikna etmeye uğraştılar. Böyle bir şöhreti bırakıp nereye gidiyorsun? Sen delirdin mi, deyip engel olmaya çalıştılar. Ben kimseyi dinlemedim." Urfa"ya dönen Ali ilk iş olarak Kur"anı Kerim okumayı öğrenir. Geçimini sağlamak için de bir fabrikada işçi olarak çalışmaya başlar. Bu fabrikanın camisine fahri müezzin olur, cuma namazlarında da imamlık yapar.
         <br/>
         <br/>
         "Ali Toprak ve Kızları"
         <br/>
         <br/>
         Şarkıcılığı bırakıp Urfa"ya yerleşen Ali Toprak, bir süre sonra sanat hayatını farklı bir mecraya taşır. Tef çalıp ilahi söyleyen Toprak, 1990"da "Örtün Bacım" isimli bir kaset çıkarır. Vokalistleri kendi kızları olduğu için, "Ali Toprak ve Kızları" adıyla dinleyicilerin karşısına çıkar. İlahileri farklı bir tarzda okuyan sanatçının bu kaseti büyük ilgi görünce, Ali Toprak art arda 8 ilahi kaseti daha çıkarır. Kasetle yetinmez, dört tane de roman yazar: "Arkamdan Ağlama", "Yetim Kızın Ahı", "Kalbe İman Girince" ve "Rahmet Yağmuru".
         <br/>
         <br/>
         Kitap yazmaya devam edeceğini söyleyen Ali Toprak, "Muhammed"in (s.a.v) Aşıkları" isimli bir ilahi kaseti ve CD"si hazırlıyor. Toprak, neden ilahi kaseti çıkardığını şöyle açıklıyor: "Ben kasetlerimde Peygamberimizi ve onun yaşantısını anlatıyorum. "Bir Müslüman nasıl olmalı?" sorusuna cevap arıyorum. İlahileri, insanların ilgisini çekecek şekilde yorumluyorum. Müzikte bir devrim yapmak istiyorum."
         <br/>
         <br/>
         Nükhet sanatçı mı?
         <br/>
         <br/>
         70"li yıllarda müzik piyasasını kasıp kavuran Ali Toprak"la konuşurken, söz dönüp dolaşıp sanat ve sanatçıya geliyor. Toprak"a göre, vücudunu teşhir ederek şarkı söyleyenler sanatçı değil. Eski vokalisti Nükhet Duru için de "O da diğerleri içinden sadece biri" diyor. Nükhet Duru ve şüpheli bir şekilde ölen Esengül"ün şöhreti yakalamak için çok çabaladıklarını söyleyen Toprak, "Sanatçı nedir?" sorusuna şöyle cevap veriyor: Müstehcenlik içinde sanat yapılmaya çalışılıyor. Bu yanlıştır. Sanat, kainattaki varlıklar karşısında insanın duygu ve düşüncelerini estetik bir şekilde ifade etmesidir. Bu tarife uyan var mı?"
         <br/>
         <br/>
         "Kör olası çöpçüler..." değişiyor
         <br/>
         <br/>
         33 yıldır söylenen ve 70 kuşağının unutamadığı "Kör olası çöpçüler aşkımı süpürmüşler..." şarkısını Ali Toprak"tan sonra Fatoş İncegüzel, Sinan Özen, Rüya Çağla, Sibel Altın, Aysel Seda, Birol Can, Alper ve Erkin Koray gibi ünlü sanatçılar farklı tarzda yorumladılar. Ancak şu bir gerçek ki, Toprak"tan sonra en çok Erkin Koray"ın yorumu gönüllerde yer etti. "Zaten benim aşkım fani bir aşktı. Onun için aşkımı çöpçüler süpürmüştü. Hakiki bir aşkı atom bombası bile yok edemez. İşte şimdi ben ölümsüz aşkı buldum" diyen Ali Toprak yıllardır unutulmayan şarkının sözlerini değiştiriyor. Toprak"ın, "Sözlerini söylersem çalınır" dediği eserinin ismi belli: "Çöpçülerin suçu yok." Urfa"daki evinde oluşturduğu stüdyo ortamında söz yazıp beste yapan Ali Toprak"ın şarkıları birçok sanatçı tarafından hâlâ  okunuyor.
         <br/>
         <br/>
         Evinde görüştüğümüz Ali Toprak böbrek rahatsızlığından dolayı yerinde duramıyordu. Acıdan kıvrandığı bir sırada telefon çaldı. Erkin Koray, hazırlayacağı yeni kaset için Toprak"tan parça istiyordu. Yani Erkin Baba"nın ağzından "Çöpçülerin suçu yok" şarkısın dinlemeye hazır olun. Ali Toprak, bir zamanlar etkilendiği Yeşilçam filminin kahramanından çok farklı bir hayat sürüyor şimdi. Kendi filminin başrolünü oynuyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1165 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3048), [web.archive.org (arşiv bağlantısı)](http://web.archive.org/web/20050123125552/http://www.aksiyon.com.tr:80/yazdir.php?id=3048)
