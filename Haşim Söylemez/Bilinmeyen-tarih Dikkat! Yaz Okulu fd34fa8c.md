# Dikkat! Yaz Okulu

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20041027022820im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027022820im_/http://www.aksiyon.com.tr/resim/445/22.jpg" vspace="5"/>
  </p>
 </font>
 <font class="content">
  Yaz okullarında devlet aciz kalıyor. Denetimsiz kamplarda, tuhaf misyonerlik faaliyetlerinden aykırı programlara kadar herşey serbestçe uygulanıyor. Yurtdışına giden öğrencilere ise ağırlıklı olarak disko ve balo uygulamaları yaptırılıyor. Bir eğitim-öğretim dönemi daha sona erdi. Yaklaşık 3 ay sürecek olan uzun yaz tatili hem velileri hem de öğrencileri düşündürüyor.
 </font>
 <p>
  <font class="content">
   Çocuklarının yaz dönemini boş geçirmesini istemeyen aileler değişik yaz okullarına başvuruyor. Yaz kamplarının talebi karşılayacak nitelikte ve nicelikte olmaması eğitimciler arasında tartışmaya yol açtı. Yaz okullarını devlet yönetmeli diyen çoğunluktaki uzmanlara karşın, özel kuruluşların bu işi yapması gerektiğine inanan az sayıda da eğitimci bulunuyor. Tartışmalar bir yana konu genel olarak ele alındığında bu kampların büyük çoğunluğunun arkasındaki amaçlar olayın ciddi anlamda tartışılmasını sağlıyor. Devlet talebi karşılayamıyor, özel kuruluşlar ise daha çok ideolojileriyle hereket ediyor.
   <br/>
   <br/>
   Türkiye’de 10 milyon ilköğretim, 1 milyon 500 bin de lise öğrencisi bulunuyor. Devletin yaz okullarına olan talebi karşılaması ise maksimum 2 ila 3 bin öğrenci ile sınırlı. Devlet yetersiz kalınca da devreye özel birtakım kurum, kuruluş ve vakıflar giriyor. Özel kampların sayısının artması tam anlamıyla bir denetimsizlik ve başıbozukluğu doğuruyor. Türk Eğitim—Sen İstanbul Bölge Temsilcisi Yrd. Doç. Dr. Hanefi Bostan, bu kamplarda misyonerliğe varan birtakım aykırı faaliyetlerin yapıldığını söyleyerek konunun üzerinde ehemmiyetle durulması gerektiğine işaret ediyor. Türkiye’de gelişigüzel gerçekleştirilen yaz okulları dışında büyük paralar vererek yurtdışına giden öğrenciler ise ağırlıklı olarak disko ve dans programlarına tabi tutuluyor.
   <br/>
   <br/>
   Eğitimcinin kimliği önemli değil
   <br/>
   <br/>
   Geçtiğimiz sene Bandırma Özel Koparan Yabancı Dil Kursu tarafından Erdek’te açılan İngilizce Yaz Okulu’nda görev yapan öğretmen Nedim Uzun’un öğrencilerle birlikte kadın kılığına girerek çektirdiği fotoğrafların basında yayımlanması üzerine gözler özel yaz okullarına çevrilmişti. Gay bir öğretmenin yaz okulunda hem de öğrencileri kendi cinsel tercihi doğrultusunda yönlendirmesi büyük tepki toplamıştı. Aslında olay Nedim Uzun ile sınırlı değil, değişik amaçlarla açılan yaz okullarında görev yapan eğitimcilerin niteliğine hatta diplomasına bile bakılmıyor. Zaten öğretmen bulmakta zorlanan yaz okulları buldukları ile de yetinmek zorunda kalıyorlar. Hanefi Bostan, yaz okullarında denetimlerin olmadığını, bu yüzden herkesin kendi kafasına göre davrandığını söylüyor. Eğitimci Nuray Cenk de yaz kamplarının sıradan bir eğitimden farklı olduğunu, orada öğrencilerin bireysel birtakım yeteneklerinin ortaya çıkarılması gerektiğini belirtiyor; “Bunun için de buralarda görev alacak eğitimcilerin kendi görev sahalarında deneyimli ve düzeyli olmaları gerekir. Yaz okulu diye sıradan kişilere eğitimcilik yaptırılıyor. Bu da öğrenci için daha büyük tehlike oluyor. Diplomaları var mı yok mu konusu bile takip edilmiyor.”
   <br/>
   <br/>
   Okul devletin, kurs özelin
   <br/>
   <br/>
   Milli Eğitim Bakanlığı veya diğer ilgili bakanlıklar yaz okulu için yetersiz kalınca garip bir şekilde kendi tesis ve binalarını özel vakıf veya kuruluşlara bırakıyor. Ancak özel sektörün öğrencilere ücret karşılığında hizmet sunması ‘ekmek elden su gölden’ sözü ile örtüşüyor. Eğitim Sosyolojisi ve Psikolojisi uzmanı Doç. Dr. Kerem Baranoğlu, devletin tesislerini kendi eğitimcisine kullandırması gerektiğini vurguluyor. Baranoğlu’na göre ücretli hizmet veren özel kuruluşlara devletin bina veya kamp yardımı mantıklı değil; “Bu anlamda öğretmenlerini kullanabilir. İsteyen öğretmenler kendi ihtisas alanlarında yaz kamplarına katılabilirler. Ama böyle bir uygulamaya gidilmiyor.”
   <br/>
   <br/>
   Geçtiğimiz yaz döneminde Tofaş Basketbol Okulları—Koç Allianz işbirliği ile açılan özel yaz okullarının tamamı devlete ait okul ve tesislerde faaliyette bulundu. Etiler Polis Eğitim Merkezi Spor Salonu, Bahçelievler Anadolu Lisesi Spor Salonu, Göztepe İhsan Kurşunlu Lisesi Spor Salonu, Emine—İbrahim Pekin İlköğretim Okulu Spor Salonu kullanıldı. Aynı şekilde Türkiye Eğitim Gönüllüleri Vakfı da Beykoz Mehmet Emin Pulat İlköğretim Okulu, Tokatköy İlköğretim Okulu, Acıbadem Dr. Sait Derya İlköğretim Okulu, Yeniköy Org. Emin Alpkaya İlköğretim Okulu’nda faaliyetlerini gerçekleştirdi.
   <br/>
   <br/>
   Devletin tesislerini kullanmalarına rağmen programlar için aldıkları ücretler ise azımsanmayacak kadar önemli rakamlardan oluşuyor. Şu anda yeni fiyatları ve programları belli olmadı. Geçtiğimiz yaz döneminde öğrencilerden alınan ücretler yüz milyon ile bir milyar lira arasında değişiyordu. Summer School bir dönem için öğrenci başına 960 milyon, Klassis Golf 300 milyon, Crowne Plaza Hotels Resorts 4 hafta için 120 milyon lira, yatılı bölüm için bin 500 dolar alırken Bozcaada’da kamp yapan Kamp Atlantis 100 milyon lira karşılığında kısa süreli program uygulatıyor.
   <br/>
   <br/>
   Disko ve balo için yurtdışına gidiliyor
   <br/>
   <br/>
   Türkiye’de öğrenciler yaz tatillerini değerlendirecek imkanı bulamayınca bu sefer yurtdışındaki acenteler ve kuruluşlar devreye giriyor. Acentelerin en büyük kozu ise yurdışındaki öğrencilerin varlığını örnek olarak göstermeleri. Halihazırda YÖK’ün Amerika’ya gönderdiği bin öğrenci dışında, Almanya, İngilitere, Fransa, İsviçre, Belçika ve Amerika’da 50 bin Türk öğrenci eğitim görüyor.
   <br/>
   <br/>
   Büyük paralar harcanarak yurtdışındaki yaz kamplarına katılan öğrencilerin birşeyler öğrendiklerini veya zamanlarını iyi geçirdiklerini söylemek mümkün değil. T—shirt boyama, disko ve baloya katılma programlarının ağırlıklı olarak uygulandığı yaz okullarına ‘eğitim’ sıfatını yakıştırmanın ne derece doğru olacağı tartışılıyor. Doç. Dr. Kerem Baranoğlu, yurdışındaki programların tamamen öğrencileri oyalamaktan ibaret olduğunu söylüyor. Baranoğlu, yaz kamplarında eğitimle ilgisi olmayan birtakım uygulamaların öğrencilere yaptırıldığını, bunun da bireyin ters yönden bir gelişme göstermesinde etkili olduğunu belirtiyor; “10 yaşındaki bir çocuğu diskoya götürüp ondan sonra ona ders vermek nasıl olacak? Bilinç altında o değişik dünya hep kalacaktır. Çünkü o renklilik onu daima çekecektir. Bunların amacı eğitim değil, çocukları dejenere etmektir” diyor. İngiltere’deki Canterbury Eliot College’nin 10 ila 20 yaş arası öğrencilere uyguladığı programının başında disko, video ve parti geliyor. Eastbourne Uluslararası Yaz Okulu/ St. Andrew’s School/The Dicker’in 8—16 yaş çocuklara uyguladığı faaliyetlerin en önemlisi t—shirt boyama, aerobik, disko, takı ve maske yapma. Yine İngiltere’de bulunan Academy English Programs’ın 10—15 yaş arası öğrenciler için uyguladığı programın tamamı kıyafet baloları ve her akşam diskodan oluşuyor. Her sene Türkiye’den tahmini olarak 5 bin öğrenci böylesine programlara tabi olmak için yurdışındaki yaz okullarına katılıyor. Malta, Fransa, Kanada, İsviçre, İtalya, Yeni Zelanda, Güney Afrika, İrlanda, ABD, İngiltere ve İspanya’yı genellikle 10 ile 18 yaş arası Türk öğrenciler tercih ediyor. Öğrenciler yurtdışındaki bu yaz kamplarına katılmak için de büyük paralar ödüyorlar. Geçtiğimiz sene English Plus Tenis Florida 3 hafta boyunca aile yanına gönderdiği 12—17 yaşındaki öğrencilerden yaklaşık 4 bin dolar alırken bir aylık süre için de 4 bin 500 dolar ücret aldı. Global Vizyon İngiltere Yaz Okulları ise 4 hafta için kampa katılan Türk öğrencilerden yaklaşık bin 800 sterlin alıyor.
   <br/>
   <br/>
   Nuray Cenk ilginç ayrıntılar veriyor: “Yurtdışına giden Türk öğrenciler birbirlerinden ayrı odalarda kalmak zorunda bırakılıyorlar. Hatta bazen ayrı binaları kullanıyorlar. Eğitimciler ise sırayla odaları dolaşıp birtakım tavsiye ve önerilerini öğrenciye aktarıyor. Burada öğrencilerin kendi ülkelerindeki üniversitelerden söz ediliyor, aynı zamanda birtakım inanç ve ideolojik fikirler de aktarılıyor. Giden çoğu öğrenci aynı uygulamaya maruz kaldığını aktarıyor.”
   <br/>
   <br/>
   Misyoner kampları
   <br/>
   <br/>
   Yaz okulları/kampları sadece birtakım aktivitelerin sergilendiği programlar olmuyor; aynı zamanda kimileri için iyi bir misyonerlik alanına dönüşüyor.
   <br/>
   <br/>
   Çağdaş Eğitim Vakfı(ÇEV)’nda 3 Haziran 2002’de yapılan polis aramasında Amerika’nın en büyük misyonerlik örgütü American Board of Commissioners for Foreign (BOARD) ile vakfın ilişkisini ortaya koyan belgelerin ortaya çıkarılmasıyla yaz kampları ve misyonerlik konusu iyiden iyiye tartışılır olmuştu. Bu belgelerde BOARD ile ÇEV’in çocuk kulüpleri ve yaz okuları konusunda ortak proje yürüttükleri anlaşılıyordu. Bu polis baskını ile tespit edilen bir örnek; ancak uzmanların çoğu yaz okulunun misyonerlik amacı ile kullanıldığına dikkat çekiyor. Yurdışındaki kampların neredeyse tamamının bu amaç için kullanıldığı da yine uzmanlar tarafından dile getiriliyor. Hanefi Bostan herkesin yaz okulu açtığını belirterek; “Ciddi bir başıboşluk var. Çocuklar değişik aktivitelerle oyalanıp özel misyonerler tarafından ideolojileri empoze ediliyor. Ayrıca kültürümüz dışındaki kültürler de çocuklara veriliyor. Yaz okullarının büyük projelerle yeniden ele alınması gerekiyor. Milli Eğitim Bakanlığının artık bu işle ilgilenmesi zorunlu bir görev haline gelmiştir” şeklinde konuşuyor.
   <br/>
   <br/>
   Yaz okullarına her geçen sene ilginin artması bu okulların programlarının tartışılmasına da yol açıyor. Belediyeler ve değişik kuruluşlar tarafından düzenlenen bireysel gelişimi sağlayan çok iyi programlarda bulunuyor ancak çoğunluğunun denetimsiz olması bu okullara şüphe ile yaklaşılmasına yol açıyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2689), [web.archive.org (arşiv bağlantısı)](http://web.archive.org/web/20041027022820/http://aksiyon.com.tr:80/detay.php?id=2689)
