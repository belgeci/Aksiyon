# Bahoz’un kaos talimatları örgütü aşıyor

*Haşim Söylemez 2011.10.25*

<font class="agenda2NewsSpot">
 Adı sık sık gündeme gelen HPG’nin devrik lideri Dr. Bahoz’un örgütte rol çalması, birlikte çalıştığı dış güçlerin yeniden Kürt kartını kullanmaya başlamasından kaynaklanıyor.
</font>
<font class="newsDetail">
 <p>
 </p>
 <p>
 </p>
 <p class="MsoNormal">
 </p>
 <p>
 </p>
 <p class="MsoNormal">
 </p>
 <p>
 </p>
 <p class="MsoNormal">
  Son günlerde adı en sık duyulan PKK’lı, Dr. Bahoz (Kürtçede fırtına demek) Erdal kod adlı Fehman Hüseyin. 19 Ekim’deki Çukurca saldırısı ile daha önce yapılan birçok eylemin emrini veren terörist o. Beklenebileceği üzere ilginç bir kişiliğe sahip. Normalde KCK/PKK yapılanmasının 22’nci sırasında yer almasına rağmen kanlı saldırılar dolayısıyla epey ön plana çıktı. HPG (Halk Savunma Güçleri) komutanlığı görevinden alınan; ancak hâlen HPG’nin sorumluları arasında sayılan Hüseyin, 1986’da tıp doktoru iken örgüte katıldı. Kısa sürede, makamca olmasa da örgüt içindeki etkinliği bakımından önemli noktalara geldi. Çünkü Suriye ve İsrail istihbaratı ile ortak çalışması KCK/PKK’nın işine yarıyordu.
 </p>
 <p>
 </p>
 <p class="MsoNormal">
  Çukurca saldırısı öncesinde Bahoz Erdal’ın telsiz konuşmaları istihbarat birimlerine takılıyor. Fakat yapılan uyarılara rağmen tedbir alınmadığı ortaya çıkıyor. Bahoz, telsiz konuşmasında Hakkâri ve Çukurca’da büyük eylemler yapacaklarını açık açık söylüyor. 10 Ekim’de dinlemeye takılan konuşmada Bahoz Erdal militanlara şöyle sesleniyor: “Çukurca ilçe merkezindeki emniyet güçleri ve askerî birlikler ile karakol ve üs bölgelerine yönelik silahlı saldırı, mayın veya EYP (El Yapımı Patlayıcı) tarzı eylem yapılmalı. Eş zamanlı yapılacak saldırılarda Dağlıca Askerî Üs Birliği’ne de havan saldırısı düzenlenmeli. Aynı anda Şemdinli’de de askerî birlikler, karakol üs bölgelerine de saldırılar yapılmalı. Bunlar nitelikli saldırılar olmalı.”
 </p>
 <p>
 </p>
 <p class="MsoNormal">
  Telsiz konuşmalarında zaman zaman başka militanların kullandığı cihazı ve kodu kullanan Bahoz en çok Rojhat kod adıyla telsiz çevirimi yapıyor. Örgüt içinde mevki olarak altlardaki Bahoz ne hikmetse bütün komutanlıklar tarafından kabul görüyor ve özellikle son dönemde her eylemin talimatı kendisinden alınıyor. Normalde pasif konuma getirilen Fehman Hüseyin, Türkiye’nin bölge ülkeleriyle ilişkilerinin gerilmesinden sonra etkinliğini iyice artırdı.
 </p>
 <p>
 </p>
 <p class="MsoNormal">
  Bahoz’un 10 Ekim 2011’de çeşitli saha komutanlıklarıyla yaptığı konuşmalardan maksadının ne olduğu net bir şekilde ortaya çıkıyor. Rojhat adını kullanan Bahoz, ‘İsyankar, Peri, Ararat, Roj, Paris’ gibi kodları kullanan örgütün Türkiye içindeki önemli sorumlularına talimatlar yağdırıyor. Bir an önce harekete geçmeleri için de sert bir üslup kullanıyor. Tunceli kırsalının tamamen mayınla döşenmesi gerektiğini, batı şehirlerinde bombalı eylemler yapılmasını, Türkiye sathında terör havası oluşturulmasını isteyen Bahoz, zaman zaman ‘özeleştirilerde’ bulunuyor. Bahoz’a göre artık KCK eylemlerini Batı dünyası da takip ediyor, bunun için iyi ve yerinde eylemler yapılmalı. TAK’ın Ankara’da yaptığı eylemi eleştirirken, Başbakan Tayyip Erdoğan’ın Amerika’da olduğu sırada yapılan saldırıların zamanlamasını doğru bulmuyor. Erdoğan görüşmeye giderken değil, görüşmeden 2-3 saat sonra yapılması gerektiğini söylüyor. Tıpkı, Cumhurbaşkanı Abdullah Gül’ün sınırı ziyaret ettikten sonra gezdiği yerlerde gerçekleştirilen saldırılar gibi.
 </p>
 <p>
 </p>
 <p class="MsoNormal">
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30803-179-bahozun-kaos-talimatlari-orgutu-asiyor.html), [web.archive.org (arşiv bağlantısı)](http://web.archive.org/web/20120103074737/http://www.aksiyon.com.tr:80/aksiyon/haber-30803-179-bahozun-kaos-talimatlari-orgutu-asiyor.html)
