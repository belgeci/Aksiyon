# Almanlar Toroslar'da kayboldu

*Haşim Söylemez Bilinmeyen-tarih*

<div>
 <p>
  <font>
   Üç kıtaya yayılan ve 19. yüzyılda hâlâ bu toprakların büyük bir kısmına sahip olan Osmanlı İmparatorluğu, yayılmacı devletlerin kendi topraklarında güttüğü politikalar sonucu gittikçe zayıflayan otoritesini koruma peşindeydi. Batı bu hakimiyeti Batı modern manada demiryollarının ortaya çıkmaya başladığı 1830 tarihinden itibaren demiryollarına endeksli olarak kurmaya çalıştı. Devlet-i Aliye de demir ağlar sayesinde en ücra köşesindeki tebaasına kolaylıkla ulaşabilecekti. Bu hedefler doğrultusunda Osmanlı topraklarında ilk olarak İskenderiye-Kahire Demiryolu, sonra Rumeli Demiryolu faaliyete sokuldu.
   <br/>
   <br/>
   Ama asıl hedef Ortadoğu ve kutsal topraklara ulaşmaktı. Bunun için de projeleri devreye sokan Sultan II. Abdülhamit hemen Bağdat Demiryolu fikrine onay verir. Daha sonra Hicaz Demiryolu"nun tamamlayıcısı olacak olan Bağdat Demiryolu için çalışmalara 1898"de başlanır. Ancak Osmanlı"da yeterli demiryolu mühendisi ve işçisi bulunmadığından dışarıdan destek almak zorunda kalınır. Burada çalışacak, yolu yapacak en uygun ekip o günün şartlarında Almanlardır. Yapılan protokol ile Almanlar yolun en zor kısmı olan Toroslar bölgesinde çalışmaya başlarlar. Tabir yerindeyse Almanlar buraya bir tabur işçi ve mühendis ordusu gönderir. Hatta zaman zaman burada çalışanların sayısı 15-20 bini bulur. Almanlar Osmanlı için yapılan demiryolunda 10 yıl boyunca çalıştılar. Çalışma zamanının büyük bir kısmını Toroslar"da geçiren Almanlar bu bölgeyi kendilerine mesken tuttular. Toros dağlarının arasına tam manasıyla bir şehir kurdular. Yöre halkının söylediği "Almanlar yer bilemiyor" söyleminden ismini alan Belemedik artık bir Alman şehri olarak anıldı.
   <br>
    <br>
     Buraya yerleşen Alman işçi ve mühendisler başta barınma mekanları olmak üzere, yurt, hastane, hamam, okul hatta sinema salonu bile açtılar. Ancak yıllarca Türklerle birlikte demiryolu yapımında çalışan Almanlar savaştaymış gibi zayiat veriyorlardı. Toros dağlarını delip geçmek zordu, işler yavaş yürüyordu, bu yüzden meydana gelen kazalarda insanlar ölüyordu. Sadece kazalar değil, ölümcül bulaşıcı hastalıklar da ölümlere yol açıyordu. Henüz bu konuda kesin bir bilgi olmamasına rağmen iki yüzün üzerindeki Alman işçi ve mühendisin burada öldüğü aktarılıyor. Ölümler öylesine fazlaydı ki, bir Türk mezarlığının yanında bir de Alman mezarlığı açılmak zorunda kalındı. I. Dünya Savaşı ile birlikte ülkelerine dönen Almanlar arkadaşlarını Belemedik"teki mezarlıkta bırakarak buradan ayrılmak zorunda kaldılar. Uzun yıllar ölenlerin akıbeti sorulmadı, ta ki buraya yol açılana kadar.
     <br>
      <br>
       Ne mezar ne mezar taşı
       <br>
        <br>
         Yüzyıla aşkın bir süre önce demiryolu yapımı için Anadolu topraklarına gelip bir daha geri dönemeyen bu insanların mezarlarından bugün eser yok. Mezarlar tahrif edilmiş, mezar taşları ise ya bir yapının temeline konulmuş ya da kırılıp bir çukura atılmış durumda. Alman mezarlığının yanında bulunan Türk mezarlığı ise belirgin olarak görülebiliyor. Aslında bu yok oluşun ardında başka sebepler var. Toros dağlarının içinde kalan böylesine güzel bir mekanda rant elde etmek isteyenler burada faaliyet göstermişler.
         <br/>
         <br/>
         Bölgede yer edinme uzun seneler öncesine dayanıyor. Belemedik"e 5 yıl öncesine kadar yol olmadığı için ulaşım sadece trenle sağlanıyordu. Buna rağmen Almanlardan sonra Türkler burayı kullanmaya başladı. Ancak köy merkezi istasyonun bulunduğu yere taşındı. Belemedik 1969 tarihinde büyük bir heyelana maruz kalır. Bunun üzerine burada yaşayan halkın bir kısmı Pozantı"ya, bir kısmı da Adana"ya aktarılır. Evi zarar görmeyenler de aynı bölgede yaşamaya devam ederler. Bu arada Belemedik köyü muhtarı Nejdet Ay boşluktan istifade ederek Alman Mezarlığı"nı istimlak etmeye başlar ve 20 kişiye ait köy tüzel kişiliğinin malı diye bölgeyi resmiyete geçirir. Konu henüz mahkeme kararı ile tam kesinlik kazanmış değil. Yaklaşık 4 bin dönümlük alanda hak iddia edenler Alman mezarlığının yerinin başka bir yer olduğunu ileri sürüyorlar. Onların söylediğine göre Alman mezarlığı daha aşağı tarafta. Ne gariptir ki, aşağı kısım dedikleri alanda Türk mezarlarını hâlâ görmek mümkün. Mezarlık değildir denilip istimlak edilen alanda ise tipik Alman mezarlarına ait kalıntılar herşeye rağmen duruyor.
         <br/>
         <br/>
         Yıllardır Belemedik"te yaşayan Musa Kubilay Gaspıralı"nın başına gelen traji-komik olaydan da dönen dolapları anlamak mümkün. Alman mezarlığı olarak gösterdikleri ancak gerçekte Türk mezarlığı olan alanda en göze çarpan mezar Gaspıralı"nın dedesine ait. Gaspıralı yıllar sonra dedesinin Alman yapıldığını söylüyor ve ekliyor; "Burası ben bildim bileli Türk mezarlığı, Alman mezarlığı yukarı tarafta. Şimdi orası boş alan diye gösteriliyor. Muhtar aşağı tarafın Almanlara ait olduğunu söylüyor ancak bu alandaki bütün mezarlar Türklere ait. En belirgin olanı ise benim dedeme ait. Muhtar, dedemi Alman yapmış. Almanlara ait mezarlar yok edilmiş durumda, taşları kırılıp değişik yerlere atılmış."
         <br/>
         <br/>
         Almanlar dedelerinin takibinde
         <br/>
         <br/>
         Aradan yüzyıldan fazla bir zaman geçmesine rağmen Almanlar hâlâ dedelerinin akıbetini öğrenme peşinde. Bölgeye yol olmadığı için pek ilgilenmeyen Alman hükümeti son yıllarda konuyla ilgilenmeye başlamış durumda. Ancak Almanya Federal Cumhuriyeti Fahri Konsolosu Teyfik Kısacık şu anda Almanların bu isteğine cevap verecek durumda olmadıklarını söylüyor. Kısacık böyle diyor ama burada mezarı bulunanların torunları da hiç olmazsa dedelerinin mezarını görmek istiyor. Ortada teşekküllü bir mezarlık olmadığı için Almanlar davet edilemiyor. İki arada bir derede kalan Kısacık ilk iş olarak istimlak edilen bu alanın Alman mezarlığı olduğunu ispatlamanın peşinde. Kısacık muhtar ve 20 kişi aleyhine yeterli delillerin toplanması halinde dava açmaya hazırlanıyor. Zaman zaman Almanya"ya giden fahri konsolos Kısacık, Almanların da burada ölenlerin ailelerini tespit etmeye çalıştığını söylüyor. Kısacık burasının Türk-Alman dostluğuna katkıda bulunacağını dile getiriyor. Olayın bir başka boyutu ise bir gün Alman hükümeti Türkiye"ye biz burayı ziyaret etmek istiyoruz dediğinde, devletin göstereceği mezarlık hangisi olacak merakla bekleniyor. Kısacık ilgili makamların duruma el koyup buranın bir an önce mezarlığa dönüştürülmesi gerektiğini söylüyor. Aksi halde dünyaya rezil oluruz diyor. Gelin görün ki, Almanlar mezarlarıyla birlikte Toroslar"ın içinde sırra kadem basmış gibiler.
         <br/>
         <br/>
         Evet, Almanlar hem demiryolunu, hem Belemedik"i, hem de mezarlığı soruyorlar. Fakat ortada mezarlık yok. Almanlar gelmeden evvel mezarlığın öyle ya da böyle teşekkül ettirilmesi gerekiyor. Kısacık, "Hem Alman hükümeti, hem de burada ölenlerin aileleri burayı merak ediyor, ne yapacağız bilemiyoruz. Üstelik mezarlık işgal edilmiş durumda. Kesin sayıyı bilemiyoruz. Anzakların her yıl Çanakkale"ye geldikleri gibi Almanlar da her yıl burada ölenlerin anısını tazeleme talebinde bulundu. Ancak şu anda elimiz kolumuz bağlı. Mahcup durumdayız. Buraya yolların iyi olmadığını söylüyorum. Devlet acilen konuya eğilmeli. Yoksa sadece Almanlara değil dünyaya rezil oluruz" diyor. Sadece mezarlık değil Almanların buraya inşa ettikleri mekanlar da kendi haline bırakılmış durumda. Ancak aradan yüz yıl geçmesine rağmen mekanların duvarları ve kalıntıları hâlâ dimdik ayakta. Bu mekanlar da kısa bir çalışma sonucunda onarılıp gelecek olan Almanların ziyaretine açılabilir. Mezarlıkla birlikte burasının çok iyi bir turizm merkezi olacağı kesin.
         <br/>
         <br/>
         Osmanlı"nın demiryolu hamlesine katkıda bulunmak için Anadolu topraklarına gelip burada ölen insanlara ait mezarlığın yok olması hem örfümüze hem de insanlığa ters düşüyor. Sayıları belli değil ancak bu bölgenin bir an önce mezarlığa dönüştürülmesi şart. Almanların hop diye gelmeleri halinde ülke olarak yaşayacağımız sıkıntı bir yana her yıl buraya gelecek olan turistin ekonomiye katkısı olayın öteki yüzü olarak karşımıza çıkıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 325 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1802), [web.archive.org (arşiv bağlantısı)](http://web.archive.org/web/20050301181119/http://www.aksiyon.com.tr:80/yazdir.php?id=1802)
