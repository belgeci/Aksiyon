# Kod adı: Bay Fasulye

*Haşim Söylemez 2003.05.12*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060313230631im_/http://www.aksiyon.com.tr/resim/440/20.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Buluşları ve yeni tespitleri dünya literatürüne giriyor. İstenilen her aleti kolaylıkla yapan mucit İbrahim Tütüncüoğlu, Türkiye"de ilgi bekliyor. Gelişmiş teknoloji soyadan sekiz saatte süt elde ederken, onun geliştirdiği soya süt makinesi ile yarım saat içinde aynı oran ve kalitede süt sağlanıyor. B12 vitamini ile ilgili olan tespiti de tıp dünyasınca onaylandı.
 </font>
 <p>
  <font class="content">
   Halil İbrahim Tütüncüoğlu... İsmi duyulmamış, kendi halinde yaşayan biri. Sakin ve mütevazı yaşantısı deşildikçe umulmadık bir yetenek ortaya çıkıyor. Kapristen uzak, bir gün keşfedilmeyi bekleyerek oturduğu evinde insanlık için birtakım proje ve aletler geliştiriyor. Yıllardır, soya fasulyesinin Türkiye"deki üretiminin yaygınlaşması için mücadele veriyor. Görünüşte bir Donkişot ancak projeleri ve ortaya koyduğu birbirinden ilginç buluşlarıyla adeta tek başına bir fabrika. Türkiye"nin petrolden sonra en çok ithal ettiği ikinci ürün olan soya fasulyesinin yaygınlaştırılması için milli bir soya politikasının belirlenmesini istiyor. Bunu isterken de hamaset nutukları çekmek yerine projelerini ve hedeflerini maddeler halinde sıralıyor. Tütüncüoğlu bir hayalperest değil, onun soya üzerine olan çalışmaları dünya literatürüne geçmiş durumda. Bütün dünyada, gelişmiş teknolojiye rağmen soyadan 8 saat içinde süt elde edilirken, onun geliştirdiği bir yöntemle yarım saat içinde aynı kalite ve oranda süt sağlanıyor. Tütüncüoğlu tabir yerindeyse soyanın suyunu çıkarmış; bilinen çeşitlerinden başka soya tatlısı, soya köftesi, soya çorbası, soya helvası, soya çayı geliştirmiş ve istenirse soyadan ilaç bile üretilebileceğini dile getiriyor.
   <br>
    <br>
     Tütüncüoğlu 15 yıldır soyayı tanıtmak için başbakanlıktan cumhurbaşkanlığına kadar her makama projelerini yollamış. Hatta bir soya kitabı hazırlayıp Dünya Sağlık Örgütü"ne bile göndermiş. Ancak Tütüncüoğlu ile ciddi manada kimse ilgilenmemiş. Buna rağmen o hâlâ umutlu ve bir gün söylediklerinin anlaşılacağını düşünüyor; "Ben insanlık için çabalıyorum, kendim için bir şey istemiyorum. Soya Türkiye"nin bir anlamda geleceği olacak." Tütüncüoğlu"nun çabaları kısmen de olsa sonuç vermiş. Şu anda İstanbul, Malatya, Kayseri ve Sivas"ta belediye tarafından soya ekmeği üretiliyor. Ekmeğe yüzde 5 oranında katılan soya bir bardak sütün taşıdığı kaloriye denk geliyor.
     <br/>
     <br/>
     Dünya Sağlık Örgütü"ne (WHO), 200 uzmanın makale verdiği tıp dünyasının önemli kitaplarından olan "The Merck Manuel"e ve Dünya Sağlık Teşkilatı Diyabet Ünitesi"ne gönderdiği yeni tedavi yöntemleri ile uluslararası düzeydeki makale ve dergilere de konu olan bir isim Halil İbrahim Tütüncüoğlu. "The Merck Manuel" e gönderdiği yazıda kitapta tedavi yöntemleri konusunda iki büyük hata olduğu uyarısında bulunuyor. Kitapta B12 vitamini sadece hayvansal gıdalarda bulunur bilgisinin aksine Tütüncüoğlu bu vitamin türünün yıkanmamış elma üzerinde ve bakliyat mödüllerinde de bulunduğunu ispatlıyor. Kitabın editörleri yaptıkları incelemede Tütüncüoğlu"nun dile getirdiği tezin doğru olduğunu ve gelecek baskıda bu yeni bilgiye yer vereceklerini belirtiyorlar.
     <br/>
     <br/>
     İcatları ile varolan bir mucit
     <br/>
     <br/>
     Tütüncüoğlu, projeler geliştirip bitkiler üzerine araştırma yapmanın yanında önemli buluşlara da imza atıyor. Nevi şahsına münhasır bir mucit olan Tütüncüoğlu istenilen her şeyi malzeme ve imkan olduğu sürece yapıyor. Televizyon kumandası, mutfak robotu, telefon, çamaşır makinesi gibi küçük parçaları kolaylıkla yapıyor. Asıl işi soya olunca Tütüncüoğlu daha çok soya için gerekli olan aletlerin icatlarına ağırlık vermiş. Mucit ilk olarak evinde soya süt makinesi üretmiş. Mucidin icat ettiği süt makineleri ev tipi ve sanayi tipi olmak üzere iki kategori çerçevesinde oluşturulmuş. Ancak Tütüncüoğlu, dünyada nadir rastlanan ve tedavisi neredeyse mümkün olmayan MS (Multipl Sklerosis) hastalığı için geliştirdiği "abb shaper" ile yeni bir tedavi yöntemi geliştirmiş durumda. Normal "abb shaper" aletine benzeyen bu düzenek bacak ve kol kaslarını yormadan güçlendiriyor. Bir arkadaşı MS hastalığına yakalanınca Tütüncüoğlu böyle bir aleti icat etme gereği duymuş ve kısa bir sürede bu makineyi kullanılır hale getirmiş. Mucidin icat ettiği bu alet sayesinde yatalak olan arkadaşı yavaş yavaş yürümeye başlamış durumda. Tütüncüoğlu, ihtiyaç olan herşeyi icat etmenin mümkün olacağını söylerken, manevi birtakım duyguların hastalıklarda önemli rol oynadığını dile getiriyor; " Elimdeki malzeme yeterli olursa istenilen her şeyi icat edebilirim. İcat ve buluşlarımın tamamen insanların sağlığıyla ilgili olmasını istiyorum. Değişik amaçlar için üretilenlerle pek fazla ilgilenmek istemiyorum."
     <br/>
     <br/>
     Bitki kurdu
     <br/>
     <br/>
     Almanca, İtalyanca, Arapça, İngilizce ve Japonca bilen 45 yaşındaki İbrahim Tütüncüoğlu diğer bitkiler konusunda da ihtisaslaşmış biri. Ona göre, her bitki bir hastalık için önemli bir ilaç. Şeker, kanser, sinirsel rahatsızlık gibi hastalıkların yanı sıra şişmanlık, yüksek kolesterolü kontrol altına alma ve sigaradan kurtulma gibi konularla ilgili bitkisel ilaçlar da üretmiş ve olumlu sonuçlar almış. Tütüncüoğlu"nun bitkilere dair bütün çalışmaları Timaş Yayınları tarafından çıkarılan "Doğadan gelen şifa" isimli bir kitapta toplandı. Tütüncüoğlu bitkilerle tedavi konusunda bu yöntemle iyileşmiş hastaları dinleyerek ve bazı bitkileri  hastalara uygulayarak bir sonuca ulaşmış. Tütüncüoğlu denemeye ilk annesinden başlamış. Şeker hastası olan annesine hazırladığı mönü ile şeker hastalığını yenmiş. Tütüncüoğlu bulduğu yöntemi önce kendisi deniyor. Her bitkinin bir rahatsızlığa iyi geleceğini söylüyor. Tütüncüoğlu"nun söylediği bitkiler için dağ bayır dolaşmaya da gerek yok; "Kapınızın önündeki diken veya kuzu kulağı, ısırgan otu gibi bitkiler bir fayda için yaratılmıştır. Hiçbiri boşuna değildir. Her birinin ayrı bir hastalığa iyi geldiğini uygulayarak açıklıyorum. Yediğimiz hemen hemen her yiyecekte ciddi oranda zararlı birtakım maddeler bulunuyor. Ama bitkilerde bu tür bir sorun yoktur. İnsanlar sürekli bitkilerle yaşasın demiyorum ama yiyecek ve içeceklerinin önemli bir kısmında yer vermeleri iyi olur" diyor.
     <br/>
     <br/>
     Sessiz sedasız çalışmalar yapıp buluşlar ortaya koyan Halil İbrahim Tütüncüoğlu"na ne zaman sahip çıkılır bilinmez ama onun yaptıkları Batı dünyasında yavaş yavaş yer buluyor, literatürlere giriyor. Bakalım "bay fasulye" ne zaman hayallerine kavuşacak?
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2569), [web.archive.org (arşiv bağlantısı)](http://web.archive.org/web/20060313230631/http://www.aksiyon.com.tr:80/detay.php?id=2569)
