# Peşmerge ile PKK aynı mevzide

*Haşim Söylemez 2007.06.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Terörle mücadele kapsamında bazı illerde oluşturulan güvenlik bölgesinin 4 ile daha yayılacağı belirtiliyor. Türk askerine karşı mevzilenen peşmergeye 1.500 PKK’lının katıldığı ileri sürülüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070819190442im_/http://www.aksiyon.com.tr/resim/653/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yaklaşık 3 aydan beri tank, top ve ağır silahlarla sınıra konuşlanan 50 bin Türk askeri Kuzey Irak’a girecek mi? Türkiye, bir yandan 22 Temmuz’da yapılacak erken seçimi, diğer yandan da her gün gelen şehit haberleri arasında sınır ötesi operasyonu tartışıyor. Türkiye’nin Irak sınırındaki hareketlilik devam ederken, terör örgütü PKK’nın Kandil Dağı’ndaki kampları iki hafta önce boşalttığı belirtiliyor. Teröristlerin Zaho’ya yakın yerleşim yerleriyle Erbil tarafındaki Akre ve Berzenci bölgesine yerleştiği ve buradaki köylerde misafir edildikleri dile getiriliyor. Teröristlerin yaşadığı köylerin en önemli özelliği ana yerleşim birimlerine çok yakın olması. Böylece militanlar Süleymaniye tarafına da kolayca geçebiliyor. Geçtiğimiz yılda gündeme gelen sınır ötesi operasyon söylentilerinden dolayı PKK önemli miktardaki militanını Kandil’den indirmişti.
   <br>
    <br>
     Dağdaki kamplarını boşaltan PKK’nın sinsi bir planı da devreye soktuğu öne sürülüyor. Bu iddialara göre terör örgütü, boşalttığı kamplara, çoğu Mahmur Kampından olmak üzere 300 kadar kadın, çocuk, yaşlı ve yaralıyı yerleştirmiş durumda. Amaç, herhangi bir askerî operasyonda Türk Silahlı Kuvvetleri’ni (TSK) güç durumda bırakmak ve “TSK kadınları, çocukları vuruyor.” şeklinde propaganda yapmak.
     <br/>
     <br/>
     PKK SINIRDA TSK İLE İLGİLİ GÖRÜNTÜ ALMIŞ
     <br/>
     <br/>
     Sınırda yaşanan hareketliliğe rağmen PKK’nın önemli ismi terörist Murat Karayılan, TSK’nın bir sınır ötesi operasyon yapacağını tahmin etmediklerini ancak yine de kendilerini korumaya aldıklarını söylüyor. Karayılan geçtiğimiz hafta yayımladığı bildiride, TSK’nın sınıra yığınak yapmasıyla ilgili görüntülü bilgilere sahip olduklarını ileri sürüyor. Karayılan, TSK’nın sadece Türkiye sınırları içinde operasyon yürüteceğini belirtiyor ve bu sebeple buradaki militanlarının dikkatli ve akılcı hareket etmesini istiyor. Ancak Karayılan son noktada Türk askerine zarar vereceklerini de iddia ediyor: “24 defa başarısız oldular. (Geçmişteki sınır ötesi operasyonları kastediyor) Tekrar başarısız olacaklar. Gerilla gerektiğinde bunun cevabını verecektir. TSK sınırı geçerse büyük zayiat verir. Bu bütün Kürtlere yapılmış bir harekettir.”
     <br/>
     <br/>
     BARZANİ-KARAYILAN BULUŞMASI
     <br/>
     <br/>
     Murat Karayılan’ın geçtiğimiz hafta Irak Kürdistan Federe Bölge Başkanı Mesut Barzani ile Erbil’de görüştüğü de gelen iddialar arasında. Barzani’nin Karayılan’a kendilerine silah doğrultmayacakları sözü verdiği belirtiliyor. Buna karşın Karayılan’ın Türk askerine karşı her zaman ortak hareket edebileceklerine dair Barzani’ye garanti verdiği öne sürülüyor. Bu görüşmeden iki gün sonra (geçtiğimiz hafta perşembe) Irak Devlet Başkanı Celal Talabani ile Mesut Barzani Erbil yakınındaki Selahattin’de bir araya gelip durum değerlendirmesi yaptı. Barzani’nin, bu toplantıdan sonra yaptığı açıklamada, “PKK ile savaşmayı kabul etmiyoruz. Sorunun barışçıl yollarla çözülmesinde Türkiye’ye yardımcı olacağız. Bunu Türk yetkililere iletmiştik.” demesi dikkat çekti.
     <br/>
     <br/>
     Barzani ile PKK arasındaki yakınlaşma çok eskiye dayanıyor. Ancak iki tarafın TSK’ya karşı ortak hareket etme kararı nisan ayının sonuna rastlıyor. Bu dönemde PKK’nın bin kadar militanını sınırda bekleyen peşmergeye kattığı ileri sürülmüştü. Aynı mevzilere yerleşen PKK militanları ile peşmergenin Mehmetçiğe karşı birlikte hareket etme kararının hâlâ devam ettiği belirtiliyor. Hatta geçtiğimiz hafta Karayılan-Barzani görüşmesinden sonra PKK’nın 500 kadar militanını daha peşmerge mevzilerine gönderdiği ileri sürülüyor.
     <br/>
     <br/>
     YENİ GÜVENLİK NOKTALARI GÜNDEMDE
     <br/>
     <br/>
     Sınır ötesi operasyon konusu bütün sıcaklığını korurken güvenlik güçlerinin operasyonları sürüyor. Önümüzdeki günlerde Hakkâri, Şırnak, Batman, Diyarbakır, Tunceli, Bingöl ve Siirt’te tespit edilen terör yuvalarına eş zamanlı operasyon yapılacağı belirtiliyor. Hedef ise teröristleri bölgeler arası geçişlerine izin vermeden bulundukları noktalarda etkisiz hale getirmek. 3 ila 7 gün sürecek operasyon tam bir süpürme hareketi tarzında olacak. Dağlar ve köyler komple terör taramasından geçirilecek. Operasyon sırasında bölgedeki bütün güvenlik güçleri aynı anda havadan ve karadan hareket edecek.
     <br/>
     <br/>
     Bunun ilk sinyali de geçen hafta alınan bir kararla ortaya çıkmış bulunuyor. Genelkurmay Başkanlığı Şırnak, Siirt ve Hakkâri’de 9 Eylül 2007 tarihine kadar geçici güvenlik bölgesi oluşturdu. Başbakan Recep Tayip Erdoğan, bunun Olağanüstü Hal (OHAL) olarak algılanmaması gerektiğini; ancak ülke için gerekli olduğunu söyledi. Bu bölgelerde belirli koordinatlarda sivil uçuşlarla birlikte kara geçişleri de yasaklandı. Ancak kısmî OHAL’ın üç il ile sınırlı kalmayacağı; Tunceli, Bingöl, Batman ve Diyarbakır’da da kısmen geçici güvenlik bölgelerinin oluşturulacağı belirtiliyor. Zaten bölgede arama noktalarının artırılması da bölgedeki gelişmelerin habercisi niteliğinde. Sadece Şırnak-Uludere güzergâhında 25 kadar kontrol noktasının kurulması, acaba bölge yeniden 1990’lardaki duruma geri mi dönüyor sorusunu akla getiriyor.
     <br/>
     <br/>
     Sınırötesi operasyon ihtimalini her zaman sıcak tutan Türk Silahlı Kuvvetleri gerekli hazırlıkları yapmaya devam ediyor. Bu amaçla Türk istihbaratının Kandil’deki PKK kamplarının uydu ve yakın fotoğraflarını çektiği, hangi kampta ne kadar silah ve militanın bulunduğunu tespit ettiği vurgulanıyor. Teröristlerin eylemlerini, hazırlıklarını ve şu anda Kandil dışında konuşlandıkları bölgeleri de fotoğraflayan Türkiye’nin bu bilgileri yakında dünya kamuoyuna açıklayacağı kaydediliyor.
     <br/>
     <br/>
     PKK SEÇİME PARALEL EYLEM YAPIYOR
     <br/>
     <br/>
     Terör örgütü PKK’nın son dönemde artan eylemleri son 5 yılın ortalamasının üstüne çıkmış durumda. 2002’de bin 927 eylem yapan örgüt, 2003’te 4 bin 373, 2004’te 3 bin 546, 2005’te 3 bin 876, 2006’da 4 bin 500 eylem yaptı. Terör saldırıları genelde haziran ve temmuz aylarında artış gösteriyor. 2007’de cumhurbaşkanlığı seçim sürecine paralel başlayan terör eylemleri, erken seçim süreciyle birlikte hızlandı. İstihbarat birimlerinin verilerine göre, örgüt geride kalan 6,5 ayda toplam 4 bin eylem gerçekleştirerek daha şimdiden son yılların ortalamasının üstüne çıkmış durumda. Ama bu rakam 1993 yılına göre biraz daha aşağıda. Terörün etkili olduğu 1993’te eylem sayısı 6 bini bulmuştu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27657), [web.archive.org (arşiv bağlantısı)](http://web.archive.org/web/20070819190442/http://www.aksiyon.com.tr:80/detay.php?id=27657)
