# Bu emanetler her zaman ziyarete açık

*Haşim Söylemez 2003.11.17*

<div>
 <font>
  <img border="0" height="1" src="/web/20050903060046im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050903060046im_/http://www.aksiyon.com.tr/resim/467/58.jpg" vspace="5"/>
  </p>
 </font>
 <font class="content">
  Ramazan ayı boyunca ziyaret edilen Hırka-i Şerif ile aynı ismi taşıyan Hırka-i Şerif Camii avlusunda bulunan bir başka odada da Peygamberimiz"e (s.a.v) ait gömlek, pabuç ve Sakal-ı Şerif bulunuyor. Yalnız burası 365 gün ziyarete açık.
 </font>
 <p>
  <font class="content">
   Ramazan ayı bütün İslam âleminde tatlı bir heyecanın yaşanmasına vesile oluyor. Sahurlar, iftarlar bu ayda yaşanan neşenin önemli parçalarını tamamlıyor. Ancak Türkiye"de yaşayanların her ramazanda merakla beklediği bir başka hadise daha gerçekleşiyor. Ramazanın ilk cumasında açılan ve arefe gününe kadar açık bırakılan Hırka-i Şerif"i ziyaret etmek isteyenler aynı adı taşıyan Hırka-i Şerif Camii"ne adeta akın ediyor. Hazreti Peygamber"in kokusunu taşıyan (s.a.v) bir hatıraya uzaktan da olsa nazar edenler, o kokuyu ciğerleriyle birlikte yüreklerine çekenler kendilerini şanslı sayıyor.
   <br>
    <br>
     Hırka-i Şerif ismiyle anılan deve tüyünden dokunmuş hırka Peygamber Efendimiz (s.a.v) tarafından Veysel Karani Hazretlerine ulaştırılması için vasiyet edilmiş. 14 asır boyunca çeşitli mekanları dolaşarak sonunda Fatih"teki Hırka-i Şerif Camii"nin olduğu yerde karar kılmış.  Ancak Hırka-i Şerif Camii"ndeki Peygamber Efendimiz"e ait hatıralar, halen Veysel Karani"nin ağabeyinin torunları tarafından muhafaza edilen Hırka-i Şerif"ten ibaret değil. Birkaç yıldan beri aynı caminin avlusunda bulunan bir başka odada Peygamberimiz"e (s.a.v) ve Kâbe-i Muazzama"ya ait başka hatıralar da ziyaret ediliyor. Veysel Karani Hırka-i Şerif Camii Hizmet Vakfı"nın bir odasındaki emanetler maddi ve manevi açıdan önemli yere sahip. Vakıfta Peygamberimiz"e (s.a.v) ait iç gömleği, pabuç, Sakal-ı Şerif, Efendimiz"in (s.a.v) kabrinin tozları, gömleğin içinde korunduğu tarihi bohçalar, Kâbe"nin temizliğinde kullanılan hurma yapraklarından hazırlanmış süpürgeler, süngerler, Kâbe"nin 16. yüzyıla ait iç ve dış örtü parçaları muhafaza ediliyor. Ataları Mekke kadılığında bulunmuş olan Tırnakçızade ailesinin Hırka-i Şerif"le aynı ortamda bulunsun diye bağışladığı bu kutsal emanetler yılın her ayında ziyarete açık.
     <br/>
     <br/>
     Beyaz pamuklu kumaştan dikilmiş gömlek, Tırnakçızade ailesinin fertleri arasında el değiştirerek günümüze kadar ulaşmış. Uzun asırların eseri olarak gömleğin bazı kısımları hasar görmüş. Aynı şekilde pabuç da bu tahribattan nasibini almış. Tırnakçızade ailesi Peygamber Efendimiz"den (s.a.v) kalan emanetleri vakfa bağışlayana kadar muhafazası için büyük gayret göstermişler. Hatta İstanbul"un işgali sırasında zarar görmemeleri için bir sandukaya koyup Edirne"ye götürmüşler. Bu yüzden bir süre Selimiye Camii"nde konaklamak zorunda kalmışlar.
     <br/>
     <br/>
     Tırnakçızadeler tarafından Hırka-i Şerif Vakfı"na hediye edilen Gömlek-i Şerif ve diğer hatıralar günümüzde bir koleksiyon halinde Topkapı Sarayı"na kayıtlı olarak muhafaza ediliyor.
     <br/>
     <br/>
     Veysel Karani Hırka-i Şerif Hizmet Vakfı Başkanı Necmettin Üçyıldız, bu önemli hatıraları korumak için ellerinden geleni yapacaklarını söylüyor; "Emanetler Topkapı Sarayı"na bağlı ancak Hırka-i Şerif ile birlikte olma şartı var. Zaten biz de vakıf olarak bu emanetleri çok iyi muhafaza ediyoruz" diyor.
     <br/>
     <br/>
     Hırka-i Şerif 1 ayda 50 yıllık yıprandı
     <br/>
     <br/>
     Hırka-i Şerif"in muhafızlığı, nesilden nesile intikal ederek en son Veysel Karani"nin ağabeyinin 57"nci kuşaktan torunu olan Haşim Köprülü"ye kadar gelmiş. Ancak Haşim Bey vefat edince eşi Nuriye Köprülü bu görevi üstlenmiş. 90 yaşındaki Nuriye Hanım yaşlılığından dolayı birkaç yıldır hırkanın sadece ziyarete açılış ve kapanışına katılabiliyor. Onun yerine kızı ramazan ayı boyunca Hırka-i Şerif dairesini açıp kapatıyor. Dairenin anahtarı sadece ailede bulunuyor.
     <br/>
     <br/>
     Hırka-i Şerif, Köprülü ailesi tarafından büyük bir titizlikle korunuyor. Aile olmasaydı hırkanın büyük zarar göreceği bir gerçek. Nitekim geçmişte böyle bir olay da yaşanmış. 15 yıl önce, Vakıflar Bölge Müdürlüğü, Emniyet Müdürlüğü, İlçe Kaymakamlığı ortaklaşa bir karar alıp Harka-i Şerif dairesinin anahtarını cami görevlisine vermişler. Ancak Nuriye Köprülü, Sultan Abdülmecid"e ait fermanı delil olarak sunup anahtarın ailesinde olması gerektiğini söyleyip, ilgili mercilere başvurmuş. Fermana göre Hırka-i Şerif ailede kalacak, ancak ne aile hırkayı alıp gidebilecek, ne de odaya müdahale edilecektir. Bunun üzerine olayı incelemeye alan Vakıflar Bölge Müdürlüğü"ne bağlı müfettişler anahtarın tekrar aileye bırakılmasını karara bağlar. Bu arada geçen bir aylık süre zarfında Hırka-i Şerif hiç görmediği kadar büyük zarar görür. Memur olan cami görevlisinin her gelen mülki amire hırkayı açıp baktırması, bu kıymetli hatırada büyük tahribat oluşmasına yol açmış. Necmettin Üçyıldız, hırkanın 1 ayda 50 yıllık bir yıpranma yaşadığını düşünenlerden; "Hırka her isteyene açıldı, insanlar ellediler, öptüler, yerinden oynattılar. Hırka çok eski olduğu için zarar gördü. Hafif bir temas bile zarar verir. Kaldı ki, ziyaret edenler ellerini, yüzlerini sürdüler. Ben anahtarın ailede olmasının Hırka-i Şerif"e büyük koruma getirdiğini düşünüyorum."
     <br/>
     <br/>
     Önemli emanetler müzesi
     <br/>
     <br/>
     Hırka-i Şerif Camii, Sultan Abdülmecid tarafından Hırka-i Şerifin muhafaza edileceği bir külliye olarak oluşturulmuş. Ancak bu külliyenin birçok parçası günümüzde değişik amaçlar için kullanılıyor. Geçmişte Hırka-i Şerif"i korumak için bir tabur askerin kaldığı bina şu anda okul olarak kullanılıyor. Veysel Karani ailesi için yaptırılan konak ise okul binası kadar şanslı değil. Bina yıllardır kendi kaderine terk edilmiş durumda. Son depremde büyük zarar gören konağı, Veysel Karani Hırka-i Şerif Camii Hizmet Vakfı önemli emanetlerin sergilenmesi için müzeye dönüştürmek istiyor. Ancak bu konudaki girişimler bu zamana kadar sonuç vermemiş. Vakıf Başkanı Üçyıldız, bunun için yaklaşık 1 trilyon liranın yeterli olduğunu söylüyor; "Burası Hırka-i Şerif"in devamı olarak bir müzeye dönüştürülebilir. Konak şu anda kendi haline bırakılmış ve yıkılmak üzere. Biz özel müzeler kanunu doğrultusunda ilgili mercilere bu talebimizi ilettik. Kutsal emanetlerin yanı sıra manevi değerdeki önemli eserleri de sergilemek istiyoruz. Bize eser vermek isteyenler oldu ancak yerimiz olmadığı için alamıyoruz. Bu konuda yetkililerin yardımcı olmasını diliyoruz. Burası Hırka-i Şerif ile bir bütünlük oluşturur."
     <br/>
     <br/>
     Vakıf, Vakıflar Genel Müdürlüğü ile de problem yaşıyor. Müdürlük, cami avlusundaki emanetlerin sergilendiği odanın boşaltılmasını istiyor. Konu mahkemeye kadar uzanıyor. Mahkemeden vakıf aleyhine karar çıkıyor ancak bu kararı reddeden mütevelli heyeti temyize gidiyor. Dava şu anda temyizde fakat çıkan yeni Vakıflar Kanunu da Veysel Karani Hırka-i Şerif Camii Hizmet Vakfı"ndan yana. Kanun mahkeme kararı ile tahliye kararı çıkan özel vakıflara bulundukları binalarda kira karşılığında oturma hakkı veriyor. Yani özel vakıflar bulundukları mekanların mülkiyet haklarını kaybetseler bile kiracı olarak oturabilirler.
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20050903060046js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3188), [web.archive.org (arşiv bağlantısı)](http://web.archive.org/web/20050903060046/http://www.aksiyon.com.tr:80/detay.php?id=3188)
