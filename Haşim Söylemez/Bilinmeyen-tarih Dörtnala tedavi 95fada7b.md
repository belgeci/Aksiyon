# Dörtnala tedavi

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20050302223142im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223142im_/http://www.aksiyon.com.tr/resim/296/8.jpg" vspace="5"/>
  </p>
 </font>
 <font class="content">
  İnsanoğlu varolduğundan beri başına gelen hastalıklardan, vücudunda açılan herhangi bir yaradan kurtulmak için değişik tedavi yöntemlerine başvurmuş ve o yöntemleri kendisince kullanagelmiş.
 </font>
 <br/>
 <p>
  <font class="content">
   İnsanlar, bazen bir bitkinin kökünü, bazen bir ağacın yaprağını, bazen de bir hayvanı araç olarak kullanıp kendi kendini tedaviye çalışmış. Sadece fiziksel hastalıklar değil, psikolojik sorunlarla da mücadelede eskiden beri insanların başvurduğu sayısızca yol var. Günümüzde ise yeni yeni keşfedilen birçok yöntemin bizim için ilk olmasına rağmen binlerce yıl önce insanlar tarafından kullanıldığı karşımıza çıkıyor. İnsanların eskiden beri kullanmış olduğu ve psikolojik sorunların tedavisinde etkili yöntemlerden biri de at ile tedavi.
   <br>
    <br>
     Özellikle Eski Türkler tarafından psikolojik tedavi için binlerce yıl önce kullanılan bu tedavi yöntemini şimdilerde yabancılar keşfediyor. At sırtında dağ—bayır dolaşılarak psikolojik yönden tedavi olmak için yabancılar ülkemize geliyor. Güzel atlar ülkesi olarak mitolojide yer alan Kapadokya’da tedavi için at turları düzenleniyor. Yani “at sırtında psikolojik tedavi” turizmimiz bile var. At sırtında tedavi yöntemini incelemek için Kapadokya’da düzenlenen at turlarına katıldık, ata binenlerle görüştük ve gördük ki psikolojik olarak insanlar rahatlıyor, sorunlarından kurtuluyorlar. Peki nasıl bir yöntemle tedavi gerçekleşiyor? İşte size at ile tedavi yöntemi.
     <br>
      <br>
       Atla diyalog
       <br/>
       <br/>
       Turun başlaması için önce atlar büyük bir titizlikle hazırlanıyor. Yemlenen atlar daha sonra yıkanıp kaşağılanıyor. Bu işlemin ardından herkes bineceği atın eğerini ve gemini takıyor. Kişiler atlarını kendileri hazırlıyor; çünkü, bu da turun ve tedavinin bir parçası. Yani kişinin baştan beri at ile iletişimi sağlanıyor. Hazırlanmış olan atlara binildikten sonra rehberin belirlediği güzergah doğrultusunda yola çıkılıyor. Güzergâhta Kapadokya’nın eşsiz güzellikleri olduğu gibi sarp kayalıklar ve ormanlık alanlar da olabiliyor. Belirlenen yol kesinlikle aşılıp hedefe ulaşılmak için engellerden geçiliyor. Sabah erken saatlerde başlayıp akşam saatlerinde biten yolculuk sırasında sadece öğleyin bir saat mola veriliyor. Yolculuk sırasında rehber, yolcuların at ile iletişime geçmesi ve doğa ile iletişim kurmaları için telkinlerde bulunuyor. Duruma ve yolun durumuna göre atlar bazen dört nala koşturuluyor, bazen de aheste aheste yürütülüyor. Akşam olup o günkü tur bittiğinde atlar dinlenmeleri için yıkanıp kaşağılanıyor ve yemleniyor. Yolcular ise ertesi günün planını alıp dinlenmeye çekiliyorlar, yolculuğa daha dinç çıkmak için.
       <br/>
       <br/>
       Fransızlar, Amerikalılar, İngilizler
       <br/>
       <br/>
       At sırtında yolculuk turlarına katılmak için her çeşit milletten insanr rezervasyon yaptırıyor. Kapadokya’daki at turları bir hafta sürerken, Kapadokya’dan başlayıp Toroslar’a kadar uzanan turlar da var. Bu turun süresi 10 günü buluyor. Peki yabancılar bu turları nereden biliyor ve yerlilerin dahi bilmediği bu yöntemi kimden öğrenmişler? Bu sorunun cevabını, bu turları düzenleyen ve Türkiye’de turizmi maddi gelirden çok hizmet işi olarak gören Ahmet Kılınç’a sorduk. MEPHISTO Turizm Seyahat Acentası &amp; İn Pansiyon Direktörü Ahmet Kılınç bu turları şöyle anlatıyor: “Biz bunu yıllardır yapıyoruz. Doğa gezileri bizim ilgilendiğimiz değişik bir tarz. İnsanlar bunu tercih ediyor. Çünkü şehirlerden, alış—veriş mekanlarından bıkmışlar. Doğa güzelliklerini istiyorlar. Biz de bu talebi gözönünde bulundurarak turları başlattık. Ama daha sonra insanlar psikolojik tedavi için doktor tavsiyeli olarak bu turlara katıldılar. Bu turların en ilginci at ile yapılanı. Çünkü insanlar hem doğa güzellikleriyle mest oluyorlar, hem de hayvan ile iletişim kurup psikolojik olarak bir rahatlığa ulaşıyorlar. Aslında tedavi oluyorlar. Her milletten bu tura katılmak isteyenler var ve katılıyorlar.”
       <br/>
       <br/>
       Tura katılmak isteyenler program dahilinde alınıp Kapadokya’ya getiriliyorlar. Burada otellere veya pansiyonlara yerleştiriliyorlar. Belirlenen program çerçevesinde at sırtında geziler yapılıyor. Ata binmesini bilmeyenlere de ata binme dersleri veriliyor. Bir günde ata binme dersinden geçen kişiler ertesi gün tura katılıp atla seyahat edebiliyor. Akhal—Teke At Çiftliğinde yetiştirilen Arap, Türkmenistan (Akhal) ve yerli atlar turlar kullanılıyor.
       <br/>
       <br/>
       Sinirsel hastalıklara birebir
       <br/>
       <br/>
       At turlarına katılan bütün turistler psikolojik olarak rahatlıyor. Psikolojik sorunları olanlar, sara, sinirsel hastalıklar gibi birçok rahatsızlığa sahip olan insanlar at sırtında yapılan yolculuklarla şifa buluyor. Bu turlar duruma göre bir hafta ya da on gün sürebiliyor. Özellikle yabancı doktorlar bazı hastalarına at ile seyahat etmelerini önerirken yerli psikologlar da atla yapılan seyahatların, gezilerin birçok hastalığa tedavi olabileceğini belirtiyorlar. Psikolog Gülay Şeker at ile tedavinin normal bir yöntem olduğunu ve insanların bununla tedavi olabileceğini belirterek şöyle konuşuyor: “Aslında bu bir nevi terapidir. Çünkü kişi at ile diyalog içine giriyor, değişik doğa güzellikleriyle karşılaşıp havayı teneffüs ediyor. Buradaki haleti ruhiye tedavide etkili olur. Nasıl bir insanı alıp telkinde bulunup terapiye sokuyorsanız bu da aynı şey, hatta daha etkili. Çünkü kişi ata bindikten sonra değişik bir havaya girip herşeyi unutuyor, kendini özgür ve güçlü hissediyor. Bu da hastalıkları yeniyor, insanı rahatlatıyor. Sinirsel hastalıklara yararlı olduğu gibi aşırı olmayan sara’da da etkili olur.”
       <br/>
       <br/>
       Psikologlar at ile seyahat etmenin psikolojik olarak şifa verdiğini ve hiçbir zararının olmadığını söylerken at turlarına katılıp psikolojik olarak rahatlayıp şifa bulanlar da psikologların söylediklerine katılıyorlar. Timmy Wood ata bindiğinde kendisini özgür hisettiğini ve çok rahatladığını belirterek: “Doğa ile baş başa at sırtında geziyorsun, sınır yok. Herşey doğal. Psikolojik olarak rahatlıyorsun. Hiçbirşey düşünmeden rahatlıyorsun. Sadece sen, at ve doğa. Böyle olunca da hiçbir psikolojik sorunun kalmıyor” şeklinde konuşuyor. At turuna katılan bir başka yabancı Susie Blaisdell de bu tedavi yöntemini şöyle anlatıyor: “Atları seven insanlarla beraber oluyorsunuz. At sırtında gezip gerçek insanlarla tanışıyorsunuz. Hayatın gerçeğini görüyorsunuz. Bu da sizi rahatlatıyor. Psikolojik olarak sorunlarım olmasına rağmen şimdi çok rahatım. Bunu bana doktorum tavsiye etmişti. Şimdi kendimi çok rahat ve huzurlu hissediyorum. Herkese tavsiye ediyorum.”
       <br/>
       <br/>
       At turlarını erkeklerden çok kadınların tercih ettiği ve ata binmelerinin önerildiği belirtiliyor. Kadınların tercih etmesi ise kadınların erkeklerden daha az spor yapmalarına ve psikolojilerinin daha çabuk yıpranmasına bağlanıyor. Deanie Wolk isimli bir Amerikalı bayan neden kadınların at turunu tercih ettiğini şöyle açıklıyor: “Belki kadın daha zayıf olduğu içindir. Dirençlere karşı koyamadığı içindir. Ama ben bir kadın olarak at ile seyahat ettiğimden beri kendimi çok rahat, dinç ve huzurlu hissediyorum. Hiçbir psikolojik sorunum kalmadı. Ben çok sinirliydim ama şimdi çok sakinim ve sinirim geçmiş durumda.”
       <br/>
       <br/>
       Ergenlik döneminde de etkili
       <br/>
       <br/>
       At ile seyahat etmek sadece psikolojik sorunları gidermiyor, aynı zamanda ergenlik döneminde olan gençlerin kişiliklerini bulmaları ve olgunlaşmaları için de doktorlar tarafından tavsiye ediliyor. Bu yüzden birçok yabancı yaz—kış demeden bu turlara katılmak için Kapadokya’ya geliyor. Psikologlar ergenlik (buluğ) çağındaki gençlerin sorunlu olduklarını ve kişiliklerinin tam oturması için at ile seyahatin etkili olduğunu belirtiyorlar.
       <br/>
       <br/>
       At sırtında tedavi yönteminin uygulayıcısı, Türkiye’deki ünlü at yetiştiricisi Akhal—Teke At Çiftliğinin sahibi Ercihan Dilari at ile psikolojik olarak tedavinin mümkün olduğunun altını çizerek atları ve tedaviyi şöyle anlatıyor: “At ile seyahat yaptıktan sonra tedavi olmamak mümkün değil. Birçok psikolojik açıdan hasta olan kişiyi at ile gezdirdim. Bir hafta 9 gün süren geziler sonunda psikolojik olarak tüm sorunlarının yok olduğuna şahit oldum. Zaten at ile iletişim kurduktan sonra insan rahatlıyor. Çünkü at güçlü ve özgür bir hayvan, bu da biniciyi etkiliyor. Belirli bir süre sonra bu durumu zaten anlıyorsunuz. Ben yıllarca Fransa’da bulundum. Orada doktorlar bazı psikolojik sorunları olan hastalarına at ile gezintiye çıkmalarını öneriyorlar. Ve başka hiçbir tedavi uygulamadan bu insanlar iyileşiyorlardı. Ben de bu işi yaparak bütün bunlara şahit oldum.”
       <br/>
       <br/>
       Psikolojik tedavinin yanısıra kişiliğin oturması için de at ile seyahatin doktorlar tarafından tavsiye edildiğini belirten Dilari: “Bu konuda Fransızlar çok hassas davranıyorlar. Doktorların tavsiyesiyle ergenlik dönemindeki gençlerin kişiliklerinin oturması ve olgunlaşmaları için at ile seyahati öneriyorlar. Fransa’dan sürekli ergenlik dönemindeki gençler gelip at ile gezintiye çıkıyorlar. Buradan çok rahatlayıp ayrıldıklarını söylüyorlar.” şeklinde konuşuyor.
       <br/>
       <br/>
       Doğu ve Güneydoğu’da zaten var
       <br/>
       <br/>
       At sırtında tedavi yönteminin binlerce yıl önce uygulandığı kayıtlarda belirtilirken, bunu en çok kullananların da Türkler olduğu karşımıza çıkıyor. Günümüzde ise özellikle Doğu ve Güneydoğu Anadolu Bölgelerinde bu yöntemin kullanıldığı görülüyor. Şamanizm’den gelen bir yöntem olarak kabul edilen at sırtında seyahat ile tedavi özellikle Adıyaman ve Diyarbakır yöresinde etkili bir şekilde eski bir tedavi şekli olarak kullanılıyor. Psikolojik sorunları olanlar, sinir hastaları ve sara geçirenler çıplak at üstünde günlerce gezdirilip iyileştirilmeye çalışılıyor. Ayrıca Doğu ve Güneydoğu Anadolu bölgelerinde yine Fransız doktorların tavsiye ettiği gibi ergenlik dönemindeki gençler de at ile gezdirilip olgunlaşmaları ve kendilerine güvenmeleri sağlanıyor.
       <br/>
       <br/>
       Sara hastası olan ve at sırtında 1.5 ay boyunca gezdirilen 25 yaşındaki Adem Kurt şunları anlatıyor: “Benim zaman zaman sara nöbetlerim olurdu. Bizim köyde yaşlı bir kadın benim çıplak at sırtında günde 3—4 saat gezmemi söyledi. Ben de 1.5 ay boyunca bunu her gün yaptım ve iyileştim. 3 yıldır sara nöbetlerim olmuyor.”
       <br/>
       <br/>
       Eskiden beri var olan ve bazı bölgelerimizde dar çerçevede uygulanan at sırtında psikolojik tedavi yöntemini şimdilerde yabancılar keşfetmiş durumda. Doğa zenginlikleriyle göz kamaştıran Kapadokya’da at turları düzenleniyor ve insanlar şifa buluyor. Ve adeta atlar tıbba karşı meydan okuyor. Rahatlamak ya da tedavi olmak için at ile seyhat etmeye herkesin katılması güzel olur. Tabii benim gibi at korkusu olanlar hariç...
       <br/>
       <br/>
       E—mail: hsoylemez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14130), [web.archive.org (arşiv bağlantısı)](http://web.archive.org/web/20050302223142/http://www.aksiyon.com.tr:80/detay.php?id=14130)
