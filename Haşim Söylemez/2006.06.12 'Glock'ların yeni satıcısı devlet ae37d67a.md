# 'Glock'ların yeni satıcısı devlet

*Haşim Söylemez 2006.06.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bugüne kadar yasa dışı yollardan Türkiye'ye sokulan ve birçok cinayette kullanılan "hayalet silah" Glock'u devlet resmî olarak satmaya başladı.
  </font>
 </div>
 <div id="newsText">
  <font class="detail-text">
   'Hayalet silah' olarak bilinen ve son zamanlarda önemli cinayetlerde kullanılan Glock marka tabancalar artık devlet eliyle satılacak. Avusturya yapımı silah için çok sayıda başvuru yapıldığı ve kontenjanların dolduğu ifade ediliyor. Şubat ayında Trabzon'da meydana gelen Rahip Santoro cinayetinden geçtiğimiz ay Danıştay'a düzenlenen saldırıya kadar birçok kanlı eylemde kullanılan silah, X-ray cihazlarından rahatça geçirilebildiği için eylemciler tarafından tercih ediliyor.
   <br/>
   <br/>
   Danıştay saldırısında tetikçi Alparslan Aslan'ın kullandığı silahın ruhsatsız bir Glock tabanca olması yetkilileri farklı tedbirler almaya yöneltti. Güvenlik birimleri ülkeye son üç yılda, Kuzey Irak üzerinden yasadışı yollarla 10 bin civarında Glock'un sokulduğunu tespit etmesine rağmen, bu illegal silah trafiğini engelleyecek önlemler alınamadı. Böylece söz konusu silahın ülkeye resmi yollardan girişini sağlamaya yönelik acil önlemler almaya başladı. İlk etapta üretici ülke, Avusturya ile yeni bir silah anlaşması imzalandı. Bu ülkeden silah alımı yapmayan ve Avusturya'yı 'kırmızı' bültenle değerlendiren Türkiye, önce duyarlılığını 'sarı' bültene düşürerek anlaşma için zemin hazırladı. Görüşmelerin ardından ilk etapta bir distribütör firma aracılığıyla 825 adet Glock marka silah Türkiye'ye gönderildi.
   <br/>
   <br/>
   Gelen bu silahlar Makine Kimya Endüstrisi Kurumu (MKEK) üzerinden satışa sunuldu. Kısa zamanda kapışılan tabancaların tamamı satıldı. Ödemeleri önceden yapılan silahlar eylül ayında sahiplerine ulaştırılacak. Gelen yoğun talep üzerine distribütör firma ikinci bir parti için talep toplamaya başladı. Talepler MKEK üzerinden toplandığı için kimin hangi marka silaha sahip olduğu daha en baştan belli oluyor. Ayrıca piyasada 10 bin YTL ve üzerinden alıcı bulan kaçak Glock'lara olan rağbetin düşmesi de hedefleniyor. MKEK, tabancayı 2 bin 500 ila 3 bin dolar arasındaki fiyata satıyor. Kutup soğuğu ile çöl sıcağına ve 348 bin mermi atmaya dayanıklı Glock'un 19-C ve 19 modeli Türkiye'de büyük ilgi görüyor. Bu yüzden aracı firma 325 adet 19-C, 250 adet de 19 model Glock'u Türkiye'ye getirdi. 9 mm çapında olan bu model, hafif ve kullanımı daha rahat olduğundan daha fazla tercih ediliyor.
   <br/>
   <br/>
   RESMİYET ÖNEMLİ
   <br/>
   <br/>
   Türkiye'de sabıkası giderek artan tabancanın artık resmi yoldan satılacak olması konunun uzmanlarını da memnun etmiş durumda. Devlet adına bilirkişilik yapan Osmanlılar Silah MB Gun Shop sahibi Murat Başar, Glock'un iyi bir silah olduğunu; ancak bundan piyasada büyük miktarda kaçak ve ruhsatsız bulunduğunu, bunların tehlike oluşturduğunu söylüyor. Başar'a göre, Glock'un ilk kez resmi olarak Türkiye'ye getirilmesi önemli bir gelişme: "Avusturya ile olan silah anlaşmamızdan dolayı bu silah getirilemiyordu. Artık bu durum değişti. Getirilen Glock'lar çabuk tüketildi. Devlet aynı zamanda bu silahı kayıt altına almış oluyor. Bu durum piyasada kaçak olan ve yüksek fiyattan satılanlara olan rağbeti düşürecektir. Kayıtlı silahtan korkmamak lazım."
   <br/>
   <br/>
   Başar, siparişlerden sonra silahların gelişinin birkaç ayı bulacağını, bunun da silah alımlarında uygulanan klasik prosedürlerden kaynaklandığını vurguluyor: "İyi olan bu tabancanın adının sık sık cinayetlerle anılması hiç hoş değil. Başta ABD olmak üzere birçok ülkede polisler bu silahı kullanıyor. Türkiye de bu şekilde yaygın Glock kullanımına  geçebilir."
   <br/>
   <br/>
   Glock marka silahın bu zamana kadar Türkiye'ye resmî yollardan girmesi sadece devlet görevlileri sayesinde gerçekleşiyordu. Yurtdışında görev yapan MİT, Emniyet ve Genelkurmay görevlileri, elçilik ya da konsolosluklarda çalışanlar, devlet tarafından kendilerine bir hak olarak verilen Glock'u yurda sokabiliyor. Devlet adına yurtdışında 6 ay görev yapan personelin bir adet Glock marka tabancayı Türkiye'ye getirme hakkı bulunuyor. Bu yolla Türkiye'ye sokulan silahların sayısı gizli tutuluyor. FBI ve CIA ajanlarının da kullandığı Golck, bugüne kadar Türkiye'ye kaçak yoldan Kuzey Irak üzerinden sokuluyordu.
   <br/>
   <br/>
   Irak'taki Amerikan ve İngiliz askerlerinin elinde bulunan Glock'lar Irak polisine ve peşmergelere kullanmaları için veriliyor; ancak peşmergeler ve Irak polisi bedava ve kayıtsız aldıkları bu silahı bin ila 2 bin dolara silah kaçakçılarına satıyor. Daha sonra başta Türkiye olmak üzere birçok ülkeye kaçırılan Glockların, Habur hattından bu tarafa geçirilmesiyle fiyatı birden 10 bin YTL'ye ulaşıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-21072-34-glocklarin-yeni-saticisi-devlet.html), [web.archive.org (arşiv bağlantısı)](http://web.archive.org/web/20130529020446/http://www.aksiyon.com.tr:80/aksiyon/haber-21072-34-glocklarin-yeni-saticisi-devlet.html)
