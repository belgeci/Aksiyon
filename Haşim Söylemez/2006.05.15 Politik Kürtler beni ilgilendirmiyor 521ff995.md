# Politik Kürtler beni ilgilendirmiyor

*Haşim Söylemez 2006.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kürt sanatçı Ciwan Haco, politik Kürtlerin kendisini ilgilendirmediğini söylüyor. Sanatçının en büyük hayali Diyarbakır’da konser vermek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405120733im_/http://www.aksiyon.com.tr/resim/597/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Suriyeli Kürt sanatçı Ciwan Haco’yu artık Türkiye çok iyi tanıyor. Politik Kürtlerle Diyarbakır sokaklarında başlayan Haco’nun Türkiye serüveni Taksim’e kadar uzandı. O artık Türkiye’yi önemli hatta en başta gelen müzik pazarı olarak görüyor. Avrupa’da çok tanınmıyor olsa da 20 yıldır İsveç’te yaşıyor.
   <br>
    <br>
     İstanbul’da klip çeken, Avrupa Müzik tarafından piyasaya sürülen ‘Off’ isimli son albümüyle yeni bir tarz geliştiren sanatçı, bundan sonra Türkiye’ye daha çok geleceğini söylüyor. Türkiye’nin Avrupa Birliği’ne girmesini çok istediğini belirtiyor. Terör örgütü PKK ile ilgili sorulardan rahatsız olan sanatçı ile müziğini konuştuk.
     <br/>
     <br/>
     -Ciwan Haco sadece Kürtler tarafından dinleniyordu. Ancak son yıllarda bu durum değişti. Şimdi sizi Türkler de dinliyor. Bu değişimi nasıl değerlendiriyorsunuz?
     <br/>
     <br/>
     Bundan çok mutlu oluyorum. Benim müziğim bir ırka, etnik bir kitleye veya ülkeye ait değil. Dilleri farklı olsa da başka ülkeler için de olmalı. Ben bu kaygıyı taşıyorum. Evrensel bir boyut şart. Bu yüzden, Türklerin beni dinlemesine bir Avrupalının dinlemesinden daha fazla mutlu oluyorum.
     <br/>
     <br/>
     -Avrupa’da ne kadar tanınıyorsunuz?
     <br/>
     <br/>
     Avrupa’da pek tanınmıyorum. Bazı festivallere katılıyorum, caz kulüplerinde çıkıp söylüyorum. Ama her şeye rağmen Avrupa’da meşhurum diyemem çünkü yok öyle bir şey.
     <br/>
     <br/>
     -Türkiye’yi bir Avrupa ülkesi olarak görmüyor musunuz?
     <br/>
     <br/>
     Türkiye bir Avrupa ülkesi gibi. Ama Ortadoğu’nun önemli bir parçası. Benim demek istediğim topluluk anlamında. Ben Türkiye’nin Avrupa Birliği’ne katılmasını istiyorum ve her şeyin Türkiye için çok iyi olmasını diliyorum. Zaten Türkiye yapısı gereği Avrupa’ya ne yakın ne de uzak. Kendisine has bir kültürel kimliği de var.
     <br/>
     <br/>
     -Ciwan Haco ısrarla ben politik değilim diyor ve kendini dışta tutmaya çalışıyor. Ama İstanbul’daki konferansında olsun Diyarbakır’daki nevruz kutlamalarında olsun söylemleriyle bunun dışında kalamadı. Bu durumu nasıl değerlendiriyorsunuz?
     <br/>
     <br/>
     Ben siyasi değilim. Siyaset yapmadım, yapmam da. Ama baskı da istemiyorum. Şarkılarımda bunları anlatıyorum. Türkiye’de bir Kürt meselesi var. Barış ve huzur olmalı. Herkese verilen haklar gibi Kürtlere de dil serbestliği, kültürel kimliği yaşatma imkânı gibi haklar verilmeli. Dolayısıyla bu konular benim sorunum değil diyemem. Çünkü Kürt’üm ve birebir olayın içindeyim. Bunun adı politika mı bilemiyorum ama benim duruşum sadece budur. Ben konunun bu yönüyle ilgileniyorum ve kendimce çözümü burada görüyorum.
     <br/>
     <br/>
     TÜRK MÜZİĞİ BENİM ÖNEMLİ KAYNAĞIM
     <br/>
     <br/>
     -Türkiye’de politika yapan Kürtleri çözüm için yetersiz mi buluyorsunuz?
     <br/>
     <br/>
     Eğer millet için iyi işler yapıyorlarsa çok iyi. Benim için de iyi. Ama sorunuzun cevabını almak için onlara oy verenlerle görüşmeniz gerekiyor. Ben bu konuya çok karışmıyorum.
     <br/>
     <br/>
     -Bazı Kürtler de haklarını illegal yoldan elde edeceklerini düşünüyor. Bu soruyu kime soracağız?
     <br/>
     <br/>
     Yok, yok… Bana böyle bir soru sormayın. Ben bu soruya cevap vermem. Beni hiç siyasette gördünüz mü? Yok. Bu yüzden bana bu soruları sormayın diyorum. Politik Kürtler beni ilgilendirmiyor. Yanlışları da doğruları da.
     <br/>
     <br/>
     -Kürtlere birtakım hakların verilmesi gerektiğini söylediğiniz için soruyoruz bu soruları. Sizin önerdiğiniz çözüm var mı onu merak ediyoruz?
     <br/>
     <br/>
     Ben müzikten konuşmak istiyorum. Mesajımı müzikle veriyorum. Lütfen bu tür sorular sormayın.
     <br/>
     <br/>
     -Türk müziğinden istifade ediyor musunuz?
     <br/>
     <br/>
     Ben çocukluğumda Türkçe şarkılar dinledim, onlarla büyüdüm. Bugün de dinliyorum. Türk müziği çok zengin, ondan faydalanıyorum. Benim önemli kaynağım. Mesela ‘Off’ taki ‘Darsale’de Türk müziği var. Zaten bugün Ortadoğu’da müzik artık karışmıştır. İçinde Arap var, Kürt var, Türk var. Ama neden Ortadoğu’ya has bir caz müziği olmasın. Ben bunun için çalışıyorum. Harmandan çok iyi tarzlar çıkabilir, çıkıyor da.
     <br/>
     <br/>
     -Türkiye’de hangi sanatçıları beğeniyorsunuz?
     <br/>
     <br/>
     İsim vermek zor tabii. Tarkan, Sezen Aksu, İbrahim Tatlıses’i dinlerim. Ama hoşuma giden her Türk müziğini dinliyorum.
     <br/>
     <br/>
     -Kendinize has bir tarzınız var. Gittiğiniz bu yolda sizi takip edenler var mı?
     <br/>
     <br/>
     Şüphesiz var. Mesela Koma Roj çok iyi. Ben onları çok beğeniyorum.
     <br/>
     <br/>
     -Sık sık geliyorsunuz Türkiye’ye. Bundan sonra bu gelişler sıklaşacak mı?
     <br/>
     <br/>
     Elbette. Burası dedemin memleketi. Dedem Mardinliydi. Ben bir gün Avrupa’da bir gün Nusaybin’de olmak isterim. Pasaportsuz gidip gelmek isterim. Sınırsız olmalı. Ama içinde kardeşlik ve doğruluk olan bir sınırsızlık olsun isterim.
     <br/>
     <br/>
     -Son albümünüzün adı Off. Bu aşkın Off’u mu yoksa öylesine söylenmiş bir şey mi?
     <br/>
     <br/>
     Doğrusu albümün adı ilk başta belli değildi. Hatta çalışmanın sonuna kadar bile bir adı yoktu. Bir gün prodüktörümle yolda giderken, albüm bitiyor ancak adı ne olacak diye sordu. Bende öyleyse Off olsun dedim ve öyle kaldı. Düşünülmüş bir isim değil anlayacağınız.
     <br/>
     <br/>
     KLİP ÇEKTİK AMA...
     <br/>
     <br/>
     -Bu albümün müzik serüveninizdeki yeri nedir?
     <br/>
     <br/>
     En iyi çalışmam diyebilirim. Burada yeni parçalar, yeni enstrümanlar var. Dinamik parçaların yanında melodiye kaçan rahat şarkılar da var. Biraz uysal ve benim için çok iyi bir ifade şekli.
     <br/>
     <br/>
     -Yaptığınız müziğin geleceği hakkında ne düşünüyorsunuz?
     <br/>
     <br/>
     Doğrusu bilmiyorum. Bir sene sonra ben ne söyleyeceğim, nasıl bir şey hazırlayacağım onu bilmiyorum. Arkadaşlarımla ne yapacağım da belli değil. Bir planım yok.
     <br/>
     <br/>
     -Peki, bu zamana kadar kayıt altına alınmayan ağıt, destan ve klamları toplama gibi hedefiniz var mı?
     <br/>
     <br/>
     Ben onlardan çok faydalanıyorum. Benim temelim Avrupa, Amerika değil. Benim elementim Kürt müziğidir ve kısmen Arabi’dir. Yalnız şöyle bir durum da söz konusu. Flamenko’dan da etkilenirim. Bence bunda bir yanlış yok. Hepsi ayrı bir okul ve zenginliktir. Ama temelim Kürt müziğidir.
     <br/>
     <br/>
     -Bildiğim kadarıyla Kürtçe klip çektiniz. Bunları nerede yayınlamayı düşünüyorsunuz?
     <br/>
     <br/>
     İstanbul’da üç klip çektim. Bir yerde çıksın diye bekliyorum. Ama şimdiye kadar yayınlayan olmadı.
     <br/>
     <br/>
     -Neden?
     <br/>
     <br/>
     Kürtçe olduğu için biraz sorun oluyor galiba. Benim düşüncem şöyle: “İnsanların dili tutulamaz. Herkes birbirini ve dilini kabul etmek zorundadır. Bunu, içine şiddet ve politika koymadan yapmak lazım. Herkes kendi dilinde şarkılar söylesin ama yanlışlar içinde olmasın.”
     <br/>
     <br/>
     -CD’lerinizin korsanı yapılıyor mu?
     <br/>
     <br/>
     Türkiye’de en çok benim korsanlarım satılıyor. Güneydoğu’da özellikle Diyarbakır’da kopya CD’lerim önde gidiyor. Ben bunu istemiyorum. Ama bu Türkiye’deki bütün sanatçıların meselesi. Türkiye’de korsan bana çok zarar veriyor, belimi büküyor.
     <br/>
     <br/>
     -Haco en çok nerede konser vermek istiyor? Erbil’de mi, Kamışlı’da mı yoksa Diyarbakır’da mı?
     <br/>
     <br/>
     Aslında aralarında bir fark yok. Erbil, Kamışlı veya Diyarbakır aynı benim için. Ama ben Diyarbakır’da konser vermeyi çok istiyorum. Bağımsız, tek başına bir konser verme hayalim var. Diyarbakır benim için bir düş. Önceki sene nevruz’da gelip Diyarbakır Evim (Diyarbakır Malamıne) şarkısını söyledim ama bu yeterli değildi. Büyük bir konser vermek istiyorum bu şehirde.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24226), [web.archive.org (arşiv bağlantısı)](http://web.archive.org/web/20070405120733/http://aksiyon.com.tr:80/detay.php?id=24226)
