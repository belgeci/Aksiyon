# Türkiye'nin de zencileri var

*Haşim Söylemez 2000.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1970'li yıllarda herkes tarafından büyük beğeni ve heyecanla izlenen "Kökler"dizisi o dönemden itibaren zenciler üzerinde büyük etki yapmıştı.
  </font>
 </div>
 <div id="newsText">
  <font class="detail-text">
   Hatta zenciler bu dizi ile birlikte bir nebze de olsa kendi köklerini araştırmaya başladılar. "Kökler" dizisinde zencilerin acı dolu yaşamları anlatılıyordu. Amerikalı yazar Alex tarafından yazılan eser diziye uyarlanıp bir çok ülkede yayınlandı. O tarihlerde bu diziye ilgi çok fazlaydı. Dünyada olduğu gibi Türkiye'de de dizinin her bölümü heyecan ile izleniyordu. Zencileri konu alan bir dizinin Türkler tarafından beğeni ile izlenmesinin bir sebebi de ülkemizde yaşayan zenciler olsa gerekti. Ülkemizde yaşayan zenci Türkler kendi renkdaşlarına yapılan zulüm ve işkenceleri  televizyon ekranından izlediler ancak yaşanan olaylara hiçbir zaman akıl erdiremediler. Çünkü onlar Türkiye'de çok rahat ve huzurlu bir yaşam sürdürüyor, renklerinden dolayı horlanmıyorlardı.
   <br/>
   <br/>
   Türkiye coğrafyası, din, dil, ırk, renk bakımından tam bir mozaik. Çeşitli dine, dile, renge mensub olan insanlar bu kara parçasında yıllardır birlikte, iç içe yaşıyorlar. Öylesine sıcak ve samimiler ki, birbirlerinin ırkına, rengine, diline ve dinine bakmadan kaynaşmayı bilmişler. Hatta bazıları kendilerine ait olan özelliklerinden kaynaşma pahasına vazgeçebilmiş. Tıpkı Türkiye'de yüzyıllardır yaşayan zenciler gibi. Zenci Türkler zamanla beyaz yerlilerle karışmış ve melez duruma gelmişler. Hepsi olmasa da büyük bir çoğunluğu beyazlaşmış bile.
   <br/>
   <br/>
   Adana'nın Yüreğir ilçesine bağlı Paşaköy ve  Ceyhan'ın Forlar köyünde 3 binden fazla  zenci yaşıyor. Bu köylerdeki yaşlıların iddiasına göre Türkiye'deki bütün zenciler iki köyden yayılmışlar. Biraz zorlama bir iddia. Köylerinden göçenler, oradan vazgeçmiyor, unutmuyor. Köyünden dışarıya çıkan yeni nesiller siyah anne ve babalarına şimdilerde melez torunlar getiriyor. Önceleri kendi içlerinde evlenen Zenci Türkler daha sonra bu tabularını yıkıp beyazlarla da evlenmeye başlamışlar. Sayılarını 3 bin siyah, 2 bin de melez olarak veriyorlar. Ama şu bir gerçek eski nesil yavaş yavaş yok oluyor, yeni nesil ise melezleşiyor. Hatta zenci Türkler'in iki kuşak sonrası beyazlaşmış bile. Renkleri değişmesine rağmen onlar için söylenen zenci tabiri ise hâlâ geçerliliğini koruyor.
   <br/>
   <br/>
   "Türkiye'de rahat ediyoruz"
   <br/>
   <br/>
   Amerika kıtası başta olmak üzere dünyanın bir çok kıtasında zenciler horlanıp ikinici sınıf insan muamelesi görürken bu anlayış Türkiye'de yüzyıllar öncesinden yıkılmış. Zenciler Türkiye'de renklerinden dolayı hiçbir zaman horlanmamışlar hatta renklerinin kendileri için bir ayrıcalık olduğunu söylüyorlar. Paşaköy'ün zencilerinden Abdi Seyhan şunları söylüyor: "Türkiye'de hiçbir zaman ikinci sınıf muamele görmedik. Yerliler gibi normal yaşantımıza devam ettik. Dedelerimiz savaşlarda şehit düştüler. Biz de askerlik yaptık her yerli Türk gibi. Biz bu ülkede yaşıyoruz ve Türküz. Zenciliğimiz çoğu zaman bizim için bir avantaj bile oldu. Beyaz kerdeşlerimiz bize saygı duydular, bizi sevdiler, biz de onları sevdik. Türkiye'de olmaktan çok mutluyuz."
   <br/>
   <br/>
   Zenciler Türkiye'de rahat ettikleri gibi çok önemli konumlara gelebilmişler. Aralarında doktorlar, mühendisler, öğretim üyeleri, yöneticiler ve sanatçılar bulunuyor. Hatta bunların bir çoğu Türkiye'de  popüler durumda. Futbol Federasyonu eski yöneticilerinden Hadi Neşet Türkmen, mankenler Füsun Özben, Şebnem Özben, Meltem Özben, sanatçı Esmeray, Devlet Balesinin tanınmış oyuncularından Sait Sökmen, Salime Okanar ve daha ismini bir anda hatırlayamadığımız bir çok  tanınmış zenci Türk var.
   <br/>
   <br/>
   Başlık parası da var
   <br/>
   <br/>
   Zenci Türkler yaşam tarzı ve gelenekleri bakımından Güneydoğu insanını andırıyor. Renkleri farklı olmasa Çukurova'nın ortasında yaşayan Güneydoğulular olduklarını sanırsınız. Paşaköy ve Forlar köyünde yaşayan zenciler arasında evlilik Güneydoğu'da olduğu gibi çok küçük yaşlarda gerçekleşiyor. Erkekler 18'inde, kızlar ise 17'sinde dünya evine giriyor. Ancak Güneydoğu'dan farklı olarak berdel ve görücü üsulü ile evlilik yok. Gençler eşlerini kendileri seçiyor. Seçtikleri kişinin siyah ya da beyaz olması farketmiyor. Eş seçimi serbest olsa da başlık parası olmadan evlilik mümkün değil. Ancak son yıllarda kısmen de olsa başlık parası kalkmış durumda. Zenciler köylerine pek sadık değiller. Evlilikle birlikte çoğu köyünü terk ediyor.
   <br/>
   <br/>
   Zenci Türkler'in hepsi Müslüman. Büyük bir çoğunluğu dinin gereklerini yerine getiriyor. Aralarında beş vakit namaz kılmayanlar olsa da ramazanda oruç tutmayan yok gibi. Batıl inançlar yerlilerde olduğu gibi siyahderili vatandaşlarımız arasında da yaygın. Örneğin; uğur getirsin ya da nazar değmesin diye boncuk takıyorlar, uğursuzluğuna inandıkları salı gününde yolculuk yapmıyorlar, önemli işlerle uğraşmıyorlar.
   <br/>
   <br/>
   Bugün bizden birileri haline gelen zencilerin geçmişleri de ilginç. Zenci Türkleri tanımak ve soylarını ortaya koymak için tarihe bir yolculuk yapmak gerekiyor. İşte Paşaköy'de yaşayan zencilerin Türkiye'ye nasıl yerleştiklerinin hikayesi.
   <br/>
   <br/>
   Sudanlı zenciler
   <br/>
   <br/>
   1833 yılında kurulan Paşaköy'ün geçmişi 167 yıl öncesine dayanıyor. Mısır Valisi Mehmet Ali Paşa ile oğlu İbrahim Paşa Osmanlı İmparatorluğuna baş kaldırıyorlar. Çıkan ayaklanmalar ile birlikte  iki paşa kendilerine destek olsunlar diye Ceyhan nehri doğusunda iki (Forlar ve Asmalıköy) ve batısında bir (Paşaköy) köy kurup Sudan'dan getirdikleri zencileri buraya yerleştiriyorlar. Zenciler Afrika'dan  ayaklanmaya destek vermek ve insan gücü olarak kullanılmak için getirilmişler.
   <br/>
   <br/>
   Mehmet Ali Paşa öldükten sonra  oğlu İbrahim Paşa önce Adana'yı daha sonra Suriye'yi terkediyor. Sudan'dan getirtilen zenciler ise bir yere gidemiyorlar ve burada kalıyorlar. Köyde yalnız kalan Sudanlılar çok sevdikleri İbrahim Paşa'ya olan sevgilerini yaşadıkları isimsiz köye Paşaköy adını vererek göstermişler. 1833 ve 1850 yılları arasında paşaların buraya yapmış olduğu yardımlarla geçimlerini sağlayan zenciler, İbrahim Paşa'nın Adana'yı terketmesinden sonra kendi başlarının çaresine bakmak zorunda kalmışlar. Zenciler de burada yaşayan halk gibi tarım ve hayvancılıkla uğraşarak geçimlerini sağlamaya çalışmışlar.
   <br/>
   <br/>
   Onlar artık Adanalı
   <br/>
   <br/>
   İlk başlarda toprak ağalarının yanında çalışan zenciler 1940'tan sonra  dışarıya  açılmalarıyla birlikte kabuklarından çıkmaya başladılar. Kendilerine ait toprakları, evleri oldu. 1940'larda yurdun dört bir yanına dağılan zencilerin büyük çoğunluğu Adana'ya yerleşti. Değişik yerlere dağılan zencilerin çoğunluğunun kimliğinde doğum yeri olarak Adana geçiyor. Köyde yaşayan zenciler Adanalılar gibi şalvar giyiyor, acıyı seviyor, dürüm ve şalgam suyundan vazgeçemiyor. Zenci Abdi Seyhan kendilerinin artık buranın fertleri olduklarını, memleket neresi diye soranlara Adanalıyız cevabını verdiklerini söyleyerek: "Biz artık Adanalılar gibi yaşıyoruz. Şalgam suyunu içiyoruz, dürüm yiyoruz. Nereye gitsek Adanalıyız" şeklinde konuşuyor.
   <br/>
   <br/>
   167 yıl önce Adana'ya getirilip yerleştirilen zenciler, burada huzurlu bir biçimde yaşamlarını sürdürürken, Türkiye'de de önemli makamlara kadar ulaştılar. Renkleri bakımından hiçbir olmusuz tepki ile karşılaşmayan ve beyazlarla her alanda kaynaşarak melezleşen, hatta beyazlaşan zenci Türklerin yaşamları dünyanın dört bir yanında horlanan zencilere örnek olacak nitelikte. Amerika'da zenciler uzun zaman ayrımcılığa maruz kalırken ülkemizde yaşayan zenciler renklerinden dolayı çoğu zaman avantajlı durumda olmuşlar. Kendileri "siyahsınız" sözlerine," Önemli olan renk değil insan olmak" şeklinde cevap veriyorlar.
   <br/>
   <br/>
   email:hsoylemez@hotmail.com
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### Onur yildiz, 11 March 2013, 04:36
> Haberinizi okudum ama abartılı gördüm. Adanalıyım ve evet zenci dediğiniz ırktan geliyorum. Şehirde yaşıyorum. Hiç dediğiniz gibi küçük yaşta evlenme ya da Güneydoğulular gibi yasamıyoruz. Gayet modern ve çogu Adanalıdan daha Adanalıyız. Sülalemde çoğu insan okumuştur. Ben ve kardeşim de Adana’nın e...

Kaynak: [www.aksiyon.com.tr](http://www.aksiyon.com.tr:80/aksiyon/haber-6066-34-turkiyenin-de-zencileri-var.html), [web.archive.org (arşiv bağlantısı)](http://web.archive.org/web/20130730024744/http://www.aksiyon.com.tr:80/aksiyon/haber-6066-34-turkiyenin-de-zencileri-var.html)
