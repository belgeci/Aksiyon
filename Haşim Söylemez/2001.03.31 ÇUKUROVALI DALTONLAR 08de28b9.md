# ÇUKUROVALI DALTONLAR

*Haşim Söylemez 2001.03.31*

<div>
 <p class="spot">
  Altlarında son model arabalar, üzerlerinde yırtık pantolon,  gecekonduda yaşayan Conolar için hırsızlık, kendi  deyimleriyle 'kırıp–dökmek' vazgeçemedikleri  yaşam biçimi. Geçtikleri her yeri soyuyorlar,  çalıp–çırpıyorlar. Adana ve Osmaniye'de  yaşıyorlar ancak tüm Türkiye'de faaliyetteler.
 </p>
 <p class="metin">
 </p>
 <img border="0" src="/web/20020502033328im_/http://www.aksiyon.com.tr/2001/330/resimler/Dalton.jpg"/>
 <p class="metin">
  Conolar... Türkiye'de bu ismi duymayan yok sanırım. İşleri çalıp–çırpmak, kendi deyimleriyle kırıp–dökmek. Moğollar gibi geçtikleri her yeri tabir yerindeyse yağmalıyorlar. Ya da Daltonlar gibi paranın olduğu her mekanı soyuyorlar. Onlar bu işte usta. Onlar için her zaman para önemli, bunun için acı ve felaketten hiç etkilenmiyorlar. Son olarak isimleri büyük depremde enkazları yağmalamalarıyla duyulmuştu. Conolar depremin vurduğu tüm bölgelere dağılarak enkazlardan büyük vurgun yapmışlardı.
 </p>
 <p class="metin">
  Adana ve Osmaniye'nin kenar mahallelerinde yaşıyorlar, kendilerine özgü yaşam şekilleri var. Hırsızlık başta olmak üzere, cinayet, bıçaklama, tecavüz gibi suçlar onlar için sıradan şeyler. Kavgaları ve adli olayları hiç eksik olmuyor. Yaşadıkları özerk(!) bölgelere ise girmek adeta mümkün değil. Soyuyorlar, dövüyorlar ya da bıçaklıyorlar. Osmaniye'de Yaveriye mahallesinde, Adana'da ise Yüreğir garajı çevresinde olmak üzere Akıncılar mahallesinde yoğunlukta yaşıyorlar. Sayıları 15–20 bin. Aksiyon, basında ilk kez Conoların Osmaniye'de yaşadığı  mahalleye girdi ve onlarla görüştü.
 </p>
 <p class="arabaslik">
  Baştan aşağıya süzülüyorsunuz
 </p>
 <p class="metin">
  Cono mahallesine yabancı insanların girmesi çok zor, hele hele bir gazetecinin destursuz ve rehbersiz girmesi ise mümkün değil. Ben de bu durumu bildiğim için önce Osmaniye'de Conolarla bağlantımı sağlayacak birilerini soruşturuyorum. Sonra bana bir isim veriliyor; Osmaniye'de her kesimden farklı insanlarla bağlantısı olan Remzi Türkmen. Bir kaç telefon görüşmesinden sonra Türkmen'e ulaşıyorum ve bir saat içerisinde de buluşuyoruz. Türkmen'e Conolarla görüşmek istediğimi, onlarla ilgili bir çalışma yaptığımı söylüyorum. Türkmen'in cevabı "Çok zor" şeklinde oluyor ve Conolarla arasının çok iyi olduğunu, kendisini hiçbir zaman kırmayacaklarını söylüyor. Ben de bunun üzerine Türkmen'e ısrar ediyorum ve ısrarım sonuç veriyor. Yarım saat sonra kendimizi Conoların yaşadığı mahallede buluyoruz. Mahallenin girişinde araba bizi bırakıp geri dönüyor, biz mahallenin içlerine doğru ilerlemeye başlıyoruz. Herkes Remzi Türkmen'i tanıyor, selam veriyor. Sonra Hüseyin Özdemir isimli bir Cono'nun bahçesinde oturuyoruz. Etrafımız hemen sarılıyor. Yabancı olduğum için beni baştan–aşağıya süzmelerini korka korka seyrediyorum. Rehberim Remzi Türkmen benim için; "Bu arkadaş benim yeğenim, ona göre..." demesinden sonra 'Tamam Remzi Dayı' diye söylenip yavaş yavaş dağılıyorlar. Ve Conolarla görüşmemiz başlıyor. Geçim sıkıntısı, evlilikleri, hatta hırsızlık yapmalarına kadar her konuyu konuşmaya başlıyoruz. Fotoğraf çekme talebimi ise, kendi istediklerini çekmem şartıyla kabul ediyorlar.
 </p>
 <p class="arabaslik">
  Kırıp–döküyoruz
 </p>
 <p class="metin">
  Conoların ismi Türkiye'de daha çok hırsızlık olaylarıyla duyuluyor. Zaten kendileri de bunu inkar etmiyor; " Biz hırsızlık yapmıyoruz, kırıp–döküyoruz" diyorlar.  Conoların çalışıyoruz demeleri hırsızlık yaptıkları anlamına geliyor. Asıl geçimlerini hırsızlık yaparak sağlıyorlar. Hırsızlığı sadace Adana ve Osmaniye'de yapmıyorlar, tüm Türkiye onlar için birer geçim kapısı. Conolar kesinlikle tek başına hırsızlık yapmıyorlar, gruplar halinde geziyorlar, çalıp–çırpıyorlar. Bazen Ankara ve İstanbul'a gelip 15–20 gün kalıyorlar ve dönüşlerinde de her bir Cono'nun bir araba alacak kadar hasılatı oluyor. Ancak Cono için gelen paranın tüketilmesi, gelmesi kadar kolay oluyor. Uzun vadeli bir yatırım yapmıyorlar, gündelik yaşıyorlar.
 </p>
 <p class="metin">
  Hırsızlık Conolar için bir yaşam biçimi. 7'den 70'e her Cono hırsızlık yapar, hırsızlığın tüm hile ve yöntemlerini bilir. Zaten yeni doğan çocuğa hırsızlığın nasıl yapılacağı, hangi teknik ve taktikleri uygulamaları gerektiği hem uygulaması, hem de pratikte öğretiliyor.
 </p>
 <p class="metin">
  40 yaşındaki Hacili Topurlu isimli Cono hırsızlığın kendileri için hayatın bir parçası olduğunu söyleyerek şöyle konuşuyor: "Kırıp–dökmek bizim işimiz, biz bu işten vazgeçemeyiz. 7'den 70'e herkes bunu kendisine meslek edinir. Birbirimizden kesinlikle çalmayız. Yabancıyı hiç affetmeyiz. Kuyumcuları, dükkanları veya kişileri soymak bizim işimiz. Bazen yakalanıyoruz, 2–3 ay içeride kalıp çıkıyoruz, tekrar işimize devam ediyoruz. Başka iş yok biz de, bunu yapıyoruz."
 </p>
 <p class="metin">
  Bir başka Cono, Cumali Korkmaz ise, hırsızlığı sadece Osmaniye ve Adana'da değil her yerde yaptıklarını belirterek: "Paramız bitince gerekirse gidip başka şehirlerde ev, araba, iş yeri ve kişileri soyuyoruz. Zaten bir kaç soygunda gruptaki arkadaşlara yetecek kadar harçlık çıkıyor" şeklinde konuşuyor.
 </p>
 <p class="arabaslik">
  BMW'li Conolar
 </p>
 <p class="metin">
  Cono yaptı mı hırsızlığı tam yapar, işini asla yarım bırakmaz. Hırsızlıklarda hasılat iyi olunca, Cono için ilk iş araba almak oluyor. Bağrı açık, pantolonu yırtık Cono'nun altında BMW marka otomobil görmek hiç de zor değil. Cono çadırda veya gecekonduda yaşar ama son model arabaya binmeyi de ihmal etmez.
 </p>
 <p class="metin">
  BMW sahibi Yusuf Kula isimli Cono bu konu ile ilgili olarak şunları söylüyor: "Cono için araba sahibi olmak o kadar zor değil. Araba tutkusu bizde ağır basıyor. İyi bir hırsızlıktan sonra hemen gider bir araba alırız. Onu da paramız bitince satarız. Tekrar çalışırız (hırsızlık yaparız), tekrar alırız. Bu çok kolay. Satamayacağımız şeyleri kesinlikle çalmayız, çünkü onu satmak çok zor olur. Para, altın bizim için en önemli çalınacak malzeme oluyor. Bir yerden çalarız, başka bir yere satarız. Çoğu yerde bizim adamımız bizden alış–veriş yapıyor. Osmaniye ve Adana'nın yarısını soymuşuzdur."
 </p>
 <p class="arabaslik">
  Hedef; İstanbul, Ankara
 </p>
 <p class="metin">
  Conolar gün geçtikçe Türkiye'de iyiden iyiye yayılıyorlar. Conolar için şimdilerde Ankara ve İstanbul revaçta. Zaten yaşadıkları bölgelerde artık olaylar çıkarmıyor, hırsızlık pek yapmıyorlar. Conolar, "Bizim için hedef büyükşehirler yani İstanbul ve Ankara" diyorlar. Conolar artık buralarda kırıp–dökeceklerini söylüyorlar ve ekliyorlar: "Oralarda potansiyel çok".
 </p>
 <p class="metin">
  Mehmet Kopuz isimli Cono artık hedef büyüttüklerini belirterek, bundan sonraki faaliyet alanlarını şöyle açıklıyor: "Artık İstanbul ve Ankara'ya gidiyoruz. Buralarda pek çalışmak istemiyoruz. Her Cono için İstanbul'da, Ankara'da hırsızlık yapmak bir tutku haline gelmiş. Zaten önümüzdeki günlerden itibaren gruplar halinde bu iki büyükşehire dağılacağız. İnsanlar bizden korkmasınlar, onlara bir zarar vermeyeceğiz, sadece almak istediğimizi alıp geri döneceğiz."
 </p>
 <p class="metin">
  "Büyükşehirlerde hem ganimet iyi hem de izimizi kaybettirmek daha kolay oluyor" diyen Cono Mustafa ise sözlerini şöyle sürdürüyor: "Büyükşehirlerde bir iş yeri olmazsa başka bir işyerinde mutlaka birşeyler çıkarabilirsiniz. Ya da bir apartmanı dolaş yeter. Hem iz kaybettirmek de kolay. Bir yerden çal o bölgeyi terk et. Adana ve Osmaniye'de çalarsanız yakalanmanız çok kolay çünkü gidecek fazla yeriniz yok. İstanbul ve Ankara'nın her tarafına kaçabilirsiniz."
 </p>
 <p class="metin">
  Conolar için İstanbul ve Ankara'dan sonra İzmir, Mersin, Bursa gibi önemli yerleşim yerleri geliyor. Buralarda az da olsa yavaş yavaş faaliyetlerde bulunmaya başlamışlar. Conoların yapmış olduğu hırsızlık ve adli olaylar emniyet kayıtlarına normal bir vaka gibi geçiyor. Çünkü Cono diye bir ayrımı ancak Adana ve Osmaniye emniyetinde çalışan görevliler yapabiliyor.
 </p>
 <p class="arabaslik">
  Cono meydan savaşları
 </p>
 <p class="metin">
  Conolar hırsızlığın yanısıra zaman zaman kavgalar çıkarıyor, yaralamalı, öldürmeli olaylara karışabiliyorlar. Kendi aralarında kavga etmeleri bir yana, kendileri dışında olanlarla da kavga ediyorlar. Yabancılarla kavga ettiklerinde bir birlik oluyor ve hep birlikte hareket ediyorlar. Sadece kendi aralarında ve yabancılarla kavga etmiyorlar, zaman zaman emniyet birimleriyle de çatışıyorlar. Adana'da 1994 yılında emniyet kuvvetleriyle Conolar arasında bir meydan savaşı yaşanmıştı. Halkın Conolardan bıkması ve Conolara yönelik şikayetlerin artması üzerine dönemin Adana Emniyet Müdürü Mete Altan tarafından huzuru sağlamak amacıyla büyük çaplı bir Cono operasyonu düzenlenmişti. Operasyonda emniyet ve Conolar karşı karşıya gelmiş, çıkan kavga saatlerce sürmüştü. Her iki taraftan da yaralananlar olmuştu. Bu büyük emniyet–Cono kavgasından sonra Conoların büyük bir kısmı bu bölgeyi terk edip başka bölgelere göç etmişlerdi. Ancak yakın zamanda göç eden Conoların tekrar geri geldiği biliniyor. Bu büyük meydan savaşından sonra artık Conolar ve emniyet kuvvetleri arasında büyük çaplı hiçbir çatışma yaşanmadı. Kendi aralarında ve yabancılara karşı kavgaları ise her zaman devam ediyor.
 </p>
 <p class="arabaslik">
  9 yaşındaki kızları evlendiriyorlar!
 </p>
 <p class="metin">
  Conolar sadece hırsızlık yapmaları ve olay çıkartmalarıyla değil, yaşam biçimleriyle de kendilerinden sözettiriyorlar. Conolar arasında kızlar için evlilik yaşı 9'dan başlıyor, 14'te bitiyor. Yani 14 yaşını geçmiş bir Cono kızı artık evde kalmış sayılıyor.  Conolar kesinlikle dışarıdan evlenmez, dışarıya kız vermezler. 9 yaşındaki kız çocuklarını kendilerinden bazen 20 yaş büyük erkeklerle evlendiriyorlar, daha doğrusu satıyorlar. Çünkü Conolarda bir kızı alabilmek için en az 15 milyarı gözden çıkarmak gerekiyor. 14 yaşını geçirmiş bir Cono kızı ise evde kalmış sayılıyor ve 1–2 milyar lira karşılığında 50–60 yaşındaki yaşlı adamlara satılıyor. Conolardaki kız alış–verişi bununla da sınırlı kalmıyor. 14 yaşını geçirmiş bir kızın babası kızını birden fazla kişi ile evlendirebiliyor. Kızın babası sattığı kızını, belirli bir süre sonra alıp, bir başka kişiye satabiliyor, yani bu satış işlemi kızın ömrünün sonuna kadar devam edebiliyor. Takas üsulü ile yapılan evliliklerde ise, takas sonrası herhangi bir tarafın kızı bir başkasına kaçar ya da onu terk ederse, karşı taraftaki kişi de kızını oradan alıp bir başkasına satabiliyor. Her bir Cono erkeği evlenebilmek için hırsızlıklarda iyi bir vurgun yapmak zorunda.
 </p>
 <p class="metin">
  Parası olmadığı için kız kaçırmak zorunda kalan Cumali Özdemir isimli Cono şunları söylüyor: "Bizde parası olan istediği kadar evlenebiliyor. Satıp almak çok kolay. Parayı bastıran kızı alıyor. 9 yaşında kızlar evlendiriliyor, 14 yaşından sonra kız evde kalmış oluyor, 5 kocalı oluyor. Bazen de bir kızı almak isteyenler arasında kavgalar çıkıyor, birbirlerini öldürüyorlar. Bizde bu bir kuraldır, yıllardır var ve böyle devam ediyor."
 </p>
 <p class="metin">
  Cahil ve inançsızlar
 </p>
 <p class="metin">
  Conolar okuma yazması olmayan ve belirli bir inancı taşımayan insanlar olarak karşımıza çıkıyorlar. Cono okuma–yazma bilmez, okula gitmez, gidenler ise bir elin parmaklarını geçmiyor. Okul istiyorlar, ancak mahallelerine okul yapılsa bile oraya gidecek öğretmeni bulmak pek kolay gözükmüyor.
 </p>
 <p class="metin">
  Conolar cahil oldukları kadar bir de inançsızlar. Yani belirli bir inançları yok. Ne Müslümanlar, ne de Hıristiyanlar. Kendilerini inançsız olarak tarif ediyorlar. Aralarında sonradan bir dine yönelmiş olanları ise sanıldığı kadar fazla değil.
 </p>
 <p class="metin">
  Kendilerinin cahil ve inançsız olduklarını saklamadıklarını belirten Cumali Korkmaz isimli Cono şunları söylüyor: "Bizde okuma–yazma yok. Okul istiyoruz ama kimse bizi dinlemiyor. Çocuklar da başka okullara gidip okumak istemiyorlar. Biz yaşadığımız yere okul istiyoruz. İnancımız da yok. Bizim için hayat hırsızlık, yeyip, içmek, karı–kız. Kendimize göre dua falan ediyoruz ama bu bir inanç şekli değil. Ne kilisemiz, ne de camimiz var."
 </p>
 <p class="metin">
  Conolar için alkol vazgeçilmez içecek. Büyük küçük farketmez her Cono içkiyi sever ve içer. Aralarında çok olmasa da uyuşturucu veya Yemen'de kullanılan Gata'ya benzer bir madde kullananları da var.
 </p>
 <p class="arabaslik">
  Çingenelerin Cono aşireti
 </p>
 <p class="metin">
  Conolar Çingene kökenli ancak Çingeneler içerisinde farklı özellikleri olan bir aşirete mensuplar. Cono olarak geçen bu insanlar diğer Çingenelerden birçok farklılıklar arzediyorlar. Çingenelerde hırsızlık yok ve belirli bir inançları var. Çingeneler çoğunluğu itibariyle cahil değil, okuma–yazma biliyorlar. Ancak Conolar için hırsızlık hayatın bir parçası ve ondan vazgeçemiyorlar. Conolardaki evlilikler Çingenelerinkinden farklı. Çingeneler asla 9 yaşında kız evermezler. Conolar şehirlerde ve yerleşik bir hayat sürerler, kendilerine özgü bir dilleri var. Çingenelerin geldikleri bölgelerin dilini konuşmalarına karşın Conolar Bulgarca–İngilizce–Türkçe karışımı farklı bir dil konuşuyorlar.
 </p>
 <p class="metin">
  Araştırmacı Ahmet Yavuz, Conoların köken olarak Çingene olduklarını ancak Çingenelerden farklı bir yaşam sürdüklerini belirterek şunları söylüyor: "Conolar Çingenelerin Cono aşiretinden. Kendi içlerinde kuralları var. Tam Çingene değiller, tam da saf değiller; bir karışım olarak karşımıza çıkıyorlar."
 </p>
 <p class="metin">
  Conolar tıpkı diğer Çingene ve göçebe yaşayan topluluklar gibi Türkiye'de yıllardır yaşıyorlar ancak kimliklerini 1982'de alabilmişler. Artık askere gidiyor, vatan saydıkları Türkiye'de kendilerinden her zaman sözettiriyorlar.
 </p>
 <p class="arabaslik">
  istanbul dikkat!
 </p>
 <p class="metin">
  Conoların semt semt hırsızlık haritası: Bakırköy, Etiler, Tarabya, Beyoğlu, Kadıköy, Çengelköy, Bahçelievler, Ataköy, Eyüp, Unkapanı, Fatih, Cağaloğlu, Mecidiyeköy, Üsküdar(evler), Aksaray, Kapalıçarşı(dükkanlar), Tahtakale(iş yerleri), Zeytinburnu, Moda, Florya
 </p>
 <p class="metin">
  (Not: Bu bilgiler Conolardan alınmıştır.)
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020502033328/mailto:hsoylemez@hotmail.com">
   hsoylemez@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/330/haberler/3.htm), [web.archive.org (arşiv bağlantısı)](http://web.archive.org/web/20020502033328/http://www.aksiyon.com.tr:80/2001/330/haberler/3.htm)
