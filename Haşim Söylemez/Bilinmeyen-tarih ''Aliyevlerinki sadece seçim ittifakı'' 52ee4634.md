# ''Aliyevlerinki, sadece seçim ittifakı''

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20041027112737im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027112737im_/http://www.aksiyon.com.tr/resim/450/42.jpg" vspace="5"/>
  </p>
 </font>
 <font class="content">
  ‘İlham Aliyev kendi adaylığını Haydar Aliyev’in adaylığını desteklemek için kullanacağını açıkladı. Adaylık avantajlarını kullanıp, medya yolu ile babasının propagandasını yapacak. Ama Azerbaycan için bu seçim demokrasi adına tam bir sınav olacak.’
 </font>
 <p>
  <font class="content">
   “1997 Azerbaycan için iyi bir yıl olacak, 1998 daha iyi... İki binli yıllarda sokaktaki vatandaşım dünyanın refah seviyesi en yüksek vatandaşlarından biri olacak, ben buna inanıyorum.” 1996 yılının hemen başında Azerbaycan’ın Cumhurbaşkanı Haydar Aliyev ülkesinin büyük değişim yaşayacağını yukarıdaki sözleriyle anlatmaya çalışıyordu. Tarih 2003... Azerbaycan bir yıl önce Avrupa Konseyi üyeliğine kabul edilirken değişim ve gelişim anlamında en önemli adımı da atmış oluyordu; uluslararası düzeyde bir Azerbaycan. Aslında bu kabuk değişimi özgürlükten hemen sonra başlamıştı. Gençlerin eğitim amaçlı olarak yurtdışına gönderilmeleri, fırkalara bölünmüş ordunun modern hale getirilmesi, hantal sosyalist ekonomiden serbest piyasa ekonomisine geçerken özelleştirme, ağır sanayi ve toprak reformlarıyla ciddi işlerin yapılması Aliyev’in hayalindeki Azerbaycan’a doğru yol aldığını gösteriyordu. Ancak yenileşme hareketi içine giren Azerbaycan için iki önemli konu ayak bağı oluyordu; Bakü-Ceyhan Boru Hattı ve Yukarı Karabağ. Aliyev’in dirayetli politikası sonucu Bakü-Ceyhan konusunu aşan Azerbaycan hâlâ Karabağ’a çözüm bulmuş değil. Bu belirsizlik önümüzdeki günlerde rayına oturmuş ülkenin kader çezgisini etkileyecek gibi. Herşeye rağmen komple bir değişim öngören Kafkasya’nın anahtarı şairler ülkesi Azerbaycan, ekim ayında da demokrasinin fotoğrafı olabilecek önemli bir sınav verecek.
   <br/>
   <br/>
   “Bizim gibi ülkelerde tecrübesiz kişiler lider olamaz. ABD’de herkes lider olabilir. Ortam buna müsait. Ama Rusya’da, Azerbaycan’da lider olmak için tecrübe gerekir.” Aliyev ülkesinde lider olmanın zorluğunu anlatırken günün birinde oğlu başta olmak üzere 17 kişinin daha kendisine rakib olacağını nereden bilebilirdi ki. Tecrübesi tastamam 34 yıllık sembol liderin korktuğu acaba başına gelebilir mi?
   <br/>
   <br/>
   Yeni cumhurbaşkanını arayacak Azerbaycan’ı derin bir seçim heyecanı sarmış durumda. Ancak bu heyecanın en önemli sebebi sıradan bir seçimden çok Azerbaycan’ın tarihindeki en demokratik seçim olacağının söylenmesi. Kurumsal anlamda domokratikleşmeyi özümsemeye başlayan ülke ciddi bir seçimle de bunu taçlandırmak istiyor. Fakat tacın kimin başına takılacağı da merak edilmiyor değil.
   <br/>
   <br/>
   Azerbaycan’ın geleceğini, yapılacak seçimi, daha doğrusu baba ile oğulun kinayeli mücadelesini İstanbul’a 3 ay önce atanan Azerbaycan Cumhuriyeti Başkonsolosu Dr. İbrahim Nebioğlu Yagubov’a sorduk. İşte seçim ve demokrasi terazisindeki Azerbaycan...
   <br/>
   <br/>
   Seçim bir dönüm noktası
   <br/>
   <br/>
   -Azerbaycan’da ekim ayında cumhurbaşkanlık seçimi var. Kamuoyu bunu demokratikleşme, çoğulculuk adına ciddi bir sınav olarak görüyor. Siz yaklaşan seçimi nasıl değerlendiriyorsunuz?
   <br/>
   <br/>
   1993 yılında Halk Cephesi iktidarı zamanında Azerbaycan inanılmaz bir kaosa sürüklendi. Bu kargaşanın ekonomik, kültürel ve sosyolojik bunalımları bir yana Azerbaycan’da bir de iç savaş ortamı oluştu. Dahası kuzeyde  ve güneyde ayrılıkçılar dış destekli bir hareket başlattı. Zaten Karabağ’dan dolayı Ermenistan ile bir mücadele var. Böylece Azerbaycan üç koldan kuşatma altında ve parçalanma tehlikesi yaşıyor. Sonra Sovyetler Birliği’nde ikinci adamlığa kadar yükselmiş bir Haydar Aliyev istifa ediyor, Moskova’da sakin bir hayat yaşamaya başlıyor. Nahcıvan halkının talebi ile bir hareket başlatıyor ve Azerbaycan’a gelip büyük orandaki halkın desteğini alarak cumhurbaşkanı seçiliyor. Bu, Azerbaycan için dönüm noktasıdır. 1990’da halkın demokrasiye alışıp alışmadığına bakmak lazım. Sovyetler zamanında Moskova’nın belirlediği adam direkt seçiliyordu. Ancak Aliyev ile birlikte herşey değişti ve son 10 yıldır da ciddi bir demokratikleşme süreci yaşanıyor. Bu konuda önemli mesafeler kaydedildi. Yapılacak seçimler Azerbaycan’daki demokrasi için çok önemli.
   <br/>
   <br/>
   -Peki demokratikleşme kurumsal anlamda da ciddi bir işlerlik gösteriyor mu?
   <br/>
   <br/>
   Belki istediğimiz kadar mesafe katedemedik ama Türkiye Cumhuriyeti 1949’lu yıllarda kurumsal anlamda ne kadar demokratikleşmiş idiyse Azerbaycan için de durum öyledir. Haydar Aliyev’in katkıları ve dirayetli politikası sayesinde Azerbaycan bu problemi de büyük ölçüde aştı. 2002 yılında Avrupa Konseyi’ne üye oldu. Ordusu uluslararası standartlara göre yavaş yavaş değişiyor. Türkiye başta olmak üzere dünya devletleriyle bir etkileşim halinde. 3 sene önce Türkiye ile ‘startejik ortaklık’ anlaşması imzaladı.
   <br/>
   <br/>
   -Aliyev bir ropörtajında ‘2000’li yıllarda Azerbaycan halkı yüksek bir refah düzeyine ulaşacak, ülke dünyada önemli bir yere gelecek’ diyor. Sizce bu arzunun ne kadarı gerçekleşti ya da Aliyev’in istediği gibi gidiyor mu?
   <br/>
   <br/>
   Tam istediği gibi gidiyor. Bizim açılımımıza Karabağ meselesi önemli bir engeldir. Ama bu konuda da artık sonuca gidilecek adımlar atılıyor. Bakü-Ceyhan Boru Hattı için önemli adımlar atıldı. Bu konuda dış destekli problemler ortaya çıktı. Aliyev bunun için canını ortaya koydu. Herşeye rağmen Bakü-Ceyhan Boru Hattı anlaşması imzalandı. Temel atılmış durumda. Azerbaycan inşaat çalışmalarına başladı, Türkiye de yakında başlayacak. Fakat beklenmedik etkenler işlerin yapılmasına giden süreci geciktirdi.
   <br/>
   <br/>
   -Sürecin gecikmesi dış etkenler haricinde Aliyev’in yalnız kalmışlığına bağlanabilinir mi? Ki, Azerbaycan eğitim görmüş deneyimli kadrosunu henüz oluşturuyor.
   <br/>
   <br/>
   Sürecin yavaşlığında yetişmiş eleman azlığının etkisi var. Ama bu tam geçerli bir sebep değil. Haydar Aliyev neredeyse 34 senedir Azerbaycan’ın başında. Batıyı anlayabilecek, dünyaya entegre olabilecek kadro yokluğu vardı. Buna karşın bir de yetişen bir gençlik var. 1993 yılından beri dışarıda okuyan, tecrübe kazanan iyi bir nesil yetişiyor. O gençliğin en bariz yansıması ise İlham Aliyev’dir. Gençlik onu istiyor ve kendilerine rehber olarak kabul ediyor.
   <br/>
   <br/>
   -İlham Aliyev’in cumhurbaşkanlığına adaylığını koymasında sözünü ettiğiniz gençlerin etkisi oldu mu?
   <br/>
   <br/>
   Gençler istediği için İlham Aliyev aday olmuştur. Azerbaycan tarihinin en demokratik seçimi olacak. Başta da söylediğim gibi bu Azerbaycan için çok önemli. 10 seneden beri popülist politikalar üreten muhalefet param-parça olmuş durumda. Bunlar Bakü-Ceyhan Boru Hattı’na karşı çıkıyorlar. Onlar petrolü İran’ın güneyine indirmeyi istiyorlardı.  Haydar Aliyev’e muhalefet olsun diye kendilerine dışarıdan destek arıyorlar. Muhalefetleri kontrollerindeki gazetelere dayanıyor. Gazeteleri ellerinden alınsa bütün sesleri kesilir. Zaten halk bunlara pek itibar etmiyor.
   <br/>
   <br/>
   Zafer Haydar Aliyev’indir
   <br/>
   <br/>
   - Dünya seçim tarihinde herhalde ilk kez bir baba ve oğul karşı karşıya gelecek. Doğal olarak bir çekişme yaşanacak. Çekişme yerine duygusal bağları kuvvetli olan Aliyev’lerin adaylığını bilinçli bir politika manevrası olarak da değerlendirmek mümkün. Siz bunu nasıl değerlendiriyorsunuz?
   <br/>
   <br/>
   Aslında çekişme olmayacak. Nahcıvan gençleri ve aydınları, Bakü’deki bazı aydınlar İlham Aliyev’in aday olmasını istediler. Bugün itibariyle 19 aday bulunuyor. 2’si iktidar partisinden, 4’ü bağımsız, 13 kişi ise diğer partilerin adayları. Yeni Azerbaycan Partisi’nin başkanı Haydar Aliyev ve partinin başkan yardımcısı oğul İlham Aliyev önemli bir konumda. İlham Aliyev kendi adaylığını Haydar Aliyev’in adaylığını desteklemek için kullanacağını açıkladı. Adaylığın avantajlarını kullanıp, medya yolu ile babasının propagandasını yapacak. Kamuoyu anketlerine göre Haydar Aliyev zaten birinci durumda. Muhalefet bunu kabul etmiyor. Amerikalıların yaptığı kamuoyu yoklamasında da Aliyev yüzde 70’lik bir oy oranı ile önde gidiyor. Zafer Haydar Aliyev’in olacak.
   <br/>
   <br/>
   -Peki kamuoyu baba ile oğulun adaylığını nasıl değerlendiriyor?
   <br/>
   <br/>
   Tabii ki Haydar Aliyev’i seçecekler. Aliyev bir semboldür. Bir devlettir. Yaşayan bir tarihtir. Bunu telaffuz bile etmeye gerek yok. İlham Aliyev’in adaylığında tek bir amaç var o da az önce dediğim gibi babasını desteklemektir. Oğul Aliyev bir seçim karargahı kurmayacak, babası ile aynı seçim karargahını kullanacak.
   <br/>
   <br/>
   -Bağımsızlıktan sonra, ekonomik, siyasi ve sosyal alanda kargaşa ortamına rağmen nasıl bir süreç takib edildi, bu yolda Haydar Aliyev’in rolünü nasıl değerlendiriyorsunuz?
   <br/>
   <br/>
   Aliyev çok iyi bir denge politikası yürüttü. Azerbaycan ciddi bir abluka altındaydı. Yeltsin zamanı ile Putin dönemi arasında Rusya ile değişen ilişkiler var. Putin bu ayın 22’sinde Azerbaycan’a gelecek. İran ile kurulan iyi ilişkiler var. Hazar’ın statüsü meselesinde de önemli mesafeler kaydedildi. Kazakistan ve Rusya ile yapılan diyaloglarla bu aşamaya gelindi. Petrol dışı sanayide de Azerbaycan’da ciddi bir hareketlenme var. Bütün bunlar Haydar Aliyev’in etkin gücünden kaynaklanıyor. Azerbaycan artık 10 yıl öncesinden çok çok farklı.
   <br/>
   <br/>
   - Azerbaycan için önemli olan diğer bir sorun da Yukarı Karabağ meselesi. Yıllardır insanların acı çektiği bu bölge için Azerbaycan nasıl bir çözüm öneriyor? Buna bağlı olarak Berde ve Agcabedi kamplarında acı içinde yaşayan binlerce mülteci konusuna dünya devletleri yeteri derecede ilgi gösteriyor mu?
   <br/>
   <br/>
   Bu konu bizim için ciddi bir problemdir. Dünya bugün Azerbaycan’daki mülteci problemine karşı susuyor. Bunun çeşitli izahları var. Ama herşeye rağmen Batı dünyası buna göz yumuyor. Haydar Aliyev’in gayretleri ile bazı gruplar geliyor ancak timsah gözyaşları döküp gidiyorlar. Hiçbir icraat yok. Dünya devletleri 10 yıldır bu problemle ilgilenmiyor. Öbür tarafta Karabağ meselesinde Ermenistan’da yakın zamanda seçimler yapılacak. Çünkü, Ermenistan’da kukla bir rejim var. Hiçbir şekilde bir adım geri atmıyorlar. Azerbaycan Ermeniler’e özerklik hakkı tanıdı. Karabağ’da sivil Ermeni kalmadı, sadece çeteler var. Dağlık Karabağ’da uyuşturucu geçişinde kullanılıyor. Kimse askere gitmek istemiyor. Her sene Ermenistan ve Karabağ’dan 250-300 bin insan Batı ülkelerine iltica ediyor. 3-4 milyonluk Ermenistan’da 2 milyon insan kalmıştır.  Azerbaycan’ın ordusu son sözü söylemeye hazırdır. Bu arada, Azerbaycan’ın Türkiye’nin Bakü eski Büyükelçisi Kudret Ecvet Tezcan, Ermeni kongre üyeleri ile yaptığı görüşme Azerbaycan halkını rahatsız etmiştir. Ama halk Ankara’nın resmi bir adım atacağını beklemiyor.
   <br/>
   <br/>
   -Mevcut özellikleri ve konumu dışında Azerbaycan Kafkasya’nın en etkin gücü durumuna gelebilir mi?
   <br/>
   <br/>
   Ermenistan ve Gürcistan yanında Azerbaycan’ın bölgede etkin olması kadar doğal bir durum olamaz. Ermenistan’ın etkin olması düşünülemez, bunun için şapkasını önüne koyup düşünmesi gerekir. 2 bin yıldır devletleri yok. Oysa Azerbaycan geçmişi güçlü bir ülke ve bugün Kafkasya’nın sigortası konumundadır. 1903 yılında dünya petrolünün yüzde 93’ünü üretiyordu. İslam âleminde 1918-20 yıllarında cumhuriyeti kuran ilk devlettir. Sanayisiyle ile, insan potansiyeli ile Kafkasya’nın anahtarı.
   <br/>
   <br/>
   İran’dakiler sadece ırkdaşlarımızdır
   <br/>
   <br/>
   -Son günlerde İran dünya kamuoyunda çok tartışılan bir ülke. Oradaki Azerilerin geleceği de bu tartışmaların hemen hemen hepsinde var. Azerbaycan devleti olarak İran’daki Azerilerle bir dirsek teması var mı?
   <br/>
   <br/>
   Bakü’nün bu konuda resmi bir girişimi yok. Biz İran’ın toprak bütünlüğünden yanayız. Ama orada yaşayan Azerilere resmi olarak temsil hakkı verilmesini, refah seviyelerinin yükseltilmesini istiyoruz. Kendi okulları olsun, kendi dillerinde eğitim görsünler. Azerilerin yoğunlukta yaşadığı Tebriz’de başkonsolosluk açamıyoruz. İran buna yanaşmıyordu. İkili görüşmeler sonucunda konu haledilecek aşamaya gelmişti. Ama son gelişmelerden sonra ne olacak onu bilemiyoruz. İran’daki Azeriler İran’ın iç problemidir, hükümet anlamında oradaki ırkdaşlarımızla hiçbir ilişkimiz yoktur.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2803), [web.archive.org (arşiv bağlantısı)](http://web.archive.org/web/20041027112737/http://aksiyon.com.tr:80/detay.php?id=2803)
