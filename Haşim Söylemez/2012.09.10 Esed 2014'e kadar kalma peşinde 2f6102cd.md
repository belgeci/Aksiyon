# Esed 2014’e kadar kalma peşinde

*Haşim Söylemez 2012.09.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Suriye’de Beşşar Esed’in gidişiyle ilgili senaryoların arkası kesilmiyor. Suriye liderinin 2014’e kalmak için Avrupa ile pazarlık yaptığı ileri sürülüyor.
  </font>
 </div>
 <div id="newsText">
  <font class="detail-text">
   <p>
    Özgür Suriye Ordusu ile Esed güçleri arasındaki çatışmalar sürerken, siyasi ve diplomatik yollardan da çözümler aranıyor. Bu arada senaryolar da havalarda uçuşuyor. Şangay’da yapıldığı iddia edilen toplantıdan sonra başını Fransa, Almanya, İngiltere, Norveç ve İtalya’nın çektiği Batı ülkelerinin, iki toplantı yaptığı ileri sürülüyor. Esed adına bir temsilcinin katıldığı belirtilen ilk gizli toplantı, Suriye’deki çatışmaların yoğunlaştığı dönemde yapılmış. Son toplantının ise iki hafta önce yapıldığı savunuluyor. Fransa ve İngiltere’nin hakemlik yaptığı ileri sürülen toplantılarda daha önce görüşülen kararların Rusya ve İran’a da iletildiği, bu kararların onlardan da onay alındıktan sonra netleştirildiği öne sürülüyor. Son senaryoya göre Beşşar Esed, 2014’e kadar Suriye’nin resmî devlet başkanı olarak kalacak. 2014’ten sonra görevinden ayrılıp siyasetten tamamen çekilecek ve bir siyasetçi yönetimi ele alıp ülkede seçim dönemini başlatacak. Yani Esed sonrası iktidar, Suriye’ye demokrasi vadedecek.
    <p>
     Aksiyon’un görüştüğü ve bu toplantılara Esed adına katılan önemli bir arabulucu, Esed’in fiilî olarak kurduğu Alevi devletinde kendisini savunmak için direnmeye devam edeceğini belirtiyor. İsminin güvenlik gerekçesiyle açıklanmasını istemeyen arabulucu, Arap dünyası ve Avrupa’da tanınan önemli bir iş adamı. Ona göre, Avrupa’nın aldığı kararları Esed kabul etmiş durumda. Esed’den sonra onun yerine geçmesi beklenen üç isim bulunuyor; ancak bu isimler şimdilik dünya ve kamuoyuyla paylaşılmıyor. Yani 2014’e kadar Suriye ve komşu ülkelerde çatışmalar ve kargaşa devam edecek. Avrupa ülkelerinin Esed’in Alevi devletine 2014 yılına kadar süre tanıdığı ve bu şartların Esed tarafından kabul gördüğü bilgisini de aynı kaynak paylaşıyor.  Esed’in 2014’e kadar güvenliğini sağlamak için Alevi devleti diye tanımlanan bölgeye silah ve mühimmat yığınağı yaptığı, ciddi bir savunma koridoru oluşturduğu belirtiliyor. Aynı zamanda Esed, üzerine gelen tehlikenin gücünü parçalamak için Lübnan ve Ürdün gibi yerlerde birtakım çatışmaların çıkmasını istiyor ve oradaki yandaşlarına (İran destekli) bu talimatı verdiği vurgusu da önemli. Esed’in ve Batı’nın planı bu şekilde ama muhaliflerin etkili bir savaş stratejisiyle ciddi hamle yapıp Esed’in kalelerini bir bir yok etme ve ele geçirme ihtimali de bulunuyor. Bu ihtimal olsa da Beşşar Esed güvenliği için bu anlaşmayı yapmış durumda. İktidarı bıraktıktan sonra Beşşar Esed’in, ailesiyle birlikte Avrupa ülkelerinin birinde yaşamasına dair söz aldığı da öne sürülen iddialar arasında. Çünkü iktidarı bırakan Esed’in Suriye’de kalması sorun teşkil edebilir. Esed’in iki yıl daha iktidarda kalma planını, Batı ile anlaşmayı ve 2014 bilgisini, ona yardım eden Hizbullah’a yakın çevreler de doğruluyor.
     <p>
      İki senaryonun birleşmiş hali şöyle: Avrupa tek parçalı bir Suriye istiyor. Şangay’da öngörülen 5 parçalı Suriye planının ise tek Suriye çatısı altında uygulanabileceğini ancak bölünmelerin biraz daha yumuşak tutulacağını Avrupa da kabul etmiş durumda. Yani tek Suriye içinde küçük bölgeler oluşacak ama ortak bir seçim, ortak bir resmî dil ve başkaca her türlü tekliği ifade eden simge ve konumlandırmalar kullanılacak. Yani Irak’taki Kürt Yerel Yönetimi gibi bir bayrak ya da kendi içinde işleyen yapılardan oluşmayacak Suriye’deki durum.
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33535-esed-2014e-kadar-kalma-pesinde.html), [web.archive.org (arşiv bağlantısı)](http://web.archive.org/web/20121228172919/http://www.aksiyon.com.tr:80/aksiyon/haber-33535-esed-2014e-kadar-kalma-pesinde.html)
