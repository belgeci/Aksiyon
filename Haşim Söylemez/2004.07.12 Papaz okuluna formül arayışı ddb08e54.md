# Papaz okuluna formül arayışı

*Haşim Söylemez 2004.07.12*

<div bgcolor="#FFFEF6">
 <font>
  <img border="0" height="1" src="/web/20051102122027im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051102122027im_/http://www.aksiyon.com.tr/resim/501/56.jpg" vspace="5"/>
  </p>
 </font>
 <font class="content">
  Açılıp açılmayacağı yılan hikayesine dönen Heybeliada Ruhban Okulu, yeni öğrenim sezonuna hazırlanıyor. Okulun bir yıldır devam eden onarım ve tamiratları tamamlandı. Ruhban Okulu ilk etapta 25 öğrenci alacak ve bu öğrencilerin tamamı başta Yunanistan olmak üzere yurtdışından gelecek.
 </font>
 <p>
  <font class="content">
   Son dönemde en fazla tartışılan konulardan biri Heybeliada Ruhban Okulu. Tartışmaların odağında, okulun açılıp açılmayacağı konusu yer aldı yıllar yılı. Bugün gelinen noktada ise tartışmalar, okulun ne zaman açılacağından ziyade hangi statüde eğitim vereceği üzerine kilitlenmiş durumda. Kaldı ki Ortodoks cemaatinin önderleri sorunun çözüldüğü görüşünde. Buna karşılık hükümet ‘statü’ konusunda formüller geliştirmeye çalışıyor. Okulda ise eğitime hemen başlanacakmış gibi hazırlık yapılıyor.
   <br>
    <br>
     15 dönümlük bir alan üzerine kurulu okulun içinde Aya Triada Manastırı Kilisesi ve Özel Rum Erkek Lisesi yer alıyor. Kilise ibadete açık; ancak lise yıllardır Rum öğrenci bulamadığı için eğitim—öğretim yapamıyor. Buna rağmen lisede, Milli Eğitim Bakanlığı tarafından atanan bir müdür yardımcısı görev yapıyor. Ruhban Okulu bir külliyeyi andıran yapılar zinciri içerisindeki en önemli kısım. Okulun sınıfları, yatak odaları, 60 binden fazla kitabın olduğu kütüphanesi, yemekhanesi ve toplantı salonu yeniden dizayn edilmiş. Okulda bilgisayar sisteminin kurulması için Atina Üniversitesi’nden yardım alınmış. Bütün bu hazırlıklar son iki ayla sınırlı değil elbette. Yaklaşık bir yıldan beri tadilat ve onarımların sürdüğü belirtiliyor.
     <br/>
     <br/>
     Öğrenciler dışarıdan
     <br/>
     <br/>
     gelecek
     <br/>
     <br/>
     Ruhban okulu toplam 100 kadar öğrenciye eğitim verebilecek kapasitede. Ancak okulun açılması halinde resmen müdürlük görevini üstlenecek olan Aya Triada Manastırı Metropoliti Başrahip Apostolos Daniilidis, ilk başta en fazla 25 öğrenci alabileceklerini söylüyor. İstanbul’daki Rum cemaatinin bin 500 civarında bulunması, bunların çoğunun da yaşlılardan oluşması okulda öğrenim görecek öğrencilerin neredeyse tamamının yurtdışından gelmesi anlamına geliyor. İthal öğrencilerin büyük çoğunluğu Yunanistan’dan, geri kalanı ise Amerika ve diğer Avrupa ülkelerinden transfer edilecek. Başrahip Daniilidis, okulda okumak için kendilerine çok sayıda gayr—i resmi başvurunun yapıldığını aktarıyor. Öğrenciler gibi eğitimciler de yurtdışındaki ruhban sınıfından seçilerek Heybeliada’ya getirilecek.
     <br/>
     <br/>
     İthal öğrenci ve öğretmen konusu daha okul açılmadan bazı çevrelerin tepkisine yol açmış bulunuyor. Bunun temelinde de okulda öğrenim görecek öğrenciler ile ders verecek öğretmenlerin Türkiye kökenli olması gerektiği düşüncesi yer alıyor. Başrahip Apostolos Daniilidis, okuldan mezun olan öğrencilerin gittikleri yerlerde Türkiye’nin tanıtımına önemli katkı sağlayacağı görüşünde. Heybeliada’dan mezun olan öğrencilerin yüksek makamlara geldiğini işaret eden Apostolos Daniilidis, Türkiye’nin kazançlı çıkacağını garanti ediyor; “Devlet büyüklerimiz izin verirlerse biz de eğitime başlarız. Gelen öğrencilerin yabancı olması önemli değil. Zaten biz yerli öğrenci bulamıyoruz. Burada yıllarca kalıp eğitim gören ruhaniler gittikleri ülkelerde Türkiye’yi anlatacaklar. Bu hep böyle oldu. Bundan sonra da öyle olacak.”
     <br/>
     <br/>
     Fırsata da dönüşebilir
     <br/>
     <br/>
     Devlet de başrahipten farklı düşünmüyor. Milli Eğitim Bakanlığı, Heybeliada Ruhban Okulu ile ilgili olarak hazırladığı bir raporda, Ortodokslar için din adamlarının Atina Kilisesi’nde yetiştirildiği belirtilerek, ruhanilerin İstanbul’da eğitilmiş olmasının Türkiye’ye yarar getireceği görüşü üzerinde duruluyor. Raporda, “Türkiye’yi tanıyan ve İstanbul’da yetişen din adamlarının tüm dünyada din eğitimi vermesi, Türkiye’nin tanıtımı ve lobisi için yararlı olur.” ifadesi yer alıyor.
     <br/>
     <br/>
     Ruhban okulunun eğitime başlamasıyla birlikte Ortodokslar için önemli bir ziyaret merkezi haline geleceği, dolayısıyla turizm açısından Türkiye’ye yeni fırsatlar doğurabileceği de belirtiliyor. Nitekim konunun gündeme gelmesinden sonra her gün onlarca Rum’un Heybeliada’daki bu mekanı ziyaret ettiği dile getiriliyor.
     <br/>
     <br/>
     Formülde başa dönüldü
     <br/>
     <br/>
     Heybeliada Ruhban Okulu’nun nasıl bir sistemle eğitim vereceği henüz belli değil. Şimdiye kadar önerilen formüllere hukuk ya da etik açısından karşı çıkılıyor. İlahiyat fakültesi gibi YÖK’e bağlanması fikrini hem patrik hem de YÖK reddetmiş durumda. YÖK’ün karşı çıkmasına gerekçe olarak “laiklik ve eğitim birliğine aykırılık” gösteriliyor. Okulda öğrencilerin dini kıyafetlerle öğrenim görmesi, YÖK’ün kılık—kıyafet yönetmeliği ile ters düşülmesi de bu teklifin dikkate alınmamasında en önemli faktörler olarak göze çarpıyor. İmam hatip liseleri gibi meslek lisesi statüsünde eğitim verilmesi önerisine ise Patrik, okulu orta öğretim düzeyine indirdiği için karşı çıkıyor.
     <br/>
     <br/>
     Bu önerilerden sonra ortaya atılan üçüncü formül şimdilik benimsenmiş gibi. Okulun, vakıf bünyesinde, YÖK’e bağlı olmadan, Milli Eğitim Bakanlığı denetiminde faaliyet göstermesi planlanıyor. Buna göre, Heybeliada Ruhban Okulu 33 yıl öncesi gibi Aya Yorgi Vakfı çatısı altında, özel statüsü olan lisans programı olarak eğitim verecek. Müdürü patrikhane atayacak, müdür yardımcısı ise  Rum Lisesi’nde olduğu gibi Milli Eğitim Bakanlığı tarafından görevlendirilecek. Tarafların üzerinde büyük ölçüde anlaştığı üçüncü formülü Cumhurbaşkanı Ahmet Necdet Sezer’in özel ilahiyat yüksek okullarının açılmasına zemin hazırlayacağı gerekçesiyle veto edeceği konuşuluyor.
     <br/>
     <br/>
     İlerleme raporuna yetiştiriliyor
     <br/>
     <br/>
     Her şeye rağmen Rum cemaati Ruhban okulunun açılacağından emin. Fener Rum Patriği Bartholomeos, Vatikan ziyareti dönüşünde Türkiye’nin AB üyeliği yolunda gerçekleştirdiği olumlu adımları sayarken bu konuda net cümleler kullanıyor: “Türkiye, özellikle mevcut hükümet döneminde attığı adımlarla yasal düzenlemelerini Avrupa’ya uyumlu hale getirme konusunda kararlı olduğunu gösterdi. Kürt milletvekillerinin serbest bırakılması, Heybeliada’daki okulumuzun yeniden açılmasına izin verilmesi, idam cezasının kaldırılması, Kürtçe ve diğer azınlık dilleriyle televizyon yayınlarına başlanması gibi somut adımlar atıldı.” Patrik, Ruhban Okulu’nun  açılacağını kesin olarak belirtirken, hükümet kanadı daha temkinli davranmayı yeğliyor. Dışişleri Bakanı Abdullah Gül, “Bir yol bulunması için iyi niyetimiz var. Ama biri birşey söyledi diye hemen çözülecek bir konu değil” diyerek hükümet olarak içinde bulundukları durumu özetliyor.
     <br/>
     <br/>
     Yunanistan’da yaşayan Türk azınlığın haklarında kısıtlamaya gidilmesi üzerine Türkiye, Lozan Antlaşması’nda yer alan azınlık haklarında mütekabiliyet esasına dayanarak Ruhban Okulu’nu 1971’de kapattı. Başbakan Recep Tayyip Erdoğan, “Heybeliada’daki okula karşılık ben de Atina’ya cami isterim” demişti. Haavaalanı yolundaki caminin inşaatı bitirilme aşamasına gelse de Atina hükümetinin, Yunanistan’daki Türk liselerine mali destek verilmesi, Batı Trakya Türklerinin seçilmiş müftülerinin tanınması ve vakıfların yönetimi gibi konularda henüz herhangi bir adım atmış değil.
     <br/>
     <br/>
     Türk vatandaşı ilgi göstermiyor
     <br/>
     <br/>
     19. yüzyılın başlarından itibaren Ortodokslar arasında dini birliği korumak ve teolojik konularda aynılığı sağlamak amacıyla çözümler arayan Patrikhane, bir ilahiyat okulunun açılması girişiminde bulundu. 1 Ekim 1844 tarihinde hizmete açılan Ruhban Okulu, 1971 yılına kadar dört aşamadan geçerek eğitim faaliyetlerini sürdürdü. Okulda 1844—1919 tarihleri arasında, dört yıl ortaokul ve üç yıl teoloji eğitimi verildi. 1919’dan 1923 yılına kadar ise orta öğretimsiz, beş yıllık teoloji eğitimi müfredatı uygulandı. 1923—1951 yılları arasında birinci dönemdeki uygulamaya dönülürken 1951’den 1971’e kadar geçen sürede ise dört yıl lise ve üç yıl teoloji eğitimi verildi. Patrikhane bu uygulamanın şimdi de geçerli olmasını istiyor.
     <br/>
     <br/>
     Ruhban Okulu, Ortodokslar için önemli olduğundan Amerika, Rusya ve Yunanistan çeşitli dönemlerde bu okul için çaba gösterdi. Ancak bu konuda Yunanistan’ın her zaman bir adım önde olduğu çok açık. Öğrencilerin çoğunun Yunan vatandaşı olması Atina’yı avantajlı hale getiriyor. Ruhban okuluna Türk vatandaşı Rumlar hemen her dönemde ilgi göstermedi. Örneğin, 1949’da Rum liselerinde 2 bin 500 öğrenci eğitim görürken, Ruhban okulunda sadece 16 Türk vatandaşı öğrenci okuyordu. Rum aileler papaz okuluna göndermek yerine çocuklarının normal liselerde eğitim almasını tercih ediyor.
     <br/>
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFEF6";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFEF6";
google_color_bg = "FFFEF6";
google_color_link = "1B4CA9";
google_color_url = "DA1E48";
google_color_text = "000000";
//-->
  </script>
  <script src="http://web.archive.org/web/20051102122027js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=12297), [web.archive.org (arşiv bağlantısı)](http://web.archive.org/web/20051102122027/http://aksiyon.com.tr:80/detay.php?id=12297)
