# Kürtler geleceğini konferansta arıyor

*Haşim Söylemez 2009.03.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Önümüzdeki günlerde Erbil’de yapılması düşünülen ‘Kürt konferansı’, PKK için son şans. Barış isteyen diğer Kürtler nezdinde örgüt artık tek başına kalmış olacak. PKK ise silah bırakma yerine ‘özel kuvvetler’le yola devam etmeyi planlıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090426045201im_/http://www.aksiyon.com.tr/resim/747/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090426045201/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090426045201/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090426045201oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090426045201oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Tarihî Hasan Paşa Pasajı’nda bir masa etrafına toplanmış her yaştan Diyarbakırlı hararetle bir şeyler konuşuyor. Konu seçim değil. “PKK silah bırakacak mı?” sorusuna cevap aranıyor. Kimine göre, önce Türkiye birtakım adımlar atmalı. Kimine göre ise silahlı bir örgüt varken adımların atılması doğru olmaz. Tartışma derinleştikçe derinleşiyor… Aynı tabloyu Van’da da görmek mümkün. Kahvehanelerde konuşulan, PKK’nın durumu ve Kürt meselesi. Ortaya birden fazla fikir atılıyor ancak çözüm adına herkesin kafası karışık. Çünkü yaklaşık 30 yıla yayılmış olan bu sorundan bir çırpıda kurtulmak o kadar kolay değil.
   <br>
    <br>
     Kürt meselesi, son günlerde birçok güncel konunun önüne geçmiş durumda. Ana gündem seçim sonuçları ve Ergenekon’un yeni iddianamesi olsa da alttan alta Kürt konusu da tartışılıyor. Özellikle Cumhurbaşkanı Abdullah Gül’ün Bağdat ziyareti konuyu daha da gündemde tuttu. Gül’ün ‘Kürdistan’ tabirini kullanıp kullanmadığı noktasına sıkıştırılan ziyaretin perde arkasında ciddi meseleler vardı aslında. Türkiye’de Kürt meselesinde atılacak adımlar, PKK’nın silahsızlandırılıp tamamen dağdan indirilmesi gibi konular hem Irak Cumhurbaşkanı Celal Talabani hem de Irak Kürdistan Federe Bölgesi Başbakanı Neçirvan Barzani görüşmelerinde ana konuyu oluşturdu. Talabani’nin “PKK ya silah bıraksın ya da Irak topraklarını terk etsin” sözü kısa sürede karşılık buldu. Nitekim Neçirvan Barzani de Türkiye’nin bir af çıkarmasının işe yaracağını dillendirdi. Nisan ayı içinde Erbil’de yapılması düşünülen ‘Kürt konferansı’ için nabız yoklandı bir nevi. Zaten Cumhurbaşkanı’nın ziyaret dosyasında bu konu da vardı ve Gül konferansın yapılmasının olumlu olacağını söyledi.
     <br>
      <br/>
      Aslında Gül’ün ‘Kürdistan’ deyip demediği de bu görüşmede ayrı bir mana kazandı. Zira Türkiye öteden beri Kürt yönetimi ile ikili ilişkileri yürütüyor. Türkiye’nin Irak Özel Temsilcisi Murat Özçelik’ın sık sık Erbil’e gidip Kürt yetkililerle görüşmesi buzları eritti. Türkiye ile Kürtler asında yaklaşık 2 yıldır devam eden görüşmeler var. Bu nedenle Türkiye, Kürtlerin varlığını tanımak için uzun süredir çalışmalar yapıyor. Abdullah Gül’ün ziyareti bir nevi bu tanımayı pekiştirdi. Çünkü Gül hem Talabani hem de Neçirvan Barzani ile görüşerek bir mesaj verdi: “Türkiye, Amerika’nın Irak’tan çekilmesiyle bölgede etkin bir rol alacak.”
      <br/>
      <br/>
      İddiaya göre Türkiye, ABD’nin çekilmesinden sonra buradaki Kürtlere hamilik yapacak. Bu nedenle Kürt yönetiminin, PKK’nın Kandil’den çıkarılması için Türkiye’nin yanında yer alacağı sözünü verdiği aktarılıyor. Edinilen diğer bir bilgi ise Gül, Kürt yetkililerden düşünülen Kürt konferansı’nın yapılmasını ve Türkiye’nin hassasiyetlerine göre bazı kararların alınmasını istedi. Bu durumda, konferanstan çıkacak sonuca Türkiye itiraz etmeyecek ve makul talepleri bir bir karşılayacak. Türkiye’nin sonradan gündeme getireceği ‘genel af ’ konusu ise şimdilik diplomasi çantasının bir gözünde tutuluyor.
      <br/>
      <br/>
      Türkiye’nin, Kürtlere hamilik yapma karşılığında PKK’nın kesinlikle Kandil’den indirilmesi şartını sunduğu ve Irak’ın bütünlüğünden yana olduğu tezini yinelediği de gelen bilgiler arasında. Türkiye’nin Kürt yönetimine hamilik yapacak olmasının, aynı zamanda burayı dolaylı ‘tanıması’ manasına geldiği söyleniyor. Gül’ün “Irak Anayasası’nda bölgenin adı belirtilmiştir” sözü tam da yerine oturmuş oluyor. İşte, Gül’ün böylesine siyasi inceliklerle dolu Bağdat ziyaretinin zamanlaması önemliydi. Şüphesiz ziyaret ile birlikte, yapılması düşünülen ‘Kürt konferansı’na da bir nevi resmî izin çıkmış oldu.
      <br/>
      <br/>
      Peki, yapılması düşünülen konferans ne getirecek ve nasıl bir süreci başlatacak? ‘Kürt konferansı’ fikri aslında yeni değil. 2 yıldır konferansın yapılması ve PKK’nın konumu noktasında tartışmalar vardı. Türkiye, Erbil’de böyle bir toplantının yapılmasını istemiyordu. Sınır ötesi operasyon sırasında da Kürt yönetimi ve ABD, konferansın yapılmaması için ikna edilmişti. Hükûmetin Kürt meselesine dair açılımları da biraz ortamın yumuşatılması içindi. TRT Şeş’in ardından üniversitelerde Kürtçe bölümlerin açılması, yer ve şehir isimlerinin eski hâlinde kullanılması gibi konular Türkiye’nin sırayla atacağı adımlar arasında. Zaten Türkiye, Kürt meselesinin çözümü için ciddi adımlar atmanın gerektiğini ötenden beri düşünüyordu. TRT Şeş ve yeni açılımların duyurulması, ‘Kürt konferansı’nın zamanlamasını ayarladı. Çünkü bu konferans, geçtiğimiz ekimde yapılacaktı. Ancak Türkiye bu tarihin çok erken olduğunu ve şartların olgunlaşması gerektiğini belirttiği için ertelenmişti. Şimdi konferansı hem ABD hem de Türkiye istiyor. Organizatör ise Mesut Barzani. Çünkü konferans fikri, Celal Talabani’nin değil, Mesut Barzani’ndi. Zaten konu Erbil’deki Abant toplantısının hemen ardından Barzanilerin karargâhı olarak bilinen Selahattin’de Mesud Barzani-Murat Özçelik görüşmesinde dile getirilmişti. Tek sorun vardı, o da PKK’nın konferansa katılıp katılmayacağıydı.
      <br/>
      <br/>
      Ama söz konusu Kürtler olunca PKK’nın bu konferansta yer almasına müsaade edilecek. PKK adına hangi ismin katılacağına Irak Parlamentosu’nda yer alan Kürt kökenli Mahmut Osman’ın karar vereceği belirtiliyor. Fakat PKK adına Avrupa sorumlularından birisinin ya da Kuzey Irak’ta bulunan Sabri Ok’un katılma ihtimalinden söz ediliyor. Türkiye, PKK temsilcisinin toplantıya katılmasının politikleştirilmemesini ve abartılmamasını istiyor. Çünkü PKK’nın yanı sıra Suriye, İran ve Irak’taki PKK ile siyasi bağı olan parti yöneticileri de konferansın ana unsurlarını oluşturuyor.
      <br/>
      <br/>
      Kürdistan Demokratik Çözüm Partisi’nin (PÇDK) hem Avrupa hem de Bağdat temsilcileri de toplantıda hazır bulunacak. Erbil’i temsilen Mesud Barzani, Neçirvan Barzani ve alt kademedeki bazı yöneticilerin katılması bekleniyor. Celal Talabani’nin de toplantıya katılacağı yönünde ciddi bilgiler var. Toplantıya DTP’yi temsilen bir grubun katılması bekleniyor. Bu grubun başında ise Ahmet Türk olacak. Zira DTP’de önemli bir ismin anlattığına göre Ahmet Türk toplantıya dair hem Barzani hem de Talabani’ye söz verdi. Türk’ün, “Artık bu işte geri adım atmak olmaz. Ne konuşulacaksa konuşulacak. Biz iyi sonuç çıkacağını ve her şeyin daha iyi olacağını düşünüyoruz.” dediği ifade ediliyor.
      <br/>
      <br/>
      Ayrıca, Rusya ve Ermenistan’daki Kürtlerin toplantıya davet edileceği belirtiliyor. Yani dünyadaki bütün Kürt hareketi temsilcilerinin bu toplantıya çağrılacağı vurgulanıyor. Bundan dolayı konferansın isminin ‘Ulusal Kürt Konferansı’ olması gerektiğini düşünenler de var. Gerçekten de dünya coğrafyasındaki Kürtlerin yoğunlukta yaşadığı yerlerden temsilciler ilk defa bir masa etrafında toplanıp kendi sorunlarını tartışacak.
      <br/>
      <br/>
      Aksiyon’un ulaştığı bilgilere göre, toplantının ana gündeminde PKK’nın süreç içinde silahsızlandırılması ve silah bırakanların rehabilite edilmesi var. Hatta bunun için Erbil’de şimdiden rehabilite merkezlerinin hazırlandığı belirtiliyor. Bunun dışında Kürtler arasındaki ilişkilerin daha da derinleşmesi, Mahmur Kampı’ndakilerin Türkiye’ye dönüşüne dair çalışmalar, İran, Suriye ve Irak’taki Kürtlere yönelik ortak bir kültür arşivi oluşturma çalışması da var. Süleymaniye ve Erbil’deki kültür merkezlerinin bu amaçla çalışması istenecek. Toplantıda gündeme getirilecek önemli konulardan biri de her Kürt’ün kendi ülkesinde hak ve kazanımları için çaba göstermesi. Kürtlerin yaşadığı coğrafyadaki Kürtlere yönelik sıkıntılar ve sorunlar hatta çözüm önerileri toplantıda konuşulacak. Ancak bütün Kürt siyasi hareketlerinin haklarını demokratik yollardan ve silahsız araması da toplantının gündeminde.
      <br/>
      <br/>
      Toplantıda daha şimdiden tartışıldığı gibi PKK’nın silah bırakması da gündeme getirilecek. Türkiye ısrarla örgüt liderlerini istiyor. Bu konuda çeşitli çözüm önerileri var: Üçüncü bir ülkeye gönderme. Ancak 154 kişiden oluşan lider ve komutanlar üçüncü bir ülke fikrine şimdilik sıcak bakmıyor. Onlar ‘genel af’ ile birlikte serbest dolaşım hakkı talep ediyor. Toplantıda sadece PKK konuşulmayacak, Abdullah Öcalan’ın da gündeme getirileceği iddia ediliyor. Bu, daha çok Öcalan’a serbestlik tanınmasını içerecek. Yani bir nevi Öcalan için Mandela modeli önerilecek. Ancak hem Barzani hem de Talabani tarafı, bu konu Türkiye’nin iç meselesi olduğu için bir fikir ve görüş belirtmeyi düşünmüyor.
      <br/>
      <br/>
      PKK, konferans için keskin şartlar ileri sürüyor. Silah bırakılmasının konuşulmaması gerektiğini savunuyor. Aslında dağdaki bu söylem şehirdeki siyasete yansıyor. Diyarbakır’daki Nevruz kutlamalarında konuşan kapatılan Demokrasi Partisi (DEP)’nin eski milletvekillerinden Leyla Zana, Kürtlerin üç partisinden söz etti: “KDP, YNK ve PKK.” DTP’nin adı Zana’nın ağzında yoktu. Yani toplantıya PKK’nın katılması DTP’nin katılmasından daha önemli Zana’ya göre. Ama Talabani’nin ‘PKK artık silah bıraksın’ çağrısı Nevruz’da farklı bir karşılık buldu. Leyla Zana, sonda söylenmesi gereken sözü başta söyledi diye Talabani’ye sitem etti.
      <br/>
      <br/>
      Tabii burada farklı bir durum daha vardı. Gözden kaçan bir hadise belki de bu yılki Nevruz kutlamalarının çizgisini de belirlemiş oldu. Kalabalık arasında bir grubun açtığı Mustafa Barzani posteri ve Kürt yerel yönetimi bayrağı indirildi. Bu olay, PKK’nın artık silah bırakmasını isteyen Kürt yönetimine bir tepki olarak algılandı. Diğer bir yorum ise DTP ve PKK artık diğer Kürtlerle arasına çizgi koymuş oldu. Zaten Öcalan, zaman zaman hem Barzani hem de Talabani’yi ihanetle suçluyordu.
      <br/>
      <br/>
      PKK, çok sevdiği ‘konferans’ kavramına bu sefer biraz temkinli yaklaşıyor. PKK’daki genel görüş, toplantının ana gündeminin ‘silahsızlandırma’ olmaması gerektiği yönünde. Şu bir gerçek ki bu toplantı aynı zamanda PKK’nın geleceğini de etkileyecek. Çünkü örgüt kendi tabanında giderek itibar kaybediyor ve dağdaki militan sayısı günden güne eriyor. Toplamda 3 bin 500 kadar silahlı militanın varlığından söz ediliyor. Bu nedenle PKK, bu toplantıyı son bir şans olarak görüyor. Çünkü, bu masada kaçan ya da şiddet isteyenin kaybedeceği kesin. Bu sefer Kürtler, ‘anlaşmayı PKK bozdu’ diyecekler. İşte, örgütün iki arada bir derede kalmasının en önemli nedeni bu. Örgüte yakın kaynaklara göre, PKK’nın, toplantıda ‘silah bırakma’ değil, ‘silah sınırlandırma’ konusunu gündeme getirmesi bekleniyor. Yani PKK, her zaman güvenlik gerekçesiyle elinde ‘özel kuvvetlerden’ oluşan silahlı bir ekibin bulunmasını şart koşacak. Bu sayının ise bin ila bin beş yüz arasında olacağı aktarılıyor.
      <br/>
      <br/>
      <br/>
      <br/>
      Haşim Haşimi (Diyarbakır eski Milletvekili): MAKUL SİYASET ORTAYA ÇIKABİLİR
      <br/>
      <br/>
      Kürt konferansı bir yol açma anlamında önemli. Oradaki masadan kalkan zarar eder ve kendi geleceğini belirler. PKK, ‘silah bırakmayacağım’ derse Kürtler tarafından dışlanmış olacak. Bu manada toplantı Kürtlerin kendi içindeki iyi ile kötüyü ayıklama manasını da içeriyor. Ben toplantının sonucunda makul bir siyasetin ortaya çıkacağını düşünüyorum. Kürt siyaseti artık yeni bir yola girer ve yeni bir siyaset belirir. Kürt sorununun çözümü için önemli bir adım olur. Türkiye de talepleri bu sefer daha makul karşılar. Barzani bu işte başrol oynuyor ve önemli. Çünkü Kürtlerin gözünde Barzani büyük bir lider. Onun söyleyeceklerine Kürtler ‘evet’ der.
      <br/>
      <br/>
      <br/>
      <br/>
      <br/>
      <br/>
      <br/>
      Sedat Yurttaş (Eski DEP Milletvekili): PKK; KDP VE YNK’NİN KAZANIMLARINI ÖRNEK ALIYOR
      <br/>
      <br/>
      AK Parti, kimi zaman şaşırtıcı zikzaklar çizse de TRT Şeş, bazı üniversitelerde Kürtçe bölümlerin açılması çalışmaları ve Kürt coğrafyasındaki ‘Ölüm Kuyuları’nın açılması ile Kürt sorununun çözümü konusundaki olumlu yaklaşımını sürdürmektedir. Bu yaklaşıma, Abant’tan başlayan, ancak Diyarbakır pas geçilerek Erbil’de gerçekleştirilen toplantıyı da eklemek gerekir. ABD Dışişleri Bakanı Hillary Clinton'un Ankara ziyaretinden hemen önce Kürt kanaat önderleriyle ikili görüşmeler yaparak Kürt sorununa demokratik çözüm önerilerini dinlemesi de eklenmeli. Kürt konferansı önemli ama bazı sıkıntıları da var içinde. PKK, model olarak KDP ve YNK’yi görüyordu. Silahla bir yere geldiler diye düşünüyordu. Ancak bu durum artık değişti. PKK da çözüm istiyor. Şartlar bu kadar olgunlaşmışken bu toplantı içinde çok şey barındırıyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32716), [web.archive.org (arşiv bağlantısı)](http://web.archive.org/web/20090426045201/http://www.aksiyon.com.tr:80/detay.php?id=32716)
