# ...Ve yamuklar sahnede

*Haşim Söylemez Bilinmeyen-tarih*

<div>
 <font>
  <img border="0" height="1" src="/web/20040301224440im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040301224440im_/http://www.aksiyon.com.tr/resim/475/62.jpg" vspace="5"/>
  </p>
 </font>
 <font class="content">
  İlginç bir isimle ortaya çıkan Yamuklar Tiyatro Topluluğu ilk oyunları olan ‘Sakat’ı sahneye koydu. Tamamı amatör özürlü oyunculardan oluşan grubun amacı özürlü insanların sorunlarını farklı bir yolla topluma aktarmak.
 </font>
 <p>
  <font class="content">
   Tekerlekli sandalye üzerindeki genç bayan bağırarak sahneye giriyor. Hemen arkasından kahkahalar atan koltuk değnekli adam aksayarak sahnenin ortasına ulaşıyor. Bir üçüncü kişi de gözlerini tavana dikmiş, korkak adımlarla sahnedekilere yaklaşmaya çalışıyor; “Bana yardım edin.” Salonda bulunanlardan ani bir alkış kopuyor ve perde sahneyi kapatıyor. Anlatılanlar tiyatro oyunundaki bir kareyi yansıtıyor. Ancak oynayanların hiçbiri büründükleri rolün taklidini yapmıyor, bizatihi yaşıyor. Daha doğrusu kendilerini sahnede gösteriyorlar.
   <br/>
   <br/>
   Kimisi ortopedik, kimisi zihinsel, kimisi de görme özürlü oyunculardan oluşan bir topluluk yaşadıkları sorunları bir oyunla göstererek insanlara anlatmaya çalışıyor. Sorunlarını, özürlerini ‘ti’ye alacak kadar kendileriyle barışık bir grup. Zaten topluluğun isminden de bu anlaşılıyor: Yamuklar Tiyatro Topluluğu. Bedensel Engellilerle Dayanışma Derneği Ümraniye Şubesi Başkanı Şükrü Erdoğan’ın öncülüğünde kurulan topluluğun 9 oyuncusu bulunuyor. Gönül Canruh, Mühlis Koca, Sultan Duy, Timur Şahin, Hatun Kır, Şükrü Erdoğan, Emine Rençber ve Şükran Alp’ten oluşan Yamuklar Tiyatro Topluluğu ismini kendileriyle, özürleriyle barışık olduklarını ispatlamak için koymuşlar. ‘Yamuk ne haber?’, ‘Nasılsın yamuk?’, ‘Diğer yamuklar nerede?’ gibi gündelik konuşmalarından yola çıkılarak topluluk için en uygun ismin bu olduğuna karar vermişler. Grup kurulunca hemen deneyimli bir yönetmene ihtiyaç duymuşlar. Bu aşamada profesyonel bir tiyatrocu olan Emine Rençber devreye girmiş. İlk oyunları olan ‘Sakat’ın senaryosunu da Emine Rençber’in ağabeyi Sami Rençber yazmış. Ancak senaryonun tamamı dernek üyelerinin 4 yıl boyunca yaşadıklarından yola çıkılarak harmanlanmış. Bir nevi özürlü insanların 4 yıla sığdırılmış hayat serüveni kurgulanmış bu oyunda.
   <br/>
   <br/>
   Oyun hayattan bir kesit, oynayanlar da kendi tabirleriyle ‘yamuk’ olunca senaryoyu sahneye uygulamak güçleşmiş. Yönetmen Emine Rençber 8 ay boyunca çalıştıklarını ancak çok zorlandıklarını aktarıyor; “Oyunda engelli olmayan bir karakterde ben de oynadım. Dernek başkanımız da oyuncu oldu. Özürlü arkadaşlarla çalışmak çok zor oldu. Arkadaşların hiç biri ne tiyatroda oynamış, ne de bir tiyatro oyunu izlemiş. Ama hepsi çok başarılı oldular. Ben bu kadar iyi bir çalışmayı beklemiyordum. Tekerlekli sandalyede olanlar, MS hastası olanlar var. Soğuk havalarda kimisi gelemedi. Sık sık hastalanıyorlar. Prova sırasında ani rahatsızlıklar oldu. Bütün bunlar işimizi güçleştirdi. Ama sonunda iyi bir iş başardık.”
   <br/>
   <br/>
   Bir perdelik ‘Sakat’ oyununda bir özürlü ajitasyonu yapmak yerine, toplumsal sorunlar üzerinden özürlü sorununa projektör tutulmuş. Bunda da bir nevi başarılı olmuşlar. Başta Ümraniye Kaymakamı olmak üzere ilçenin ileri gelenleri oyunu ayakta alkışlamış. Öyle ki bu ilginç grup daha Türkiye’de bilinmeden Almanya’daki bir televizyon kanalına haber konusu bile olmuş.
   <br/>
   <br/>
   Sahne aranıyor
   <br/>
   <br/>
   Engellilerin dernekte zaman öldürmelerini önlemek ve sosyal hayatta katılmalarını sağlamak amacıyla oluşturulan tiyatro grubu provalarını zor şartlar altında dernek bürosunda yapıyor. Herşeye rağmen yoluna devam eden topluluk ‘Sakat’ oyununu geçtiğimiz aralık ayında Altunizade Kültür Merkezi’nde seçkin bir topluluk karışısında sahneledi. Şimdi grup oyunlarını tekrar sahnelemek için sponsor ve sahne arıyor.
   <br/>
   <br/>
   Dernek Başkanı Şükrü Erdoğan bu konuda yardıma ihtiyaçlarının olduğunu söylüyor; “519 üyemiz var. Dernek olarak güç şartlarda faaliyetlerimizi sürdürüyoruz. Şimdi güzel bir oyun hazırladık. Ancak sahneye koyacak imkanımız yok. Yardımseverler sponsor olup bize bir sahne bulurlarsa çok mutlu oluruz. Oyunu daha kendi akrabalarımıza ve üyelerimize oynamadık. Şimdi bunu gerçekleştirmek istiyoruz. Biz özürlüler sadece seçim zamanında değil böyle durumlarda da hatırlanmak ve yardım almak istiyoruz.”
   <br/>
   <br/>
   “Ne gerek var? Tiyatro sizin neyinize?” gibi tepkilerle karışlaşan grup ilk sahnelerinden sonra tebrik alıyor. Topluluğun tiyatro aşkı bu oyunla sınırlı kalmayacak. ‘Sakat’ iki defa daha sahnelendikten sonra çocuklara yönelik bir oyun için tekrar çalışmalara başlanacak. Yönetmen Rençber, büyükleri özürlüler konusunda kaybettiklerini hiç olmazsa çocukları bilinçlendirmek amacıyla böyle bir oyunu hazırlayacaklarını belirtiyor. Son olarak şu mesajı veriyorlar; “Toplumdaki yamukluklar sona ersin”.
  </font>
 </p>
</div>


## Yorumlar

### Ferhat Kabilcan, 17-Ocak-2004
> yamugun alani nasil bulunur?: 
> Yamuk mamuk tabirleri agziniza yakismiyor.

Kaynak: [www.aksiyon.com.tr](http://www.aksiyon.com.tr:80/detay.php?id=11035&yorum_id=1), [web.archive.org (arşiv bağlantısı)](http://web.archive.org/web/20040301224440/http://www.aksiyon.com.tr:80/detay.php?id=11035&yorum_id=1)
