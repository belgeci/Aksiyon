# Şırnak’ın kömür çocukları

*Haşim Söylemez 2007.09.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Şırnak’ın ‘kara elmas’ı kömür, binlerce kişinin geçim kapısı. Ekmeğini bu kara taştan çıkaran çocuklar ise bambaşka bir dünyaya götürüyor bizi… Onların hikâyesi, alın terinin kutsallığını haykırıyor…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071109092500im_/http://www.aksiyon.com.tr/resim/668/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sakatlanmayı, yaralanmayı bile göze alıyor küçük Ferhat, dimdik yamaçta oradan oraya koşuştururken… Tek amacı, yukarıdan dökülen taşların içinde en kara olanlarını yakalayıp torbasına doldurmak. Daha önce birçok defa ayağı, dizi parçalanmış. Şimdi de aynısı olabilirdi. Ama bu kez kazasız belasız torbasını doldurup yamaçtan aşağıya iniyor düşe kalka. O mu torbayı sırtlamış yoksa torba mı onu, beli olmuyor ilk bakışta. Yaklaşınca her şey daha da belirginleşiyor. Torba kadar Ferhat da siyaha boyanmış. Kararmış yüzünde parlayan beyaz dişleri, onun bugün çok mutlu olduğunu anlatmaya yetiyor: “Çok şükür iyi topladım, hem de en iyilerinden. Harçlık tamam. Annem ve kardeşlerim buna sevinecekler. Erkenden de eve gidebileceğim. Akşam biraz daha toplasam yeter.”
   <br>
    <br>
     11 yaşındaki Ferhat, Şırnaklı yoksul bir ailenin sekiz çocuğundan biri. Okuldan kalan zamanını hafriyat dedikleri kömür ocaklarında geçiriyor. Ocakta çalışmıyor, sadece ayıklanmış kömür atıkları arasından bir siyah parça bulmak için burada. Günde en fazla 20 YTL kazanabiliyor topladığı atıklardan.
     <br/>
     <br/>
     Sürekli askerî operasyon ve terör olaylarıyla gündeme gelen Şırnak’ta toprağın altı kömür kaynıyor. Bunu pek çok insan bilmese de Şırnaklılar için kömür, ‘kara elmas’ gibi bulunmaz bir nimet. İrili ufaklı yüzlerce kömür ocağı var şehirde. Şırnak Belediyesi bile bu sayının ne kadar olduğunu bilmiyor. Binlerce aile, geçimini bu ocaklardan sağlıyor. Onlarca metre yerin altından kömür çıkaranlar bir yana, yer üstündeki ‘atık tepeciklerinde’ ekmek parası çıkaranlar da az değil. Genç, yaşlı herkesi atıklar arasında kömür toplarken görebilirsiniz; ama en çok da çocukları... Tıpkı Ferhat gibi. Tozların arasında en güzel ve iri kömür parçasını yakalayan, her zaman en şanslı kişi oluyor.
     <br/>
     <br/>
     BABAM ÖLÜNCE ORTADA KALDIK
     <br/>
     <br/>
     Bu mücadelede tecrübe, kuvvet, çeviklik ve yaş çok önemli. 15 yaşındaki Uğur Uslu, bu hayat savaşında hep galip gelenlerden biri. Arkadaşları Uğur’un her zaman en iyi kömürleri topladığını söylüyor. 7 yıldır hafriyata geliyor Uğur Uslu. 8 yaşındayken başladığı bu işte tam bir usta olmuş şimdi. İsmini söylemek istemiyor önce; ama arkadaşlarından övgü alınca başlıyor hayat hikâyesini anlatmaya. Yaşlarla dolan gözlerini de fark ettirmemeye çalışıyor: “Babam ölünce biz 5 kardeş ve annemle ortada kaldık. Kimsemiz yoktu, kimse  de yardım etmedi. Sonra öğrendim ki herkes hafriyata gidiyor. Ben de gitmeye başladım. Önceleri beni aralarına kabul etmediler. Ben onlardan uzakta toplamaya başladım; ama iyi kömür yoktu. Sonra arkadaşlar beni aralarına aldılar ve ben de 8 yaşından beri buraya gelmeye başladım. Kazandığım paralarla eve bir katkı sağladım.”
     <br/>
     <br/>
     Günde 25-30 YTL kazandığını söylüyor Uğur. Hep hafriyatta kaçak köçek kömür toplayacak değil ya, büyük hayalleri de var onun. Ama hayalleri de ‘kara elmas’la ilgili. Bu yıl liseye başlayan Uğur mühendis olmak istiyor. Sebebini ise şöyle açıklıyor: “Okuyup kömür ocaklarında mühendis olarak görev yapmak istiyorum. Yerin altına makinelerle inip en iyi kömürü çıkartmak istiyorum. Aileme o zaman daha iyi bakarım. Burada çalışan bütün arkadaşlarımı da kömür ocaklarına alırım. Bu çok zor bir şey değil; iyi çalışırsam mühendis olabilirim.”
     <br/>
     <br/>
     GECENİN RİSKLERİ BÜYÜK
     <br/>
     <br/>
     Kömür ocaklarına girmek yasak Şırnak’ta. Operasyon bölgesi olduğundan giriş ve çıkışlar asker nezaretinde gerçekleşiyor. Kömür sahalarına akın eden yüzlerce çocuk ise kaçak yollardan hafriyat alanına ulaşıyor. Bu durum, çocukların aldığı riski daha da büyütüyor; çünkü yanlışlıkla zarar görmeleri söz konusu olabiliyor. Ama ekmek parası için her şeyi göze alıp hafriyat alanlarına ulaşanlar akşamları ceplerine koydukları parayla evlerine mutlu dönüyor. Ama, istediği kadar kömür toplayamayan çocuklar geceleri de gözden uzak ocaklarda kalıyor. Sabah erkenden kamyonların boşalttığı atıklardan kömür kapmak için kayalıklar arasında uyuyorlar. Bu, devriye gezen askerlerin işini de çok zorlaştırıyor; çocuklar gece karanlığında “terör hedefine” dönüşebiliyor. Lakin, ölüm riskine rağmen Şırnak’ın kömür çocukları kendi geliştirdikleri bu uygulamadan vazgeçmek istemiyor.
     <br/>
     <br/>
     Abdurrahman Güler zaman zaman geceleri hafriyatta sabahladıklarını anlatıyor: “O günkü parayı tutturamazsak mecburen gece kalıyoruz. Yanımızda getirdiğimiz ekmek, soğan, domatesleri yiyip erkenden montlarımıza sarılıp yatıyoruz. Para biriktirmeden eve gitmek olmaz. Yazın kolay da, kışın çok zor oluyor; yakılan ateşin etrafında koyun koyuna yatıyoruz. Ancak yine de çok üşüyoruz.”
     <br/>
     <br/>
     ELLERİM ÜŞÜYÜNCE SESSİZCE AĞLIYORUM
     <br/>
     <br/>
     Yazın 40-45 derecede tozlar arasında, kışın ise eksi 15 dereceyi bulan soğukta toplanıyor bu ‘zor’ kömürler. Karlar arasında buz tutmuş kömür parçalarını seçip torbaya doldurmak ise bambaşka bir çile bu küçük eller için. İlkokul üçüncü sınıfa giden 9 yaşındaki Samet Kurt anlatıyor kışın kömür toplamanın zorluğunu: “Hava çok soğuk oluyor. Kalın kalın giyiniyoruz; ama ellerimiz çok üşüyor. Eldiven de işe yaramıyor. Mecburen geliyoruz ağabeyimle birlikte. Büyükler daha güçlüler; ama soğuktan ellerim üşüyünce acımdan ağlıyorum kimseye belli etmeden. Eve katkı sağlamamız lazım. Babam hasta, çalışamıyor. Ağabeyim okula gitmiyor, her zaman hafriyatta; ben de tatillerde geliyorum.”
     <br/>
     <br/>
     Şırnak ve civar köylerden kömür toplamaya gelenler sadece çocuklar değil. Ailesini geçindirmek için gelen yaşlılar da var. Ahmet Erli, 65 yaşına aldırış etmeden çocuklarla birlikte kömür topluyor. Ahmet Amca da çocuklar gibi daha çok kömür toplamak istiyor; ama çocuklar kadar çevik olmadığını söylüyor: “Küçük çocuklar bile benden daha hızlı topluyorlar. Alıştılar buraya. Ben yaşlıyım, onlar gibi hareket edemiyorum. Sadece onların kaldıramadığı büyük parçaları topluyorum. Beni evde bekleyen 15 nüfus var. Terör dolayısıyla köyümüze gidemiyoruz. Şehirde de iş olmayınca mecburen hafriyata gelmeye başladık. 3 yıldır buraya geliyoruz arkadaşlarla. Çok zor iş; ama mecburen buradan ekmeğimizi çıkarıyoruz. Ayda 500 YTL para elimize geçiyor. Bu para da kira ve ev masrafına gidiyor, kıt kanat geçiniyoruz böyle. Allah daha kötüsünü göstermesin.”
     <br/>
     <br/>
     ARACILAR YÜZDE YÜZ KAZANIYOR
     <br/>
     <br/>
     Torbalar dolusu kömür toplamakla iş bitmiyor. Kömürlerin satılması da önemli. Bir kişi günde 3-4 torba kömür topluyor, en fazla 30 YTL para kazanıyor. Torba sayısı arttıkça fiyatı da artıyor; ancak bu toplayıcıya yansımıyor. Aracılar, toplayıcılardan torbasını 7-8 YTL’den aldıkları kömürü 15-20 YTL’ye satıyor. Bu yüzden toplayıcılar, aracılardan şikâyetçi. Aracıların toptancıya sattığı kömürler kamyonlara yüklenip Doğu ve Güneydoğu Anadolu şehirlerinde satılıyor.
     <br/>
     <br/>
     Küçük Ferhat’ın canı pahasına topladığı kömürler, şehirdeki evleri ısıtırken o cebine koyduğu 20 YTL ile evinin yolunu tutmanın mutluluğunu yaşıyor. Evine gidecek, annesi onu bir güzel yıkadıktan sonra kardeşleriyle yemeğe oturacak, evin reisi huzurlu bir baba gibi yarını gözleyecek…
     <br/>
     <br/>
     <br/>
     <br/>
     TUFAN İLE VOLEYİ VURMAK!
     <br/>
     <br/>
     Taşların arasından kömür toplayan çocuklar, sadece kendilerinin anlayabileceği bir “toplayıcı dili” de geliştirmişler:
     <br/>
     <br/>
     Hafriyat: Kömürün çıkartıldığı ocaklar, kömür toplanan yer.
     <br/>
     <br/>
     Toplayıcı: Kömür toplayanlar.
     <br/>
     <br/>
     Agır: Taşların arasında yakalanan iyi bir parça kömür. Agır Kürtçede ateş anlamına geliyor.
     <br/>
     <br/>
     Tufan: Kamyonlardan dökülün atıklar.
     <br/>
     <br/>
     Vole: İyi parçaları yakalamak için kullanılır. Voleyi vurmak tabiri de kullanılıyor.
     <br/>
     <br/>
     Nazik: Küçük; ama iyi parça kömür.
     <br/>
     <br/>
     Rast: Kolay gelsin.
     <br/>
     <br/>
     Aracı: Kömürü toplayıcıdan alıp toptancıya satan. Çocuklar sevmedikleri için onlara Reş (siyah) diyor.
     <br/>
     <br/>
     Çuval: Kömür topbası.
     <br/>
     <br/>
     Razi: Günün sonunda, şükür anlamında söylenen kelime.
     <br/>
     <br/>
     Kürtçe ekmek anlamına geliyor; ama hafriyatta çocukların yemek için getirdikleri azığın tamamı için kullanılıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28486), [web.archive.org (arşiv bağlantısı)](http://web.archive.org/web/20071109092500/http://www.aksiyon.com.tr:80/detay.php?id=28486)
