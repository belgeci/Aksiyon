# Astronotlar Ay'a, akıllar suya

*Gülizar Baki Bilinmeyen-tarih*

<div>
 <font>
  <img border="0" height="1" src="/web/20041225004250im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225004250im_/http://www.aksiyon.com.tr/resim/477/53.jpg" vspace="5"/>
  </p>
 </font>
 <font class="content">
  Oyun; yaşam standartları gelişmiş, en son teknolojiyi kullanan bir milletin, kültürel olarak kendini geliştirmemesinin doğuracağı trajikomik durumu yansıtıyor.
 </font>
 <p>
  <font class="content">
   Her şey muasır medeniyetler seviyesine çıkabilmek için. Avrupa Birliği önünde dirsek çürütmemiz, IMF’ye boyun eğmemiz, yabancı şirketler için kapılarımızı sonuna kadar açmamız hep bu yüzden. İşte Davut Kayacı’nın yazdığı ve İkinci Tiyatro’nun sahnelediği “Suya Düşen Akıllar” oyunu, muasır medeniyetler seviyesine geldiğimiz zaman neler olabileceği ihtimallerini ele alıyor. “Gelişmiş bir toplum olduğumuzda, yani insan hakları meselesini ve ekonomik sorunlarını çözmüş, hatta Ay’a astronot göndermiş bir ülke olduğumuzda neler olurdu?” sorusuna kendi öngörüleri ışığında cevap veriyor Kayacı. Oyun; yaşam standartları gelişmiş, en son teknolojiyi kullanan bir milletin, kültürel olarak kendini geliştirmemesinin doğuracağı trajikomik durumu yansıtıyor.
   <br/>
   Su delirtir mi?
   <br/>
   Yıl 2150; Türkiye başkanlık sistemine geçmiştir ve Başkan Reşat tarafından yönetilmektedir.  Paranoyak ve halktan kopuk bir mizaca sahip olan başkanın en çok etkisinde kaldığı bilgi kaynağı ise Feridun ismindeki bir bilgisayardır. Ülkede olan her şeyi gözlemleme ve kaydetme yeteneğine sahip olan Feridun, başkanın en güvendiği kaynaktır. Fakat bir gün sistem karşıtı bilgisayar mühendisi, Feridun’u ülkenin sularında halkı delirtecek virüs taşıdığı konusunda bir bilgi ile programlar. Oysa gerçekte böyle bir şey yoktur. İşte marazi durum da o zaman ortaya çıkmaya başlar. Feridun’a kayıtsız şartsız itimat eden başkan bu yanıltıcı bilgiye de inanır ve kendince önlemler alır. İthal su getirerek halkın önünde güven sağlamak için bir basın toplantısı düzenler. Dananın kuyruğu da burada kopar ve ülke kaos ortamına girer. Akıllar suyla bozulur.
   <br/>
   Kuzey Ay Devleti’ne
   <br/>
   acilen bayrak aranıyor!
   <br/>
   Oyun iki hikaye üzerine kurgulanmış. Biri başkanlık binasında geçiyor ve su sorununu ele alıyor; diğeri ise Yunanistan’ın Ay’a gitmeye karar vermesiyle başlayan Türkiye’nin Ay macerası. Yunanistan’ın Ay hayalini öğrenen başkan acilen bir uzay üssü kurdurur ve iki kahraman Türk astronotunu uzaya gönderir. Astronotlardan genç olanı, bilgisayar oyunlarında yaptığı akrobatik hareketleri gerçek bir uzay aracında da yapmak ister. Bu heves pahalıya patlar. Çünkü motorları yakar ve Ay’ın kuzeyine düşerler. Ay’a inen ilk Türk astronotları, uzay üssü ile bağlantıya geçmeye çalışırlar. Karşılarındaki ses, uzay üssünün bulunduğu yerden taşındığını, yerine otopark yapıldığını söyler! Tabii ki uzay üssünün yeni yeri ve telefonu da bilinmemektedir. Olan olmuş ve iki kahraman Türk astronotu yanmış motorlu uzay araçlarıyla Ay’da kalmıştır. Türkiye’den ise kimse arayıp sormamaktadır. Çünkü ülke bu sırada büyük ve sanal bir ‘su’ sorunu yaşamaktadır.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11088), [web.archive.org (arşiv bağlantısı)](http://web.archive.org/web/20041225004250/http://www.aksiyon.com.tr:80/detay.php?id=11088)
