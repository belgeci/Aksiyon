# Çevreye genç 'makyaj'

*İsrafil Hancı 1995.06.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son yıllarda yurt içi ve yurt dışında kazandıkları başarılarla kamuoyunda saygın bir yer edinen Fatih Koleji ve Fatih Fen Lisesi yeni bir şampiyonluğa öncülük ediyor. UNESCO’nun ve Bakırköy Belediyesi’nin desteğiyle düzenledikleri 3. Uluslararası Çevre Proje Olimpiyatı yeni dahilerimizin “Türkiye için dünya ile yarışmak” sloganıyla bilim dünyasına yelken açmasını amaçlıyor, onları aktif olarak çevre problemlerini çözmeye yöneltiyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Fatih Koleji’nin bu davetine yurdun her köşesinden öğrenciler, dahiyane projeleriyle icabet ettiler.
   <br>
    <br>
     Körpe beyinlerini insanlığın huzuruna adayan öğrenciler, büyüklerinin acımasızca katlettiği çevrenin yaşanılır hale gelmesi için kafa yoruyor, çırpınıyorlar. Ortaya koydukları bilimsel çalışmalarıyla çevre duyarlılığını yapıcı aktivitelere dönüştürüyorlar. Kimi, “Burdur Gölü’nün çeveresinde bulunan sanayi fabrikalarının atıklarının gölün doğal yaşamına etkilerini” inceliyor. Kimi, “Hasankale kaplıca suları ve Hasankale çayı algflorasını” araştırıyor. Kimi de, “Yatağan Termik Santrali civarında bulunan sulardaki arsenik miktarının insan sağlığını tehdit edecek derecede bulunup bulunmadığını” tesbit ediyor.
     <br>
      <br/>
      Herbiriyle ayrı ayrı görüştüğümüz küçük dahilerin yaptıkları araştırmalar göğsümüzü kabartırken çevre adına vardıkları sonuçlar yüreğimizi burkuyor. Projesiyle altın madalya kazanan Özel Hafsa Sultan Kız Lisesi’nden Burcu Dökmecioğlu, “Arabaların egzoz gazları ve lastiklerde erime sonucunda çıkan gazlar, ağaçlar üzerinde tabakalar oluşturuyorlar. Bu gazlar ağaçların stovmalarını kapattığı için fotosentez yapmalırını önlediğini ortaya çıkardık” derken, Özel Nilüfer Lisesi’nden Ahmet Çinkaya da, “Uluabat Gölü'nde yetişen turna balıkları üzerinde çevreden gelen deri ve kömür atıklarının insan sağlığı üzerindeki etkilerini araştırdık. Göldeki katmiyum oranının fazla olduğunu öğrendik. Burada yetişen balıkların yenilmesi halinde insanlara zarar vereceğini tesbit ettik”  sözleriyle yaşadığımız tabiat adına üzücü tesbitlerini aktarıyor.
      <br/>
      <br/>
      Denizli Özel Server Gazi Erkek Lisesi öğrencilerinden Bilal Faruk Kayıhan ve Suat Bozkurt’un birlikte hazırladıkları proje de gümüş madalya ile ödüllendirilmiş. Onların projesi de bilim adamı ciddiyetiyle hazırlanmış; uyarıyor, tehlikeye dikkat çekiyor ve içine düştüğümüz çevre kirliliğini tesbit ederek çözüm öneriyor: “Burdur Gölü üzerinde yaptık araştırmamızı. Buraya atıklarını akıtan iki fabrika var. SEK ve Şeker Fabrikası. Bunların atıkları direkt olarak göle akıtılıyor. Bu da asitik ortamı bozuyor. Atıklar göldeki oksijeni yok ettiği için balıkların ölmesine sebep oluyor. Ayrıca göle yakın bir yerde yapımı süren organize sanayi bölgesi var. Buraya deri işleme merkezleri gelecek. Ki bunların yüz tona yakın su harcama kapasiteleri var. Bu atıklar göle bırakıldığı taktirde göldeki yaşam sona erecek. Ayrıca araştırmamızı sürdürürken bu civarda bir de havaalanı yapıldığını gördük. Göl çevresinde aralarında nesli tükenmekte olan mavi ayak, dipkuyruk, pelikanların yanında ikiyüzbin kuş yaşıyor. Eğer havaalanı yapılırsa bu kuşların hayatı da tehlikeye girecek ve göl çevresinde yaşam tamamen sona erecek. Havaalanı çevresindeki bu kuşlar uçakların uçuşlarını engelleyecekleri için ya kuşlar yok edilecek ya da havaalanı kaldırılacak. Çünkü kuşların sebep olduğu büyük uçak kazalarını biliyoruz.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21500), [web.archive.org (arşiv bağlantısı)](http://web.archive.org/web/20060501145628/http://www.aksiyon.com.tr:80/detay.php?id=21500)
