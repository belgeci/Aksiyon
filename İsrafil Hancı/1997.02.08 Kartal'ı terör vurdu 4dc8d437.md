# Kartal'ı terör vurdu

*İsrafil Hancı 1997.02.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bizi başından beri olayların içine çekmeye çalışıyorlar. MHP tabanının buna karşı mukabele edeceğini düşündüler.
  </font>
 </div>
 <div id="newsText">
  <font class="detail-text">
   Ama biz bu aşkın bedelini, bu vatan sevgisinin kefaletini ödedik. Aynı kefaleti bu millete ödetmek istemiyoruz. Biz Türkiye'nin dünden daha çok sevgiye, kardeşliğe ihtiyacı olduğunu biliyoruz."
   <br/>
   <br/>
   Bu sözler MHP İstanbul İl Başkanı Osman Ceylan'a ait. Menfur bir saldırı sonucu hayatını kaybeden MHP Kartal İlçe Başkanı Nihat Uygun'un acısı yüreğinde tazeliğini korurken yaptığı bu açıklama, hassasiyetini ve sorumluluğunu ortaya koyuyor. Karanlık bir el tarafından gerginliğin tırmandırıldığı bu hassas dönemde Ceylan'ın özenle seçtiği kelimelerde, acıyla yoğrulmuş tecrübelerin izleri var.
   <br/>
   <br/>
   Ülkücü imajı değişiyor
   <br/>
   <br/>
   Seksen öncesinin kanlı ortamını bütün acımasızlığıyla yaşayan ülkücü kesim o günlerden edindiği tecrübeyle önünü daha iyi görüyor şimdi. Tahrikler karşısında kabaran duygularını basiret süzgecinden geçirmeden karar vermemeye çalışıyorlar ve sahneye konulmak istenen oyunda figüranlık rolü almak istemiyorlar. Nitekim kavganın yalnız iki kesime münhasır olmadığının, küreselleşen dünyada grupların maşa olmaktan kurtulamadığının idraki içindeler. Olaylara yepyeni bir perspektiften bakmanın zorunluluğunu vurguluyor Osman Ceylan:
   <br/>
   <br/>
   "Türkiye Ortadoğu'da bir denge unsuru olarak Türk cumhuriyetleriyle beraber güçlü bir yapı kurarsa, emperyalist güçlerin çıkarları zedelenebilir. Bu yüzden istikrara kavuşmamalı, hep kavga içinde olmalıdır. Yıllardan beri oynadıkları oyun Türkiye'deki Türk kimliğinin parçalanmasıdır. Ama bunlar ne yaparlarsa yapsınlar Anadolu'da yaşayan insanlar İslam'da ve kültürde kaynaşmışlardır. Yahya Kemal'in dediği gibi bu ülkenin hangi tepesinden bakarsanız bakın üzerinde yıllarca meskun yaşamış Müslüman Türk milletini görürsünüz. Yani bu ülkenin Hakkari'siyle Edirne'si arasında fark yok."
   <br/>
   <br/>
   Bugün toplumda yaygın olan ülkücü imajının izlerini görmek mümkün değil Osman Ceylan'da. Ayrıca Ceylan, kendi sergilediği tavrın ve zihni oluşumun bütün MHP tabanında hakim olduğunu da iddia ediyor. Ve bu yüzden olsa gerek her konuda arkadaşlarına kefil oluyor.  Yani tahrikler, kışkırtmalar ve provokasyonlar karşısında arkadaşlarının sabrından şüphe etmiyor. MHP İl Başkanı, hiçbir ülkücünün kafasında kavgaların şekillendirdiği bir geleceğin olmadığını belirtiyor: "Şartlar ne olursa olsun elimize silah almayacağız. Bizim tepkimiz sessiz çığlık halinde olacaktır. Gerekirse yüzbinler yürüyecek meydanlarda. Ama vakarla yürüyecek, haysiyetle yürüyecek. Bu çığlıklarımız onları boğar. Silahtan daha etkilidir bizim çığlıklarımız."
   <br/>
   <br/>
   Provokasyonlar korkutuyor
   <br/>
   <br/>
   Karşılıklı çatışmaların sürekli sıcak tutulmaya çalışıldığı ülkemizde Osman Ceylan'ın ifadeleri elbette çok anlamlı. MHP bugün de dinamik güç olma özelliğini hâlâ koruyor. Ve bu yüzden bütün planlar bu camianın çevresinde odaklanıyor. Seksen öncesi sağsol çatışmasında bir tarafı temsil eden MHP'ye daha sonraki bütün senaryolarda da rol verilmeye çalışıldı; KürtTürk, AleviSünni ve hatta laikantilaik kavgasında da yer ayrılmıştı bu gruba.
   <br/>
   <br/>
   Şimdiye kadar yapılan bütün planlar akamete uğradı. Bu da MHP tabanında oluşan demokratik bilinç sayesinde oldu. Artık MHP tabanında hiçbir kimsenin bu oyuna gelecek tavırlar içine girmesinden korkmuyor Osman Ceylan. Ama yine de korkusu tamamen izale olmuş değil.
   <br/>
   <br/>
   Çünkü provokasyonların ne zaman ve ne şekilde geleceğini kestiremiyor: "Birisi çıktı, çiftliklerde cesetlerin olduğunu açıkladı. Günlerce kuyularda ceset arandı. Ama Allah'a şükür birşey çıkmadı. Bunu ne için söylüyorum. Bu iftirayı atanlar oraya gidip ceset atsalardı ne yapacaktık. Yani provokasyon, bütün korkumuz bu işte."
   <br/>
   <br/>
   Türkiye'de provokasyondan beslenen güçlerin, ülkemizin yumuşak karnı konumundaki bütün alanları iğdiş ettikten sonra tekrar 17 sene öncesine dönmesi her açıdan çok önemli. 17 yıl sonra ilk defa seksen öncesini çağrıştıran bir çatışmanın kıvılcımı yakıldı. Kan sokağa sıçradı.
   <br/>
   <br/>
   Bir anlamda sokakları kaplayacak öfkenin fitili ateşlenmiş oldu. Ancak MHP Kartal İlçe Başkanı Nihat Uygun'un katledilmesiyle bütün ülkücülerin silahlara sarılıp sokaklara döküleceğini hesap edenlerin hevesleri kursaklarında kaldı.
   <br/>
   <br/>
   Yeni Gazi'ler
   <br/>
   <br/>
   Sincan olayı, başörtüsü, Taksim'e cami tartışmalarının arasında pek üzerinde durulmayan katliam olayının seçildiği yer de çok ilginç. Kartal, farklı düşünceye sahip insanlardan oluşan yapısıyla AleviSünni çatışması için seçilen Gazi Mahallesi'nden farklı değil.
   <br/>
   <br/>
   Ayrıca bu seçimde sol örgütlerin kendilerine kurtarılmış bölgeler oluşturmaya çalışması da gözardı edilmemeli. Gazi Mahallesi'nde vitrine çıkan DHKPC burada DİKB olmuş. Balistik incelemeler bu konuda şüpheye mahal bırakmıyor. Nihat Uygun'un öldürülmesinde kullanılan silah daha önce birçok gasp olayı ve cinayette de kullanılmış.
   <br/>
   <br/>
   Kartal İlçe Başkanı Nihat Uygun'u katleden teröristlerin yakalanması konusunda adalete ve emniyete güvendiklerini ifade ediyor Osman Ceylan: "Bundan sonra iş adalet mercilerine ve emniyet birimlerine düşüyor. Kimse bizden hukuksuzluk beklemesin. Türkiye'de hukuk kurallarının işleyeceğine inanıyoruz. Ve bir an önce faillerin yakalanmasını diliyoruz."
   <br/>
   <br/>
   Ceylan, tek sığındıkları şeyin sabır olduğunu dile geterirken teröristlere olan öfkesini de gizlemiyor: "Biz bu insanların üzerine sevgiyle gittik. Ama burada alçakların yüzü ortaya çıktı."
   <br/>
   <br/>
   MHP'nin olaylar karşısında gösterdiği sağduyu bundan sonra yapılacak kışkırtmalardan sonuç alınamayacağını gösteriyor ancak, DİKB vasıtasıyla Kartal'ın Gazi Mahallesi'ne dönüştürülmesi gayretleri gözardı edilmemeli.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=65EB2DFB2A62F86208A00AA1B3DA8949?newsId=2241), [web.archive.org (arşiv bağlantısı)](http://web.archive.org/web/20140717224325/http://www.aksiyon.com.tr:80/aksiyon/newsDetail_getNewsById.action;jsessionid=65EB2DFB2A62F86208A00AA1B3DA8949?newsId=2241)
