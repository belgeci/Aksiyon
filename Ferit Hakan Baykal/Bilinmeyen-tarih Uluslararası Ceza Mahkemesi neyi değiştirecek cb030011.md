# Uluslararası Ceza Mahkemesi neyi değiştirecek?

*Ferit Hakan Baykal Bilinmeyen-tarih*

<div>
 <font>
  <img border="0" height="1" src="/web/20050226010325im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226010325im_/http://www.aksiyon.com.tr/resim/396/blank.gif" vspace="5"/>
  </p>
 </font>
 <font class="content">
  (UFUK TURU)
  <br/>
  Şüphe yok ki Uluslararası Ceza Mahkemesi Antlaşması’nın 1 Temmuz’da yürürlüğe girmesi dünya barışı için çok olumlu bir adım. Mahkemenin kurulmasıyla birlikte artık insanlık ve savaş suçu işleyenlerin yaptıklarının yanlarına kalması daha zor olacak. Bu suç sanıkları artık mahkemenin niteliği konusunda  tartışma imkanına sahip olmayacaklar.
 </font>
 <br/>
 <p>
  <font class="content">
   Sürekli görev yapmak üzere kurulan mahkeme, geçmişte olağanüstü hallerde oluşturulan geçici mahkemelerin yerini alıyor. Nürnberg ve Tokyo Savaş Suçları Mahkemesi gibi savaş sonrasında galipler tarafından bir antlaşmayla oluşturulan mahkeme niteliği tartışmalı oluşumlar; BM Güvenlik konseyi kararıyla oluşturulan Eski Yugoslavya ve Ruanda’daki insanlık suçu işleyen sanıkları yargılamak üzere kurulmuş mahkemeler artık tarih sayfasına gömülmüştür.
   <br/>
   <br/>
   76 devletin onayladığı, 63 devletin imzaladığı geniş katılımlı bir antlaşmanın dışında kalmak zor görünüyor. 1998’de imzaya açılan ve uluslararası hukuk açısından 4 yıl gibi kısa sürede geniş bir katılımla yürürlüğe giren antlaşma, ABD gibi bazı ülkeleri rahatsız etmekte. Uluslararası arenada özellikle askeri güç kullanan devletlerin daha dikkatli olması gerekiyor. Mahkeme devletlerin milli hukuklarını devre dışı bırakmıyor, uluslararası suçlarla ilgili milli yargı yetkisi aynen sürüyor. Mahkeme kendisine sunulan durumlarda karar verecek. 128 maddeli Roma antlaşmasına göre mahkeme uluslararası kişiliğe sahip. Görev ve yetkilerini antlaşmaya taraf olan devletlerin ülkelerinde kullanabilecek. Taraf olmayanlar açısından böyle bir durum sözkonusu değil. Mahkeme en ağır suçların yargılanabilmesi amacıyla milli mahkemelere yardımcı olmak için kurulmuş. Mahkemenin statüsündeki ayrıntılı hükümlerin pratikte nasıl gerçekleştirileceğini uygulamalarla anlayacağız. ABD’nin mahkemeye karşı olması ilk bakışta olumsuz gibi görünse de bu tavrın haksız olduğunu söylemek kolay değil. Türkiye’nin antlaşmayı imzalamamış olması şu an için olumlu bir yaklaşım. Mahkeme faaliyete geçtikten sonra oluşacak duruma göre sisteme katılmasında yarar var.
   <br/>
   <br/>
   Mahkemenin yargı yetkisi 1 Temmuz itibariyle işlenen suçları kapsıyor. Ancak bu mahkemenin de Avrupa İnsan Hakları Mahkemesi’nin yaptığı gibi bazı eylemleri süregelen eylemler kabul ederek bu tarih öncesinde işlenmiş eylemlerle ilgili de kendini yetkili sayması uzak olasılık değil. Sonuçlarını bekleyip göreceğiz, ancak uluslararası adalet, insanlık ve barış için çok olumlu bir gelişme olarak nitelendirilebilir.
   <br/>
   <br/>
   *Marmara Üniversitesi Uluslararası Hukuk Anabilim Dalı Başkanı
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1528), [web.archive.org (arşiv bağlantısı)](http://web.archive.org/web/20050226010325/http://www.aksiyon.com.tr:80/detay.php?id=1528)
