# Skorsky'miz Ege'de neden düştü?

*Arda Sualp 1996.03.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kazaya sebep olan Skorsky helikopter henüz sudan çıkarılıp, teknik heyet tarafindan incelenmeden, kazanın teknik arıza olduğunun bilinmesine imkan yoktu.
  </font>
 </div>
 <div id="newsText">
  <font class="detail-text">
   Hele hele ((Silahlı Kuvvetler"de böyle bir kazadan sonra işleyecek olan prosedürü bilenler için açıklama hiç bir anlam ifade etmiyordu. Çünkü basit ve can kaybına sebep olmayan kazaların bile araştırması ve kaza raporunun açıklanması birkaç ayı buluyordu
   <br/>
   <br/>
   Kardak Krizi'nin ardından Türkiye, SAT adıyla tanıştlo SualtıTaarruz Timi bütün medya organlarının konusu oldu. Günlerce süren yazı dizileri, SA T'taki komandolarla yapılan ropörtajlar nasıl yaşadıklarını, ne yediklerini, günde kaç saat eğitim yaptıklarını ve daha bilinmeyen birçok yönlerini kamuoyunun gözleri önüne sermişti. Gözünü budaktan esirgemeyen bu yiğit askerler bir anda hepimizin gururu haline gelmişlerdi. Ta ki 17 Şubat gecesine kadar. Türkiye, SAT adıyla birkez daha fakat diğerlerinden çok farklı şekilde karşılaşıyordu. Bu kez yüreklerimizi yakan bir kaza haberine konu olmuşlardı.
   <br/>
   <br/>
   17 Şubat gece yarısına doğru, Aksaz Deniz Üssü'nde denize çakılan Skorsky tipi helikopter beş kahramana mezar olmuştu. Biri subay, dördü astsubayolan SAT komandoları gece eğitimi dönüşünde, yetkililerin açıklamalarına göre, ineceği yere yüzelli metre kala denize çakılmıştl. Kazadan üç gün sonra denizden çıkarılan helikopter incelenmek için Ankara'ya doğru yola çıkarken, her kazada olduğu gibi arkasında birçok soru işareti bıraktı.
   <br/>
   <br/>
   Kazanın meydana gelişinden hemen sonra yetkililerin yaptıkları açıklamalara göre helikopter "teknik arıza" neticesinde Aksaz Deniz Üssü'nün karanlık sularına gömülmüştü. Yetkililerin bu acele açıklamasına şaşmamak elde değildi. Her zaman olduğu gibi kamuoyunu ilk anda bilgilendirmek için yapılmış bu "suya sabuna dokunmayan" açıklama, kafaları karıştırmaktan başka bir işe yaramamıştı.
   <br/>
   <br/>
   Kazaya sebep olan helikopter henüz sudan çıkarılıp, teknik heyet tarafından incelenmeden, kazanın teknik arıza olduğunun bilinmesine imkan yoktu. Hele hele "Silahlı Kuvvetler"de böyle bir kazadan sonra işleyecek olan prosedürü bilenler için açıklama hiç bir anlam ifade etmiyordu. Çünkü basit ve can kaybına sebep olmayan kazaların bile araştırması ve kaza raporunun açıklanması birkaç ayı buluyordu.
   <br/>
   <br/>
   AKSAZ'DAKI İLK KAZA DEĞİL
   <br/>
   <br/>
   Bu kadar kısa sürede helikopterde teknik arıza olduğunun bilinebilmesi için, helikopterin teknik bir arızayla havalanmış olması gerekirdi ki, böyle bir ihtimal, ihmalden öte cinayet demekti. Helikoptere binen askerlerimizi bile bile ölüme göndermekten başka bir anlam ifade etmesi mümkün değildi. Bu alternatife görüştüğümüz hiçbir yetkili en küçük bir ihtimal bile vermek istemiyordu.
   <br/>
   <br/>
   Marmaris-Aksaz Deniz Üssü'nübilenler kazaya başka sebeplerin yol açmış olabileceğini dile getirmekten çekinmiyorlar. Ü s, geçen sene de can kaybı olmayan bir kazaya sahne ol. muştu. "Rüzgar" hücumbotu ile "Yıldıray" denizaltısı üssün girişinde çarpıştl, ancak bu basına yansımadı.
   <br/>
   <br/>
   Aksaz Deniz Üssü, coğrafi yapısı itibır riyle aşırı rüzgar alan, zaman zaman açık denizde karşılaşılacak fırtınalara taş çıkartan fırtınalara sahne olan bir yere kurulu. Bu sebeple, geçen sene halatlarla bağlı olduğu şamandıradan kurtulan bir fırkateynin sebep olduğu heyecanı hala unutmayan denizciler, bölgede kırk-elli knot rüzgar çıkabildiğini hatırlatıyorlar.
   <br/>
   <br/>
   Üs kurulmadan önce Aksaz'da yapılan araştırmalarda denizde hiçbir gemi enkazına rastlanmaması dikkat çekiyor. Bu da gemicilerin bu koyu tercih etmediklerinin göstergesi olarak değerlendiriliyor. ilkçağlardan bu yana  sürekli yerleşmelere sahne olan Ege kıyılarında enkaz ve yerleşim yeri bulunmayan bir koya rastlamanın mümkün olmadığı gözönünde tutulursa, gemicilerin bu koyu neden tercih etmedikleri sorusu akla geliyor. Tecrübele riyle koyun özelliklerini öğrenen gemicilerin burayı kullanmaktan imtina ettikleri ortaya çıkıyor.
   <br/>
   <br/>
   Kötü hava şartları ve üssün coğrafi özellikleri dikkate alınması gereken unsurlar olarak ortaya çıkarken, helikopter pilotlarının durumları da ister istemez dikkatimizi çekiyor.
   <br/>
   <br/>
   Yorgunluk, pilotların psikolojileri, uçuş süresinin uzunluğu, stress, sarhoşluk, bulunulan meteorolojik şartlar gibi çeşitli sebepler yüzünden ortaya çıkan "Vertigo" durumu pilotların, özellikle de savaş pilotlarının en büyük korkusu. Vertigo; "Konumunu tanımlayarnama" diye izah ediliyor. Özellikle deniz üzerinde yapılan uçuşlarda, hava ve deniz sathının birbirinden tefrik edilememesi diye nitelendiriliyor. Deniz üzerinde satha yakın uçuşlarda uçak ve helikopterin düşmesi ile sonuçlanan kazalarda pilotların yapabileceği fazla birşey yok. Kardak Krizi'nin hemen ardından meydana gelen kazada "Vertigo"ya sebep olabilecek ortam hazır.
   <br/>
   <br/>
   PILOTLAR DENIZCI DEĞIL KARACI'YDI
   <br/>
   <br/>
   Pilotlarımızın diğer dezavantajları ise jandarma kara-havacı olmaları. Bu da deniz üzerinde uçuş tecrübelerinin fazla veya hiç olmaması anlamına geliyor. Alarma geçmiş, savaşın eşiğine gelmiş bir ülkenin elbette bunu düşünecek bir lüksü yok.
   <br/>
   <br/>
   Konunun uzmanları, dış şartlara bağlı pilotaj hatasının kazada rol oynayabileceğini söyleyerek açıklamalarda bulunuyorlar.
   <br/>
   <br/>
   iniş yaklaşırken "Geçici Kaldırma Kuvveti" oluşur. Helikopterin pervanelerinin oluşturduğu kuvvetin zeminden yansıyarak helikopteri düşük süratte havada tutması şeklinde tanımı anabilecek bu olay hem inişin, hem de kalkışın kolayolmasını sağlar. Karaya inişte zemin düz ve sabit olduğu için "Geçici Kaldırma Kuvveti" sabittir. Karaya iniş bu yüzden rahat olur. Ancak inişe yaklaşırken fırtınalı havalarda deniz üzerinde sabit bir yüzey oluşmadığı için helikopterin alçak uçuşlarında hakimiyet sağlamak son derece güçtür.
   <br/>
   <br/>
   "Geçici Kaldırma Kuvveti"nin en büyük avantajı düşük süratle "Taxi" yapma özelliği sağlamasıdır. Taxi; helikopterin kalkış anında peronundan havalanıp, alçak mesafede yükselme yerine kadar gitmesi olayıdır. Perondan kalkıp, yükselme yerine gidene kadar geçici kaldırma kuvveti yakalayıp, düşük süratle, yerden fazla yükselmeden ilerleyebilir, havada kalabilir. inişlerde de alçalan helikopter "Geçici Kaldırma Kuvveti"ni yakalayıncaya kadar belli bir süratle yaklaşmağa devam eder. "Geçici Kaldırma Kuvveti"ni yakalayınca çok daha düşük süratle emniyetli bir şekilde iniş yerine yaklaşır. Ancak deniz sathına yakın uçuşlarda hava rüzgarlı ise denizde dalga oluşur ve sabit yüzeyolmadığı için "Geçici Kaldırma Kuvveti" yakalanamayabilir. Yaklaşmada sürat düşükse bu hata helikopterin düşmesine neden olabilir. Aksaz'daki kazada ilk aklımıza gelen böyle bir olayın yaşanmışolmasıydı.
   <br/>
   <br/>
   Sebebi ne olursa olsun kazada şehit olan kahramanlarımızı geri getirmemiz mümkün değiL. Dileğimiz kazanın bütün boyutlarıyla değerlendirilerek gerçeğe ulaşılması ve böyle facialara neden olabilecek tüm sebeplerin ortadan kaldırılması.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1376-34-skorskymiz-egede-neden-dustu.html), [web.archive.org (arşiv bağlantısı)](http://web.archive.org/web/20131220054143/http://www.aksiyon.com.tr:80/aksiyon/haber-1376-34-skorskymiz-egede-neden-dustu.html)
