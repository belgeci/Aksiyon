# Devletin malı 'deniz'

*Arda Sualp 1995.05.20*

<font class="agenda2NewsSpot">
 Uçsuz bucaksız denizlerde asker olmanın zorluğunu ancak bahriyeliler bilir. Biriki gün, biriki ay ve biriki yıl derken, kamaradan bir "ev" ve bir gemilik "şehir"de geçen koca ömre "kolay" denir mi?Güneş daha denizin üstüne çıkmadan onlar "Nete batarya!" komutuyla güvertede içtimaya çıkmışlardır. "Arya sofra!"larla yenen karavanaların ardından ayın seçilemediği sisli gecelerde tutulan üçbeş sancak nöbetinde onlara eşlik eden tek dost; bazen okşar, bazen de döver gibi geminin gövdesinde parçalanan dalgalardır. O bitmeyen dalgalar hep aynı sesi çıkarır, fakat nasılsa her denizciye başka bir şarkıyı hatırlatır.
</font>
<font class="newsDetail">
 Bazı insani özellikleri hernekadar kara ve havacıların "yenge" lakabı ile takılmalarına sebep olsa da bütün askerler; denizcilerin daha sosyal, daha kibar ve daha "entel" olduğunu kabul eder.
 <br/>
 <br/>
 Deniz Kuvvetlerimiz, tecrübe ve disipliniyle dünya ülkeleri arasında çok seçkin bir yere sahip. Bu üstün özellikleri, teknik ve silah gücü ile birleştirerek güçlü bir donanma meydana getirmek de devlet yetkilerinin en büyük arzusu. Zaten baştan beri girişini yaptığımız haberin konusu da bu: "Güçlü bir donanma."
 <br/>
 <br/>
 <br/>
 <br/>
 "NAKIS" FIRKATEYNLER !
 <br/>
 <br/>
 <br/>
 <br/>
 Deniz Kuvvetlerimizin kendini yenilemesi  için belirli dönemlerde ABD ve Avrupa ülkelerinden gerekli malzemelerin satın alınması son yıllara kadar rutin bir işti. Ancak yeni alımlarda durum değişti. Dedikodular duyulmaya başlandı içten içe. Hele bunlardan sonuncusu olan "Knox" tipi fırkateynler hakkında söylenenler ayyuka çıktı. Bunların nasıl olup da Donanma'ya alındığını, işin içinde olan denizci subaylar bile anlayamadı. Naks şeklinde okunuşundan olmalı, bugün çoğu denizciler, "Nakıs" yani eksik fırkateyn diye bahsediyor Knoxlardan.
 <br/>
 <br/>
 Siyasetçilerin temel ilkesi bellidir;"Askere selam, bütçeye devam."  Gerisi ilgilendirmez onları. Bütçe görüşmelerinden anlaşılacağı üzere, çoğu politikacı bu paranın nerede ve neye sarfedildiğini pek merak etmez. "Ordumuza güç katan" bu alımsatım ya da "teslim" törenlerinde bulunmaktan duydukları gurur yetiyor onlara...
 <br/>
 <br/>
 Gelelim Knoxların hikayesine...
 <br/>
 <br/>
 Cumhurbaşkanı Süleyman Demirel, "Knox" sınıfı fırkateynlerin Türk Deniz Kuvvetleri tarafından teslim alındığı törende şunları söylüyordu: "Bugün donanmamıza katılan sadece 4 fırkateyn'in değeri 1960 yılındaki tüm deniz kuvvetlerinden fazladır. Bu, Türkiye'nin nereye geldiğinin en önemli göstergesidir.''
 <br/>
 <br/>
 Başbakan ve tüm komuta kademesinin de hazır bulunduğu bu devirteslim töreni, ertesi gün Türk basınında "Gurur günü'' başlığı ile yeralmıştı. Donanmamız, "en modern" fırkateynlere kavuşmuştu.
 <br/>
 <br/>
 <br/>
 <br/>
 HURDAYA AYIRMAKTANSA
 <br/>
 <br/>
 TÜRKIYE'YE SATALIM!
 <br/>
 <br/>
 <br/>
 <br/>
 Sivil cumhurbaşkanının, başbakanın, hatta bir ölçüde basının askeri bir konuda fazla bir şey bilmemesi elbetteki eksiklik sayılmazdı. Eğer onlar da "Knox" lar hakkında aşağıdaki bilgileri zamanında alsalardı söyleyecekleri ve yazacakları şeyler herhalde çok daha farklı olacaktı.
 <br/>
 <br/>
 Bu gemilerin ABD tarafından Türkiye'ye teklif edilmesiyle başlayan süreç çok ilginç gelişmeleri kapsıyor. "Knox'' sınıfı olan bu fırkateynler, teklifin yapıldığı andan itibaren Deniz Kuvvetleri'nde yoğun tartışmaların yaşanmasına sebep olmuş.
 <br/>
 <br/>
 196772 yılları arasında Amerika'da üretilen bu fırkateynler, donanmasını yenileyen ABD tarafından hurdaya ayırmak yerine aralarında Türkiye'nin de bulunduğu bazı ülkelere teklif edilmiş. Ilk teklif geldiğinde dönemin Deniz Kuvvetleri Komutanı Oramiral Irfan Tınaz, bir heyet kurdurarak fırkateynlerin değerlendirilmesini istemiş. Heyet, incelemeleri sonunda, Knoxların Türk Deniz Kuvvetleri'nin yapısına uygun olmadığını belirterek; teknik yapı, donanım, silah ve yedek parça gibi pekçok menfi sebeplerden dolayı alınmaması yönünde karar vermiş. Ve teklif reddedimiş.
 <br/>
 <br/>
 Ama iş burada bitmemiş.
 <br/>
 <br/>
 30 Ağustos'ta Oramiral Irfan Tınaz'dan görevi devralan Oramiral Vural Beyazıt, Türkiye  Yunanistan gerginliğini öne sürerek hemen o gün bu fırkateynlerin alınması yönünde emir vermiş ve tam 300 milyon dolara (yaklaşık 13 trilyon 200 milyon TL) bu fırkateynler alınmış.
 <br/>
 <br/>
 Velhasıl, bu karardan sonra "iskele alabanda!" diyerek dönmek bir daha mümkün olmamış.
 <br/>
 <br/>
 <br/>
 <br/>
 ALDIN MI BAŞINA BELAYI ?
 <br/>
 <br/>
 <br/>
 <br/>
 Amerikalılar'ın jilet yapmaktan vazgeçip, "Donanma'yı güçlendirmek" üzere Türkiye'ye sattığı bu fırkateynler ne yazık ki orijinal hallerinde bile değil. Denizci subaylar Knoxların pekçok eksikliklerinin olduğunu, Türkiye'ye teslim edilirken fırkateynlerin beyni sayılan bilgisayarların bir kısmının söküldüğünü, diğer gemilerde isabet alma ihtimaline binaen çift pervane olmasına karşılık bunlarda tek pervane olduğunu belirtiyorlar. Ayrıca donanmanın tamamına yakın gemileri dizel motorlu iken bunların sitimli yani buharlı olması bünyeye uyumsuzluk da getiriyor.
 <br/>
 <br/>
 Mahsurları bu kadarla da bitmiyor. Teknik açıdan büyük işletme problemleri olan bu fırkateynler birçok denizcinin "cenaze gemisi" de olmuş. Sadece Amerika'da yüze yakın personel Knoxlar'ın 1200 PS basınçlı kazanından kaynaklanan gayritabi çalışma ortamında can vermiş. Yunanlılar ise daha az kurban vererek kurtulmuşlar: 30 ölü.
 <br/>
 <br/>
 Bunca ölüm hadisesi ve teknik problemle karşılaşınca üretilen bir sürü yedek parçasına rağmen ABD bu fırkateynlerden vazgeçmiş. Bünyesindekileri de en kısa zamanda elden çıkarmaya bakmış. Tabii ilk akıllarına gelen ülkelerden biri de Türkiye olmuş. Acaba neden?
 <br/>
 <br/>
 Türkiye'nin savaş gemileri alma konusunda baştan beri şansı pek yaver gitmiyor. Daha önce de Almanya'dan alınan "Gelibolu" ve "Gemlik" isimli bazı gemiler de Knox şartlarında satın alınmıştı. Şu anda bu gemiler Gölcük Tersane Komutanlığı'nda  hurdaya ayrılmış durumda.
 <br/>
 <br/>
 Isterseniz yeniden başa dönelim.
 <br/>
 <br/>
 <br/>
 <br/>
 TEKNIK DAIRE: KNOXLAR ALINMASIN!
 <br/>
 <br/>
 <br/>
 <br/>
 Deniz Kuvvetleri eski Komutanı Irfan Tınaz bu fırkateynlerin Donanma'ya alınıp alınmamasına karar vermesi için Teknik Daire Başkanlığı'ndan görüş ister. Dönemin Teknik Daire Başkanı Albay Metin Kirvanoğlu sonraki gelişmeleri Aksiyon'a şöyle anlatıyor:
 <br/>
 <br/>
 "Gemilerin alınmasıyla ilgili ilk teklif hükümetten gelmiş. Genel Kurmay bu konuyla ilgili teklifi Deniz Kuvvetleri'ne iletince Teknik Daire olarak biz olumsuz görüş beyan ettik. Tınaz Paşa bu durumu Doğan Güreş'e iletince Güreş Paşa, (siz istemiyorsanız tamam) dedi.
 <br/>
 <br/>
 Olumsuz görüş beyan ettik. Çünkü bu gemilerin donanmaya katılmasının herhangi bir faydasının olmayacağı kanaatindeydik. Biz ve dönemin kuvvet komutanı donanmanın modernleşmesinin yeni gemilerle mümkün olacağı düşüncesini taşıyorduk. Kullanılmış gemilerin bize faydasının dokunmayacağını düşünüyorduk. Ayrıca teklif edilen gemiler bizim donanmamızın yapısına uygun değildi. Donanmamızda ağırlıklı olarak dizel gemiler var. Bu teklif edilen gemiler ise sitimli (buharlı). Bizde de sitimli gemiler var ancak bu alınmak istenenler standart dışıydı. Varolan sitimli gemilerimizde 600 psi'lik basınçla, Knox'lar ise 1200 psi'lik basınçla çalışıyor. Tek pervaneli, tersane alt yapısı olmayan, yedek parçasında dışa bağımlı, idamesi zor bu gemilerin alımı her gündeme geldiğinde biz teknik daire olarak olumsuz görüş beyan ettik.'
 <br/>
 <br/>
 <br/>
 <br/>
 DENIZCILER ANLATIYOR
 <br/>
 <br/>
 <br/>
 <br/>
 Bir askeri yetkili ise gemilerle alakalı olarak bize şunları söylüyordu:
 <br/>
 <br/>
 "Knox sınıfı fırkateynler denizaltı savunma harbi maksatlı yapılmışlardır. Fakat kapalı tip küçük denizlerde değil de açık okyanuslarda daha çok uçak gemisi nizamındaki gemilerin denizaltından gelecek tehlikelere karşı korunması gayesiyle yapılmışlardır. Uçak gemisinin yanında refakat gemisi olarak görev yapıyor. Ancak bu görevi yerine getirecek cihazları alınarak bize verilmiş. Denizaltı savunma görevi yaptığı için son derece gelişmiş sonarlara sahipti. Bunun VDS yani derinlik ayarı değişebilir sonarı denize atıldığı zaman yaklaşık yüzbin yarda mesafeden 50 mil temas alabilmekte. Çok yüksek bir menzil bu denizaltı savunma harbi açısından. Genelde bizim bu eski tip gemilerimizin denizaltı tespit menzili 12 bin yarda, bilemediniz çok iyi şartlarda 20 bin yardaya çıkar. On mil ile beş mil arasında değişir. Dolayısıyla bu özelliğinden dolayı ABD bunu uçak gemilerini savunmada kullanmış. Uçak gemisi nizamında refakat görevi yapıyor.
 <br/>
 <br/>
 Okyanus, uçak gemisi nizamlarında, uçak gemisini iki tane hava savunma harbi maksatlı gemi, üç tane denizaltı savunma maksatlı gemi korur. Suüstü savunma harbi maksatlı iki gemi vardır. Böyle sekiz, on gemiden müteşekkil bir filo vardır uçak gemilerinin çevresinde. Knox'lar da bu filoda denizaltı savunma harbi kapsamlı gemi görevini yapıyormuş. Şimdi materyal olarak eskimiş, zamanını doldurmuş. Cihazsistem olarak oldukça iyi durumdaymış. Durumdaymış diyorum, çünkü Amerikalılar gemileri bize devretmeden önce bu cihazların çoğunu sökmüşler. Mesela otuzbeş sonarı dedikleri sonarın bilgisayarlarla kaplanmış bir tanımlamateşhis bankası varmış. Bu teşhis bankasını sökmüşler. On, oniki bilgisayar diyorlardı. Kimisi otuz küsur bilgisayar diyordu. Hangisi doğru bilemiyoruz.
 <br/>
 <br/>
 Her geminin denizde çıkartmış olduğu ses, veri sayısı, titreme özellikleri farklıdır. Dolayısıyla Amerikalılar donanmalarının kuruluşundan bugüne kadar elde etmiş oldukları bütün ses dinleme analizlerini bu bilgisayarlar vasıtasıyla bu sisteme yüklemişler. Dolayısıyla sonar dinlemeye başlayıp bu sesi aldığı zaman direkt bilgisayarda analize giriyor. Analizden sonra operatör bilgisine ihtiyaç duymadan direkt olarak şu gemi, şu gemi diye ismini veriyor. Zaten bu sonarların operatörle kullanılması da imkansız. Niçin imkansız? Çünkü sonarlarda çevre gürültüsü denen bir olay vardır. Özellikle Ege denizinde harekat esnasında bir displayde aynı anda yaklaşık yüz tane, yüzelli tane frekans çıkar. Mesela yoğun gemi geçişi, denizdibindeki sesler, ticaret gemilerinin frekansları, sonarın kendisinin çarpıp gelen çevre gürültüleri, balık sürülerinin en ufak sesini bile alabiliyor.  Bu sonarlar çok hassas olduğu için, operatör onu ayırt edemiyor. Display de onu ayırt edemiyor. Bilgisayarsız hiç bir işe yaramaz. Sonar ne kadar mükemmel olursa olsun o verilerle yüklü bilgisayarların fırkateynlerden alınması o sistemi kullanamamamıza  neden  oluyor. Belki bu sistemde yirmi sene tekamül etmiş insan olursa  yüzde onbeş, yirmi verimle kullanılabilir.''
 <br/>
 <br/>
 <br/>
 <br/>
 TATBIKATLARDAKI BAŞARISI SIFIR
 <br/>
 <br/>
 <br/>
 <br/>
 Gemilerin Türkiye'ye tesliminden sonra yapılan tatbikatlarda başarılarını sorduğumuzda ise verilen cevap oldukça düşündürücü: Hiçbir temas sağlayamadılar. Bunun anlamı şu: Denizaltıları tesbit edip tesirsiz hale getirmek için üretilen gemiler bu görevlerinde son derece başarısız. Bu ise kelimenin tam anlamıyla facia. Tüm savaş planlarını Ege'deki çatışma üzerine oluşturmuş Deniz Kuvvetlerimizin, aldığı Knox'ları burada kullanması imkansız. Bunu görüştüğümüz bir askeri yetkili;
 <br/>
 <br/>
 "Yanlış bir seçim, özellikle Ege gibi bir yerde zaten değişebilir sonarınızı (VDS) atamazsınız. Niye? Derinlikler sabit değil. Çünkü altıyüz feet kadar bir derinliğe iniyor değişebilir sonar. Ege Denizi'nde çok ada var, çevre gürültüsü ve benzeri bir çok etken yüzünden kullanılamaz. Oysa bizim harp planlarımızı kurduğumuz yer Ege. Dolayısıyla denizaltı savunma maksatlı kullanılamaz bu gemiler. Bir de aktif sonarı var. 26 sonarı var. Aktif sonarı birazcık iyi onda da operatör eğitiminin çok iyi olması lazım. Ayrıca bilgi bankası oluşturulması lazım. Biz Amerikalılar'ın otuzbeşkırk sene önce yapmış olduğu bir şeyi şimdi yeni yeni yapmaya başladık'' diyordu.
 <br/>
 <br/>
 Tek pervaneli bu fırkateynler bir savaş gemisi için varolabilecek en büyük dezavantajı bu özellikleriyle bünyelerinde barındırıyorlar. Pervanesinde meydana gelebilecek en küçük bir arızayla hareket etmekten mahrum kalacak gemiler, açık hedef haline gelecekler. Bir savaşta denizcilerin korkulu rüyası olan böyle bir olaya meydan vermemek için, harp gemileri hep yedekli imal edilmiş. Çift şaft, çift pervane savaş şartlarının zorlamasıyla ortaya çıkmış. Oysa "Knox''lar bu önemli avantajdan mahrum. Geminin makinalarındaki bozukluk, piston veya silindirlerindeki tutma, pervanesine isabet eden bir torpido belki de savaşın kaderini değiştirecek. Trilyonlarca lira değerindeki fırkateyn, basit arızalar yüzünden her an ecel terleri dökülmesine neden olacak. Basit top atışlarıyla devre dışı kalacak. Deniz altı savunma harbi açısından böyle bir handikapı var olan "Knox''lar, hava savunma harbi açısından da çok parlak durumda değiller. Bu konuyu kendisine sorduğumuz askeri yetkili endişelerini şöyle dile getiriyordu:
 <br/>
 <br/>
 <br/>
 <br/>
 SILAHLARI DA YETERSIZ
 <br/>
 <br/>
 <br/>
 <br/>
 Hava savunma harbini düşünürsek gemide bir adet 5.54 top, bir tane de "phalanx'' denilen nokta savunma sistemi topları var. Amerikalılar bu sistemin zararını gördükleri için şu anda kullanmıyorlar. 5.54 top baş tarafta, "phalanx'' nokta savunma sistemi geminin kıçında yer alıyor. Baş taraftan uçak hücumu olursa bir tek 5.54 dediğimiz top var. Günümüzde uçakların hızları arttığı için bu 5.54 top bu sürate ulaşacak hızda bir top değil. Modern harp gemilerinde bu topların son derece gelişmiş modelleri var. Bilgisayarlarla idare ediliyor. Oysa "Knox''larda personel bulundurmak zorundasınız. 5.54 topların primitif bir modeli baş tarafta bulunuyor. Bu top hava savunma maksatlı kullanılamaz. Ancak baraj atışı yapılabilir. Buna da körleme atış derler. Uçağın geliş istikametine doğru atış yapılır. Etkili bir şey değildir. "Phalanx" ise idamesi çok zor bir sistem. Sektörü yetersiz. Çok basit nedenlerle arıza yapabiliyor. Geminin güdümlü mermiye karşı savunma silahı ve hava savunma harbine karşı başka bir savunma silahı yok. Dolayısıyla bu gemiler hava savunma harbine karşı da son derece yetersiz.
 <br/>
 <br/>
 Knox'lar, kazan yani sitim buharlı gemi. Iki kazanı, tek makinesi var. Kazanında problemi olsa, diğer kazana geçiyor. Ama makinesi bir tane. Sitim makinesi dediğimizde oluşan sitimi türbin vasıtasıyla hareket sağlayan makine, ana makine denir. Sitim makinesinde bir problem olsa gemi yine duracak.
 <br/>
 <br/>
 <br/>
 <br/>
 ALARGADA GÜNDE 20 TON MOTORIN YAKIYOR
 <br/>
 <br/>
 <br/>
 <br/>
 Şu anda GölcükPoyraz rıhtımı yeterli olmadığı için harp filodaki gemilerin hepsi "kıçtan kara" olamıyor. Alargada yani açıkta bekliyor. Knox'lar alargada günde 20 ton motorin yakıyor. Bu liman periyodunda harcadığı, bir kazanın devrede olmasıyla harcadığı yakıt. Seyir esnasında harcadığı yakıt 4050 tona yükseliyor. Sürate göre değişiyor. Çok fazla yakıt sarfiyatı var. Ekonomik değil."
 <br/>
 <br/>
 Tüm bu olumsuz özelliklerinin yanında 1200 psi basınçta meydana gelebilecek herhangi bir sızıntıda buhar insan vücudunda kurşun tesiri yapıyor. ABD'li subayların gemilerin bu özelliğinden dolayı kendilerini uyardığını söyleyen Em. Albay Metin Kirvanoğlu, Amerika Birleşik Devletlerinde bu gemiler kullanılırken meydana gelen personel zayiatına dikkat çekiyor.
 <br/>
 <br/>
 <br/>
 <br/>
 KIM ETTI BIZE BU AKL-I KÂR-I TEKLIF?
 <br/>
 <br/>
 <br/>
 <br/>
 Tüm bu olumsuz özelliklerinden dolayı Deniz Kuvvetleri'nde adı "Nakıs" fırkateynlere çıkan gemiler neden alındı? Askeri kaynaklar, neden olarak Yunanistan'la aramızda çıkacağı varsayılan 18 Kasım Krizi'ni gösteriyorlar. Yunan Deniz Kuvvetleri'nin son yıllarda aldığı gemilerle güçlendiğini belirten yetkililer bunun dikkate alınarak alım emrinin, teknik dairenin olumsuz görüş bildirmesine rağmen Oramiral Vural Beyazıt tarafından verildiğini belirtiyorlar. Oramiral Irfan Tınaz'ın, Deniz Kuvvetleri Komutanı olduğu dönemde gemilerin alımına şiddetle karşı olduğu biliniyor. Donanmayı güçlendirmek için yeni gemi yapım ve alımına önem veren Tınaz Paşa'nın emekli olması, bu gemileri bize satmaya çalışan Amerikalılar'a rahat bir nefes aldırtıyor. Daha devirteslim töreninin olduğu gün yeni kuvvet komutanı ilk emrini vererek "Knox"ların alınmasını sağlıyor.
 <br/>
 <br/>
 "Yaptığım toplantıda arkadaşlarıma bugüne kadar muhalefet ettiğimiz gemilerin alım emri verildi. Bundan sonra bizim vazifemiz, artık bizim olan bu gemilerin donanmaya uyumunu ve idamesini sağlamaktır, dedim" diyor Em. Albay Metin Kirvanoğlu.
 <br/>
 <br/>
 <br/>
 <br/>
 DÜĞÜN DEĞIL, BAYRAM DEĞIL
 <br/>
 <br/>
 <br/>
 <br/>
 Gemiler Türkiye'ye son derece ucuza veriliyor. Askeri kaynaklar 4 geminin, 1 gemi fiyatına Türkiye'ye satıldığını belirtiyorlar. Knox'lar için Türkiye, ABD'ye 300 milyon dolar ödüyor. Ama gemilerin bakım ve onarım masrafı ve yedek parça fiyatlarının çok yüksek olduğunu söylemeden edemiyorlar. Donanmanın yirmi yılına ipotek konulduğunu belirten yetkililer, bu kadar masraf yapıldıktan sonra bu gemilerin kolaylıkla hurdaya çıkartılamayacağını söylüyorlar.
 <br/>
 <br/>
 Bu gemilerde kullanılan çelik boruların bile Türkiye'de üretilemediği gözönünde bulundurulursa "Knox"larda dışa bağımlılığın boyutları ortaya çıkıyor.
 <br/>
 <br/>
 Askeri çevreler, Amerika Birleşik Devletleri'nin bu gemileri bize teklif etmesinin nedenini savunma sanayiinde TürkAlman yakınlaşmasından kaynaklanan kaygılara bağlıyorlar. Deniz Kuvvetleri'nin modernleşmesi çerçevesinde Almanya ile ortaklaşa "Meko" sınıfı fırkateynler üretiliyor. Amerika, Türkiye pazarında giderek artan Alman payını bir noktada durdurup, bu pazarda kendisine yer açmak isteyebilir diyen askeri yetkililer, böyle bir niyetin bundan sonra yapılacak satışlarla doğrulanabileceğini belirtiyorlar. Bu yorumlarında hiç de haksız olmadıkları ABD'nin, Türkiye'ye yine ucuz fiyatla bu defa "Pery" sınıfı harp gemileri satmasıyla ortaya çıkıyor.
 <br/>
 <br/>
 <br/>
 <br/>
 BIR LIMANIM BILE YOK
 <br/>
 <br/>
 <br/>
 <br/>
 Gemileri alma emrini veren yetkililer, bir küçük ayrıntıyı unutuyorlar: Gemilerin çekileceği liman ve rıhtım. Harp filosunun bağlı olduğu Gölcük'teki Poyraz Rıhtımı, mevcut gemilerin ihtiyaçlarını zarzor karşılarken, bu defa yeni gelen gemilerle yükü daha da ağırlaşıyor. Filonun bir kısmı açığa alınarak "alargada" bekletiliyor. Alargada beklemek ise birçok sorunu ve ekonomik yükü beraberinde getiriyor. Gemide hayatiyetin devamının sağlanabilmesi için gemi kendi sitim ve elektriğini üretmek zorunda kalıyor. Bunun da maliyeti oldukça yüksek. Seyir halinde "Knox" sınıfı fırkateynler 4050 ton motorin harcıyor. Alargada ise 20 ton motorin kelimenin tam anlamıyla heba ediliyor. Gemiler limana bağlansa elektrik ve sitim, buralardan sağlanacağı için günlük 20 ton motorin tasarruf edilebilecek. Şiddetli fırtınalar denizcilerimize korkulu anlar yaşatıyor. Böyle durumlarda şamandıraya bağlı gemilerin çarpışma ihtimali oldukça yükseliyor. Şamandıra taramaya başlayan bir gemiyi durdurabilmek için, makinaların çalıştırılmasının en az 3040 dakikayı bulacağı gözönüne alınırsa her biri trilyonlarca liraya mal olan gemilerimizin her an bir tehlikeyle karşılaşması olası. Kapasitelerinin büyüklüğü ve hantallığı "Knox"ların Poyraz rıhtımında sık sık problemlere yolaçmasına neden oluyor. Trafonun yetersizliği yüzünden elektrik üniteleri sık sık arıza yapıyor. Tonajları ise başka bir derdin kaynağı. Limana girebilmeleri için milyarlarca lira harcanarak Gölcük limanının dip taraması yapılıyor.
 <br/>
 <br/>
 Amerika Birleşik Devletleri'nin 1980'li yılların sonunda hurdaya ayırma emri vererek, ödeneklerini kestiği gemileri içlerinde Türkiye'nin de bulunduğu Üçüncü Dünya ülkelerine satmasını bir taşla, üç kuş vurmaya benzeten yetkililer, Deniz Kuvvetlerinde "modernleşmecilerin", yani Irfan Tınaz ekibinin bu gemilerin alımıyla ağır bir yenilgiye uğradığını belirtiyorlar.
 <br/>
 <br/>
 Cevap Bekleyen Sorular
 <br/>
 <br/>
 1- Biz bu gemileri neden aldık? Gemilerin olumsuz özellikleri bilinmiyor muydu? Biliniyorsa, alınan bu gemilerle donanmanın geleceğine ipotek konulduğu iddiası haklılık kazanmıyor mu?
 <br/>
 <br/>
 2- Fırkateynlerin alım emrinin üzerinden 2 sene geçmiş olmasına rağmen, Gölcük limanının hazır hale getirilememesi nasıl açıklanabilir? Gemilerin alargada kalış maliyeti hiç hesaba katılmadı mı?
 <br/>
 <br/>
 3- Askeri alımlarda ekspertiz görevi yapan teknik dairenin görüşleri niçin dikkate alınmadı?
 <br/>
 <br/>
 4- Fırkateynler, 18 Kasım Krizi'ne karşı alındı deniyor. Yeterli cephaneyi yükleyemediğiniz gemi bir çatışmada ne işe yarar? Elimizdeki "Harpoon" miktarı bilinmiyor muydu?
 <br/>
 <br/>
 5- ABD'den alınan bu gemilere onarım, bakım masrafı olarak ne kadar harcama yapıldı? Yedek parça sorununu çözme planı nedir?
 <br/>
 <br/>
 6- Liman ve tersanelerimizin bu gemilere uyumlu hale getirilmesi için ne kadar para harcandı?
 <br/>
 <br/>
 <br/>
 <br/>
 Aksiyon iddia ediyor:
 <br/>
 <br/>
 Fırkateyn ihalesini Almanya alacak !
 <br/>
 <br/>
 Türkiye'nin Kuzey Irak'a yaptığı Çevik Bir Harekatı dış dünyanın büyük tepkisini çekmişti. En yoğun tepki de Avrupa ülkelerinden geldi. Başta Almanya olmak üzere birçok Avrupa ülkesi Türkiye'ye silah ambargosu uygulamaya başladılar. O sıralarda oluşturulan hava Avrupa'nın Türkiye'yi ağır biçimde cezalandıracağı şeklinde idi. Oysa aradan çok geçmeden Almanya'nın ambargoyu kaldıracağı haberleri önce gazete sütunlarında yer aldı. Daha sonra da bu haberler manşetlere taşındı. Bazı köşe yazarlarımız ambargonun Almanya'ya vereceği zararın Türkiye'nin uğrayacağı zarardan büyük olacağını, Almanlar'ın ambargo kararıyla aslında kendilerini cezalandırdığını iddia ediyorlardı. Bu iddialarında pek de haksız değillerdi. Silah pazarında Türkiye, Almanya'nın en önemli müşterisi sayılıyordu. Almanya son yıllarda Türkiye'nin açtığı ihalelerde önemli başarılar kazanmıştı. Özellikle Deniz Kuvvetlerimizle ortaklaşa giriştiği projeler, savunma sanayiinde Almanlar'a büyük prestij ve öncelik kazandırmıştı. Meko sınıfı fırkateynler ve Ay sınıfı denizaltılar deniz kuvvetlerimizin övünç kaynağı haline getirdiği TürkAlman ortak yapımı eserlerdi.
 <br/>
 <br/>
 Türkiye şimdi yeni bir ihale açıyor. Bu ihale ile Deniz Kuvvetleri'ne 6 yeni fırkateyn yaptırılacak. Ambargodan önce en şanslı ülke olarak kabul edilen Almanya'nın tam da ihale yaklaşırken ambargoyu kaldıracağını açıklaması, ne kadar istekli olduğunu göstermesi açısından önemli. 			Sadece 3 fırkateyn fiyatının, Atatürk Barajının maliyetine eş olduğu düşünülürse ihale pastasının büyüklüğü göz önüne getirilebilir.
 <br/>
 <br/>
 Direnç ve savaş kabiliyetleriyle üstünlüğünü herkesin kabul ettiği ABD yapımı savaş gemilerinin Türkiye'de hüsnü kabul görmemesinin sebeplerini araştırdığımızda ise önümüze oldukça ilginç bilgiler geliyor. 2 sene önce Ege Denizi'nde yapılan bir tatbikatta Saratoga uçak gemisi tarafından vurulan Muavenet gemisiyle birlikte başlayan sürece dikkatimizi çeken yetkililer, ABD'nin askeri ihalelerde AlmanyaTürkiye yakınlaşmasından oldukça rahatsız olduğunu belirtiyorlar. TürkiyeAlmanya yakınlaşmasının sebeplerini ise Alman firmalarının Türkiye temsilcilerinin kabiliyet ve akrabalık bağlarına bağlıyorlar. Özellikle "Meko" sınıfı fırkateynlerin alımında emekli Deniz Kuvvetleri Komutanı, müteveffa Oramiral Kemal Kayacan'ın damadının çok mühim rol oynadığını belirtiyorlar. 30 Ağustos'tan sonra komutanı değişecek Deniz Kuvvetleri'nde, Oramiral Vural Beyazıt'ın Amerikancı kanadı temsil ettiği,  kuvvet komutanlığına getirilmesine kesin gözüyle bakılan Donanma Komutanı Oramiral Güven Erkaya'nın ise Almanya'ya yakın olduğu, bundan sonra açılacak ihalelerde Almanya'nın şansının bu yüzden büyük olduğunu savunuyorlar.
 <br/>
 <br/>
 Knox'ların alımıyla büyük yenilgiye uğrayan Eski Kuvvet Komutanı Em. Oramiral Irfan Tınaz ekibi, Oramiral Güven Erkaya'nın kuvvet komutanlığına getirilmesiyle tekrar eski gücüne ulaşacak. Buna bağlı olarak da Almanya ihalelerde tekrar avantajlı duruma geçecek.
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/detaylar.do?load=detay&link=277), [web.archive.org (arşiv bağlantısı)](http://web.archive.org/web/20110826034924/http://www.aksiyon.com.tr:80/aksiyon/detaylar.do?load=detay&link=277)
