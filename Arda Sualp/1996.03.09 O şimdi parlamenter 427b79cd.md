# O şimdi parlamenter

*Arda Sualp 1996.03.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Doğan Güreş, genelkurmay başkanı olduğu sıralarda sıcak ve canayakın kişiliği ile kısa zamanda sivillerle güzel diyaloglar geliştirdi.
  </font>
 </div>
 <div id="newsText">
  <font class="detail-text">
   Asık yüzüyle tanınan Genelkurmay'ın kapıları ilk dtifa onun döneminde basına açıldı. Milletvekili seçilerek Meclis'e giren Güreş bu özelliğini devam ettiriyor olmalı ki, Aksiyon'a pek çok konuda görüş bildirmekten kaçınmadı
   <br/>
   <br/>
   Türkiye'nin zor yıllarında göreve gelmişti. "Mevcut yönetimin, yönetme şeklini devlet felsefem ve yönetim anlayışım ile bağdaştırmam mümkün değiL. Bu nedenle istifa ediyorum" diyen eski komutanının yerine aynı göreve atanması onu zor durumda bırakmıştı. Körfez Savaşı'nın en önemli günlerinde ordunun başsız kalamayacağını gözönüne alarak komutanıyla aynı görüşleri paylaşsa bile görevi almakta tereddüt etmedi. Sıcak ve canayakın kişiliği ile kısa zamanda sivillerle güzel diyaloglar geliştirdi. Asık yüzüyle tanınan Genelkurmay'ın kapıları ilk defa onun döneminde basına açıldı. Her konuda görüş belirtmekten kaçınmadı. Bu özelliğiyle belki de basınımızın en çok tartıştığı genelkurmay başkanı oldu. Zaman zaman oğlu yüzünden başı ağrıdı, zaman zaman da kendi sözleri tenkit edildi. "Cudi dağına bayrak diktik", "Siviller tak der, biz şak yaparız" gibi sözleri ve Başbakan Çiller'e olan yakınlığı başına dert oldu.
   <br/>
   <br/>
   Artık milletvekili olan emekli Genelkurmay Başkanımız Doğan Güreş'ten bahsediyoruz. Güreş'le Meclis'teki odasında yaptığımız söyleşiyi aşağıda okuyacaksınız.
   <br/>
   <br/>
   - Genelkurmay başkanlarının protokolde savunma bakanının önünde yer alması çok tartışılan bir konu. Milli Savunma Bakanlığı sembolik bir makam mı?
   <br/>
   <br/>
   Milli Savunma Bakanlığı çok büyük bir makamdır. Genelkurmay başkanının yaptığıönemli iki iş vardır: Harekat planlar. İstihbaratı toplar. Politika militer meseleleri toparlar. Ve eğitime hazırlar. Bakın dikkat edin, bunun dışındaki herşeyi milli savunma bakanı yapar. Atamalar, askeri adalet işleri, askere alma işleri, kayıt işleri, inşaat, para, iç tedarik, dış tedarik, sanayi.. hepsi. Peki Amerika nasıl yapıyor. Onu da gittim gördüm. Ceheney' di o zaman. Amerika da aynı şeyi yapıyor. Savunma bakanı harekatı bilmez. Askeri politikayı bilmez. O yüzden yukarıda saydığımız işlere yönelir. Bizde bu resmileşmiş, onlarda resmileşmemiş. Bizim adetlerimiz var. Silahlı Kuvvetler halkın yüzde doksan iki! tarafından desteklenen, sevilen bir kurumdur. Hepimiz bunun içinde yetiştik. Çok iyi bir müessesedir. Bazı haıa. lar olabilir. Bunlar Silahlı Kuvvet. ler' in tümünü kapsamaz.
   <br/>
   <br/>
   TAYINLERI SAVUNMA BAKANIIGI YAPAR'
   <br/>
   <br/>
   Bazı genç arkadaşlarımız yapılan işlerde mantıksızlık var diyor. O mantıksızlık gibi görünen işlerin içinde mantık var. Mesela Harp Okulu'nda sıcak günlerde talime bizi nereye gölü. rürlerdi biliyor musunuz? Kuytu vadi. ye. Soğukta ise tepenin üzerine çıkarırlardı. Yahu derdik, bunlar ne biçim a. dam. Okuldan mezun olurken işin sır. rını bize söylediler: Erinizi tipide tepe. ye çıkarmayın. Orada mantıksız gibi görünen işlerin içinde mantık var. E. fendim burada niye nöbet tutuyoruz! Lüzum var mı? Nöbet tutmaya, uyu. mamaya alışma var. Boşuboşuna orada iki kişi nöbet tuttururlar. Bir mantık var. Dünyada da bu böyle. Ben Amerika'da okudum. Baktım bizden farkıyok, hatta daha ağır. Ufak bir terslik oldu mu sürme yetkisi var. Bizde, hemen İdare Mahkemesi'ne verİr ve sürgünü durdururlar.
   <br/>
   <br/>
   - Siviller inisiyatif almak istemiyorlar. Tabandan baskı gelince de topu Genelkurmay'a atıyorlar diyebilir miyiz!
   <br/>
   <br/>
   Birşey diyemem. Genelleyemem. Belki de böyle bir şey vardır. Subayların, albayların atanmasında en son sözü söyleyen savunma bakanıdır. Savunma bakanı tayini yapar, genelkurmay başkanı yapmaz. Kuvvet komutanı listeleri hazırlar. Yarbaya kadar tayinini yapar. O da milli savunma bakanı adına tayin yapabilir. Genelkurmay'ın tayin ile ilgisi yok. General ve amiral tayinlerinde ise, genelkurmay başkanı bakana teklifte bulunur. Yüksek Askeri Şura tayin yapmaz, terfi yapar. Tayinle ilgisi yoktur, olmasını uygun gördüm der. Milli savunma bakanı isterse uygular. Tayini uygundur veya değildir der.
   <br/>
   <br/>
   - Aksi bir örnek, milli savunma bakanının ben bu kararname yi imzalamam dediği oldu mu?
   <br/>
   <br/>
   Olmadı. Şu ndan olmadı. Bu gibi atamalarda milli savunma bakanı ile istişare ediyorduk. Karşılıklı oturup, konuşuyorduk. Orgeneraller ve korgeneralllerle ilgili olarak, cumhurbaşkanına kadar gidiyor, fikrini alıyorduk. 'Bir isteğiniz, düşünceniz var mı?' diye soruyorduk. Dolayısıyla kararnameler hazırlanmadan karşılıklı görüşüp, konuşuyorduk. Ondan sonra listeyi hazırlayıp imzaya gönderiyorduk
   <br/>
   <br/>
   UÇAK GEMISI PAHALI
   <br/>
   <br/>
   Atamalarda siyasiler yok diyorlar. Olur mu canım. İşte bunların hepsi var. İtiraz edilse, siyasilerin rağmına tayin yapmamız mümkün olmazdı. Kararnameler cumhurbaşkanına, bakanlar kuruluna gidiyor ama, İtiraz nadir oluyor. Çünkü terfi ve tayini yapılan subayları tam manasıyla tanımıyorlar, kendilerine güvenmiyorlar, sesleri çıkmıyor. Bu gayet doğaL. Bu Amerika'da da böyle oluyor. Colin Powel benim arkadaşımdır. Sizde tayinler nasıl oluyor diyordum? Tanımadıkları için yüzde doksandokuz bizim dediğimiz gibi oluyormuş. Yalnız üst makamları, orgeneralleri, korgeneralleri tanıma imkanı buldularsa olumlu anlamda çok müdahale ediyorlar diyordu. Bizde de durum farklı değiL. Orgeneral, korgeneral tayinlerinde soruyorlar. Yakından tanıma imkanı buldukları için görüş beyan etmekten çekinmiyorlar. Onlar da haklı. Daha sonra kararname hazırlanıyor.
   <br/>
   <br/>
   - Türkiye 'nin silahlanma politikası nedir? Son dönemlerde stratejik savaş silahlan alıyoruz. Mesela uçak gemimiz olacak mı?
   <br/>
   <br/>
   Uçak gemisi çok masraflı, idame ettiremeyiz. İngiltere idame ettiremedi.
   <br/>
   <br/>
   - Geçen sene Vural Beyazıt Paşa'nın emekliliğine yakın uçak gemisi alınması için hazırlamış olduğu bir rapor var. İtalyanlar'ın ve İspanyollar'ın elinde bulunan uçak gemilerinin benzerini alalım ve dikine havalanabilen uçaklar yerleştirelim diye bir rapor hazırlanmıştı.
   <br/>
   <br/>
   Vural Paşa'nın söylediği bir hedeftir, doğrudur. Hedefini koyacaksın. Ama Amerika Birleşik Devletleri'nin uçak gemisi gibi bir gemiyi almak, Deniz Kuvvetleri bütçesini ona' vermek demektir. Çok pahalıdır. Harrier benzeri uçakların veya helikopterlerin inip-kalktığı uçak gemisi tipinde belki olabilir. Bu gibilerle hedefinizi koyarsınız. Nitekim Hava Kuvvetleri'nde bu havadan ikmal hedefini koyduk.
   <br/>
   <br/>
   Ha vadan yakıt ikmali yapan uçakları aldık. Onda da Halis Burhan Paşa'nın çok gayretleri oldu. Şükranla anarım. Benim kuvvet komutanlarım çok iyiydi. Halis Burhan Paşa, Amerikalı
   <br/>
   <br/>
   lar'ın kafalarının etini yedi. Her toplantıda, her resepsiyonda "Efendim havadan ikmal uçağımızı ne zaman verıyorsunuz" diye diye işi bitirdi.
   <br/>
   <br/>
   - Havadan ikmal uçakları son derece stratejik bir savaş silahı. Amerika Birleşik Devletleri, Türkiye'ye bölgesinde biçtiği rolden dolayı mı bu silahlarıverdi?
   <br/>
   <br/>
   Tabii. Türkiye'nin boyuna doğru çok uzun bir mesafesi var. Hava Kuvvetlerimiz'in herhangi bir operasyon olduğu zaman doğu alanlarına intikal etmesi lazım. Bu uçaklarla o sağlandı. batıdaki üslerde konuşlandırılan savaş uçakları kalkar, havada ikmalini yapar, doğuda istediği bir hedefe yönelebilir. Bu neresi olabilir? Geçmişte SSCB olabilirdi. Şimdi de potansiyel bir tehlike. Açıkça söyleyeyim ben hala ürküyorum. Çünkü AKKA'yı fiili olarak ortadan kaldırdı.
   <br/>
   <br/>
   - Kafkaslar'daki politikasından dolayı mı sizde rahatsızlık hasıl oldu?
   <br/>
   <br/>
   Tabii. Kafkasya meselesinin boyutları var. Pavel Graçov, milli savunma bakanı olarak Kafkasya politikasının mimarı. Biraz katı tutumlu bir adam. Hatta konuşmalarında bile katıydı. Çerkez değil ama Kafkasya'da doğmuş.
   <br/>
   <br/>
   - Primakov'la ilişkiniz oldu mu?
   <br/>
   <br/>
   Hayır, onunla olmadı. Onların çoğu Kafkaslar'ı bilir. Esas mesele mayıs ayında yapılacak başkanlık seçimleri. YeItsin, seçimde pirim yaparım diye kandı. Biraz da onu kandırdılar. İkincisi Kafkaslar ulaştırma noktası, merkez. Petrol boru hatları gibi bütün herşey
   <br/>
   <br/>
   Grozni'nin oradan geçiyor. Onu kontrol altına almak. Üçüncüsü ve en önemlisi bence, Çeçenistan'ın istekleri kabul edilirse Rusya'ya bağlı diğer cumhuriyetler de bağımsızlıklarını isterler. Böylece Rusya Federasyonu'nun güneyle yani Gürcistan, Azerbaycan, Ermenistan ile irtibatı kesilir.
   <br/>
   <br/>
   RUSYA IÇİN TEK ÜMİT: DEMOKRASI
   <br/>
   <br/>
   Kendi menfaatlerine, politikasına ters. AKKA'yı da onun için dinlemiyor. Daha aşağı inmek istiyor. Gürcistan ve Ermenistan'da tümeni var. Rusya'nın yayınladığı 'Rusya Federasyonu, dışındaki otuz milyon Rus menfaatlerini her zaman korur, gerekirse nükleer silah kullanırız' gibi doktrinler, Graçov gibi adamlar beni rahatsız ediyor. Başa gelmesi muhtemel eski Komünist Parti'nin başkanı, }irinovski gibi milliyetçi liderler beni endişeye sevkediyor. Bir de Batı'nın onlara verdiği taviz önemli. Batı bir nevi Rusya'yı "contain" etmiş. "Contain" ne demek? "Efendim sen Asya'ya bak. Batı'ya, Beyaz Rusya, Litvanya, Estonya'ya bakma, bizimle uğraşma. Ben sana göz yumar, sesimi çıkarmam.
   <br/>
   <br/>
   Stratejik işbirliği de yaparım. Batı, Çeçenistan'ı haydut, terörist ilan ediyor. Tabii bu gibi davranışlar Rusya'yı biraz mütecaviz yaptı. Batı'nın istediği Rusya Federasyonu'nu bir Asya devleti haline getirmek. Demokrasiye geçilirse o da kar olur. Bir tek ümidim, Rusya'nın demokrasiye geçmesi. Demokrasilerde biliyorsunuz halkın dediği olur, yöneticiler kendiliğinden birşey yapamaz. Ama demokrasiye geçmek de kolay değiL. Biz 40-50 senede zor geçtik. O nasıl geçecek. Birden bire yapamaz. Hala milli savunma bakanları mareşal. Rütbe ile geziyor.
   <br/>
   <br/>
   - Savaş, maliyeti çok yüksek bir olay. Rusya Federasyonu bu maliyeti kaldırabilir mi?
   <br/>
   <br/>
   Kaldıramaz, maliyeti yüksek tabii.
   <br/>
   <br/>
   Ekonomisi pek iyi değiL.
   <br/>
   <br/>
   Ama bir potansiyeli var. Eski Sovyetler'in bütün bakiyesi Rusya Federasyonu'na kalmış. Onun ufacık bir zerresi bile çok büyük bir güç. Nitekim Cevher Dudayev buraya geldiği zaman onun dikkatini çektim. İyisiniz, hoşsunuz ama adamın bir milyon askeri var. Binlerce tankı ve uçağı var. Kimsenin karşısında duramayacağı bu güç karşısında sen nasıl duracaksın? Türkiye'nin esas sorunları çok büyük. Etrafında ateş çemberi var.
   <br/>
   <br/>
   - Düşmanı çok olan bir ülkeyiz.
   <br/>
   <br/>
   Suriye ile su meselesi, felaket bir mesele o. Şimdi artık dünya devleti oldun mu, teke tek kalamıyorsun. Dünya herşeyde dengeleri korumak istiyor. Işte Bosna-Hersek'in durumu. Balkanlar'daki dengeyi bozar mıyım diye doksan ikiden bu yana olaylara, a kana seyirci kaldılar.
   <br/>
   <br/>
   - Suriye sınırında bir tatbikat esm da birkaç bombamız sınırın ötesine dii ne olur? Rahmetli Özal'ın hatırlarsaı bir sözü vardı.
   <br/>
   <br/>
   Sayın Turgut Özal bunları ciddi bir dille söylemezdi. Gülerek söyler. Belki o esnada senden fikir almak,  düşündüğünü öğrenmek isterdi.
   <br/>
   <br/>
   - Musul-Kerkük meselesi de aynı şekilde mi gündeme geliyordu?
   <br/>
   <br/>
   Gülerek söylüyordu. 'Tarihte Musul'a bakın, Cemiyet-i Akvam'a bı rakıldı. Bir gece dayansak Musul bizim olacaktı ama, dayanamadık. Cemiyet~ Akvam da sonradan gitti Irak'a verdi Kaldı ki bir de şart koştu. Ona dedi ~ Kürtler'e otonomi vereceksin. Vermezsen orası Osmanlı'nın, Türkler'in hakkıdır' diyordu. 'Kürtler'e otonomi verilmediğine göre şart yerine getirilmemiştir. Dolayısıyla bizim hakkımız vardır' diyordu. Dayanak bulmağa çalıştı, rahmetli. Rahmetliyi çok iyi taraflarıyla görmek lazım. Şimdi onu tenkid etmemek gerekiyor. Benim öyle bir huyum yoktur zaten. Bana cumhurbaşkanlığı yapmış bir insandır. Allah rahmet eylesin. Zeki tarafları vardı, tarih okurdu. Bu konuları okurdu. Arada konuşurduk. Yahu şuraya bir girsek mi acaba diyordu. Bunu tabii ciddi olarak kabul etmek doğru değiL. Devlet adamları her zaman birbirleri ile ciddi şeyler konuşmaz. Arada şakalaşır, güleriz. Ben de 'Sayın cumhurbaşkanım, orada bizi tutmazlar çıkarırlar' derdim. O da tebessüm eder, gülerdi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=345381077FB388E7E58FCEDBE84EE8D8?newsId=1397), [web.archive.org (arşiv bağlantısı)](http://web.archive.org/web/20140516105107/http://www.aksiyon.com.tr:80/aksiyon/newsDetail_getNewsById.action;jsessionid=345381077FB388E7E58FCEDBE84EE8D8?newsId=1397)
