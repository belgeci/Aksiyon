# Trafik canavarlarına sanal arabalı çözüm

*Ercan Baysal 2005.12.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eğitim simülatörüyle, sürücü adayları her türlü araç kullanmanın inceliklerini sanal ortamda öğreniyor. Ekranda kullanılan otomobilin modeline göre özellikleri simülatöre yansıtılabiliyor.
  </font>
 </div>
 <div id="newsText">
  <font class="detail-text">
   Türkiye'nin çözmesi gereken en önemli sorunlardan biri trafik ve kazalar. Ortalama 1,2 dakikada bir trafik kazasının meydana geldiği ülkemizde her gün ortalama 8 kişi hayatını kaybediyor. Kazaların yüzde 95'i sürücü adaylarının iyi eğitilmemesinden kaynaklanıyor. Sürücü adaylarını teknoloji ile tanıştıran 'sürücü eğitim simülatörleri' eğitimsizliği, paniğe kapılmayı ve kursların kaza masraflarını ortadan kaldırıyor. Kurslarda yeterli eğitim alamayan şoför adayları için geliştirilen cihaz sayesinde adaylara gerçek bir araçta olması gereken tüm özellikler teknolojinin marifetiyle sanal ortamda sunuluyor. Simülatör cihazı bir bilgisayar ekranı, gerçek bir direksiyon, far ve silecek kontrolünü sağlayan ek cihazlar, fren, debriyaj, gaz pedalları, gerçek bir vites kolu, ayarlanabilir koltuk gibi aracın içerisinde bulunması gereken aksesuarlardan oluşuyor.
   <br/>
   <br/>
   Ekranda kullanılan otomobilin marka ve modeline göre özellikleri yine simülatöre birebir yansıtılabiliyor. Dileyene spor araba, dileyene kamyon ya da otobüs. Örneğin sürücü, spor bir araba daha hızlı ivmeleniyorsa ekrandaki arabada da aynısını yaşıyor. Veya otobüs ve kamyon gibi ağır bir araç kullanıyorsanız eğer fren tertibatının daha zor tutması yine simülatör üstünde gösteriliyor.
   <br/>
   <br/>
   Sürücü gerçek hayata hazırlanıyor
   <br/>
   <br/>
   Kullanım sırasında şoför adaylarına farklı görevler veriliyor. Sanal karar sistemi, yolda giderken yolun ve havanın oluşturduğu değişik zorluk derecelerinde beklenmeyen olayları sisteme yansıtabiliyor. Aniden önünüze çıkabilecek dikkatsiz bir yaya, sizi bir anda sollamak isteyen bir minibüs veya yolun kenarında bulunan bir su birikintisi bu şekilde kaza riski olmayan bilgisayarlarda sizi gerçek hayata hazırlıyor.
   <br/>
   <br/>
   15 aylık araştırma geliştirme sonucu ortaya çıkarılan SİM TR yerli ilk sürücü simülatörü. Cihaz sayesinde sürücü adayının aracın tüm donanım ve aksamını kullanabildiğini ifade eden Alp Bilişim Genel Koordinatörü Ahmet Ümit Yalçın, "Trafiğe çıkmadan önce aracın parçalarını tanıyarak el ve ayak koordinasyonunu öğrenebilme imkanı buluyor. Aracın hangi durumda ne tepki verdiğini gerçeğe uygun olarak kabin içine yerleştirilen monitörden görebiliyor." diyor. Normal otomobillerde ilk eğitimlerini alan sürücü adaylarının en önemli sorunları ilk kullanımda strese giriyor olmaları.
   <br/>
   <br/>
   Bu yüzden eğitim süreci gereksiz yere uzuyor. Sürücü eğitim simülatörleri şoförlerin stresini en az seviyeye indiriyor. Simülatörlere kursların yanı sıra askerî okullar, örgün eğitim kurumları hatta kafeler büyük ilgi gösteriyor. İlk kafe İzmir'de hizmete girmiş. Hedefte Avrupa ülkelerine ihraç da var.
   <br/>
   <br/>
   11 bin YTL'ye mal olan simülatör araçlardan 17 sürücü kursu satın almış. Simülatörler sürücü kursu masrafları arasında yer alan kazaları yüzde 70 oranında azaltırken şanzıman ve debriyaj masrafından da kurtarıyor. Dünyada 100 şirketin faaliyet gösterdiği sektörde Türkiye'de iki firma bulunuyor. Alp Bilişim Genel Koordinatörü Ahmet Ümit Yalçın, simülatörü kullananlara dosyalarına konmak üzere bir karne verdiklerini belirterek bunun ileride ehliyet alacaklar için faydalı olacağını söylüyor. Önümüzdeki yıldan itibaren ehliyet alacaklara 2 yıl staj şartının getirileceğini ifade eden Yalçın, konfederasyon tarafından simülatör kullanılarak geçen 2 yıllık sürenin ehliyet stajında geçerli olmasına yönelik tasarı verdiğini bildiriyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=59E9A815F88C8753CE56CBA12A86B1BF?newsId=13080), [web.archive.org (arşiv bağlantısı)](http://web.archive.org/web/20140904073840/http://www.aksiyon.com.tr:80/aksiyon/newsDetail_getNewsById.action;jsessionid=59E9A815F88C8753CE56CBA12A86B1BF?newsId=13080)
