# Zam yapıyor diye bakanı tokatlayamam ya!

*Cemal A. Kalyoncu - Osman İridağ 1997.09.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkİş Başkanı Bayram Meral ile 5 yıldızlı bir otelin lobisinde görüşüyoruz.
  </font>
 </div>
 <div id="newsText">
  <font class="detail-text">
   Henüz röportaj yeni bitmişti ki yan masada oturan bir çift Bayram Meral'e dönerek "Çizginizden hiç şaşmayın, sizi destekliyoruz" deyince Meral önemli bir şeyi ispat etmiş bir yüz ifadesiyle  "Görüyorsunuz değil mi? Bunu da yazarsınız artık" dedi. Bizim "İşçiler sizin tepkisiz kalmanızı protesto ediyor" sorumuzun cevabını, kendisini yerine bir başkasının vermiş olması onu rahatlatmıştı, ancak Meral'in gözden kaçırdığı önemli bir ayrıntı vardı. Onu destekleyenler, asgari ücretle çalışan bir işçi değil, lüks bir otelde öğle yemeği yeme ayrıcalığına sahip azınlık temsilcileriydi. Ancak aynı çelişki Türkiye'deki sendikacılık anlayışının hangi boyutta olduğunu göstermesi bakımından da dikkat çekiciydi. Sendikaların niçin varolduğunun, sağlıklı şartlar üzerine oturup oturmadığının kısa bir özeti vardı orada. Bir de AnasolD hükümeti tarafından üç aydır yapılan zamlara karşı sessizliğini sürdüren Bayram Meral'in yaşadığı paradoks.
   <br/>
   <br/>
   Darbeyi önledik dediniz, nasıl yaptınız bunu?
   <br/>
   <br/>
   O zamanki hükümetin işbaşında kalmasıyla irticai hareketlerin arttığı izlenimi görüldü. Buna vatandaş da, ordu da tepki gösterdi. Ordu birifingler verdi. Ülkede genel bir olumsuz hava mevcuttu. Biz bunu önledik.
   <br/>
   <br/>
   Ancak sizin askerlerle işbirliği yaptığınız ve onlardan gelen işaretle Refahyol aleyhine çalıştığınız söyleniyor.
   <br/>
   <br/>
   Hiç ilgisi yok. Sadece askerin mi demokrasiye ihtiyacı var, bizim yok mu? Ülke iç savaşa gidiyordu.
   <br/>
   <br/>
   Ama ilginç olan sizin tepkinizle askerlerin tepkisinin aynı zamana rastlamış olmasıydı.
   <br/>
   <br/>
   Biz baştan beri  rahatsızlığımızı dile getiriyoruz. Asker bir ülkede irticai hareketlerden dolayı rahatsızlık duyuyorsa, parlamenter sisteme, demokrasiye sahip olan insanların buna tepki göstermesinden doğal bir şey olur mu? Biz güdümlü bir kuruluş değiliz. Tepkiyi askerden önce gösterdik. Üç kuruluş, TÜRKİŞ,  DİSK ve TESK biraraya gelerek milletvekillerine mektup yazıp gerginliğin giderilmesini istedik, Meclis başkanını ziyaret ettik.
   <br/>
   <br/>
   Ortak hareket etme fikri kimden çıktı?
   <br/>
   <br/>
   Bizden. Diğer sendikalara biz teklif ettik. Parlamenter sistemi zaafa uğratacak irticai hareketlerin arttığını gördük.
   <br/>
   <br/>
   Sizi böyle düşünmeye iten nedenler neydi?
   <br/>
   <br/>
   Ülke bir kaosa gidiyordu. İran modeli gibi bir sistemin Türkiye'ye yerleştirilmesinin provası yapılıyordu. Biz buna tepki göstermesek kim gösterecekti?
   <br/>
   <br/>
   Şu anda bu tehdit bitti mi?
   <br/>
   <br/>
   Hayır bitmedi..
   <br/>
   <br/>
   Bir sendika olarak uyarı göreviniz olduğunu düşünüyorsunuz da niçin yeni hükümeti bu tehditler konusunda uyarmıyorsunuz?
   <br/>
   <br/>
   Bu hükümeti de uyarıyoruz. Özellikle söylemek istiyorum, bizim şu hükümet gitsin, şu hükümet gelsin diye bir çabamız yok. Demokratik, laik, sosyal hukuk devletinin kurum ve kurallarıyla çalışması, irticai hareketlerin durdurulması  için mücadele ediyoruz.
   <br/>
   <br/>
   Artık kimse Türkiye'yi İran gibi yapacaklar diye halkı korkutmuyor. Bu size ilginç gelmiyor mu?
   <br/>
   <br/>
   Ben tam kesildiği kanısında değilim. Yayın da yapıyorlar, eğitim de yapıyorlar, toplantı da.. Çok sistemli çalışmalarına devam ediyorlar.
   <br/>
   <br/>
   Tokatlayacak halim yoktu ya
   <br/>
   <br/>
   Dünyada sendikacılığın bittiği yönünde bir tartışma var. Siz de AnasolD hükümetine sonsuz bir destek vererek bu süreci hızlandırdınız. İşçi size nasıl güvenecek bundan sonra?
   <br/>
   <br/>
   Niye güvenmesinler ki? Hepsi benim arkamda.
   <br/>
   <br/>
   Türkİş başkanlar toplantısının yapıldığı binanın önünde toplanarak sizi protesto edenler de mi sizin arkanızda?
   <br/>
   <br/>
   O çok önemliydi. Taban sendikasını uyardı. Ben Türkİş Başkanı olduğum dönemden itibaren hiç meydanlardan çıkmadım.
   <br/>
   <br/>
   Son üç ayı istisna tutacaksınız herhalde.
   <br/>
   <br/>
   Son üç ay hariç. Ama o dönemde de gerekli açıklamaları yaptım, zamlara tepki gösterdim.
   <br/>
   <br/>
   Evet "Zam yapmasanız iyi olurdu" dediniz
   <br/>
   <br/>
   Başka ne diyebilirim, tokatlayacak halim yoktu ya.
   <br/>
   <br/>
   Daha önceki dönemde meydanlara çıkıp, halkı sokağa dökmekle tehdit eden siz değil miydiniz? Oysa bugün nemaları vermem diyen bakan için "Ağzından kaçmıştır, böyle bir şey söylediğine inanmıyorum" dediniz.
   <br/>
   <br/>
   Devlet bakanı olmuş bir adamın "Ben böyle yapıyorum, bunu vermiyorum" demesine inanamıyorum. Bunu demesi için söyleyen adamın akli dengesinin yerinde olmaması gerekir. Ben yine de inanmıyorum dedim.
   <br/>
   <br/>
   Bu tip bir sendikacılık anlayışı sizin tarzınız değil. Acaba niçin bu kadar değiştiniz?
   <br/>
   <br/>
   Ben de şunu söylüyorum. Bu rahatsızlıklar sadece Türkİş'e mi yansıyor? DİSK var, Hakİş var. İnseler ya meydanlara. Artık bizim sırtımızdan geçinmek yok. Hakİş'in giden hükümetle ilişkileri çok iyiydi. Bir nevi ülkeyi birlikte yönetiyorlardı. Şimdi bu hükümetten rahatsızlıkları varsa ki var, buyursunlar meydanlara.
   <br/>
   <br/>
   Onlar da sizin için yeni hükümetle birlikte ülkeyi yönettikleri için zamlara tepki göstermiyor diyor.
   <br/>
   <br/>
   Yok öyle bir şey. En büyük tepkiyi yine biz gösterdik bu hükümete.
   <br/>
   <br/>
   DİSK zamlara karşı sizden önce çıktı meydanlara.
   <br/>
   <br/>
   Onlar gösteri değil. Gösteri Kızılay'da 200, 300 bin kişiyi toplarsan olur. Diğerleri sohbet.
   <br/>
   <br/>
   Siz gösteri yapacak mısınız?
   <br/>
   <br/>
   Yeri gelirse yaparız. Her an için meydanlara inemezsin, şartların oluşması gerekir.
   <br/>
   <br/>
   Meydanlara inmenizi gerektirecek
   <br/>
   <br/>
   şartlar henüz oluşmadı mı?
   <br/>
   <br/>
   Kısmen evet. Zamlar çok fazla oldu. Şimdi hükümetle görüşüyoruz. Hükümetler bizim babamızın oğlu değil.
   <br/>
   <br/>
   Gerekirse bu hükümeti de değiştiririz mesajını mı vermek istiyorsunuz?
   <br/>
   <br/>
   Biz hükümeti değiştirmedik, parlamonta değiştirdi.  Biz taleplerimizi ortaya koyduk, tuttu.
   <br/>
   <br/>
   "Her ne kadar kızsak da işçi kendini sosyal demokrat düşünceye daha yakın görüyor" diyorsunuz. Bugünkü hükümete işçileri isyan ettirecek ölçüde taviz vermenizde, hükümetin sol ağırlıklı bir koalisyon olmasının etkisi var mı?
   <br/>
   <br/>
   Elbette sosyal demokrat bir partinin koalisyon ortağı olduğu bir hükümetin bize getirdiği rahatlıklar var. Tabii kendi mantığını uygulamaya koyabilirse.
   <br/>
   <br/>
   Ben barışçı bir adamım
   <br/>
   <br/>
   DİSK'te konuşan ilk Türkİş başkanı olarak işçilerin birliği, tek çatı altında toplanması çalışmalarında da ilk olacak mısınız?
   <br/>
   <br/>
   Ortak sorunları olan kuruluşların ortak hareket etmesinde yarar var.  Onlar bizden ayrılmıştı, tekrar gelirlerse kapımız açık tabii.
   <br/>
   <br/>
   Onlar gelmeyince siz gidip DİSK'in genel kuruluna katıldınız.
   <br/>
   <br/>
   Ben barışçı bir adamım.
   <br/>
   <br/>
   Hükümete kayıtsız destek vermenizin altında da barışçılığınız mı var?
   <br/>
   <br/>
   Kayıtsız destek vermiyoruz, sorunları çözüyoruz.
   <br/>
   <br/>
   Barışçı bir insanın sendika başkanlığı nasıl bir duygu?
   <br/>
   <br/>
   Çok iyi.
   <br/>
   <br/>
   İstediklerini alabiliyor mu?
   <br/>
   <br/>
   Alamazsa hükümet gidiyor. Ülkenin en önemli sorunlarından birisi işsizliktir. Bir sendikacının masaya oturduğu zaman istediklerini elde edebilmesi için bir kaç unsurun varolması gerekir. Çok üretken müesseselerin olması, üretilen maldan büyük payların ortaya çıkması, bölüşülmesi lazım. Biz Türkiye'de daha bunlara ulaşamadık. Şimdi adam Doğudan geliyor İstanbul'a. Asgari ücretle iş arıyor. Bu adamın asgari ücretle iş aradığı bir yerde sen asgari ücretin üç katı bir ücreti elde edebilir misin? Bu en büyük sorunumuz.
   <br/>
   <br/>
   İşçiler Ankara'yı özlemiş
   <br/>
   <br/>
   Türkİş'te yeni seçim ne zaman?
   <br/>
   <br/>
   2000 yılında.
   <br/>
   <br/>
   Niçin bu kadar rahat olduğunuz anlaşıldı.
   <br/>
   <br/>
   Hayır, kavgayı sevmiyorum. Ama yeri gelirse kavgadan kaçmam, kaçmadım da. Kızılay Meydanı'na 100 binleri çağırdık geldiler.
   <br/>
   <br/>
   İşçiler sizi protesto etti.
   <br/>
   <br/>
   Onları arayıp sorarsanız başka şeyler görebilirsiniz. Çapanoğlu çıkar altından.
   <br/>
   <br/>
   Söyleyin, biz de öğrenelim.
   <br/>
   <br/>
   Tamam işçiler var. Ama bana diyorlar ki; "Bayram Meral sen 200 binleri Kızılay'ın göbeğine indiriyorsun. Şimdi yine inelim". Bana senin arkandayız diyorlar, bunun anlamı budur.
   <br/>
   <br/>
   Biz hazır kıtayız
   <br/>
   <br/>
   O seslere kulak verecek misiniz?
   <br/>
   <br/>
   Onların sesinden kulağımı ayırmadım ki hiç.
   <br/>
   <br/>
   Öyleyse niçin toplantı yaptığınız binanın etrafına gelip size seslerini duyurma ihtiyacı hissettiler?
   <br/>
   <br/>
   Herhalde biraz sessiz kaldık. Alıştırdık milleti Kızılay'a getirmeye, şimdi Ankara'yı özlemişler.
   <br/>
   <br/>
   Siz özlemediniz mi?
   <br/>
   <br/>
   Daha zaman var. Bu süre hükümetin icraatına bağlı. Biz hazır kıtayız. Hiç belli olmaz bir bakarsınız sabah Kızılay'a çıkarız.
   <br/>
   <br/>
   2000 yılında da aday olacak mısınız?
   <br/>
   <br/>
   Arkadaşlarım müsaade ederse kalacağım tabii. Çok yorulduğumdan dolayı arkadaşlar ayrılmamı istiyorlar.
   <br/>
   <br/>
   Çok çalışıp yorulduğunuz için mi yoksa tepki göstermeyip rahat oturduğunuz için mi ayrılmanızı istiyorlar?
   <br/>
   <br/>
   Bir tek biz mi yaşıyoruz Türkiye'de. Bir de başkası insin meydana. Hakİş insin göreyim bakayım. Hadi.
   <br/>
   <br/>
   Siz ideolojik amaçla mı meydanlara indiniz ki, şimdi Hakİş'ten karşı olduğu bu hükümete tepki göstermesini bekliyorsunuz?
   <br/>
   <br/>
   Bizim tepkimiz ideolojik değildi, ekonomi de vardı.. Hem Refahyol hangi ekonomik sorunumuzu çözdü ki?
   <br/>
   <br/>
   Elbette hangi sorunları çözdüğünü sizinle tartışmayacağız ama bu kadar zam yapmadıkları ortada.
   <br/>
   <br/>
   Devam etseydi aynısı olacaktı, merak etmeyin.
   <br/>
   <br/>
   120 milyon para mı?
   <br/>
   <br/>
   Maaşınız ne kadar?
   <br/>
   <br/>
   Türkİş'ten 120 milyon maaş alıyorum.
   <br/>
   <br/>
   Bunu şunun için soruyoruz. Türkİş tabanı, kendisi iyi maaş aldığı için hakkımızı savunmuyor diyor.
   <br/>
   <br/>
   Benim bunun üzerinde ücret alan üyem var. Siz neden bahsediyorsunuz?
   <br/>
   <br/>
   Sadece tabanın söylediklerini aktarıyoruz.
   <br/>
   <br/>
   Aslında sizin bazı muhabir ve yazarlarınız var. Benim aldığımın 2540 kat fazlasını alıyorlar. Benim gecem yok gündüzüm yok. 120 milyonun para olduğunu zannediyorsan (gülerek) para mı ya? Benim işçim bunun üzerinde alıyor.
   <br/>
   <br/>
   Bayram Meral iyi ücret aldığı için tepki göstermiyor denmesinden bu kadar rahatsız olacağınızı tahmin etmemiştik doğrusu?
   <br/>
   <br/>
   Ya bu tepki nedir ya? Tepki tepki diyorsunuz... Hergün sokağa inersen vatandaştan tasvip göremezsin. Vatandaş Refahyol hükümetinin olumsuzluklarından dolayı bizi destekledi.
   <br/>
   <br/>
   Refahyol hiç iyi birşey yapmadı galiba.
   <br/>
   <br/>
   Katrilyonlara yaklaştı borcumuz. 80 milyar dolara çıktı dış borç. Ama Erbakan'ın çok takdir ettiğim iki olayı vardı. Dedi ki devletin bankalarından özel bankalara kaynak aktarılıyor. Bu özel bankalar da yüksek faizle KİT'lere ve başka yerlere kredi veriyor. Ben de kendisini tebrik ettim. İkincisi, Köy Hizmetleri'nde çalışan mesleki işçilerinin sürelerinin iki ay uzatılması gerekiyordu. Doğru Yol Partisi'nin sorun çıkarmasına rağmen bunu yaptı. Bu iki konuda bende hakkı vardı. Sizin kanalınızla iade etmek istiyorum.
   <br/>
   <br/>
   Bankalara aktarılan kaynakların sona erdirilmesi hükümet değişikliğinde bir etken oldu mu?
   <br/>
   <br/>
   Hayır zannetmiyorum. Bu hükümette aynı sistemi devam ettirirse bu hükümeti de yakasından kapacağız. Bunu kafama yazdım, adım adım izleyeceğim onu.
   <br/>
   <br/>
   Ne yapacaksınız?
   <br/>
   <br/>
   Yapacağımı o zaman söylerim. Şimdi söylersem birşeye yaramaz.
   <br/>
   <br/>
   Türkİş Başkanlar Kurulu toplanıp hükümete karşı karar alırsa birincisi Kızılay Meydanı'nda toplanmak olacak. Diğer tepki yöntemleriniz ne olacak?
   <br/>
   <br/>
   Bunu orada kararlaştırmak lazım. Burada söyleyeceğim birşey arkadaşlarımı da beni de bağlar.
   <br/>
   <br/>
   Kafanızda oluşmuş hazır yöntemler var mı?
   <br/>
   <br/>
   Kafamda 99 tane var, siz neden bahsediyorsunuz.
   <br/>
   <br/>
   Hükümete 4 ay daha süre veriyor
   <br/>
   <br/>
   Başta taşları yerine oturtamazsanız duvarda sırıtır dediniz. Bu hükümet nasıl duruyor duvarda?
   <br/>
   <br/>
   Bu bir azınlık hükümetidir. Beklenmeyen, aniden oluşan bir hükümettir. Kendi aralarında biraz uyumlu olsaydılar belki de iş bu noktaya gelmezdi. Biz bütün bunlara rağmen bu hükümete bir zaman veriyoruz. Bunları bunları yapın diyoruz.
   <br/>
   <br/>
   Süre belirlemediniz demek ki.
   <br/>
   <br/>
   56 ay zaman tanımak lazım. 4 ayı kaldı. Ona rağmen bunları yapamıyorsa bir karar alıp seçime gitmeli. Seçime giderken de bazı temel yasaların çıkarılması lazımdır.
   <br/>
   <br/>
   Diğer hükümetin gitmesinin en önemli nedeni laikliğin korunması olarak gösterildi. DİSK başkanı bir ay sonra laiklik karın doyurmuyor dedi. Galiba siz tersini düşünüyorsunuz?
   <br/>
   <br/>
   Laiklik de işin bir yönü. Cebinde parası olmayan bir insana seyahat özgürlüğü verirsen onun için bir önemi olur mu? Bunlar bir bütündür. Laiklik de olacak, ekonomik sorunlar da aza indirilecek. Arabanın bir tekerini sökerseniz gidemez.
   <br/>
   <br/>
   İşçinin haklarını savunan bir kuruluş olarak insanların karınlarını doyurmasını sadece bir teker olarak görmeniz ilginç. Peki tekerler içinde size daha eşit olan var mı?
   <br/>
   <br/>
   Dört teker birbirini tamamlar. Birbirinden ayıramazsınız.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=22CA5F794566069D1D5114BA1808C209?newsId=2983), [web.archive.org (arşiv bağlantısı)](http://web.archive.org/web/20130810010005/http://www.aksiyon.com.tr:80/aksiyon/newsDetail_getNewsById.action;jsessionid=22CA5F794566069D1D5114BA1808C209?newsId=2983)
