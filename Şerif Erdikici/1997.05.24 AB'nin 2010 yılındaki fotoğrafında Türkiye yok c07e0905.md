# AB'nin 2010 yılındaki fotoğrafında Türkiye yok

*Şerif Erdikici 1997.05.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye tarihi bir dönemeçte. 2000'li yıllara şekil verecek politikaların oluşması gereken bir zamanda kararlarını çok doğru vermek durumunda.
  </font>
 </div>
 <div id="newsText">
  <font class="detail-text">
   2000'li yıllarda nerede olacağımızın cevabını kendi politikalarımızın yanısıra Avrupa'nın tavrı da belirleyecek. Görünen o ki hâlâ bir ümit var olmakla beraber, Avrupa bizi istemiyor. Ve kendi açısından da birtakım gerekçeleri var.
   <br/>
   <br/>
   Dokuz Eylül Üniversitesi İktisat Fakültesi Öğretim Üyesi Prof. Dr. Canan Balkır, Türkiye AB ilişkilerini uzun yıllardır yakından takip ediyor ve bu konuda analizler yapıyor. Prof. Dr. Balkır'ın görüşleri Avrupa'nın pek çok enstitüsünde önem arz ediyor. Canan Hoca ile Türkiye'nin ekonomik dış politikası üzerine konuştuk.
   <br/>
   <br/>
   Türkiye'nin bu kadar çok üye olmak istediği Avrupa Birliği  gelecekte nasıl bir görüntü sergileyecek?
   <br/>
   <br/>
   2010 2015 yıllarında bana göre Avrupa çok katmanlı bir birlik haline gelecek ve bizim bugünden tahmin ettiğimiz gibi büyük bir süper güç haline dönüşemeyecek. Bu çok katmanlı gücün ortasında İtalya, Fransa, Almanya, Benelüks ülkeleri (Belçika, Hollanda ve Lüksemburg) gibi çekirdek ülkeler olacak. Daha evvel EFTA üyesi şimdi AB üyesi olan İsveç, Danimarka, İrlanda, Avusturya gibi ülkelerle birlikte, Portekiz, Yunanistan ve İngiltere gibi ülkeler de dış halkayı oluşturacaklar. İngiltere'yi çekirdek ülkeler arasında saymıyorum. Hatta İngiltere ve Yunanistan bu ikinci halkadan çok üçüncü halkada olmayı tercih edecekler. Çünkü üçüncü halka içinde Doğu Avrupa ülkeleri olacak. AB'nin çekirdeğinde küçük bir ülke olmak yerine Doğu Avrupa ülkeleriyle ve Balkan ülkeleriyle sıkı ilişkide olan bir ülke olmak bunların işlerine gelecek. Bir ihtimale göre İngiltere'nin bile gözünü Avrupa'nın dışındaki ülkelere dikmiş olma ihtimali var. Bütün tarihçilerin aşağı yukarı üzerinde anlaştıkları, üçüncü halkada da olsa Rusya'nın gireceği. Fakat Türkiye bu tablonun dışında kalacak.
   <br/>
   <br/>
   Entegrasyona yumuşak geçiş
   <br/>
   <br/>
   Biz serap peşinde mi koşuyoruz yani?
   <br/>
   <br/>
   Bu tabloda bütün ülkeler AB'nin bütün politikalarını uygulamayacaklar. Aynı şey Türkiye için de geçerli. Türkiye tam üye olmasa bile Avrupa'yla bütünleşmiş olacak. Batı Avrupa Birliği'nde üyeliğini ortak üyelikten tam üyeliğe çevirebilirse Avrupa güvenlik sisteminin içinde olacak zaten. Bunun dışında eğitim programları bütünleşebilir Avrupa'yla. Yani Türkiye tam üye olmadan da AB'nin birçok mekanizmasını kendine dahil edebilir. Bu şekilde hem siyasal bağımsızlığımızı devam ettirmiş olacağız hem de dış politikada bağımsız karar verebileceğiz. Zaten AB'nin ortak bir dış politikaya sahip olabileceğine de inanmıyorum.
   <br/>
   <br/>
   Para biriminde bile anlaşamadılar...
   <br/>
   <br/>
   1999'da ortak para birimine geçebileceklerine inanmıyorum. Alman Markı'nın çok ağırlıklı olduğu bir sepetin oluşturduğu bir ortak para birimi oluşabilir. O da Almanya'dan başka kimse için çok kârlı bir para olmaz. Yanlış da düşünüyor olabilirim. AB ülkelerine yönelik projeksiyon yapıyorum.  Asya hem ticaret, hem de ekonomi açısından giderek egemen bir güç haline geliyor. ABD ise 2000'li projeksiyonlarda hâlâ bir süper güç olarak ortaya çıkıyor. Asya'nın bir ekonomik güce sahip olacağı, ancak aynı şekilde bir politik güce sahip olamayacağı düşünülüyor.
   <br/>
   <br/>
   Güçlü ama tayin edici değil
   <br/>
   <br/>
   Avrupa giderek yaşlanan bir nüfusa sahip. Ekonomik ve politik olarak çok önemli bir güç ama tayin edici bir güç olmayacak. Avrupa'nın yüzyılı 19. yüzyıldı. 20. yüzyıl ABD'nin yüzyılı oldu. 21. yüzyıl ise Asya'nın, Doğu Asya'nın yüzyılı olacak. Buradaki güç çekişmesi Çin'le Japonya arasında geçecek. Çin daha avantajlı.
   <br/>
   <br/>
   Ya Kıbrıs...
   <br/>
   <br/>
   Kıbrıs olayını çözmeden AB'de Türkiye'nin üyeliğinin tartışılacağını zannetmiyorum. Türkiye burada aktif rol alıp Rum kesimi ile Türk kesimi arasında diyaloğun kurulmasını sağlamalıdır. Rum Kesimi AB üyesi olmuş, Türk kesimi ise Türkiye Cumhuriyeti Devleti'nin parçası olmuş bir Kıbrıs'ı gerçekçi bulmuyorum işin doğrusu.
   <br/>
   <br/>
   AB üyesi olmadan da Türkiye nimetlerden ne ölçüde yararlanabilir?
   <br/>
   <br/>
   Tam üyelikte bu kadar fazla ısrarcı olmasaydık farklı politikalarla ülkemize bazı yardımları çekmeye muvaffak olabilirdik. Örneğin Akdeniz politikasında daha etkin bir rol oynayabilirdik. Akdeniz ülkelerine çok ciddi fon aktarıyorlar.
   <br/>
   <br/>
   Kohl'ün  korkusu şu. Doğu ve Batı Almanya'nın birleşmesinden itibaren Almanya'nın bütçesi gerçekten zorlanmaya başladı. Şimdi Almanya AB bütçesinin de önemli bir kısmını karşılıyor. Türkiye'nin tam üye olması Almanya'yı tam iki açıdan korkutuyor. Birincisi halen Almanya birleşme sonucu yaşadığı işsizlik sorunu ile uğraşıyor. Türkiye'nin katılması demek bütün işsizlerin Almanya'ya gitmesi demek. İkincisi AB bütçesinin yüzde 70'ini ortak tarım politikası alıyor. Türkiye eğer AB'ye tam üye olursa ortak tarım politikası fonlarından en fazla yararlanacak ülkeler arasında yer alıyor. Onun için Almanlar Türkiye'nin tam üyeliğinde son derece hassas bir politika izliyorlar.
   <br/>
   <br/>
   Süreçte Türkiye, AB'nin gelecekteki fotoğrafında yok dediniz. Ne yapılmalı bu durumda?
   <br/>
   <br/>
   Türkiye tam üyelik sürecini zamana yayabilir. Gerek Balkan ülkeleriyle, gerek Kafkas ülkeleriyle, gerek Ortadoğu'yla, gerek KEİB çerçevesinde, hatta Akdeniz serbest ticaret bölgesi çalışmaları çerçevesinde ilişkilerini zenginleştirir. Değişik alanlarda gücünü artıran Türkiye'nin Avrupa Birliği açısından önemi artacaktır. Ama hiçbir zaman ya olacak, ya olacak denmemeli. Bu en büyük yanlıştır.
   <br/>
   <br/>
   G 8'ler olayında, KEİB'de Türkiye neden umduğunu bulamadı? Buralara ağırlık verse kayıplarını telafi edemez mi?
   <br/>
   <br/>
   İktisat kuramında ekonomik bütünleşmelerin gelişmekte olan ülkeler arasında olması diye bir olay yok. Gelişmekte olan ülkeler önce kendi sanayilerini kurmak zorundalar. İkincisi hangi yatırımlara veya konulara öncelik verilecek bu ülkeler bir araya geldiğinde. KEİB'e baktığınızda Azerbaycan'ın ihtiyacı ile Bulgaristan veya Romanya'nın ihtiyacı aynı değil. Ülkeler kendi temel sorunlarına çözüm üretemedikleri için bir de ortak sorunlara yanıt bulmak son derece zor. Onun için bunların başarısına Avrupa Birliği'ndeki sanayileşmiş ülkelerin başarısı gibi bakmamak lazım. Somut bazı projelerde başarılı olabilirler. O bakımdan temel projeler oluşturmak yerine somut projeler bazında biraraya gelmek suretiyle finans oluşturabilirler. Türkiye bunları AB için bir alternatif olarak değil de AB'nin ilişkilerini tamamlayıcı nitelikte ele alması gerekir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=42902D9F8EE85B456E4D1935F8D046F1?newsId=2619), [web.archive.org (arşiv bağlantısı)](http://web.archive.org/web/20130930034222/http://www.aksiyon.com.tr:80/aksiyon/newsDetail_getNewsById.action;jsessionid=42902D9F8EE85B456E4D1935F8D046F1?newsId=2619)
