# Artık Türkiye'nin de robotu var

*Şerif Erdikici 1998.07.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Altınay Robotik ve Otomasyon San. ve Tic. A.Ş.,  hafif ve ağır sanayi robotları, hareket denetleyicileri, otomasyon sistemleri ve gerekli donatım/yazılım ürünleri üreten bir şirket.
  </font>
 </div>
 <div id="newsText">
  <font class="detail-text">
   Dünya Robot Federasyonu tarafından Avrupa'nın 28 firmasından biri olarak tescil edilen Altınay  Robotik, istenen imalatın otomasyon hattını önce projelendiriyor, bir aylık ön çalışmadan sonra da projenin bilgisayar ortamında canlandırılmasına geçiliyor.
   <br/>
   <br/>
   11'e yakın proje gerçekleştiren firmanın imal etttiği endüstri robotlarını kullanan firmalar ise şöyle sıralanıyor: Arçelik Çayırova Fabrikası, Eczacıbaşı Vitra Kartal ve Bozoyük fabrikaları, Paşabahçe Mersin ve Kırklareli fabrikaları,  EA elektrik, Profilsan A.Ş., Şişecam (cam tuğla ve renkli cam tuğla),  Tofaş ( yeni üreteceği arabaların parçasının kaynağını üreten kapı ve emniyet bağlarının kaynak istasyonu). Şişecam'ın ürettiği tuğlalarda İtalyanlardan daha iyi bir kalitenin yakalanması da Altınay'ın prestijini artırmış. Türkiye'nin yarınlarını hazırlayan bir şirket Altınay.
   <br/>
   <br/>
   Türkiye doğru politikalar tesbit etmeli
   <br/>
   <br/>
   Robot teknolojisinde elektronik, makine, bilgisayar mühendisliği, malzeme mühendisliği gibi disiplinler birarada bulunuyor. Bu nedenle dünyada özel önem veriliyor bu yüksek teknoloji dalına. Ancak Türkiye'den bir ilgi görememekten şikayetçi olan Altınay Robotik'in yöneticisi Hakan Altınay şöyle konuşuyor: "2000'li yıllarda, Türk nesli için veya bu topraklarda yaşayan  insanlar için doğru politikaların, doğru hedeflerin tesbit edilmesi lazım. Yani Türkiye'nin bir hedefinin olması lazım. O hedefi çizen, o hedef doğrultusunda çalışmalar yapan kadroların olması lazım."
   <br/>
   <br/>
   Ülkede, risk sermaye şirketinin hâlâ olmayışı, Vakıflar Bankası'nın kurduğu şirketin ise çok küçük ölçekli projelere destek vermesi belini büküyor Altınay'ın. Gerçek anlamda Türkiye'de hedef tayin edebilecek, ciddi anlamda projelere destek verebilecek risk sermayesinin olmayışı seri üretime geçerek ihracat yapma olanağından yoksun bırakıyor Altınay Robotik'i.
   <br/>
   <br/>
   Altınay, gerçek anlamda araştırma yapmanın yanında hazır ürünlerin araştırmasını yapıp endüstri hizmetlerini sunduğu hazır ürünleri verilemeyen destek nedeniyle ihracata dönüştürememenin sıkıntısını yaşıyor. Ancak yavaş yavaş da olsa büyümesini sürdüren Altınay, yeldeğirmenlerine karşı savaşmıyor. Büyük düşünüyor. Geleceğin uluslararası büyük şirketini kurmanın hesaplarını yapıyor. Tepesinde Türk bayrağının dalgalandığı bir şirketin.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7700B9BE6CA1ED935AB5096674457B06?newsId=3958), [web.archive.org (arşiv bağlantısı)](http://web.archive.org/web/20130907111721/http://www.aksiyon.com.tr:80/aksiyon/newsDetail_getNewsById.action;jsessionid=7700B9BE6CA1ED935AB5096674457B06?newsId=3958)
