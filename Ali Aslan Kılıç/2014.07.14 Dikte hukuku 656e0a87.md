# Dikte hukuku

*Ali Aslan Kılıç 2014.07.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Birbiriyle Hiç İlgisi Olmayan Onlarca Konuyu İçine Alan Teklif Ve Tasarılara Milletvekillerinin Verdiği Bir İsim ‘Torba Yasa’. Meclis Bugünlerde Tarihinin En Tartışmalı Torba Yasasını Konuşuyor. İlk Hâlini Üçe Katlayan Ve Yavaş Yavaş Çuvallaşan Torba İçin İktidar Varını Yoğunu Ortaya Koyuyor
  </font>
 </div>
 <div id="newsText">
  <font class="detail-text">
   <p>
    Türkiye Büyük Millet Meclisi’nin (TBMM) 94 yıllık tarihinde görülmemiş bir uygulama gerçekleşiyor. Daha önce de torba kanun yapıldı, Ramazan ayında çalışıldı, bir tasarıyla çok sayıda kanun değiştirildi... Ve daha önce de bir tasarı komisyona geldikten sonra madde sayısı katlanarak yasalaştı. Ama dördünün bir araya getirildiği bir dönem ve uygulama olmamıştı daha önce. Muhalefet milletvekilleri, “Delikli demir çıktı mertlik bozuldu” sözünü hatırlatırcasına, torba kanun uygulamasının suiistimaliyle Anayasa ve içtüzüğün çiğnendiğini vurguluyor. Yani, torba kanun genişliyor, yasama sistemi de hukuk devleti ilkesi de bozuluyor.
   </p>
   <p>
    Yıl içinde de ‘torba kanunlara’ imza atılır, ancak muhalefeti çileden çıkaran büyüklüktekiler iki senedir hep yasama yılı sonuna denk getiriliyor. Meclis, normalde 1 Temmuz’da yasama yılını tamamlayıp tatile girer. 2013’te Ramazan ayının ilk haftasında da çalışılarak 13 Temmuz’a kadar uzatıldı. Bu yıl ise neredeyse Ramazan’ın tamamında, 24 Temmuz’a dek, sahurlara kadar çalışma kararı alındı. Hafta sonları da dâhil buna.
   </p>
   <p>
    Meclis, tarihinin en tartışmalı torba kanununu görüşüyor. En çok madde ile en çok yasada değişiklik içeren ve ilk hâlini yaklaşık üçe katlayan bir torbayı yasalaştırmaya çalışıyor.
   </p>
   <p>
    Kuvvetler ayrılığı ilkesine rağmen, Meclis Başkanı Cemil Çiçek’in de şikâyetçi olduğu üzere, “yasama, yürütmenin uygulamalarını kolaylaştıran değişiklik taleplerini karşılama” makinasına dönüştürülüyor. Yasama organı, iktidar partisinin tüm taleplerini kendi hukuku ve geleneklerini de hiçe sayarak ‘yetiştirmeye’ çabalıyor. Bazen bir süreci kolayca aşmak isteyen bürokratların hukuku arkadan dolanma talepleri bile işleme konuyor. Prosedürler işletilmeden, komisyonlar çalıştırılmadan apar topar yapılan kanunlarla ilgili kısa süre sonra değişiklik ihtiyacı gündeme geliyor. Torba yasalar en çok da bu yönleriyle eleştiriliyor.
   </p>
   <p>
    Birbiriyle hiçbir ilgisi bulunmayan onlarca konuyu içine alan teklif ve tasarılara milletvekillerinin taktığı isim ‘torba kanun’. İsim biraz da önergelerle yeni maddelerin tasarıya eklenmesiyle ‘içine atılan torba’ benzetmesiyle üretilmiş. İçtüzükte böyle bir kayıt da kanun ismi de yok. Resmî adı, “… Kanunu ve Bazı Kanunlarda Değişiklik Yapılmasına Dair Kanun” olan torba yasalar eklenen maddelerle komisyona ilk geldiğinin iki hatta üç katı maddeyle genel kuruldan geçiyor.
   </p>
   <p>
    <img alt="" height="193" src="http://web.archive.org/web/20140927183114im_/http://medya.aksiyon.com.tr/aksiyon/2014/07/14/Dikte-kutu1.jpg">
     “Torba kanun uygulaması yasama sistemimizde olmamasına rağmen kılıfına uydurulan bir uygulamaya dönüştü. İçtüzüğün uyumlu konularda toptan yasa yapmayı kolaylaştıran hükmü istismar ediliyor.” diye konuşuyor, uzmanlar. Aslında birbiriyle uyumlu 7-8 kanunda değişiklik içeren çerçeve yasa uygulamasının sağlıksız biçiminin adı torba yasa. Yürütmenin de açıkça işine çok yarıyor. Normal yollardan yapılsa, 3-5 komisyonun çalışması gerekirken, torba yasalarda tek komisyon yetiyor.  Hangi komisyonun alanına giren madde çoğunlukta ise tüm görüşmeler o komisyonda yapılıyor. Muhalefetin engellemesi komisyonda bir şekilde aşıldıktan sonra, genel kurul görüşmeleri Temel Kanun şeklinde bölümler hâlinde gerçekleştirildiği için daha kısa sürüyor.
    </img>
   </p>
   <p>
    <strong>
     Son torbanın eleştirilenleri
    </strong>
   </p>
   <p>
    3 milyon kamu çalışanının özlük haklarıyla ilgili değişiklik, kamu çalışanlarının hak aramasını zorlaştırıyor. Özlük haklarıyla ilgili mahkeme kararlarını uygulamayan yöneticilere ceza muafiyeti getiriliyor.   Geriye dönük özelleştirmelerle ilgili 5 yıllık zaman aşımı getiriliyor.   Risale-i Nur Külliyatı’nın basımı devlet tekeline alınıyor.   Sağlık Komisyonu’ndaki görüşmelerde vakıf üniversiteleri, mütevelli heyetlerinin YÖK tarafından oluşturulması ile hükümetin kontrolüne sokulmak istendi. Sert tartışmalardan sonra önerge geri çekildi.  Belediyeler artık vakıflara sadece arsa değil, bina da verebilecek. Bu madde, Başbakan Recep Tayyip Erdoğan’ın oğlu Bilal Erdoğan’ın yönetimindeki TÜRGEV için hazırlandığı gerekçesiyle eleştirildi.
   </p>
   <p>
    <strong>
     VİTRİNE CAZİP MADDELER
    </strong>
   </p>
   <p>
    Torba kanunların temel ortak özelliklerinden biri de iyi bir vitrine sahip olmaları. Önce kamuoyunda beklenti oluşturulur. Sonra o beklentiyi karşılayan vitrin tasarı hazırlanır. Sonra onlarca kanunda deşiklik yapan maddeler eklenir. Bu maddelerin hangisinin hangi alanda ne tür değişiklik yaptığını çoğu kez milletvekilleri de bilmez. İktidar milletvekilleri için çok önemli değildir. Zaten sorup-sorgulamaları da grupta hoş karşılanmaz. Muhalefet milletvekilleri ancak, uzman-danışman yardımıyla sınırlı zaman içinde derlenen verilerle eleştiri ve kaygılarını dile getirir.
   </p>
   <p>
    2010 yılına kadar AKP’nin çok başvurmadığı bir yol torba kanun uygulaması. Hatta torba kanun uygulamasının yanlışlığını vurgulayan Bakanlar Kurulu kararı bile var. Bakanlar Kurulu 19 Aralık 2005 tarihinde bu konuyu konuşmuş ve bir yönetmelik hazırlanmasını istemişti. Kurul’un  2005/9986 sayılı kararı uyarınca hazırlanan “Mevzuat Hazırlama Usul ve Esasları Hakkında Yönetmelik”  de 17 Şubat 2006 tarihli ve 26083 sayılı Resmî Gazete’de yayımlanarak yürürlüğe girmişti. Yönetmeliğin konuyla ilgili çarpıcı iki maddesi şöyle:
   </p>
   <p>
    Konu itibarıyla aralarında bağlantı bulunması sebebiyle birden fazla mevzuatta düzenleme yapılmasını gerektiren hâller dışında, bir çerçeve taslak ile birden fazla düzenlemenin hükümlerinde değişiklik yapılamaz. Yapılacak değişiklikler her düzenleme için ayrı ayrı çerçeve taslaklar ile yapılır.
   </p>
   <p>
    Değiştirilmesi öngörülen maddelerin birden fazla olması durumunda bunlar tek bir çerçeve madde içinde değil, her biri ayrı çerçeve maddeler ile düzenlenir.
   </p>
   <p>
    <img alt="" height="193" src="http://web.archive.org/web/20140927183114im_/http://medya.aksiyon.com.tr/aksiyon/2014/07/14/Dikte-kutu2.jpg"/>
    Çıraklık ve kalfalık dönemlerinde torba yasaya pek iltifat etmeyen Başbakan Tayyip Erdoğan ‘ustalık’ döneminde bu uygulamaya sıkça başvurmaya başladı. CHP Genel Başkanı Kemal Kılıçdaroğlu, Erdoğan’ın torba yasa uygulamasına getirdiği eleştiriyi önceki hafta grup konuşmasında hatırlattı: “Torba kanun uygulamasını eleştiren bir Bakanlar Kurulu kararı var. Torba kanun olmaz diyor. Bakanlar Kurulu kararına imza atan Başbakan Recep Tayyip Erdoğan. Şimdi ısrarla torba kanun getiriyorlar.”
   </p>
   <p>
    <strong>
     2014’ün vitrini Soma oldu
    </strong>
   </p>
   <p>
    Yaklaşık 40 günlük komisyon görüşmelerini takiben geçen cuma günü Genel Kurul’a inen torba kanunu başta 61 maddeydi. Plan Bütçe Alt Komisyonu’nda AKP’li üyelerin önergeleriyle madde sayısı 106’ya ulaştı. Komisyonda çok tartışılacağından, vakit kaybını önlemek amacıyla geri çekilip Genel Kurul’da eklenmesi planlanan maddeler de var.
   </p>
   <p>
    <img alt="" height="278" src="http://web.archive.org/web/20140927183114im_/http://medya.aksiyon.com.tr/aksiyon/2014/07/14/dikte-1.jpg"/>
   </p>
   <p>
    2010 Temmuz ayında görüşülen torba kanunun vitrini de, “Terörle Mücadele” ile süslenmişti. 2011’de seçim vardı. 2012’de Meclis 3 Temmuz’da tatile girdi. 2013 Temmuz’unda görüşülen torba kanunun vitrinini, “100 bin kamu çalışanına kadro” süslüyordu.
   </p>
   <p>
    Meclis gündemindeki güncel torba kanunun vitrini ise, “Soma mağdurları!”
   </p>
   <p>
    301 madencinin hayatını kaybettiği facianın yaralarının sarılması için hazırlanan tasarıda, Madencilik Kanunu ve taşeron işçi çalıştırma sistemine ilişkin maddeler bulunuyor.
   </p>
   <p>
    CHP Grup Başkanvekili Engin Altay, kamuoyu beklentisinin istismar edildiğini düşünüyor: “Toplumun mağdur bir kesiminin lehine tasarı hazırlıyorlar, sonra araya her şey sıkıştırıyorlar. Son torba Soma’da hayatını yitirenlerle ilgili! Onların geride kalanlarının lehine düzenleme getiriyor. Eyvallah, getirin, hemen çıkaralım! Ama bir bakıyoruz, bir uyanıklık yapıyorlar, 60 madde 150-160 maddeye çıkıyor. 50-60 yasada değişiklik yapıyorlar. Araya özel gündemleriyle ilgili maddeler sıkıştırıyorlar. Yasama sistemini, hukuk sistemini katlediyorlar, Anayasa’yı askıya alıyorlar.”
   </p>
   <p>
    <img alt="" height="193" src="http://web.archive.org/web/20140927183114im_/http://medya.aksiyon.com.tr/aksiyon/2014/07/14/Dikte-kutu3.jpg"/>
    Torba kanuna karşı obstrüksiyon, (içtüzükten kaynaklanan engelleme) hakkını kullanan muhalefet için durum hiç de kolay değil. Çünkü bir yanda vitriniyle hoşa giden ve toplumun yasalaşmasını beklediği bir tasarı var; diğer yanda ise hükümetin özel gündemini yasal zemine kavuşturması duruyor.
   </p>
   <p>
    Son torba kanunu 17-25 Aralık Yolsuzluk ve Rüşvet Soruşturması’nın da gölgesinde kamu yararına olmayan, pek çok kesimi mağdur edecek maddeler de içeriyor. Altay, torba kanunu bu yönüyle ‘40 katır-40 satır’ dayatmasına benzetiyor. Torba kanun uygulamasının istismar edilmiş çerçeve yasa uygulaması olduğunu kaydediyor: “Acil durumlarda kullanılması gereken, bir çerçeve kanunla konu bütünlüğü olan birkaç kanunda daha değişiklik yapan uygulamayı iyice istismar ettiler.”
   </p>
   <p>
    <img alt="" height="193" src="http://web.archive.org/web/20140927183114im_/http://medya.aksiyon.com.tr/aksiyon/2014/07/14/Dikte-kutu4.jpg"/>
    Torba kanunun son yıllarda hukuku katletme aracına dönüştüğünü dile getiriyor Altay: “Bir sorun çözme, bir yara sarma anlamında toplumsal beklentiyi karşılayan tasarı hazırlanıyor. Sonra önergelerle buna onlarca yasada değişiklik yapan maddeler ekleniyor. Âdeta bala zehir katıyorlar. Soma mağdurları bu yasayı bekliyor. Çıkaralım diyoruz. Araya kendi menfaatleriyle ilgili maddeleri sokuyorlar. Engelleme hakkımızı da ayrıca aleyhte kullanmaya çalışıyorlar.” Torba kanunla Anayasa’nın 138. maddesinin ortadan kaldırılmak istendiğini de söylüyor: “İdari yargı kararlarına uymama serbestliği getiriliyor. Hukuk devleti ortadan kaldırılıyor.”
   </p>
   <p>
    <strong>
     Antidemokratik güç devşirme
    </strong>
   </p>
   <p>
    Torba kanun 61 madde hâlinde haziran başında Plan Bütçe Komisyonu’na geldiğinde AKP milletvekilleri 1 Temmuz’a dek tasarının yasalaşacağını ümit ediyordu. 5. Yargı Paketi’nin görüşmelerinde Genel Kurul’u çalıştırmada yaşanılan zorluğa bakarak Meclis’in tatile girmesinin kolayca uzatılamayacağını düşünüyorlardı.
   </p>
   <p>
    Önergelerle torba şişince, “Ramazan’ın ilk haftası çalışılacağı” tahminleri yapıldı. Başbakan Erdoğan, AKP grubunda, “Yasalaşmadan Meclis tatile girmeyecek, gerekiyorsa 3 hafta daha çalışacağız.” dediğinde vekiller, ‘eyvah’ çekip şaşkınlık yaşadılar. Erdoğan da şaşkınlığı bekliyormuşçasına şaka ve espri ile konunun önemini vurguladı.
   </p>
   <p>
    Erdoğan’ın ana amacı, Cumhurbaşkanlığı seçim kampanyasında, “Paralel yapıyla etkin mücadele için yasal zemin” oluşturmaktı. Olur da Köşk’e çıkarsa, akçeli işlerde AKP Grubu’nun zorlanacağı yasaları bizzat kendisi yaptırmak istiyordu.
   </p>
   <p>
    <img alt="" height="370" src="http://web.archive.org/web/20140927183114im_/http://medya.aksiyon.com.tr/aksiyon/2014/07/14/dikte-2.jpg"/>
    Torba kanunun bu özelliklerini eleştiren MHP Grup Başkanvekili Oktay Vural, mağdur edilen kamu çalışanlarına suç isnat edilemediği için hukuken hak aramalarının zorlaştırıldığının altını çiziyor. Kamu çalışanlarının mağduriyeti, özelleştirme ve kamu ihaleleriyle ilgili adrese teslim maddeler dışında üniversite ve bilim dünyasının da hükümete bağlanmak istendiğini kaydediyor Vural: “Torba yasa başlı başına bir hukuksuzluk aracı oldu. Bir madde ekleyerek, vakıf üniversitelerini kontrol altına almak istiyorlar.”
   </p>
   <p>
    Vural’a göre bütün torba yasalar antidemokratik: “Bu konuda yürütme arzu ettiği her şeyi torba yasanın içine sokmak suretiyle bir bakıma gücüne güç katmak istiyor. Vakıf üniversitelerine müdahale edip tehdit ile orayı yönlendirmek istiyorlar. Bunlar kabul edilebilir gibi değil. İnsanların kendi statüleri, özlük hakları ile ilgili mahkemelere gitme hakkı bile elinden alınıyor. Bu ancak darbe yönetimlerinin tezahürüdür. 12 Eylül, 28 Şubat ne yapıyorsa aynısını Recep Tayyip Erdoğan yapıyor. Bu kanunun çıkması bunun hukuki olduğunu göstermez.”
   </p>
   <p>
    <img alt="" height="193" src="http://web.archive.org/web/20140927183114im_/http://medya.aksiyon.com.tr/aksiyon/2014/07/14/Dikte-kutu5.jpg"/>
    Plan Bütçe Komisyonu üyesi MHP Milletvekili Mehmet Günal’ın değerlendirmesiyse şöyle: “AKP’liler helale haram katıyorlar. Kamu çalışanlarının mağduriyetine sebep olacak, yargıya müdahalenin önünü açacak, özelleştirme ve ihale usulsüzlüklerine kılıf oluşturacak adrese teslim değişikliklere elbette itiraz ediyoruz.”
   </p>
   <p>
    Tasarının 85. maddesi özelleştirmelerle ilgili. Maddeye göre; devir teslim işlemlerinin tamamlanmasının üzerinden 5 yıl geçmiş özelleştirmelerle ilgili mahkeme kararları işletilemeyecek. Günal, devlete iadesiyle ilgili yargı kararı bulunan özelleştirmeler konusunun torba kanun ile çözülmek istendiğini söylüyor: “Komisyonumuz âdeta mahkemelerin üzerinde, onların hükümlerini ilga eden üst mahkemeye dönüştürülmek isteniyor.”  85. maddeye göre yargı kararı dahi çıkmış olsa “sözleşmelerinde belirtilen hâller dışında” bu kuruluşların geri alınması yönünde işlem yapılmayacak.
   </p>
   <p>
    <img alt="" height="214" src="http://web.archive.org/web/20140927183114im_/http://medya.aksiyon.com.tr/aksiyon/2014/07/14/dikte-3.jpg"/>
    Tasarının en çok tartışılan 85. maddesiyle ilgili düzenleme 5 önemli özelleştirmeyi yakından ilgilendiriyor. Bu özelleştirmeler şunlar: Seydişehir Eti Alüminyum, Tüpraş (yüzde 14,76), Seka Balıkesir İşletmesi, Kuşadası Limanı ve Çeşme Limanı.
   </p>
   <p>
    Maddenin görüşülmesi sırasında komisyonda sinirler gergindi. Muhalefetin tepki ve aşağılamalarına AKP’liler de karşılık verdi. CHP’li üyelerin sözleri ağırdı: “Somada hayatını kaybeden işçiler üzerinden, hükümet pisliğini komisyona temizletmek istiyor.”
   </p>
   <p>
    CHP Ankara Milletvekili İzzet Çetin, AKP’nin usulsüzlüklerini 301 madencinin arkasına saklanarak aklamak istediğini ileri sürdü. 85. madde ile kamu mallarının yandaşlara peşkeş çekilmesini kabul etmeyeceklerini kaydetti: “İlk değer tespiti 197 milyon dolar olan SEKA Balıkesir İşletmesi’ni 1 milyon 100 bin dolara Albayraklara verdiniz. Albayrak kim? Yandaş! Seydişehir Eti Alüminyum’u millete küfreden Cengiz İnşaat’a veriyorsunuz. Bu kirli işleri de Soma’da hayatını kaybeden vatandaşlar üzerinden yapıyorsunuz. Burada pis koku var. İrin var. Burada çirkinlik var. Bizi buna alet etmeyiniz.”
   </p>
   <p>
    <img alt="" height="193" src="http://web.archive.org/web/20140927183114im_/http://medya.aksiyon.com.tr/aksiyon/2014/07/14/Dikte-kutu6.jpg"/>
    CHP Denizli Milletvekili Adnan Keskin ise hükümetin yandaşlara kıyak geçtiğini ifade ediyor: “Balıkesir Seka Fabrikası’nın neden bir an önce elden çıkarılmak istendiğini anlamak güç değil. Fabrikanın, 1800 dönüm arazisi var. 185 lojmanı var. 1 milyon 100 bin dolara bedavadan verilmiş. Üzerindeki lojmanları bile bu paraya alamazsınız.”
   </p>
   <p>
    3 milyon kamu çalışanının hukuk güvencesinin sona erdirilmesiyle ilgili konuşan MHP Iğdır Milletvekili Sinan Oğan ise torba yasanın hukuk dışı mücadele aracına dönüştürüldüğünü söylüyor. 17 Aralık Rüşvet ve Yolsuzluk Soruşturması’nı müteakiben görev yerlerinden uzaklaştırılanların sayısının 10 binleri aştığına işaret ederek, “Torba yasa giderek şişiyor. Hükümet hukuk yoluyla mücadele edemeyeceği kesimleri, torba kanunlarla, kanun hükmünde kararnamelerle yıldırmaya, devreden çıkarmaya çalışıyor. Çok ciddi sıkıntılar var.” diyor.
    <img alt="" height="193" src="http://web.archive.org/web/20140927183114im_/http://medya.aksiyon.com.tr/aksiyon/2014/07/14/Dikte-kutu7.jpg"/>
   </p>
   <p>
    <strong>
     Torbadaki affa bakandan eleştiri
    </strong>
   </p>
   <p>
    TBMM yasama uzmanlarının, “Önergeyle eklenen maddelerle bakanlıklar birbirlerini atlatıyorlar” vurgusu, Plan Bütçe görüşmeleri sırasında da doğrulandı. Komisyon çalışmalarına katılan Maliye Bakanı Mehmet Şimşek, torba yasaya sonradan eklenen vergi affıyla ilgili maddelerin Maliye Bakanlığı’nda hazırlanmadığını söyledi. Mali aflarla ilgili düzenlemelere prensipte karşı olduğunu belirten Maliye Bakanı Şimşek, ‘torba yasa’nın ‘vergi affıyla’ ilgili maddelerine sahip çıkmadı: “Vergi affını içeren bu düzenlemeler parti grubu tarafından getirilmiş bir tekliftir. Maliye’nin mutfağında çalışılmış ve hazırlanmış değildir. Bizim önceden planlayıp kurgulayıp üzerinde yoğun bir şekilde çalışıp düşünüp getirdiğimiz bir düzenleme değil. Bu tür düzenlemeleri, vergi uyumunu bozacağı gerekçesiyle de uygun bulmuyorum. Çünkü vergisini veren mükelleflerde adaletsizlik duygusu yaratıyor.”
   </p>
   <p>
    <img alt="" height="193" src="http://web.archive.org/web/20140927183114im_/http://medya.aksiyon.com.tr/aksiyon/2014/07/14/Dikte-kutu8.jpg"/>
    Bakan Şimşek, ‘rüşvet havuzuna para aktaranları kurtarmaya yönelik’ olduğu ileri sürülen 72. maddeye de sahip çıkmadı. Muhalefetin eleştirilerine de şu karşılığı verdi, “Kasa alacakları affa en yakın düzenlemedir. Prensip olarak görüşüm, bu türden düzenlemelerin olmamasıdır.”
   </p>
   <p>
    Cumhurbaşkanlığı seçimleri öncesinde ‘seçmen gönlünü almaya’ dönük vergi affına Bakan Şimşek’in eleştirisinden sonra ince ayar yapıldı. Buna göre, vatandaşı ve küçük işletmeleri ilgilendiren vergi affında, kısmi olarak geri adım atıldı. Yeni düzenleme ile vergi cezası ve gecikme zammında silinme işlemi olmayacak. Sadece yeniden yapılandırma gerçekleştirilecek.
   </p>
   <p>
    Bu arada  geçtiğimiz hafta sonunda Torba Yasa ile ilgili ilginç bir gelişme yaşandı. Torba’ya gece verilen bir önerge ile mahkemede savunma hakkını sınırlayan bir madde eklenmek istendi. MHP Antalya Milletvekili Mehmet Günal’ın aralıksız 3 saat eleştirdiği önerge sert tartışmalara sebep oldu. Günal’ın Plan Bütçe Komisyonu’ndan istifa edeceği resti üzerine önerge geri çekildi.
   </p>
   <p>
    <strong>
     Bürokrasi hem tembel hem uyanık
    </strong>
   </p>
   <p>
    Ağır eleştirilere rağmen ‘torba’da ısrarın sebeplerinden biri olarak, “tembel ve uyanık bürokrasi” gösteriliyor. Bakanlığının uygulama alanıyla ilgili düzenlemeyi kolay yoldan yasalaştırmak isteyen bürokratlar AKP grubunu ikna ederek torbaya kendileriyle ilgili madde ekliyor. Torba yasa gelenek hâline gelince de bürokrasi daha da tembelleşiyor. Bir yasama uzmanı bundan hayli rahatsız: “Eskiden her bakanlık ihtiyaç duyduğu yasa değişikliklerini önceden belirlerdi. Şu anda hiçbir bakanlık bürokrasisi, önümüzdeki yasama yılında hangi yasa değişikliğine ihtiyaç duyulacağına dair çalışma yapmıyor. Nasıl olsa sene sonunda hazırlanacak bir torba yasaya maddelerini ekleyebileceklerini düşünüyorlar. Böylece bir bakanlığın diğer bakanlıkları ikna etme süreci de ortadan kalkıyor. Torba yasaya ekledikleri maddelerle aslında birbirlerini atlatıyorlar. Öyle ilginç ki, bir bakanlık lehine düzenleme diğer bakanlık ya da bakanlıkların aleyhine olabiliyor. Dikkatini çekerse muhalefetten önce o bakanlığın bürokratları yasayı geri çektirebiliyor.”
   </p>
   <p>
    <strong>
     Uzlaşı arayışı Erdoğan’dan döndü
    </strong>
   </p>
   <p>
    Soma mağdurlarının daha fazla bekletilmemesi için muhalefet partileri AKP’li Plan Bütçe Komisyonu üyelerine, “Uzlaşalım, Soma mağdurlarını bekletmeden tasarıyı hemen yasalaştıralım. Tartışmalı 5-6 madde var. Onların bir ikisini rötuşlayalım. Bir ikisini de geri çekin sonra görüşelim” teklifi götürdü. Uzlaşı teklifine sıcak bakan AKP’li vekiller, muhalefetten süre istedi. Uzlaşma ümidinin doğmasıyla Plan Bütçe görüşmelerinde muhalefet partileri engelleme haklarını kullanmadı. O sürede bazı maddelerin görüşmesi hızla tamamlandı. AKP’li komisyon üyelerinin uzlaşı teklifini götürdükleri AKP grup başkanvekilleri konuyu Başbakan’a aktardı. Ancak sonuç olumsuzdu. Erdoğan torba yasadan milim geri adım atılmamasını istemişti.
   </p>
   <p>
    <img alt="" height="193" src="http://web.archive.org/web/20140927183114im_/http://medya.aksiyon.com.tr/aksiyon/2014/07/14/Dikte-kutu9.jpg"/>
    Erdoğan torba kanundan taviz verilmemesiyle ilgili mesajını AK Parti grubunda net bir dille verdi: “Meclis gündeminde, yasalaşmayı bekleyen çok önemli konular var. Meclis tatile girmeyecek. Gerekirse cumartesi-pazar, gece-gündüz çalışarak, Plan Bütçe Komisyonu gündemindeki tasarımız da yasalaşacak.”
   </p>
   <p>
    <strong>
     17 ARALIK SONRASI TORBALARI
    </strong>
   </p>
   <p>
    Torba kanunlarla ilgili en ilginç değerlendirmeyi yapanlardan biri belki de CHP Grup Başkan Vekili Engin Altay. Ona göre, “Maalesef parlamento işi gücü bıraktı, 17 Aralık’ın pisliğini temizlemeye çalışıyor. AKP’liler parlamentoyu çamaşır makinesi zannediyor.”
   </p>
   <p>
    Son 6 ayda 10 torba yasa geldi Meclis’in önüne. İşte gündemi geren maddelerden birkaçı:
   </p>
   <p>
    <strong>
     6514 Sayılı SAĞLIK BAKANLIĞI VE BAĞLI KURULUŞLARININ TEŞKİLAT VE GÖREVLERİ HAKKINDA KANUN HÜKMÜNDE KARARNAME İLE BAZI KANUNLARDA DEĞİŞİKLİK YAPILMASINA DAİR KANUN. (56 maddeli):
    </strong>
    2 Ocak 2014’te yasalaştı. Sağlığa Gezi ayarı olarak eleştirildi. Gezi olayları sonrasında bazı doktorlar, çeşitli noktalarda revirler oluşturup, yaralılara tıbbi destek sağlamışlardı. Değişiklik, ruhsatsız sağlık hizmeti verenlere 20 bin güne kadar adli para cezası (2 milyon TL’ye kadar) ve 3 yıla kadar hapis cezası getiriyordu.
    <strong>
    </strong>
   </p>
   <p>
    <strong>
     6518 Sayılı AİLE VE SOSYAL POLİTİKALAR BAKANLIĞININ TEŞKİLAT VE GÖREVLERİ HAKKINDA KANUN HÜKMÜNDE KARARNAME İLE BAZI KANUN VE KANUN HÜKMÜNDE KARARNAMELERDE DEĞİŞİKLİK YAPILMASINA DAİR KANUN (126 maddeli):
    </strong>
    6 Şubat 2014 tarihinde yasalaştı. İnternete sansür getiren maddeleri büyük tepki gördü. Türkiye Barolar Birliği, Cumhurbaşkanı Gül’e gönderdiği mektupta, “Yürütmeye, mahkeme kararı olmaksızın doğrudan ‘internete erişimin engellenmesi yetkisinin verilmesi’, yürütmenin, yargının anayasal yetki alanına açıkça müdahalesi anlamına gelmektedir” vurgusu yaptı.
   </p>
   <p>
    <strong>
     6519 Sayılı ASKERLİK KANUNU İLE BAZI KANUN VE KANUN HÜKMÜNDE KARARNAMELERDE DEĞİŞİKLİK YAPILMASINA DAİR KANUN (64 maddeli):
    </strong>
    11 Şubat 2014 tarihinde yasalaştı. Genelkurmay Başkanlığı ve kuvvet komutanlarının soruşturma iznini başbakana bağlayan madde, “askerin siyasete çekilmesi” eleştirilerine sebep oldu.
   </p>
   <p>
    <strong>
     6524 BAZI KANUNLARDA DEĞİŞİKLİK YAPILMASINA DAİR KANUN (43 maddeli):
    </strong>
    15 Şubat 2014 tarihinde yasalaştı. HSYK Kanunu’nda değişiklikler yapması tartışmalara sebep oldu. Adalet Komisyonu’nda AKP’li vekiller uçan tekme attı. Genel Kurul’daki arbede üzerine önce geri çekildi. Sonra tekrar Genel Kurul’a getirilerek yasalaştırıldı. CHP’nin Anayasa’ya aykırılık ilkesi ile gittiği Anayasa Mahkemesi tasarıyı kısmen iptal etti.
   </p>
   <p>
    <strong>
     6525 Sayılı BAZI KANUN VE KANUN HÜKMÜNDE KARARNAMELERDE DEĞİŞİKLİK YAPILMASI HAKKINDA KANUN (51 maddeli):
    </strong>
    20 Şubat 2014 tarihinde yasalaştı. Afet ve Acil Durum Yönetim Durumu Başkanlığı (AFAD) ile ilgili teklifle birbirinden farklı çok sayıda başka yasada da değişiklik yapıldı.
   </p>
   <p>
    <strong>
     6526 Sayılı TERÖRLE MÜCADELE KANUNU VE CEZA MUHAKEMESİ KANUNU İLE BAZI KANUNLARDA DEĞİŞİKLİK YAPILMASINA DAİR KANUN (21 maddeli):
    </strong>
    25 Şubat 2014 tarihinde yasalaştı. Özel Yetkili Mahkemeler lağvedildi.
   </p>
   <p>
    <strong>
     6527 Sayılı BAZI KANUNLARDA DEĞİŞİKLİK YAPILMASI HAKKINDA KANUN (27 maddeli):
    </strong>
    26 Şubat 2014 tarihinde yasalaştı. Orman alanları, meralar, millî parklarla ilgili yaşanan yargı süreçlerine ilişkin maddeler yasalaştı.
   </p>
   <p>
    <strong>
     6528 Sayılı MİLLÎ EĞİTİM TEMEL KANUNU İLE BAZI KANUN VE KANUN HÜKMÜNDE KARARNAMELERDE DEĞİŞİKLİK YAPILMASINA DAİR KANUN (29 maddeli):
    </strong>
    1 Mart 2014 tarihinde yasalaştı. Üniversiteye hazırlık dershanelerinin kapatılması, eğitim camiasında 40 bin yöneticinin görevinin sona erdirilmesi üzerine yoğun tartışmalara sebep oldu.
   </p>
   <p>
    <strong>
     6545 Sayılı TÜRK CEZA KANUNU İLE BAZI KANUNLARDA DEĞİŞİKLİK YAPILMASINA DAİR KANUN (105 maddeli):
    </strong>
    18 Haziran 2014 tarihinde yasalaştı. Büyük ihalelerde yargıyı devre dışı bırakma ve hak arama sürecini kısıtlamaya dönük bir düzenleme olduğu konusunda eleştirildi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A6FE4C99F16BF7A03F90AF7CCA9CF9CC?newsId=39013), [web.archive.org (arşiv bağlantısı)](http://web.archive.org/web/20140927183114/http://www.aksiyon.com.tr:80/aksiyon/newsDetail_getNewsById.action;jsessionid=A6FE4C99F16BF7A03F90AF7CCA9CF9CC?newsId=39013)
