# Röntgenlenen yaşamlar

*Rasin Yılmaz 2001.08.11*

<div>
 <img border="0" src="/web/20020220031513im_/http://www.aksiyon.com.tr/yazar/rasihyilmaz.jpg"/>
 <p class="spot">
  iri Bizi Gözetliyor'la başlayan 'röntgenlenen yaşamlar' hücre hücre televizyon kanallarını istila etmeyi sürdürüyor. Show TV'nin geçtiğimiz yayın döneminde Big Brother ve Taxi Orange'dan uyarlayarak ekrana getirdiği Biri Bizi Gözetliyor'un reyting patlaması diğer kanalların da kanına girmiş gözüküyor. Önce 'Dokun Bana', ardından '102 milyon', daha sonra ise '122 milyon' ve yeniden 'Biri Bizi Gözetliyor' insanları 'özel yaşamları' gözetleme hastalığına doğru hızla sürüklüyor. Dünyanın diğer ülkelerinde olduğu gibi ilk çıkış noktası oldukça masum olan bu programlar ülkemizde de yurt dışı versiyonlarında gelinen son noktaya doğru sürükleniyor. Yani özel yaşamın en "özeli" olan cinselliğin beyaz cama yavaş yavaş yansımaya başladığı an.
 </p>
 <p class="metin">
 </p>
 <p class="metin">
  iri Bizi Gözetliyor'la başlayan 'röntgenlenen yaşamlar' hücre hücre televizyon kanallarını istila etmeyi sürdürüyor. Show TV'nin geçtiğimiz yayın döneminde Big Brother ve Taxi Orange'dan uyarlayarak ekrana getirdiği Biri Bizi Gözetliyor'un reyting patlaması diğer kanalların da kanına girmiş gözüküyor. Önce 'Dokun Bana', ardından '102 milyon', daha sonra ise '122 milyon' ve yeniden 'Biri Bizi Gözetliyor' insanları 'özel yaşamları' gözetleme hastalığına doğru hızla sürüklüyor. Dünyanın diğer ülkelerinde olduğu gibi ilk çıkış noktası oldukça masum olan bu programlar ülkemizde de yurt dışı versiyonlarında gelinen son noktaya doğru sürükleniyor. Yani özel yaşamın en "özeli" olan cinselliğin beyaz cama yavaş yavaş yansımaya başladığı an.
 </p>
 <p class="metin">
  Kanal D'de yayınlanan '122 Milyon' isimli program iki çiftin bir ay boyunca 122 milyon ile geçinip geçinemeyeceği mantığı üzerine kurulu. Ekonomik faciaların yaşamımızı alt üst ettiği bir ortamda oldukça cazip bir yapım izlenimi veriyor '122 Milyon'. Ancak iş burada bitmiyor, diğer yapımların aksine artık kameralar bu evli çiftin yatak odalarını da gözetliyor. İşin ilginç yanı ise çiftlerin bu durumdan hiç rahatsız olmaması ve oldukça rahat pozlarla 60 milyon insanın karşısına çıkmakta herhangi bir sakınca görmemeleri. Program boyunca birbirlerine sürekli iltifatlar yağdıran bu genç çiftin yapmacık hareketleri, önceden mekanik bir biçimde kurulmuş, karton karakterler gibi ekrana yansımalarına sebep oluyor. Fakat hem yapımcılar hem de 'genç çift' bundan memnun gibi gözüküyor. Merak ettiğimiz nokta ise bu çiftlerin aile efradı, çocuklarının yatak odalarındaki görüntülerini televizyon ekranlarından oturup seyrediyorlar mı?
 </p>
 <p class="metin">
  İş tamamen farklı bir formata doğru kayıyor. Belki de hep o amaçlanıyordu. Biri Bizi Gözetliyor'daki ilkel dürtülerle yaşanılan çekişmeleri ibretle izledik, Dokun Bana'da saatlerce ayakta duran bir kızın doktorlar tarafından yarışma dışına çıkarılması karşısında annesinin arabayı kazanamayan kızı için kullandığı dehşete düşüren sözleri duyduk. Şimdi ise cinselliğin doğallığın dışına çıkartılarak 'yasal bir pornografik' hal almasına şahit oluyoruz.
 </p>
 <p class="metin">
  Reyting birileri için 'herşey' anlamına gelebilir, ancak yaptıkları şeylerin kanunlar çerçevesinde karşılığı olmalı... Her konuda harekete geçen toplum mühendisleri yoksa bu konuda bir şey düşünmüyor mu!
 </p>
 <p class="arabaslik">
  Gazete Habertürk'e ne oldu?
 </p>
 <p class="metin">
  Ufuk Güldemir, gazeteleri ve televizyonları dolaştıktan sonra internette bir haber sitesi açmıştı.  Haberturk.com, Türk internet haberciliğinde önemli bir merhaleydi. Başarının tadını alan Güldemir "Gazete Habertürk"ü çıkarmaya karar verdi ve tantanalı transferler yaptı. Gazeteye abone olanların sayısı 80 binleri bulmuştu. Fakat nedense günlerdir  Gazete Habertürk'ten ses, seda yok. Kulislerdeki iddialara göre, mali sıkıntıya giren Güldemir, değil gazete çıkarmak, haber sitesini sürdürmek için Aydın Doğan'dan finansman desteği almaya başladı. Hatta Gazete Habertürk için toplanan seçkin ekip, "patron" Aydın Doğan'ın bacanağı Namık Kemal Zeybek'in yeniden çıkaracağı Ayyıldız'da çalışacakmış.
 </p>
 <p class="arabaslik">
 </p>
 <p class="metin">
  "BAZI köşe yazarları bana karşı acımasızca kampanya yürütüyor, benimle ANAP'ın baraja takılacağını söylüyor." Hürriyet gazetesi yazarı Cüneyt Ülsever, Mesut Yılmaz'ın bu sözlerini üzerine aldı. Ülsever, "Mesut Yılmaz'ın anlamak istemediği bir nokta var. ANAP'ın baraja takılacağını köşe yazarları değil, kamuoyu araştırmaları söylüyor. 'Kararsızlar arasında birinci parti' kavramını hayatımda ilk kez duyuyorum. Kararsızlar arasında ANAP birinci ise nasıl oluyor da kararsızlar 'kararsız' oluyorlar?"
 </p>
 <p class="metin">
 </p>
 <p class="metin">
  GAZETE kuracağını duyurmasına ve abone parası toplamasına rağmen hâlâ bir gazete ortaya koyamayan Ufuk Güldemir bu kez bir haber kanalı kurmak için çalışmalara başlamış.
 </p>
 <p class="metin">
 </p>
 <p class="metin">
  AKŞAM Gazetesi ve Show TV'nin üst düzey yöneticisi olan Sualp Kalleci'nin görevden alınmasının ardından grup içerisindeki değişiklikler devam ediyor. Mehmet Emin Karamehmet'in sağ kolu olduğu söylenen ve Akşam'da ve Show TV'de mali konularda tek yetkili isim olan Sualp Kalleci'nin görevden alınması herkesi şaşırtmıştı. Şimdi de Akşam Gazetesi Genel Yayın Koordinatörü Bülent Aydın görevinden ayrıldı. Tüm yetki Genel Yayın Yönetmeni Ali Genç'te toplandı. Ayrıca Akşam'da maaşlardan indirime gidildiği belirtiliyor...
 </p>
 <p class="metin">
 </p>
 <p class="metin">
  İSYAN Günlerinde Aşk ile 150 bin gibi ciddi bir satış rakamına ulaşan Ahmet Altan'ın, "Halk Mahkemeleri" adını taşıyan bir haber programı hazırlayacağı kaydediliyor.
 </p>
 <p class="metin">
 </p>
 <p class="metin">
  ARTIK naklen yayın ihalesinin kesin galibi gibi gözüken DigiTurk, yurt dışından 64 milyon Euro tutarında kredi aldı. DigiTurk'ten yapılan yazılı açıklamada, Belçika EXIM kuruluşu Office National Du Ducroire (OND) kaynaklı kredinin, Belçika Fortis Bank aracılığıyla alındığı bildirildi. DigiTurk, 6 yıl içinde ve yüzde 5.99 faiz ile geri ödeyeceği bu krediyi teknoloji yatırımlarını sürdürmek amacıyla kullanacak.
 </p>
 <p class="metin">
 </p>
 <p class="metin">
  Hamiş: Yıllık iznimi kullanmam sebebiyle Bab—ı Telli de bizimle birlikte tatile çıkacak. İki hafta sonra görüşmek dileğiyle...
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220031513/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/349/babitelli/1.htm), [web.archive.org (arşiv bağlantısı)](http://web.archive.org/web/20020220031513/http://www.aksiyon.com.tr:80/2001/349/babitelli/1.htm)
