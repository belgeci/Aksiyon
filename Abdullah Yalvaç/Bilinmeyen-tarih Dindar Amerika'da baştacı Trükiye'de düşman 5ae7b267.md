# Dindar Amerika’da baştacı Trükiye’de düşman

*Abdullah Yalvaç Bilinmeyen-tarih*

<div>
 <font>
  <img border="0" height="1" src="/web/20050302224718im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224718im_/http://www.aksiyon.com.tr/resim/300/63.jpg" vspace="5"/>
  </p>
 </font>
 <font class="content">
  Kasım ayında yapılacak başkanlık seçimleri öncesinde Amerika Birleşik Devletleri’nde fillerle eşeklerin yarışı kıyasıya devam ediyor.
 </font>
 <br/>
 <p>
  <font class="content">
   Bir Türk gazetesi deprem bölgesini gezen Türk cumhurbaşkanı ile Clinton’ı topladıkları sempati bakımından karşılaştıralı beri, hatta son 50 yıldır artan oranlarla Amerikan başkanları biraz bizim de başkanlarımız sayıldığı için medyamız seçimleri yakından izliyor.
   <br>
    <br>
     Amerikan medyası adayların birbirinden düşük profilleri dolayısıyla tarihin en renksiz yarışı ilan ettiği seçimlerden yansıyan detaylar, liderlerin IQ’ları, partilerin kongrelerinde sergilenen şatafat, ruhsuzlukla suçlanan Al Gore’un binlerce taraftarın önünde karısını dudaktan öpüşü gibi konularla ilgili. Partiler arasında önemli bir politika farklılığı olmayınca medyanın bu tür detaylar üzerine yoğunlaşmasını anlamak zor değil.
     <br>
      <br>
       Bu arada bu tür detaylardan biri de başkan adaylarının kamuoyu tarafından nasıl bilinmek istediklerini, özellikle hangi kesimin desteğini almayı akıllarına koyduklarını, en açık taraflarını nasıl kapatmayı düşündüklerini ele veren yardımcı seçimleriydi. Seçimin son haftaya kadar favori gösterilen adaylarından Bush oğlu Bush babasının zamanından kalma Savunma Bakanı Dick Cheney’i seçerek merkezî yönetim tecrübesi açığını bu şekilde kapattığı mesajını verdi. Nitekim Türkiye’de medya da genel olarak Cheney’i Türk dostu olarak tanıttı ve Türkiye açısından olumlu bir seçim olduğu not edildi.
       <br/>
       <br/>
       Monica yarasına dindar merhemi
       <br/>
       <br/>
       Rakiplerinin doğrudan olmasa da her fırsatta dolaylı olarak Monica skandalını kullanarak politika yaptıkları Al Gore’un belli ki en büyük yarası ahlak zaafıydı. Kendisinin değil, ama skandal boyunca desteklemekten vazgeçmediği eski patronu Clinton dolayısıyla Demokrat Parti’nin gerçekten en büyük yarası belden aşağı birçok ismi olan bu skandaldı. Hatta Cumhuriyetçiler kampanyalarında “Gore’u gördüğünüzde kimi hatırlayacaksınız?” şeklinde sloganlar bile ürettiler. Nitekim Al’ın da yardımcı seçiminin bu zaafını giderici yönde olması bekleniyordu ve açıkladığında rakipleri dahil hiç kimse bir şey söyleme imkanı bulamadı. Seçilen aday, ‘Modern Ortodoks Yahudi’ olarak nitelenen Senator Joe Lieberman’dan başkası değildi.
       <br/>
       <br/>
       Gore’un siyasi geleceğini etkileyecek bu tercihine Amerikan basını büyük yer verdi. Mesela haftalık Time dergisi konuya 12 sayfa ayırdı. Türkiye’de Türk dostluğu yönüyle Bush’un seçtiği başkan yardımcı adayı üzerinde daha çok durulurken, Lieberman gözardı edildi.
       <br/>
       <br/>
       Biz de bu yazıda başkanlık yarışından daha çok, modern olma iddiasındaki Türkiye ile çağdaşlığından kuşku duyulmayan Amerika’daki siyasi kültürlerin aynı zaman dilimi içinde ne kadar birbirine zıt şekilde geliştiklerini bir karşılaştırma ile ortaya koymaya çalışacağız.
       <br/>
       <br/>
       Kamudaki dindar Türkler
       <br/>
       <br/>
       Türkiye’de Kanun Hükmünde Kararname ile yeniden nüks eden irtica krizi kapsamında bir rivayete göre 32 bin memur kapı dışına konmak isteniyor. Bunlar içinde halen müsteşar, vali, kaymakam, emniyet müdürü gibi üst düzey mevkilerde oturan insanlar da bulunuyor. Geçen gün bir gazete irticaya bulaştığı tespit edilen 253 kaymakamla ilgili haberi manşetten en büyük puntolarla ‘Devlet düşmanları’ başlığıyla verdi. ‘Kim bu devlet düşmanları?’ diyenlerin merakını gidermek için de bir grafik yardımıyla sözkonusu kaymakamların hangi eylemlerinin devlet düşmanlığı suçu kapsamına girdiğini izah ediyordu. Yeşili bol grafikte alkol içmemekten cami derneklerine yardım etmeye; hanımı başörtüsü takmaktan cuma namazı kılmaya bir dizi ‘devlet düşmanlığı’ suçu sıralanıyordu.
       <br/>
       <br/>
       Aynı hafta Amerika’da Demokratlar’ın başkan adayı Al Gore ise seçilmesi durumunda yardımcılığını yapacak, ölmesi durumunda başkanlık koltuğuna oturacak bir pozisyona oldukça dindar bir Yahudi’yi seçti. Devlet düşmanı diye nitelendirilen kaymakamlara çok benzeyen bir hayatı vardı demokratların başkan yardımcısı adayının. Özel hayatında dini bütün bir Yahudi, kamu hayatında ise görevini başarıyla yapan bir senatördü.
       <br/>
       <br/>
       Amerikan tarihinin ilk Yahudi başkan yardımcısı adayı Lieberman’ın Demokrat Parti kurultayında yaptığı ilk konuşmada 13 kez Allah’ın adını anması özellikle medya tarafından not ediliyordu. Kendini observant yani dinî kanunlara riayet eden bir Yahudi olarak tanımlayan Lieberman’ın Washington’daki manevî danışmanı Haham Barry Freudel, Time dergisine onu şöyle anlatıyor: ‘Dinin yönlendirdiği bir adam. Dinî değerleri, bir senatör olarak onun hareketlerini belirliyor’.
       <br/>
       <br/>
       Türkiye’de bir devlet adamı, bir siyasetçi veya bir bürokrat bu sözleri sarfetse, hakkında anında kaç tane idamdan dava açılır acaba? Çocukluktan itibaren sıkı bir dinî eğitim alan Lieberman, hayatı boyunca kutsal cumartesi günlerinde dinin vecibelerini yerine getirmeyi başka hiçbir şeye tercih etmemiş. Lisede de, Senato’da da aynı çizgiyi sürdürmüş. Cumartesi günleri yapılan oylamalarda, araba kullanamadığı için uzun mesafeleri yürüyerek katetmesiyle ilgili hikayeler anlatılıyor. Seçkin Amerikan üniversitelerinden Yale’de hukuk tahsili görmüş Lieberman, babası Çekoslovakyalı bir haham olan Hadasah’a adında yine dindar bir kadınla evli.
       <br/>
       <br/>
       Başkan yardımcılığı deyip geçmeyin, Amerikan sisteminde başkan yardımcısı gittikçe artan bir öneme sahip. Senato’nun tabii başkanı. Adeta bir kabine üyesi gibi tüm toplantılara katılıyor. Eski geleneğe göre nasıl dışişleri bakanlığı, başkanlık için bir stajyerlik konumu idiyse; hayli zamandır aynı durum başkan yardımcılığı makamı için geçerli. Baba Bush, Reagan’ın yardımcısıydı. Bilindiği gibi Gore da Clinton’ın yardımcısı. Ayrıca Anayasa’nın II. maddesinin 1. kısmında ‘Başkanın görevden uzaklaştırılması, ölümü, istifası veya görevini yerine getirmekte yetersizliği durumunda, başkanlığa, başkan yardımcısı geçer’ deniyor. Roosevelt’in ölümü üzerine Truman, Kennedy’nin ölümü üzerine Johnson başkan olmuşlar.
       <br/>
       <br/>
       Beyaz Saray’da dindar Yahudi
       <br/>
       <br/>
       Lieberman Yahudi şeriatına bağlılığını gizleme gereği görmeyen, ama modern bir toplumda yaşamanın gereklerini de yerine getirmeye çalışan bir dindar Yahudi. Amerikan basınında onun için kullanılan sıfat ‘modern ortodoks Yahudi’. Bilindiği gibi Amerika’da yaşayan Yahudiler arasında ve tüm dünyada kabaca kategorize etmek gerekirse aşırı Yahudiler diye tanımlanacak bir grup var. Bunlar giyimleri, kuşamları, dünyaya bakışları ile en radikal grubu temsil ediyor. Bir de kimlik Yahudileri bulunuyor. Örneğin İsrail’deki Sosyal Demokrat ya da bugün iktidardaki Barak, Peres, Rabin gibi ünlü liderleri olan İşçi Parti’ye oy veren Yahudiler bu gruptan. Amerika’da bir Kissenger, Albright da bu gruptan. Bir de iki grubun özelliklerini birleştiren modern, dünyaya küskün olmayan, ama dinine inanç ve ibadet olarak sıkı sıkıya bağlı olanlar var. Senatör Lieberman işte bu gruptan. 1930’larda Joseph Soloveitchik tarafından Amarika’da teorize edilen bu akım Yahudiler içinde küçük bir azınlığı temsil ediyor. Amerika’daki 5.5 milyon Yahudi’nin yüzde 10’unu dinî emirlere tamamen bağlı insanlar oluşturuyor.
       <br/>
       <br/>
       Bazı Yahudiler, modern görünümlü ama dine sıkı bağlı Lieberman’ın Yahudi karikatürünü olumlu yönde değiştireceğini, modern ortodoksluğun taraftar toplayabileceği umudunu taşıyorlar. Elbette Amerika’nın ve dünyanın Yahudiler’in idaresinde olduğuna inanan anti—semitist duyguları kuvvetlendirecek bir yönü de var bu olayın.
       <br/>
       <br/>
       Gore başkan yardımcısı, Lieberman bir senator. İkisi de aynı partiden. Cumartesi, dindar Yahudiler’in dünyevî faaliyetlerini asgariye indirip birtakım dinî ritüelleri yerine getirdiği bir gün. Yahudiler bu güne şabat diyor. Cuma gün batımından cumartesi gün batımına kadar sürüyor. Bu günde dindar bir Yahudi örneğin elektrik, telefon, araba vs. kullanmıyor. Ama siyasetçi olunca birilerinin gelen telefonları cevaplama, ışıkları açıp kapama gibi bazı konularda yardımcı olması gerekiyor. Lieberman işte böyle bir gün de Washington’da Gore’a ait bir evde kalırken, ona yardımcı olmak için şabboz goy olarak yanında Al Gore kalıyor. İlişkilerin bir geçmişi var, ama anlaşılması zor noktaları da. Örneğin Demokratlar içinden Monica skandalında Clinton’a karşı en açık tavır alan ve Senato’daki tarihî konuşmasında kendi partisinden bir başkanın yaptığını ahlak dışı olarak niteleyen de o. Ama buna rağmen istifası yönünde oy kullanmayan senatör de o.
       <br/>
       <br/>
       Amerikan toplumunun yüzde 6’sı bir Yahudi adaya oy vermeyeceklerini söylüyor. Dindar bir Yahudiyi yardımcı seçerek ahlak ve dürüstlük açısından puan toplasa da birçok siyasi yorumcu Gore’un muhafazakâr Hıristiyanlar’ın oylarını kaybetme riskini aldığını belirtiyorlar. Bir araştırmaya göre muhafazakâr Hıristiyanlar’ın neredeyse yarısı Lieberman’ın İsa’nın Allah’ın oğlu olduğuna inanmamasını kaygı verici buluyorlar. Lieberman’ın New York gibi doğu yakasındaki bölgelerde olumlu, batı ve güneyde olumsuz puan kazandırması bekleniyor.
       <br/>
       <br/>
       Demokratlar içinde de genel olarak dinle arası iyi olmayanların önemli bir yekûn teşkil etmesi risk faktörünü artırıyor. Lieberman ile Demokrat Partinin öncelikleri arasında da bazı prüzler olduğu söyleniyor. Lieberman’ın, pornografi ve ahlaki dejenerasyon yüzünden savaş açtığı Hollywood, serbest ticareti desteklediği için karşısına aldığı sendikalar Gore’un en fazla destek aldığı kesimler.
       <br/>
       <br/>
       Devlet düşmanı
       <br/>
       <br/>
       “Devlet düşmanı” suçlamasının yanında ne kadar vahim(!) kestirmek güç, ama Lieberman’ın dinî yaşantısı dolayısıyla aldığı en büyük eleştiri cumartesi günleri devlet işlerini nasıl yürüteceği kaygısından ibaret.
       <br/>
       <br/>
       Lieberman’a takılmak isteyenlere 2001 yılı takviminin sunduğu espri mükemmel. Amerikan Anayasası gereğince 20 Ocak’ta yapılması gereken başkanlık devir teslim törenine başkan yardımcısı katılacak mı, katılmayacak mı? Çünkü 20 Ocak, cumartesiye denk geliyor. Lieberman siyasette daha yeni iken dindarlığı benzer bir olay yüzünden ilk kez haber konusu olmuş. Çünkü Connecticut Demokrat Parti Meclisi 1982’de bir cumartesi günü toplanmış ve onu başsavcılığa aday gösterme kararı almıştı. Lieberman orada olmadığı için bu postu kaybetmiş, onun yerine bir başkası seçilmiş. Hatta vali ölünce o şanslı kişi bir süre valilik de yapmış. Gerekirse Tevrat’ın tevil edileceği ama Lieberman’ın bu tarihî töreni kaçırmayacağı tahmin ediliyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14021), [web.archive.org (arşiv bağlantısı)](http://web.archive.org/web/20050302224718/http://www.aksiyon.com.tr:80/detay.php?id=14021)
