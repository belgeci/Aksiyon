# Arap siyaseti nereye?

*Gökhan Bacik 2012.07.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Batılı ülkeler, Arap siyasetini mercek altında tutmaya devam ediyor. Ama gözler artık sokaktan ziyade, devlet dairelerine çevrilmiş durumda.
  </font>
 </div>
 <div id="newsText">
  <font class="detail-text">
   <p>
    Geçen hafta Arap siyasetindeki gelişmeler üzerine New York’ta geniş bir toplantı düzenlendi. Birleşmiş Milletler çevresinde çalışan diplomatlara yönelik toplantıya İsrail, İran, ABD, Almanya, Mısır, Yemen gibi pek çok ülkeden önemli isimler katıldı.
    <p>
     Batılı merkezlerdeki toplantılara katılan birisi olarak söylemem gerekir ki; altı çizilmesi gereken ilk nokta uluslararası aktörlerin Arap siyasetine bakışının değiştiğidir. Önceki toplantılarda el üstünde tutulan Arap aktivistlere artık rastlamak mümkün değil. Şimdilerde ‘heyecan faslı bitti, sıra siyasetin dizaynında’ biçiminde yaklaşımlar var. Bunun için Batılılar, ‘sokaklarda’ değil devlet dairelerinde önemli pozisyonu olan kişilerle konuşmak istiyor.
     <p>
      Mısır Dışişleri Bakanlığı’ndan yeni kuşağın önemli bir diplomatı olarak kabul edilen Tamim Hallaf, toplantıda her şeye rağmen Mısır’ın ciddi kazanımları olduğunu söyledi. Ona göre, bütün kısıtlara rağmen Mursi’nin elinde önemli yetkiler var. İki ucun heyecanına kendini kaptırmadan analizler yapma yeteneğine sahip Hallaf’ın mesajı açıktı: Mısır’da kim ne yapmak istiyorsa uzun vadeli ve sabırlı yol izlemeli. Diğer nokta Türkiye gibi aktörler muhakkak Arap siyasetinin çeşitliliğini anlamalı. İçinde İslamcılar kadar önemli seküler yapılar da var. Son Libya seçimleri bunu açıkça gösterdi. Hallaf’ı dinlerken aldığım önemli bir not şuydu: “Türkiye, Arap ülkelerindeki her grupla diyalog içinde olmalı. Sadece İslamcılarla temasta olduğu imajı vermesi Ankara’ya zarar verebilir.”
      <p>
       Katar’da bulunan prestijli Brookings Merkezi’nin Direktörü Selman Şeyh ise değişimin bir şekilde Körfez’i de etkilediğini söyledi. Şeyh’e göre, bundan sonra Körfez ülkeleri tedbir almak zorunda. Diğer önemli nokta İran. Eğer İran, Suriye gibi alanlarda çok sıkıştırılırsa Körfez’e daha büyük baskı uygulayabilir. Katılımcıların bazısına göre, “İran’ı sıkıştırmanın bir ölçüsü var, fazlası ters etki yapabilir.”
       <p>
        Türkiye açısından kritik konu Suriye. Temel soru şu: Esed sonrası nasıl bir Suriye olacak? Bazı Batılı temsilciler Esed sonrası Suriye’nin tamamen Türkiye eksenine girmesinden endişe ediyor. Ancak iş o kadar kolay değil. Kürtleri dışarıda tutarsak Suriye muhalefetinin içinde İslamcılar kadar etkin güçlü bir milliyetçi grup var. Bu grubun uzun vadede Türkiye hakkında nasıl düşüneceğini kestirmek zor. Diğer beklenti şu: Esed sonrası nasıl bir sistem kurulursa kurulsun Suriye, Kürtleri eskisi gibi içine alamaz. Kuzey Suriye’de fiilî yahut resmî bir Kürt otonomisi ortaya çıkacak. Politik olarak bu konu ile Türkiye nasıl uğraşır bilinmemekle birlikte ekonomik açıdan bu bölgenin Kuzey Irak gibi Türkiye ile ileri düzeyde entegre olması bekleniyor.
        <p>
         Toplantıya İran adına katılan Büyükelçi Seyyid Hüseyin Musaviyan nükleer enerji konusunda uygulanan çifte standartları hatırlattı. Musaviyan, anlaşmalara uyan İran’a, uymayan yahut ihlal eden ülkelerin ahlak dersi vermesinin yanlış olduğunu savundu. İhlalleri çok açık olan Kuzey Kore’nin dahi İran kadar cezalandırılmadığını söyledi. Musaviyan’ın bir çıkışı ise ilginçti: “İran şimdi bile nükleer silah yapar ancak dinî inancından dolayı yanlış gördüğü için yapmıyor.” Musaviyan’a cevap veren Avner Cohen’in sözlerini İsrail düşünce tarzını anlamak için özellikle not etmek gerekiyor. Cohen, uluslararası normların İsrail için bir istisna imkânı sağladığını söyledi. Buna göre, İsrail küçük bir devlet ve Holocaust’tan sonra kendini koruması için nükleer silaha sahip olması gerektiğine dair uluslararası istisnai algı var. Bu yaklaşıma göre Batı, tekrar yok edilme tehlikesi yaşamaması için İsrail’e hiçbir uluslararası anlaşmaya tabi olmadan nükleer silaha sahip olma yetkisi vermiş bulunmakta. O açıdan İsrailliler “Biz zaten nükleer silahlarla ilgili hiçbir anlaşma imzalamadık o nedenle ihlal de etmiyoruz.” diyor. Tabii, Musaviyan’ın cevabını da yazmak gerekiyor: “İsrail’i koruyan nükleer silahları değil, ABD’dir. ABD olmadan nükleer silahlar da bir işe yaramaz.”
         <p>
          Toplantıya İsrail adına katılan Ephraim Sneh’in söylediklerini aktarmak da önemli. Sneh, İsrail’de sağlık, ulaşım gibi bakanlıklar -bir dönem başbakan yardımcılığı- yapmış eski asker. Suriye ile yürütülen barış görüşmelerinin de mimarı kabul ediliyor. Onu İsrail devletinin düşünce tarzını anlamak açısından takip etmek önemli. Bu yüzden toplantıda Sneh’in altını çizdiği üç noktayı aynen aktarıyorum: 1. İsrail, bölgede kendisinden askerî olarak daha güçlü bir devlet olmasına izin vermez. 2. İki devletli çözümün iflası İsrail için hayati bir risk doğuruyor. O zaman Araplar İsrail’in vatandaşı olur ki bunu İsrail kaldıramaz. 3. ABD İsrail için önemlidir ancak bir yere kadar. İsrail bütün savunma ve gelecek algısını ABD üzerine inşa edemez.
          <p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33093-arap-siyaseti-nereye.html), [web.archive.org (arşiv bağlantısı)](http://web.archive.org/web/20120820082614/http://www.aksiyon.com.tr:80/aksiyon/haber-33093-arap-siyaseti-nereye.html)
