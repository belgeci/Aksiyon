# ‘Hizmet’in oluşturduğu yeni bilimsel dilin ilk işaretçisi: Chicago Konferansı

*Gökhan Bacik 2010.11.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyanın dört yanında eğitim ve kültür faaliyetleri ile insanlığa katkıda bulunan Hizmet’in yine dünyaya entelektüel katkısı üzerinde durmak gerekiyor. Chicago Konferansı gibi toplantılar yeni bilimsel dilin ilk işaretçisi olarak görülebilir.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     The University of Chicago kampüsünde ‘Hizmet’ üzerine önemli bir bilimsel toplantı yapıldı. Değişik ülkelerden gelen bilim adamları iki gün boyunca Hizmet’i değişik açılardan ele aldı. Chicago Konferansı’nın en önemli katkılarından biri, dünyanın dört bir yanında gayret eden gönüllüler hareketine nasıl isim konulacağı hususunda serdedilen akademik bakıştı: Hizmet Hareketi. Kolektif şuurla ve çok geniş tabanlı katılımla yapılan gönüllü hareketini sosyolojik olarak en doğru isimlendirmenin ‘Hizmet’ olacağının altı akademik hassasiyetlerle çizildi. İkinci önemli nokta, Hizmet’in yüksek akademik söylem üretmedeki rolünün ele alınmasıydı. Hizmet’i sadece çeşitli faaliyetler olarak resmetmenin doğru olmadığı vurgulandı ve oluşan akademik birikime dikkat çekildi. Özellikle sosyolojik perspektifler açısından meseleyi inceleyen çalışmalar bu noktaya işaret etti.
    </p>
    <p class="MsoNormal">
     Sunum ve tartışmalar, Hizmet’in aynı zamanda nasıl bir bilimsel dil ve yaklaşım ortaya koyduğunun üzerinde daha çok durmak gerektiğini belirginleştirdi. Hakeret’in bütün pratikleri ile çeşitli bilim dallarında nasıl yeni yaklaşımları zorunlu kıldığını ayrıntılandırmak bir görev olarak ortada duruyor. Aslında Chicago Konferansı gibi toplantılara katılan değişik uluslardan ve bilimsel arka planlardan gelen bilim adamları Hizmet’in oluşturduğu yeni bilimsel dilin ilk işaretçisi olarak görülebilir. Diğer bir nokta ise Hizmet’in Türk akademisinde görmesi gereken ilgilinin Chicago’dan daha iyi fark edilmesi. Dünyanın önemli üniversitelerinde pek çok ciddi akademisyen Hizmet’i tartışan konferanslara katılıyor. Hizmet’in Türk akademisinde nasıl ele alındığı konusu tipik bir Soğuk Savaş paradigması olarak açıklanabilir. The University of Chicago’nun ünlü International House salonunda Hizmet tartışılırken insan bu kadar büyük ve istisnai bir hareket üzerinde Türkiye’nin önemli üniversitelerinin sessizliğini anlamakta zorlanıyor. Türkiye’den çıkmış ve dünyaya mal olmuş hareket üzerinde bugüne kadar - hiç olmazsa akademik merak nedeniyle- en azından beş on tane bilimsel toplantı yapılması gerekirdi. Türk medyası bu konuda akademinin çok önünde duruyor. Gerçekten de Türk medyasında bazen bir köşe yazısının boyunu aşacak biçimde önemli analizler yayımlanıyor. Nitekim bunu doğrular biçimde konferansı dikkatle izleyen Ardan Zentürk, Emre Aköz, Kadri Gürsel gibi gazetecileri not etmek gerekiyor. Vurgulanması gereken diğer konu ise Amerika’da yaşayan Türk toplumu. Özellikle konferansın organizasyonunda katkısı geçen Türklerin, içinde bulunduğu dünyanın standartlarına göre ‘yarışmak’ konusunda son derece iyi yetişmiş olduğunu teslim etmek lazım. Türk toplumu denince Amerika’da en seçkin üniversitelerinde eğitim gören hatta öğretim üyeliği yapan, kendini geliştirmiş, dil sorunu olmayan ve içinde yaşadığı Amerikan toplumuna yüksek nitelikte katkı yapan bir topluluk akla geliyor. Nitekim Hizmet üzerine Amerika’nın en seçkin üniversitelerde akademik toplantılar yapmak bu özgüvenin açık işareti. Amerika gibi stratejik bir ülkede, bu insanlar önemli ve ikna edici bir vitrin durumunda. Bu katkının müspet neticeleri bütün Müslümanlar hesabına sadece Amerika ile sınırlı değil. Hizmet bugün gelinen noktada da küresel bir hareket. Daha ilginci Hizmet’i artık bir ulusal kimlik ile nitelemenin neredeyse mümkün olmadığı. Hizmet artık ne kadar Türk’se o kadar da Arnavut, o kadar da Malagazili, Afgan, Arap yahut Amerikalı. Aslında bu modern dönemdeki trendin tersine çevrilmesi demek. Yakın geçmişte Yemenli, Türkiyeli, Mısırlı, Kazakistanlı, Filipinli olup ‘Ben Marksistim’ diyenleri görmek alışılmış bir şeydi. Batı’nın kendi ideolojik fabrikasında üretilen pek çok düşünce Türkleri, Çinlileri, Mısırlıları vb. bir araya getirirdi. Şimdi Türkiye’den çıkmış bir düşüncenin dünyanın değişik yerlerinde sevenler bulması aslında dünyadaki entelektüel geleneğin alışık olmadığı bir şey. Bu durum Hizmet’i sevenlere yeni bir misyon tanımlıyor: İçinde bulunulan, yerleşik entelektüel anlayışlara uygun biçimde Hizmet’in akademik olarak ele alınması için yeni platformlar kurmak, yeni yaklaşımlar keşfetmek, Hizmet’in özellikle entelektüel (yumuşak/soft) katkısını bütün yönleriyle insanlara anlatmak.
    </p>
    <p class="MsoNormal">
     * Doç. Dr. Gökhan Bacık, Zirve Üniversitesi Öğretim Üyesi, Ortadoğu Stratejik Araştırmalar Merkezi (OSAM) Direktörü
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-27982-hizmetin-olusturdugu-yeni-bilimsel-dilin-ilk-isaretcisi-chicago-konferansi.html), [web.archive.org (arşiv bağlantısı)](http://web.archive.org/web/20140125233155/http://www.aksiyon.com.tr:80/aksiyon/haber-27982-hizmetin-olusturdugu-yeni-bilimsel-dilin-ilk-isaretcisi-chicago-konferansi.html)
