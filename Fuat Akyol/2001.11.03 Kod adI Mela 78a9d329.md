# Kod adI Mela

*Fuat Akyol 2001.11.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mahkeme Başkanı kararı açıkladığında, sanık sandalyesindeki kişi adeta  deliye döndü. 24 yıl ağır hapis cezasını duyar duymaz, kürsüdeki üç haki me doğru bağırmaya, hakaretler yağdırmaya kalkışınca jandarma tarafın dan apar topar salondan çıkarıldı. Bu kişinin adı Hurşit Han’dı. Uyuşturucu  dünyasının en büyük isimlerinden biriydi ama hep perde gerisinde kalmayı  başarmıştı. 24 yıl hapisle biten çok ilginç bir hayat hikayesi vardı
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060515163608im_/http://www.aksiyon.com.tr/resim/361/12.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İstanbul 6 No’lu Devlet Güvenlik Mahkemesi, son yılların en büyük uyuşturucu kaçakçılığı dosyalarından birini, 5 yıl süren yargılama sonucunda 10 Ekim 2001 günü sonuçlandırdı. Hiç kuşkusuz, bu dosyanın en flaş aktörü Hurşit Han’dı.
   <br>
    <br>
     Hurşit Han ismi, son derece ilginç hayat hikayesi ve uluslararası para trafiğindeki önemli pozisyonuna rağmen, 7 Eylül 1996 tarihine kadar pek duyulmamıştı. O gün İstanbul’da narkotik polis bir tırın içinde 750 kilo baz morfin (eroinin hammaddesi) ele geçirdi. Ardından, bu uyuşturucunun sahibi olarak, Florya Konak Villaları Sitesi’ndeki lüks malikanesinde Hurşit Han gözaltına alındı.
     <br>
      <br/>
      Han’ın ifade tutanakları, artık herkesin Yeşil olarak bildiği Mahmut Yıldırım’ın 1995 Ocak ayında Milli İstihbarat Teşkilatı’ndaki sorgusunda söylediği şu sözleri neredeyse haklı çıkartıyor: “Hurşit’i alın eroin trafiğindeki herşey ortaya çıkar.”
      <br/>
      <br/>
      Dinar ticaretiyle başladı
      <br/>
      <br/>
      Hurşit Han, 1955’te Yüksekova’da dünyaya geldi. 1988’de İstanbul’a gelene kadar Yüksekova’daki köylerinde hayvancılık ve “dinar” ticaretiyle uğraştı:
      <br/>
      <br/>
      “Piyasadan ve İran’dan dinar topluyorduk, sonra da Irak’a satıyorduk. Daha sonra Yüksekova’da petrol ofisi açtık. Ben Doski aşiretindenimdir. İran’la bizim aşiret arasında Diri aşireti vardır. O sırada Lazo lakaplı Lazım Esmaili isimli şahısla tanıştım. Bana ilk uyuşturucu işini teklif etti. “İran’ın Urumiye bölgesinden olan Lazım Esmaili (Lazo), bir ara Malatya Spor Kulübünün başkanlığını da yapan Nurettin Güven’in deyimiyle büyük çaplı çalışan, bir partide 5–10 ton civarında baz morfin tedarik edebilen bir uyuşturucu kaçakçısıydı. Hurşit Han, eroin aleminde işte böylesine devasa boyutlarda iş yapan Lazım Esmaili ile tanışmakla bu dünyaya adımını attı:  “Baştan kabul etmedim. Çünkü güvenilir biri olup olmadığını bilmiyordum. Araştırıp, güvenilir olduğuna kanaat getirince bu şahıstan uyuşturucu madde almaya başladım. Lazo’dan aldığım bazmorfini eroine çevirtip Diyarbakırlı Enver’e veriyordum. Eroin doktorluğunu, yani morfini eroine çevirme işini Kemal Ayverdi isimli Yüksekovalı bir şahıstan öğrendim. Bana ustalığı o öğretti.”
      <br/>
      <br/>
      Kızgın Mela’nın Hollanda piyasasına girişi
      <br/>
      <br/>
      Han, polisin “Eski adınız veya lakabınız var mı?” sorusu üzerine lakabının “Hoca” anlamına gelen “Mela” olduğunu söylüyor. 1994’te öldürülen Ankara Altındağ Nüfus Müdürü Mecit Baskın, Hurşit Han’ın kayınbiraderiydi. Yine, 2 Haziran 1994’te İstanbul’da Çınar Oteli çıkışında polis görünümündeki kişiler tarafından alınarak kaçırılan ve Bolu Yığılca’da cesetleri bulunan Hacı Karay dayısı, Şavaş Buldan dayısının oğluydu. Karay ve Buldan’la birlikte kaçırılıp öldürülen Adnan Yıldırım da Han’ın arkadaşıydı.
      <br/>
      <br/>
      Hurşit Han’ın İstanbul’a gelip yerleşmesinden sonra, Lazo da İstanbul’a geliyor. Han, Lazo’dan aldığı morfini eroine çevirmek için Sapanca’daki çiftliği satın alıyor. Hazır hale gelen eroin Hollanda’ya sevkedildiğinde, burada İ.S. karşılıyor. Han, Hollanda piyasasına girmesini sağlayan İ.S. ile kendisini arkadaşı A.Y.’ın tanıştırdığını belirtiyor. Bir seferinde S., Hollanda’dan Han’a tam 4 ton asit anhidrit sevkediyor. Bu madde, morfini eroine dönüştürmekte kullanılıyor.
      <br/>
      <br/>
      Han, “Hollanda eroin pazarına hakim olan isimlerden biri de S.B.’tu” diyor. Bu sebeple B.’la da çalışmayı ihmal etmiyor. 1996 Eylül’ü itibariyle S.B. 2,5 milyon gulden alacaklı olduğunu belirtiyor.
      <br/>
      <br/>
      Dubai’ye akan eroin paraları
      <br/>
      <br/>
      Hurşit Han, Pakistan’dan başlayarak İran, Türkiye, Hollanda ve Basra Körfezi’ndeki Dubai’ye uzanan eroin, dolayısıyla kara para trafiğini şöyle anlatıyor:
      <br/>
      <br/>
      “Geçen sene (1995) temmuz ayında Pakistanlı Hacı İbrahim (Belüçlü) telefon açtı. Bu şahıs Pakistan’dan temin ettiği baz morfinleri İran’da pazarlayan bir şahıstır. Beni bu şahısla Lazo İsmail tanıştırmıştı. Ben gidip havaalanından Hacı İbrahim’i alıp Florya’daki evime getirdim. Evde, Türkiye’ye getirtmeyi düşündüğüm külliyetli miktardaki bazmorfin maddesinin pazarlığını yaptık. O, tanesine (kilosuna), 500 bin tümen istedi. Ben 400 bin tümen olmasını istedim. Sonunda İran Meşet’te 475 bin tümene teslim ve Türkiye’ye nakliyesi bana ait olmak üzere anlaştık. O zaman mal daha hazır değildi. 4 ile 6 ay arasında hazır olacağını söylemişti. Hacı İbrahim’e peşin bir milyon mark verdim. 850 bin markı peşin verdim. 150 bin markı da Hollanda’daki İ.S.’nin, Hacı İbrahim’in Dubai’deki adamı Hacı Menan’a havale etmesini söyledim.”
      <br/>
      <br/>
      Ancak, Hacı İbrahim’in İran’a sevkettiği bir ton civarındaki morfin İran polisi tarafından yakalanıyor. Bu gelişmeden sonra taraflar bu kez 1,5 ton morfin için karşılıklı anlaşıyor. İşte bu bu partinin ilk bölümü olan 750 kilo morfin 7 Eylül 1996’da İstanbul’da yakalanıyor.
      <br/>
      <br/>
      Godsi’nin yaptığı transferler
      <br/>
      <br/>
      Hurşit Han, 18 Eylül 1996 tarihini taşıyan 12 sayfalık polis ifadesinde, Matador olarak bilinen Urfi Çetinkaya başta olmak üzere pek çok uyuşturucu kaçakçısının parasını aklayan ünlü Lokman Godsi’yle olan ilişkilerini de anlatıyor. Yakın tarihte İspanya’da yakalanan Godsi’nin, Han’a ait yüklü miktardaki uyuşturucu parasını Türkiye’ye transfer ettiği anlaşılıyor:
      <br/>
      <br/>
      “Lokman Godsi isimli kişi Azer ithalat ihracat şirketinin sahibidir. Kendisi uyuşturucu parası aklar. Yani yurtdışından adamları vasıtasıyla parayı Türkiye’ye getirtir ve komisyon alır. Kendisi İranlıdır. 1993’te yaptığım bazı uyuşturucu işlerinden dolayı, yurtdışında uyuşturucuyu pazarladığım kaçakçılardan olan toplam 2 milyon civarında değişik birimlerden parayı yurda getirtti. Kendisi paravan olarak çalıştırdığı firması aracılığıyla ve döviz simsarları kuryeleri vasıtasıyla getirttiği paralar için, para birimine göre değişen miktarlarda komisyon alırdı. Hollanda Guldeni’nden yüzde 1 ile 2, Alman Markı’ndan yüzde 2, İspanyol Pezetası’ndan yüzde 6 ile 7 komisyon alırdı.
      <br/>
      <br/>
      Reyhani’nin oğlu ile döviz bürosu
      <br/>
      <br/>
      Sorgu tutanakları, Hurşit Han’ın Türkiye’de yakalanıp ABD’ye iade edilen ve kara para aklamaktan hapis cezası alan Cafer Reyhani’nin oğlu ile ortak iş yaptığını da ortaya koyuyor. Uyuşturucu trafiğindeki paraları İstanbul’daki döviz bürosunda aklayan önemli isimlerden olan Reyhani, Türk narkotik polisinin operasyonuyla yakalandıktan sonra ABD’de yargılandı. Han, Reyhani’nin oğlu ile ortak döviz bürosu açmasını şöyle anlatıyor:
      <br/>
      <br/>
      “Bundan 2,5 sene önce Cafer Reyhani’nin oğlu Hüseyin Reyhani ile Kapalıçarşı’da bulunan Balkan Döviz Bürosu’nu ortak olarak açtık. Şirket benim üzerimeydi. Fakat kazanılan parada Hüseyin Reyhani ile yarı yarıya ortaktık. Ben o zaman bu büroyu açmak için o zamanın parasıyla 250 bin mark yatırmıştım. O zaman böyle bir işi yapmamın sebebi, Avrupa piyasalarına pazarladığım uyuşturucuların paralarını kendi şirketimde aklamak istediğim içindir. Yani kısacası, kendi işimi kendim yapmak istedim. Fakat ortak iş yürümedi. Kısa bir süre sonra dükkanı kapatmak zorunda kaldım.”
      <br/>
      <br/>
      Konak Villaları’ndaki komşusu
      <br/>
      <br/>
      Para trafiğindeki önemli isimlerden M.H.  da Florya’daki Konak Villaları’nda Han’ın komşusuydu. Han, onu şöyle anlatıyor:
      <br/>
      <br/>
      “M. H. kara para aklayan bir kişidir. Türkiye’de yakalanıp Amerika’ya teslim edilen meşhur kara para aklayıcısı Cafer Reyhani isimli şahısla beraber çalıştılar. Beni Cafer Reyhani, Lokman Godsi isimli kişilerle uzun zaman önce M. H. tanıştırdı. Bu şahıslardan hepsine yurtdışından büyük paralar getirtti. Daha çok Lokman ile görüşürdü ve onunla çalışırdı. M. H., Lokman’ın en güvendiği adamıdır. Lokman ile ilgili herşeyi, bu şahıs bilir.”
      <br/>
      <br/>
      Hurşit Han, uyuşturucu trafiği içindeki en önemli ailelerden biri olarak kabul edilen Tuncelili Stoçilere de eroin temin ettiğini, yakalandığı tarihte Stoçilerden 900 bin mark alacaklı olduğunu belirtiyor:
      <br/>
      <br/>
      “Bundan dört sene önce meşhur uyuşturucu kaçakçısı bir aile olan Tuncelili Stoçi ailesinden Serdar Stoçi’ye 78 kilo eroin verdim. Musa Stoçi’ye de 30 kilo verdim. Bunlar hep S.B. ile birlikte çalışırlar. Stoçilerden (Serdar ve Musa Stoçi) Hollanda bağlantılı olarak 900 bin mark daha alacağım var. Bu eroinler, S.B.’ye verdiklerimin dışındadır.”
      <br/>
      <br/>
      Han’ın öteki ilişkileri
      <br/>
      <br/>
      Yeşil, MİT’teki ünlü sorgusunda, Hurşit Han’ın uyuşturucu alemindeki pek çok ilişkisini anlattıktan sonra şöyle demektedir: “İddia ediyorum, muazzam bir PKK kaynağıdır.”
      <br/>
      <br/>
      MİT görevlisi Mehmet Eymür de, internet sitesinde Han’ın biyografisine yer verirken, Han’ın silah kaçakçılığı da yaptığını belirtiyor ve şöyle diyor: “Bazı kaynaklara göre PKK’nın Doğu Bölgesi Politik Sorumlusu görevinde bulunmuş.”
      <br/>
      <br/>
      Yüksekova’da yaşadığı dönemde PKK ile dolaylı bağlantıları olduğunu belirten Han, İstanbul’a gelip yerleştikten sonra Körfez krizi döneminde PKK adına Osman Tim’in gelerek kendisinden para istediğini, Yüksekova’daki aile fertlerinin güvenliği için 1 milyar TL yardımda bulunduğunu belirtiyor.
      <br/>
      <br/>
      Rusya’dan arayan Mahir
      <br/>
      <br/>
      Stoçi ailesiyle arasında çıkan bir alacak ihtilafından sonra, PKK lideri Abdullah Öcalan’ın yakalanması sürecinde ismi duyulan Mahir’in kendisini Rusya’dan aradığını belirtiyor:
      <br/>
      <br/>
      “Musa Stoçi ile yaptığım eroin ticaretinden kendisinden alacağım olan 1 milyon 300 bin markın tahsilatı için yaptığım zorlamalardan sonra Musa beni PKK’ya şikayet etmiş. Bu nedenle beni Rusya’dan kendisini Mahir olarak tanıtan bir kişi telefonla arayarak, PKK adına aradığını, Musa Stoçi ile aramızdaki ihtilafta bundan sonra örgütün aracı olacağını, parayı Stoçilerden alarak bana vereceklerini söyledi. Ben buna itiraz ettim. Bunun üzerine Mahir beni tehdit etti. Örgütün bunun hesabını soracağını söyleyerek benden Rusya’da kurulan köy (PKK kampı) için para yardımında bulunmamı istedi. Bu isteğini maddi imkanlarım elvermediğinden kabul etmedim.”
      <br/>
      <br/>
      Yaygın ilişkileri sebebiyle bir ara kendisine “Türkiye’nin Escobarı” unvanı bile yakıştırılan Hurşit Han’ı, İstanbul DGM’nin kararından sonra uzun bir hapis hayatı bekliyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12409), [web.archive.org (arşiv bağlantısı)](http://web.archive.org/web/20060515163608/http://www.aksiyon.com.tr:80/detay.php?id=12409)
