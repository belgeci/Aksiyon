# Bu sefer fena yakalandı

*Fuat Akyol Bilinmeyen-tarih*

<div>
 <font>
  <img border="0" height="1" src="/web/20050120113221im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113221im_/http://www.aksiyon.com.tr/resim/466/32.jpg" vspace="5"/>
  </p>
 </font>
 <font class="content">
  İki milyar dolarlık eroin davasından neredeyse sıyırmak üzereydi. Hatta, kendisine uyuşturucu kaçakçısı diyen Sadettin Tantan"a, "Bana hakaret etti" gerekçesiyle tazminat davası bile açacaktı. Ama 830 kilo uyuşturucu ile çarşamba günü yakalanan Urfi Çetinkaya için yolun sonu göründü.
 </font>
 <br/>
 <p>
  <font class="content">
   İstanbul polisi, Devlet Güvenlik Mahkemesi"nin 2 milyar dolarlık uyuşturucu davasından tahliye ettiği Urfi Çetinkaya"yı, mahkemedeki duruşmasına günler kala bu sefer 580 kilo eroin, 150 kilo bazmorfin (eroin hammaddesi) ve 100 kilo afyon sakızı ile yeniden yakaladı. Çetinkaya"nın eroinleri Rize"deki çiftlik evinde imal ettiği, İstanbul"da depoladığı ve buradan Avrupa"ya sevkiyat yaptığı belirlendi.
   <br>
    <br>
     Üç yıl tutuklu bulunduğu cezaevinden dört buçuk ay önce tahliye edilen Urfi Çetinkaya"nın, bu kadar kısa süre içinde bu büyüklükte bir uyuşturucu ile yakalanması narkotik dünyasına bomba gibi düştü. Çetinkaya, üç yıl önceki yakalanışına kadar polisi 10 yıl boyunca peşinden koşturmuştu. Öte yandan Türkiye ve Avrupa uyuşturucu âleminin en büyük ismi kabul edilmesine rağmen, bugüne kadar uyuşturucu kaçakçılığı suçundan hiç mahkumiyet almamayı başarmasıyla tanınıyor. Bugüne kadarki bütün sorgularında uyuşturucu kaçakçılığı suçlamasını kabul etmeyen Çetinkaya, aynı tavrını yine sürdürdü. Cuma günü görüştüğü avukatına, "Buraya (Emniyete) niye getirildiğimi bilmiyorum" dedi.
     <br>
      <br>
       Üç yıl önce, Sadettin Tantan"ın İçişleri Bakanlığı döneminde Emniyet Genel Müdürlüğü Kaçakçılık Dairesi ve Ankara Devlet Güvenlik Mahkemesi"nin iki yıllık çalışmasına dayanan "Matador operasyonu" ile yakalanan Urfi Çetinkaya, İber yarımadası olarak bilinen İspanya ve Portekiz"e 10 yıl içinde 12 ton eroin sevk etmekle suçlanıyordu. Dönemin Ankara DGM Savcısı Talat Şalk"ın İspanyol ve Portekiz makamlarıyla işbirliği halinde yaptığı soruşturma sonucunda Çetinkaya"nın 500 trilyon liralık malvarlığına da el konuldu.
       <br/>
       <br/>
       Ancak Çetinkaya, devlete karşı büyük bir hukuk savaşına başladı. İlk çarpıcı gelişme, Adalet Bakanlığı Dış İlişkiler Genel Müdürü Cenk Alp Durak"ın bu görevinden ve hakimlik mesleğinden istifa ederek Urfi Çetinkaya"nın avukatlığını üstlenmesi oldu. Yaklaşık üç yıl tutuklu kalan Çetinkaya, sonunda 25 Haziran 2003"te günü İstanbul 3 Nolu Devlet Güvenlik Mahkemesi tarafından tahliye edildi. Çetinkaya"nın tahliyesi, narkotik çevrelerinde şok etkisi yaptı ve Adalet Bakanlığı soruşturma başlattı. Soruşturma sonucunda, tahliye kararı veren İstanbul 3 Nolu Devlet Güvenlik Mahkemesi Başkanı Ahmet Durmaz"a görev yeri değişikliği cezası istendi.
       <br/>
       <br/>
       İstanbul Narkotik polisinin yaptığı Urfi Çetinkaya operasyonunun zamanlamasına dikkat çeken narkotik uzmanları, "Hem yargıya hem de başka bazı çevrelere önemli bir mesaj verilmiş oldu" değerlendirmesini yaptı. Çetinkaya"nın üç yıl önceki operasyona göre bu sefer çok daha kuvvetli teknik delillerle ele geçirildiğini belirten bir diğer narkotik yetkilisi, "Hadi şimdi cezaevinden çıksın bakalım. Bu sefer kurtulma imkanı yok" sözlerini kullandı.
       <br/>
       <br/>
       Urfi Çetinkaya, operasyonun diğer aşamaları tamamlandıktan sonra çarşamba günü İstanbul"daki evinden gözaltına alındı. Çetinkaya"nın narkotik polisteki sorgusuna geçileceği cuma günü sürpriz bir gelişme yaşandı. Çünkü avukatı olarak müracaat eden kişi Bakırköy 3. Ağır Ceza Mahkemesi eski Başkanı Zekeriya Dilsizoğlu"ydu. Uyuşturucu âleminin hem en güçlü, hem de en kıdemli ismi kabul edilen Urfi Çetinkaya, 12 Eylül 1980 askeri müdahalesinden sonra yayınlanan Sıkıyönetim bildirilerinde arandığı belirtilen isimlerin başında geliyordu. 1988"de, polisten kaçarken açılan ateşle yaralandı ve belden aşağısı felç oldu. O günlerde hastaneye kendisini ziyarete gelen Abuzer Uğurlu"ya kafasını göstererek, "Yeter ki buraya bir şey olmasın. Aşağısı önemli değil" dediği söylenir. 2000 yılına gelindiğinde, serveti 500 trilyon liraydı. Çetinkaya, "Bu uyuşturucu parası değil. 1980"de cezaevine girdiğimde 25 milyon dolarım vardı. Tefeciye verdim. Altı sene sonra çıktığımda param 60 milyon dolar olmuştu" dedi.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3164), [web.archive.org (arşiv bağlantısı)](http://web.archive.org/web/20050120113221/http://www.aksiyon.com.tr:80/detay.php?id=3164)
