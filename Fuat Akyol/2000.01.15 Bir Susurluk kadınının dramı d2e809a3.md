# Bir Susurluk kadınının dramı

*Fuat Akyol 2000.01.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bana 26 şirketten, 600 milyon dolar değerinde 3 şirket verdiler...”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070516010825im_/http://www.aksiyon.com.tr/resim/267/21.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   5 Şubat 1998 günü İstanbul 6 numaralı Devlet Güvenlik Mahkemesi duruşma salonunda, Susurluk davası görülüyor. 28 Temmuz 1996 gecesi İstanbul Sarıyer’de öldürülen Kumarhaneler Kralı Ömer Lütfi Topal’ın gayri resmi (imam nikahlı) eşi Birsu Hilal Altıntaş, “tanık” olarak Mahkeme Başkanı Sedat Karagül’ün bir sorusuna bu cevabı veriyor.
   <br>
    <br>
     Birsu Hilal Altıntaş, Topal’ın ikinci gayri resmi eşiydi. Kumarhaneler Kralı’nın üç gayri resmi eşi vardı: Safiye Belli, Hilal Altıntaş ve Sevda İnce.
     <br/>
     <br/>
     Yıllarca Topal’ın danışmanlığını yapan bir isme göre, evliliklerinden üçünü de resmiyete dökmemesi, servetinin bütünlüğünü sağlamaya yönelikti.
     <br/>
     <br/>
     Ancak beklenmedik ölümü, milyar dolarları aşan servetinin de parçalanmasına yolaçtı.
     <br/>
     <br/>
     Topal’ın ilk iki eşinden beş çocuğu vardı. Dolayısıyla kağıt üzerindeki 1,5 milyar dolarlık serveti bu beş çocuk paylaştı.
     <br/>
     <br/>
     Birsu Hilal Altıntaş, bir anda henüz reşit olmayan iki çocuğunun payına düşen 600 milyon doların sahibi oldu. Üstelik ikinci çocuğunu Ömer Lütfi Topal’ın öldürüldüğü gece dünyaya getirmişti.
     <br/>
     <br/>
     Bin yüz yıl hapis cezası
     <br/>
     <br/>
     Tam 600 milyon dolar... Genç kadın ve iki çocuğu için bir ömür boyu bitmeyecek bir servet...
     <br/>
     <br/>
     Altıntaş’ın sözünü ettiği üç şirketten biri “Emper Menkul Değerler” ismindeki bir borsa şirketiydi. Ne var ki, bu şirket genç kadının başını yakacaktı ve başına gelmedik kalmayacaktı. Önce kurşunlandı, sonra cezaevine girdi. Hapishane hayatının birincisi kısa sürdü, ama tahliye olmasıyla yeniden tutuklanması bir oldu. İstanbul Devlet Güvenlik Mahkemesi’nin ikinci kez tutukladığı Birsu Hilal Altıntaş, halen Bakırköy Kadın ve Çocuk Cezaevi’nde bulunuyor.
     <br/>
     <br/>
     Savcının Hilal Altıntaş için istediği ceza ise Gines Rekorlar Kitabına geçecek düzeyde. Tam 1100 yıl...
     <br/>
     <br/>
     Aralarında manken, şarkıcı, iş kadını, ev kadını bulunan ve “Susurluk Kadınları” diyebileceğimiz insanlardan hiçbiri bu genç kadının durumuna düşmedi.
     <br/>
     <br/>
     Belki çok “korumasız” kalışındandır, belki birden bire 600 milyon doların patronu olmanın verdiği sarhoşlukla yaptığı hatalar yüzündendir, sonuçta ortaya çok dramatik bir hikaye çıktı.
     <br/>
     <br/>
     İzmir kökenli olan Hilal Altıntaş, Ömer Lütfi Topal’la 1989 yılında tanıştı. Evlendiler, ama Topal bu evliliğini de birincisi gibi resmiyete dökmedi.
     <br/>
     <br/>
     Topal’ın tarihi itirafı
     <br/>
     <br/>
     Altıntaş, mahkeme salonunda kocası Topal’ı şöyle anlatıyor:
     <br/>
     <br/>
     “Büyük bir işadamı ve iyi bir aile  babasıydı. İşle ilgili sorunlarını bize yansıtmazdı. Öldürülmesinden yaklaşık bir ay önce çok stresli ve sıkıntılı bir dönem geçirdi. Yanında hiç tabanca taşımazdı, oysa ölümünden 3 gün önce eve bir tabanca ve bir çanta içerisinde çelik yelek getirdi. Doğuma bir—iki gün daha olmasına rağmen beni hastaneye yatırmakta ısrar etti. Hatta suit bir oda tutup, annemin ve oğlumuzun da yanımda kalmasını istiyordu. Bizi evden uzaklaştırmaya çalışıyordu. Ölümünden bir gece önce eve geldiğinde çok huzursuzdu. O gece bir sürü telefon görüşmesi oldu. Hatta o gece, o kadar çok arandı ki, kandil gecesi olduğu için kıldığı namazı sık sık bölüp telefonla görüşmek zorunda kaldı. Ömer Bey’in uyuşturucu işini de bilmiyordum. HAVAŞ ihalesini de basından öğrendim. Niye anlatmadığını sorduğumda, evde stres oldu. Eşimin, çocuğumun babasının uyuşturucu işine bulaşmasını istemezdim. Oradan kazandığı paranın kendine yaramadığını, bu işten de pişman olduğunu söyledi. Ve çok daha önceden bu işi yaptığını anlattı. Casinodan gelen parayla çocuklarının yetişmesini istemiyordu. İki yıl sonra bu işi de bırakmayı planlıyordu. Kumar oynamayı bilmeyen bir insandı. Belki inanmayacaksınız ama evde oturmayı severdi.”
     <br/>
     <br/>
     Galiba en doğru tesbiti yine Topal’ın kendisi yapmış, uyuşturucu ve kumar parasının ne kendisine ne de çocuklarına yaramayacağını öngörmüş.
     <br/>
     <br/>
     Hem Hilal Altıntaş’ın hem de birinci eşinden olma çocukları Murat ve Elif Topal’ın başına gelenler bir yana, Maliye ve İstanbul Defterdarlığı’nın yaptığı soruşturma sonucunda bu servetin büyük bölümüne vergi cezaları karşılığında el konuldu.
     <br/>
     <br/>
     600 milyon doların peşine düşenler
     <br/>
     <br/>
     1,5 milyar dolarlık bir servetin paylaşımında Topal ailesinin iç çatışma yaşaması doğaldı. Şu ya da bu şekilde bir ihtilaf çıkması için durumu gözleyen İstanbul’un “gözde” avukatları da beklemedeydi.
     <br/>
     <br/>
     Bu olaylardan en ilginç olanı şöyle gelişti:
     <br/>
     <br/>
     Hilal Altıntaş, Avukat E. Ö.ye vekalet vererek terekenin tesbitini istedi. Ancak bu dava sürerken Topal’ın diğer çocukları ile masaya oturup miras paylaşımı yaptı. Bunun üzerine avukat, Altıntaş aleyhine bir milyon dolarlık tazminat davası açtı (Bu dava İstanbul 5. Asliye Hukuk Mahkemesi’nde görüldü). Üstelik bu davada Altıntaş’ın avukatlığını, eşi Ömer Lütfi Topal’ı öldürmekle suçlanan Sami Hoştan’ın avukatı H. N. yaptı!.. Elbette avukatlar profesyonel kişilerdir, aynı davada olmamak kaydıyla hem bir kadını hem de o kadının eşini öldürtmekle suçlanan kişiyi savunabilir. Ama Susurluk davalarının en ünlü avukatları, Birsu Hilal Altıntaş’ı “savunmak” için kuyruğa girince, bunda  600 milyon doların insanı baştan çıkaran etkisi de küçümsenemez.
     <br/>
     <br/>
     Soruşturmaları sürerken Hilal Altıntaş, hem kendisinin hem de iki çocuğunun can güvenliği gerekçesiyle üç şirketinden çektiği 20 milyon doların üzerindeki bir parayla yurtdışına çıkmak istedi.
     <br/>
     <br/>
     Ancak Topal’ın bıraktığı tüm şirketlerle ilgili soruşturma sürdüğü için yurtdışına çıkmasına yasak konuldu. Maliye verilerine göre, Ömer Lütfi Topal’ın şirketleri 1993’ten itibaren ölümünden iki yıl sonraya kadar, (1993—98 döneminde) tam “2 milyar dolarlık” vergi matrahı kaçırmıştı.
     <br/>
     <br/>
     Haziran 1999 itibariyle yalnızca 1993 yılına ait kesinleşen vergi borcu 3 trilyon Türk Lirasıydı. Her yıl bu rakam katlandı. Çünkü öldürüldüğü yıl, kumarhane ve şirketlerinden 1 milyar dolar gelir elde etti. 1993 yılında yalnızca Akgün ile Polat Renaissance oteli kumarhanelerinden 38 milyon dolar kazanç elde eden Topal, maliyeye yaptığı bildirimde, bırakın bu kârı, 546 bin dolar zarar ettiğini ileri sürdü. O her zaman bu muazzam servetini gizlemeyi başarmıştı.
     <br/>
     <br/>
     Öyle ki, oğlu Serdar Murat Topal da, çok sonraları polis ifadesinde “Aylık kazancım bir milyar Türk Lirası” diyecekti. (12 Ekim 1998 günü İstanbul Emniyeti Organize Suçlar Şubesi’nde verdiği 11 sayfalık ifade).
     <br/>
     <br/>
     Hilal Altıntaş’a kurşun
     <br/>
     <br/>
     Maliye’nin koyduğu hacizlerle bunalan Hilal Altıntaş, şirketlerinin içini boşaltmaya kalkışınca dramatik hikayesini de başlatmış oldu.
     <br/>
     <br/>
     Hilal Altıntaş, 20 Eylül 1998 günü İstanbul’da Dedeman Oteli çıkışında silahlı saldırıya uğradı. Davanın soruşturmasını yürüten Cumhuriyet Savcısı Sezgin Özdemir’e göre, Altıntaş o gün Kayserispor yöneticilerinden Hacı Ömer Okutucu ile görüşmüştü. Çünkü Okutucu, Emper Menkul Değerler A.Ş’nin müşterisiydi ve 32,5 milyar TL’lik parasını alamıyordu. Görüşme sonuçsuz kalınca da Altıntaş’ı iki tetikçiye bacağından kurşunlattı.
     <br/>
     <br/>
     Ancak soruşturma genişletilince gerçekten de müşterilerin paralarını geri alamadığı ortaya çıktı. Bilirkişi raporlarına göre, müşterilerin toplam 1 trilyon 600 milyarlık nakit ve hisse senedi kaybedilmişti!.. Toplam 145 müşteri davacı olduğundan Hilal Altıntaş için “emniyeti suiistimal ve dolandırıcılık” davası açıldı, bin 100 yıllık hapis cezası istendi.
     <br/>
     <br/>
     Rapora göre, Hilal Altıntaş şirkete ait bazı arsaları satıp kişisel hesabına geçirmişti. Ama çok önemli bir vurgu daha yapıldı. Bazı borsacılar,  aracı kurumlar ve tefeciler ortak çalışarak şirketi hortumlamıştı. Şüphesiz, İstanbul’un “gözde” avukatları Hilal Altıntaş’ın iki çocuğunun 600 milyon dolarının peşine düşerken, “cingöz” borsacılar ve tefeciler bu altın fırsatı kaçıracak değillerdi. Mahkeme dosyasındaki raporda bu anlı şanlı isimler teker teker sayılıyor.
     <br/>
     <br/>
     Topal ailesinin çilesi
     <br/>
     <br/>
     Topal ailesinin diğer fertleri de Hilal Altıntaş kadar olmasa da bu büyük serveti gönül rahatlığıyla elde edemediler. Mirasın beşte üçünü alan birinci eş Safiye Belli’nin çocukları da sorgulardan geçti. Serdar Murat Topal cezaevinden yeni çıktı. “Çete lideri” olmak suçlamasıyla İstanbul 4 No’lu DGM’de yargılanıyor.
     <br/>
     <br/>
     Üçüncü gayri resmi eşi Sevda İnce’den 180 milyon TL’lik kira borcunu ödeyemediği için evi tahliye etmesi istendi. 24 Eylül 1997 günü, Topal cinayeti dosyasını soruşturan Sarıyer Cumhuriyet Başsavcısı Veli Engin Aslan’a ifade veren Sevda İnce, daha sonra Başsavcı ile Sarıyer’deki Bay Balıkçı Lokanta’da iki saat süreyle başbaşa yemek yedi. Başsavcı ve İnce, yemek sonrası bir gazeteci tarafından görüntülendi. Başsavcı Engin, kendisine kompo kurulduğunu ileri sürünce, Sarıyer Adliyesi’nde konuyla ilgili “şantaj” davası açıldı.
     <br/>
     <br/>
     Sevda İnce, Ömer Lütfi Topal’ı anlatırken; “Akla, güce ve paraya çok önem verirdi. Onun için hayattaki en önemli şey akıldı. Bizlerden de paralarımızı biriktirmemizi, akıllı hareket etmemizi beklerdi” diyor.
     <br/>
     <br/>
     Ancak ölümüyle birlikte etrafındaki “güç” hemen dağıldı, çocukları korumasız kaldı.
     <br/>
     <br/>
     Diğer 83 dosya
     <br/>
     <br/>
     Çeşitli rakamlara göre Türkiye üzerinde dolaşan kara para miktarı en az 50, en fazla 150 milyar dolar. Susurluk kazasından sonra devlet 84 ayrı dosyayla bu paranın 30 milyar dolarının peşine düştü. Topal’ın serveti bu dosyalardan yalnızca biriydi. Eğer diğer 83 dosyanın üzerine de Topal dosyası gibi fütursuzca gidilseydi, muhakkak ki, kahramanları kadın olan böyle epeyce trajedi ortaya çıkacaktı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14884), [web.archive.org (arşiv bağlantısı)](http://web.archive.org/web/20070516010825/http://www.aksiyon.com.tr:80/detay.php?id=14884)
