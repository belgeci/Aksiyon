# Babaların sonu, reislerin yükselişi

*Fuat Akyol 1999.12.04*

<div class="pNewsDetailMainContent ctx_content" itemprop="articleBody">
 <p>
  Yıl 1983... Alaattin Çakıcı, İstanbul Maçka'da çay bahçesinde arkadaşı ile birlikte çay içiyor. Az sonra gözü biraz ilerideki masaya kayıyor. Kalkıyor ve o masaya doğru gidiyor. Etrafındaki adamlarıyla masada oturan kişiye saygı gösterip elini öpüyor.
 </p>
 <p>
  Geri döndüğünde arkadaşına, "Dündar Abi'ydi..." diyor. Dündar Abi, daha sonra kayınpederi de olacak olan Dündar Kılıç...
  <p>
   <p>
    Gerçekten de, 1980'ler Türkiyesi'nde, Dündar Kılıç, o âlemin sayılı isimlerinden biriydi. Hem "abi", doğal olarak hem de "baba"...
    <p>
     <p>
      Ama çok değil, 15 yıl sonra İstanbul Emniyeti'nin 30 kişilik "reisler" sıralamasında artık Dündar Kılıç'ın ismi yoktu.
      <p>
       <p>
        Sadece Dündar Kılıç değil, 1980'ler Türkiyesi'nin en ünlü kaçakçı ve babaları Sarı Avni, Abuzer Uğurlu, Behçet Cantürk, Zihni İpek, Fevzi Öz, Necdet Ulucan, Kürt İdris, Oflu Osman, Oflu İsmail'den hiçbiri listede yoktu.
        <p>
         <p>
          30 kişilik yeni listenin ilk üç reisi şöyleydi: "Alaattin Çakıcı, Sedat Şahin ve Ayvaz Korkmaz..."
          <p>
           <p>
            İşin ilginç tarafı, bu üç ismin de halen yurtdışında cezaevinde bulunmaları. Alaattin Çakıcı Fransa'da, Sedat Şahin Almanya'da, Ayvaz Korkmaz ise Ukrayna'da. Bu isimleri, Mehmet Köymen, Yakup Süt, Sedat Peker, Kürşat Yılmaz, Sarallar grubu, Şirinler grubu, Cemal Sincar gibi diğer isimler izliyor.
            <p>
             <p>
              Babaların sahneden çekilişi
              <p>
               <p>
                1980'li yılların ortalarına gelindiğinde, güvenlik birimlerinin gözüyle Türk yeraltı dünyasında durum şöyleydi: "Eleman sayısı toplam 4 bin 200 kişi. Silahta ayrı, uyuşturucuda ayrı... Abuzer Uğurlu, Ali Açmak silahta. Ama Abuzer Uğurlu aynı zamanda sigarada, uyuşturucuda da görünüyor. Demir işinde Bekir Çelenk. Uyuşturucu işinde Sarı Avni, Behçet Cantürk, Mehmet Cantaş, Selahattin Delidere... Bunlar belli başlı isimler... Ama şu anda kilit isimler Sarı Avni, Zihni İpek, Mehmet Cantaş ve Hikmet Sevcan. Uyuşturucu şebekeleri Doğu'da ve İstanbul'da 7080'in üzerinde..."
                <p>
                 <p>
                  Yukarıda sözü edilen isimlerin hepsini "kabadayı" anlamında "baba" olarak görmemek gerekiyor. Örneğin, Abuzer Uğurlu, Zihni İpek, Sarı Avni faaliyetleri sebebiyle kabadayıların himayelerine ihtiyaç duyan ve "kaçakçı" olarak nitelenen isimler. Uzun yıllardır bu âlemi tanıyan bir isim, kaçakçılar grubunu şöyle anlatıyor:
                  <p>
                   <p>
                    "Bunlar herhangi bir kişiye bir tokat bile attırmamış isimler. Temel özellikleri, kaçakçılığı bir ticaret olarak görmeleri. Sattıkları mallar kaçak olduğu için karşılığında çek senet alamazlardı. Paralarını tahsil edemedikleri zaman da mecburen kabadayılara müracaat ettiler."
                    <p>
                     <p>
                      Şimdi 1980'lerin en ünlü dört ismine sırayla bakalım...
                      <p>
                       <p>
                        Dündar Kılıç, 1989'a kadar cezaevinde kaldı. 1990'a gelindiğinde kızı Uğur Kılıç, Alaattin Çakıcı ile evlendi. Kızı Uğur'un, boşanmasının ardından eski kocası Çakıcı'nın talimatıyla Uludağ'da öldürülmesi onu sarstı. Bu tarihten sonra İstanbul Selimpaşa'daki evine çekildi. Kanserden öldüğü 10 Ağustos 1999 tarihine kadar...
                        <p>
                         <p>
                          Behçet Cantürk, uyuşturucu kaçakçılığı suçlamasıyla 1984'te sorguya alındı, ancak bir yıl içinde beraat etti. Kayıtlara göre, 1992 tarihinde Türkiye'ye Pakistan'dan 6 ton baz morfin, 5 ton esrar getirdi. Bu uyuşturucular Savaş Buldan, Hurşit Han, Adnan Yıldırım, Cahit Kocakaya, Eyüp Kocakaya, Ferda Seven tarafından satın alındı. 14 Ocak 1994 akşamı İstanbul'da, evine gitmek üzere işyerinden çıktı. Ancak ertesi gün Sapanca'da şoförüyle birlikte cesedi bulundu.
                          <p>
                           <p>
                            Abuzer Uğurlu, Yüce Divan'da Gümrük ve Tekel Bakanı Tuncay Mataracı ile birlikte rüşvet suçundan yargılandı, iki yıl ceza aldı. Ankara Sıkıyönetim Mahkemesi'nde kaçakçılıktan mahkum oldu. Böylece 198087 yıllarını cezaevinde geçirdi. Tahliye olduktan sonra 1989'da Hollanda'da yakalanan 95 kilo uyuşturucuya ortak olduğu suçlamasıyla yeniden tutuklandı, bir ay içinde tahliye oldu. 1995'te de Türkiye'ye yurt dışından getirilen yedi kilo kokainle ilgili gözaltına alındı. Savcı tutuklama talebinde bulundu, yedek hakim serbest bıraktı. Ertesi gün savcı bu karara itiraz etti, hakkında gıyabi tutuklama kararı çıktı. Dört yıl izini kaybettiren Uğurlu, geçtiğimiz günlerde İstanbul'da yakalandı. Eroin ve kokain davasındaki suç ortaklarından bir bölümüne 15, bir bölümüne 30 sene ceza verildi. Halen Bayrampaşa Cezaevinde tutulan Uğurlu işte bu iki dosyadan yargılanmak üzere geçtiğimiz günlerde İstanbul DGM'de hakim önüne çıktı.
                            <p>
                             <p>
                              Sarı Avni, Behçet Cantürk'ün ortağı olması ve İsviçre'yi üs seçmesiyle Türk yeraltı dünyasının en ünlü ismiydi. Hayatı Amerikan filmlerine konu oldu, "İsviçre Daha Beyaz Yıkar" kitabının yazarı, Jean Ziegler onun İsviçre'de himaye gördüğünü yazdı. 1980'den önce Türkiye'ye 25 bin silah sokmakla suçlanıyordu. İnterpol'ün kırmızı bülteniyle tam 43 ülkede aranıyordu. İsviçre'de olduğu sanılırken, o Balıkesir'in Altınoluk ilçesinde ortaya çıktı.
                              <p>
                               <p>
                                Üstelik, 1985'te Türkiye'ye dönmüş ve 14 yıldır Rıza Ekşioğlu sahte kimliğiyle Altınoluk'a yerleşmişti, emlak işleriyle hayatını sürdürüyordu. 5 Kasım 1998 günü polisin operasyonuyla gözaltına alındı. Uyuşturucu kaçakçılığından yargılanan Sarı Avni'ye İstanbul DGM yedi yıl ceza verdi, bu ceza Yargıtay'ca da onandı.
                                <p>
                                 <p>
                                  Diğer isimlere gelince...
                                  <p>
                                   <p>
                                    "Fevzi Öz, Necdet Ulucan, Osman Duman, Kürt İdris kenara çekilmesini bildiler. Örneğin Fevzi Öz'ün şimdi şirketleri, gayri menkulleri, benzin istasyonları var. Bu isimler fazla orta yere dökülmediler. Bu âlemde ağırlıkları devam eder ama kendilerini muhafaza etmesini bildiler."
                                    <p>
                                     <p>
                                      Delikanlılık yerine iktisadi kabadayılık
                                      <p>
                                       <p>
                                        Osman Duman'dan Ömer Lütfi Topal'a, Fevzi Öz'den Abuzer Uğurlu'ya, Nejat Daş'tan Halil Havar'a kadar bu âlemin en ünlü isimlerinin bir dönem avukatlığını yapan 30 yıllık ağır ceza avukatı Ekrem Marakoğlu, Türk yeraltı dünyasındaki değişimi şöyle anlatıyor:
                                        <p>
                                         <p>
                                          "Ülkemizde yeraltı dünyası 1960'lı yıllarda 'Üç K' üzerine kuruldu. Yeraltı dünyasının ana direği 'kabadayılık' idi. Kabadayının finans kaynağı sınırlı olduğu için her kabadayının bir kumarhanesi vardı. Bu arada kaçakçılar, yurt dışından getirip dağıttıkları malların paralarını piyasadan toplamakta güçlük çektiler. Kabadayılardan yardım ve destek aldılar. İşte bu suretle 'kabadayı, kumarhaneci, kaçakçı' dayanışması yeraltı dünyasını oluşturdu... 1980'li yılların ortalarında yeraltı dünyasının felsefesi değişti. Delikanlılık adına kabadayılık dönemi kapanmış, iktisadi kabadayılık dönemi başlamıştı. Bu suretle yeraltının "Üç K"sının yanına, tahsilatın T'si, ihalenin İ'si, arazinin A'sı girerek sonunda yeraltı yerüstünün fotokopisi haline geldi. En nihayet politikanın P'si de dahil olunca yeraltı ile yer üstü dünyası birleşti."
                                          <p>
                                           <p>
                                            Yeraltı dünyasının yaşadığı bu dönüşüm en çarpıcı tanımını, 30 Temmuz 1999 günü Meclis'te kabul edilen Organize Suçlarla Mücadele Kanunu'nda buldu. Kanun, "reisler"in yönetimindeki "çıkar amaçlı suç örgütü"nü şöyle tanımladı:
                                            <p>
                                             <p>
                                              "Doğrudan veya dolaylı biçimde bir kurumun, kuruluşun veya teşebbüsün yönetim ve denetimini ele geçirmek, kamu hizmetlerinde, basın ve yayın kuruluşları üzerinde, ihale, imtiyaz ve ruhsat işlemlerinde nüfuz ve denetim elde etmek, ekonomik faaliyetlerde kartel ve tröst yaratmak, madde ve eşyanın azalmasını ve darlığını, fiyatların düşmesini veya artmasını temin etmek, kendilerine veya başkalarına haksız çıkar sağlamak, seçimlerde oy elde etmek veya seçimleri engellemek maksadıyla zor veya tehdit uygulamak veya kişileri kendilerine tabi kılmaya zorlamak veya mensupları arasında her ne suretle olursa olsun açık veya gizli işbirliği yapmak suretiyle yıldırma veya korkutma veya sindirme gücünü kullanarak suç işlemek için örgüt kuranlara veya örgütü yönetenlere veya örgüt adına faaliyette bulunanlara veya bilerek hizmet yüklenenlere sadece bu nedenle üç yıldan altı yıla kadar, örgüte üye olanlara iki yıldan dört yıla kadar ağır hapis cezası verilir." (1 Ağustos 1999 tarihli Resmi Gazete).
                                              <p>
                                               <p>
                                                Özellikle, "kurum ve kuruluşları ele geçirmek, medya üzerinde denetim kurmak, ihale işlemlerinde baskı uygulamak" cümlelerinin altını özenle çizmek gerekiyor.
                                                <p>
                                                 <p>
                                                  İhale reisliği
                                                  <p>
                                                   <p>
                                                    Gerçekten de, Ömer Lütfi Topal'ın öldürülmesi ve Sudi Özkan'ın yurtdışına çıkmasından sonra, günde milyonlarca dolar ciro yapan kumarhaneler devri bitti. Hem Topal, hem de Özkan en ünlü kabadayıların himayesine girmişlerdi. Kumarhaneler Meclis'ten çıkan kanunla da resmen kapatılınca, himayecilerin de önemli bir gelir kapısı kapanmış oldu.
                                                    <p>
                                                     <p>
                                                      İşte 1990'lar Türkiyesi'nde, kabadayılar için yeni bir himaye alanı doğdu: İhale himayeciliği.
                                                      <p>
                                                       <p>
                                                        Hükümet düşüren Türk Ticaret Bankası skandalına biraz da bu açıdan bakmakta fayda var. Çünkü o ihaleye katılan en ünlü işadamları perdenin gerisinde, bankayı almalarını kesin olarak sağlayacak "reisler"le ittifak arayışına girdiler. Bu noktada, politikanın P'si de devreye girince olay çok daha çetrefilli bir boyut kazandı.
                                                        <p>
                                                         <p>
                                                          Reislerden portreler
                                                          <p>
                                                           <p>
                                                            İstanbul Emniyeti'nin reisler listesinin ilk sırasına oturan Alaattin Çakıcı, 1953'te Trabzon'un Arsin ilçesinde doğdu. Ortaokulu son sınıftan terketti. Babası Ali Çakıcı, İstanbul Gültepe bölgesinde büfe ve nalburiye işleri ile uğraşan varlıklı bir insan olarak biliniyordu. 12 Eylül müdahalesi sonrasında, Mecidiyeköy bölgesinde ülkücü kesime ait çeşitli kumarhane, kulüp ve işyerlerinden büyük miktarda kaynak sağladığı gerekçeleriyle tutuklandı. İfadesinde, "babamı ve amcamın oğlu Necati Çakıcı'yı öldüren kişilerin sol görüşlü olduklarını öğrendim" dedi. 12 Eylül 1980 öncesi Harbiye'de kumarhane işletti. Daha sonra Hakettin Biber adına açtığı yazıhanede piyasadaki batık senetleri tahsil işiyle uğraştı ve bu işi yüzde 50 ile yaparak büyük paralar kazandı. Cezaevine girdi, 2 Mart 1982 tarihinde dışarı çıktı.
                                                            <p>
                                                             <p>
                                                              Bu tarihler aynı zamanda Milli İstihbarat Teşkilatı ile ilişkilerinin başladığı dönemdir. MİT yöneticisi Mehmet Eymür, "1984 yılı, ya da 80'li yıllardı. Çakıcı'yı belki de kullanan ilk insan benim" dedi. MİT'in operasyon görevlisi Yavuz Ataç ise, daha çarpıcı bir bilgi verdi:
                                                              <p>
                                                               <p>
                                                                "Mayıs 1987'de Silahlı Kuvvetler'den ayrılıp Milli İstihbarat Teşkilatı'nda Güvenlik Dairesi Şube Müdürü olarak göreve başladım. İki ay sonra amir makamlar beni Çakıcı ile tanıştırdı. Bu kişi ile yaptığımız çalışmalar yurt dışı görevine ilişkindir."
                                                                <p>
                                                                 <p>
                                                                  Yavuz Ataç, "1987 tarihinde ben Alaattin Çakıcı ile tanıştırıldığımda bu kişi zaten 67 suçtan dolayı aranan birisiymiş o sırada..." diyor. 1990'lı yıllara gelindiğinde Alaattin Çakıcı, Dündar Kılıç'ın damadı oldu. Engin Civan Skandalı olarak bilinen olaylar zinciri sonrasında kayınpederi ile arası açıldı. Eski eşi Uğur Kılıç ve eski ortağı Tevfik Nurullah Ağansoy'un ölüm emrini verdi. Güvenlik birimlerinin belirlemelerine göre 1995 yılı itibariyle DEVSOL tarafından öldürülecek şahıslar arasında yeraldı.
                                                                  <p>
                                                                   <p>
                                                                    Türk Ticaret Bankası Skandalı olarak bilenen olaylar zincirinde ise, Cavit Çağlar ve Mehmet Üstünkaya'ya suikast için emir verdi, bu girişimler hazırlık aşamasındayken polis tarafından ortaya çıkarıldı. 17 Ağustos 1998 günü Fransa'da yakalanması onun iş dünyası ile girdiği ilişkileri gözler önüne serdi. Ancak bir şey daha ortaya çıktı, istihbaratçıların yanısıra politikacılarla da ilişkileri iyiydi. Örneğin, kendisini arayan işadamı Mehmet Üstünkaya "Çiller ailesi seni sever" derken, Eyüp Aşık, "Mesut Bey seni sever" demekteydi.
                                                                    <p>
                                                                     <p>
                                                                      Üç numaralı reis: Ayvaz
                                                                      <p>
                                                                       <p>
                                                                        "Babaların Avukatı" Ekrem Marakoğlu, şimdilerde ise, 30 kişilik yeni "reisler" sıralamasının 3. sırasında yer alan Ayvaz Korkmaz'ın avukatlığını üstlendi. Yurtdışında yakalanan ve önümüzdeki günlerde Türkiye'ye getirilmesi beklenen Korkmaz için şunları söylüyor:
                                                                        <p>
                                                                         <p>
                                                                          "On sene evvel bir davasına baktım. O zaman kabadayı ruhlu, dobra dobra davranan, mert bir adamdı. Bir daha karşılaşmadık, görüşmedik. Daha sonra, geçenlerde bir mektup gönderdi, yeniden vekaletini üstlenmemi istedi."
                                                                          <p>
                                                                           <p>
                                                                            Ancak Ayvaz Korkmaz ile ilgili en çarpıcı bilgileri Emniyette intihar eden ortağı Hüseyin Uzun verdi. Anlatıma göre, İran ve Yüksekova üzerinden İstanbul'a gelen uyuşturucu Ayvaz Korkmaz ve Hüseyin Uzun tarafından İspanya'yı mesken tutan Cemal Sarıtaş'a ve Hollanda'yı mesken tutan Hüseyin Baybaşin'e gönderiliyordu. Bir kaç yıl içinde iki tonun üzerinde dışarıya mal sevkeden bu grubun içinde, 750 kg eroinin ortadan kaybolmasıyla hesaplaşma başladı. Ayvaz Korkmaz, bu gelişmeden Sarıtaş kardeşleri sorumlu tuttu. Emrindeki çok sayıda tetikçiyle bir çete lideri konumuna gelen Ayvaz Korkmaz, Kemal ve Cemal Sarıtaş kardeşlerin verdiği bazı tahsilat işlerinden sonra onlarla ilişkilerini genişletmişti. Kemal Sarıtaş 14 Haziran 1998 günü Bakırköy'de, Cemal Sarıtaş ise 1 Temmuz 1998 günü Kartaltepe'de öldürüldü.
                                                                            <p>
                                                                             <p>
                                                                              Polisin peşinde olduğu Ayvaz Korkmaz geçtiğimiz günlerde yurt dışında yakalandı. Türkiye'ye getirildiğinde o da ağır bir sorgudan geçecek. Reisler listesinin iki numaralı ismi Sedat Şahin de halen Almanya'da tutuklu. Fransa'da cezaevinde olan bir numaralı Alaattin Çakıcı'nın ve onun ne zaman Türkiye'ye getirilecekleri şimdilik bilinmiyor.
                                                                              <p>
                                                                               <p>
                                                                                Ve eroinin yeni reisleri
                                                                                <p>
                                                                                 <p>
                                                                                  Görülüyor ki, uyuşturucu kaçakçılığı piyasasında, önceleri Behçet Cantürk ve Sarı Avni'nin kontrol ettiği ve her sevkiyatı tonları bulan eroin trafiğinde azalma olmadı.
                                                                                  <p>
                                                                                   <p>
                                                                                    Burada da sadece kahramanlar değişti...
                                                                                    <p>
                                                                                     <p>
                                                                                      Sarı Avni, Behçet Cantürk, Şehmus Daş ve Osman Ayanoğlu gibi isimlerin yerini; Hurşit Han, Ayvaz Korkmaz, Hüseyin Uzun, Ramazan Yıldız gibi isimler aldı.
                                                                                      <p>
                                                                                       <p>
                                                                                        Üstelik yine uluslararası ölçekte işbirliği yöntemiyle.
                                                                                        <p>
                                                                                         <p>
                                                                                          İstanbul Emniyeti'nde intihar eden Hüseyin Uzun, ifadesinde dünyaca ünlü uyuşturucu kaçakçısı Hacı Asa için şöyle diyor:
                                                                                          <p>
                                                                                           <p>
                                                                                            "Başlangıçta Hüseyin Baybaşin ile iş yapan Hacı Asa, ondan uzaklaşarak Nuri Yakut ile birlikte çalışmaya başlayınca, kaçırılıp Ayvaz Korkmaz'ın mezbahasında bir ay rehin tutuldu. Hacı Asa, Yakut ailesinin 2 milyon mark masrafla temin ettiği pasaportla Türkiye'den ayrıldı."
                                                                                            <p>
                                                                                             <p>
                                                                                              29 Nisan 1999 günü İstanbul polisinin operasyonuyla görkemli villasında yakalanan Malatyalı Ramazan Yıldız için verilen bilgiler dudak uçuklatan cinstendi. Polise göre Yıldız, Türkiye, Hollanda, Belçika, Danimarka, Almanya, İngiltere ve İspanya'da birbirinden bağımsız 15 ayrı uyuşturucu ve silah kaçakçılığı şebekesi kurmuştu. Bu ülkelerde de eş zamanlı operasyon yapıldı. Üstelik 45 yaşında olan ve çevresinde, trilyoner müteahhit, kuyumcu, döviz bürosu sahibi ve işadamı olarak tanınan Ramazan Yıldız'ın uyuşturucu suçundan bu zamana kadar hiç bir sabıkasının bulunmadığı ortaya çıktı. Yıldız'a bağlı olarak, Hollanda, Belçika, Danimarka, Almanya, İngiltere ve İspanya'da uyuşturucu ve silah kaçakçılığı yapan 89'u Türk, toplam 200 kişi tutuklandı. Operasyonlarda 3 ton 200 kilo uyuşturucu, 1.5 milyon Hollanda Guldeni, 15 lüks otomobil ve 20 tabancaya el kondu.
                                                                                              <p>
                                                                                               <p>
                                                                                                İstanbul'daki görkemli villasında yakalanan bir başka isim ise Hurşit Han'dı. Polis onu da tam 750 kilo esrarın sahibi olarak gösteriyordu. O da 45 yaşındaydı ancak Yüksekova'lıydı. Hem Hurşit Han, hem de Ramazan Yıldız'ın yakalanmaları öylesine heyecan uyandırdı ki, medya ikisine birden, "Türkiye'nin Escobarı" unvanını verdi.
                                                                                                <p>
                                                                                                 <p>
                                                                                                  İstanbul Emniyeti'nde 24 Eylül günü yaşanan bir başka intihar olayı da eroinin yeni reisleri hakkında fikir verdi. Hollanda'ya kaçırılmak istenen 166 kilo eroin operasyonunda gözaltına alınan Mehmet Sormaz, Vatan Caddesi'ndeki Emniyet Müdürlüğü'nün 6. kat penceresinden atlayıp intihar etti. Hürriyet Gazetesi'nin haberine göre, 5 trilyon değerindeki eroin, Hollanda'da faaliyet gösteren bir firmaya gidiyordu.
                                                                                                  <p>
                                                                                                   <p>
                                                                                                    Reislerin polisle tangosu
                                                                                                    <p>
                                                                                                     <p>
                                                                                                      1980'lerde babalar'ın etki alanında 4200 eleman varken; şimdilerde reislerin kontrol ettiği eleman sayısı 2030 bin arasında gösteriliyor. Ancak son bir yılda bunların önemli bir bölümü etkisiz hale getirildi.
                                                                                                      <p>
                                                                                                       <p>
                                                                                                        Bakalım reislerin polisle tangosu ne zamana kadar devam edecek.
                                                                                                       </p>
                                                                                                      </p>
                                                                                                     </p>
                                                                                                    </p>
                                                                                                   </p>
                                                                                                  </p>
                                                                                                 </p>
                                                                                                </p>
                                                                                               </p>
                                                                                              </p>
                                                                                             </p>
                                                                                            </p>
                                                                                           </p>
                                                                                          </p>
                                                                                         </p>
                                                                                        </p>
                                                                                       </p>
                                                                                      </p>
                                                                                     </p>
                                                                                    </p>
                                                                                   </p>
                                                                                  </p>
                                                                                 </p>
                                                                                </p>
                                                                               </p>
                                                                              </p>
                                                                             </p>
                                                                            </p>
                                                                           </p>
                                                                          </p>
                                                                         </p>
                                                                        </p>
                                                                       </p>
                                                                      </p>
                                                                     </p>
                                                                    </p>
                                                                   </p>
                                                                  </p>
                                                                 </p>
                                                                </p>
                                                               </p>
                                                              </p>
                                                             </p>
                                                            </p>
                                                           </p>
                                                          </p>
                                                         </p>
                                                        </p>
                                                       </p>
                                                      </p>
                                                     </p>
                                                    </p>
                                                   </p>
                                                  </p>
                                                 </p>
                                                </p>
                                               </p>
                                              </p>
                                             </p>
                                            </p>
                                           </p>
                                          </p>
                                         </p>
                                        </p>
                                       </p>
                                      </p>
                                     </p>
                                    </p>
                                   </p>
                                  </p>
                                 </p>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/kapak/babalarin-sonu-reislerin-yukselisi_505602), [web.archive.org (arşiv bağlantısı)](http://web.archive.org/web/20160304143806/http://www.aksiyon.com.tr:80/kapak/babalarin-sonu-reislerin-yukselisi_505602)
