# Bombalarda uyuşturucu izi

*Fuat Akyol 2005.11.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hakkâri’de son üç ayda yaşanan 16 ayrı bombalama ve roketli saldırı olayında, Zagros iş merkezinin özel bir yeri var. Çünkü 16 saldırıdan ikisi buraya yapıldı. İlginç olan, Zagros’un sahiplerinin Şemdinli’deki patlamadan 20 gün önce İstanbul’da bir ton 51 kilo eroinle yakalanmalarıydı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070404204540im_/http://www.aksiyon.com.tr/resim/572/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Şemdinli’de 9 Kasım Çarşamba günü öğlen saatlerinde patlayan bombanın üzerinden sadece iki gün geçmişti ki, soruşturmanın içinde olan devletin zirvesindeki bir yetkili Hürriyet’in Ankara Temsilcisi Nur Batur’a şu değerlendirmeyi yaptı: “6 kişinin disiplinsizliğini 3 kişi ortaya çıkardı. Arkada, ortada görünmeyen ama disiplinsizliğin içinde olan 3 kişi daha var gibi görünüyor. Ankara bu işe şiddetle karşı. Kendilerine göre terörle mücadele mantığı oluşturmuşlar. Kendi kurallarını, kendi yetkilerini kendilerinden alıyorlar. Bu kesin. Kendilerine göre devleti kurtarmaya çalışıyorlar. Bunların kendi aralarında terörle mücadele yöntemleri uyguladıkları anlaşılıyor. Ne hükümet, ne Genelkurmay, ne Jandarma Genel Komutanlığı bu pisliğin içinde değil. Öyle bir irade yok. Geçmişte Susurlukvari Ankara’da bazı makamların içinde olduğu bir kirlilik söz konusu değil.”
   <br>
    <br>
     Devletin zirvesindeki kaynak, perde gerisindeki üç kişiyi de dahil ederek Şemdinli provokasyonunda yer alan devlet görevlisi sayısını “dokuz” olarak açıklarken; Şemdinli’deki soruşturmada yaşanan gelişmeler şaşırtıcıydı. Olayı soruşturan Şemdinli Savcısı Harun Ayık, kitabevine bombayı attığı söylenen ekipten sadece jandarmanın sivil elemanı, PKK itirafçısı Veysel Ateş’i tutukladı. Savcının tutukladığı ikinci kişi bir astsubay, ama onun tutuklanma gerekçesi tamamen farklı. Tutuklanan astsubay Tanju Çavuş, bombalamadan sonra Savcı Ayık olay yerinde keşif yapıp tutanak tutarken, halkın üzerine ateş açmak ve keşfin sağlıklı yapılmasını engellemekle suçlanıyor. Oysa, bombanın patlamasından sonra jandarmaya ait otomobille olay yerinden uzaklaşmaya çalışırken halkın ablukaya alıp linç etmek istediği kişi sayısı üçtü. Bunlar Başçavuş Ali Kaya, Başçavuş Özcan İldeniz ve sivil haber elemanı kimliği taşıyan itirafçı Veysel Ateş. Şemdinli’de araştırma yapan Cevdet Selvi başkanlığındaki Cumhuriyet Halk Partisi heyetinin hazırladığı rapora göre, savcının sadece keşif sırasında ateş açmak gerekçesiyle tutukladığı Astsubay Tanju Çavuş da, bombalama ekibi ile birlikteydi ve olaydaki rolü gözcülüktü.
     <br/>
     <br/>
     Kuşkusuz, Şemdinli’deki olayın “lokal” mi, yoksa Ankara bağlantılı bir provokasyon mu olduğunu ancak geniş bir soruşturma ortaya çıkarabilir. Ama daha soruşturmanın başında, üstelik Ankara’daki üst düzey yetkili bizzat “dokuz” kişiyi işaret etmişken; Şemdinli’de olayın bir itirafçı ile sınırlı tutulması herkesi şaşırttı. Akla ilk gelen ihtimal, savcının karşılaştığı engeller sebebiyle soruşturmayı ilerletemeyişi. Nitekim, keşif sırasında ateş altında kalan savcı, öteki kişiler hakkında suça karıştıklarına dair herhangi bir delil elde edemediğini, Şemdinli’ye giden bir heyete şöyle anlatıyor: “Araç jandarmaya aittir. Bombalı patlamaya sebep oldukları iddia edilen 3 kişi jandarma istihbarat görevlisidir ve görev amaçlı Şemdinli’ye gelmişlerdir. Henüz ifadelerini almış değiliz. Bu şahıslardan gözaltında olanın bombayı atıp atmadığı dahi henüz belli değildir. Araç pasajdan 70 metre uzaktadır. Muhtemelen bunlar atmadılar. Nasıl tutuklayalım? Şahsın bombayı attığını gören yok. İkinci saldırıyı yapanın kimliği ise bellidir. Üç kişiden ikisinin kimliği hakkında ise bir bilgim olmadığı gibi bu kişilerin görevlendirildiğine dair de bilgim yok. Bu konu zaten acil de değil. İleride bakarız. Bu üç şahsın üçü de şüpheli konumundadır. Sadece biri gözaltındadır. Aslında bu olayda yoğunlaşmış bir şüphe de yoktur. Şüpheli bile denemez. Vatandaşın çok ufak bir iddiası var. Kaldı ki dosyada da bir delil yok.”
     <br/>
     <br/>
     <br/>
     <br/>
     Van veya Diyarbakır savcıları soruşturmalıydı
     <br/>
     <br/>
     Normal şartlarda, arabanın bagajından uzun namlulu silahlar, bombalar, krokiler ve çeşitli operasyonal dokümanların çıktığı bu gibi olaylarda hemen en yakındaki Devlet Güvenlik Mahkemesi (DGM) olaya el koymaktaydı. Çünkü bu birliktelik ve bu malzemeler, soruşturmanın DGM eliyle derinleştirilmesini gerekli kılmaktaydı. Dışarıdan gelen savcıların olaya el koymasının en önemli sonucu, daha rahat ve bağımsız bir soruşturma yapılabilmesiydi. Örneğin 3 Kasım 1996’da Susurluk kazası meydana geldiğinde İstanbul Devlet Güvenlik Mahkemesi soruşturmayı üstlendi. Yine o tarihlerde patlak veren “Yüksekova Çetesi” olayında devreye Diyarbakır Devlet Güvenlik Mahkemesi girdi. Şu anda artık Devlet Güvenlik Mahkemeleri yok, ama DGM’lerin yerine görev yapan geniş yetkili ağır ceza mahkemeleri var. Bu yüzden Şemdinli olayında beklenti, Van veya Diyarbakır savcılarının soruşturmayı üstlenmesiydi.
     <br/>
     <br/>
     Ama Van’daki bir savcı Adalet Bakanlığı tarafından Şemdinli’ye gönderilmesine rağmen, dosyayı Van savcıları devralmadı. Yüksekova çetesi soruşturmasında da başlangıçta her şey “Havar” kod adını taşıyan 21 yaşındaki Kahraman Bilgiç isminde bir PKK itirafçısına yıkılmak istendi. Ama ne zaman ki Diyarbakır DGM olaya el koydu, işin rengi değişti. Havar, 1996 yılı Aralık ayı başında Diyarbakır DGM savcılarınca sorguya alınınca, savcılar bir gerçekle karşılaştı. Havar’ın bütün eylemleri, Yüksekova’da geçici görevle bulunan Jandarma İstihbarat Astsubayı Hüseyin Oğuz tarafından daha önce tespit edilmiş ve ifadeye bağlanmıştı. Ama Oğuz’un yaptığı ve videoya da kaydettiği Havar sorgusu Yüksekova savcısına intikal etmeden kaybedilmişti.
     <br/>
     <br/>
     Diyarbakır DGM savcıları bu ifadeleri resmî yazı ile istediğinde ilgili makamlardan bunları alamadılar. Bu konu, Diyarbakır DGM’nin 8 Mayıs 1996 tarihli Yüksekova davası iddianamesinde şöyle anlatılıyor: “Kahraman Bilgiç’in tesbit edildiği anlaşılan ilk ifadesi istenmesine karşın bu ifade gönderilmemiştir. Ancak daha sonra bu ifade TBMM Susurluk Araştırma Komisyonunca ve bir basın organı aracılığıyla Başsavcılığımıza ulaştırılmıştır.”
     <br/>
     <br/>
     Yüksekova olayının boyutları, işte bu şekilde ancak Diyarbakır DGM’nin aylar süren kararlı soruşturması ile ortaya çıktı. Nitekim o tarihlerde Diyarbakır DGM Başsavcısı Nihat Çakar, “Susurluk nedir ki? Yüksekova olayının karşısında Susurluk hiç kalır.” biçiminde açıklamalar yaptı. O soruşturmada, adam kaçırmalar, bazı kişilerin PKK’lı oldukları gerekçesi ile yargısız infazı, silah ve uyuşturucu kaçakçılığı vardı. Biri kurmay albay olmak üzere çok sayıda rütbeli personel tutuklandı. Mahkeme kararı açıklandığında da, aralarında binbaşı ve yüzbaşıların da olduğu sanıklar ağır hapis cezaları aldılar.
     <br/>
     <br/>
     İleride, bırakın dokuz kişiyi, belki Ankara’ya da uzanması muhtemel Şemdinli soruşturmasında ise henüz daha hiçbir ilerleme yok. Ama, Şemdinli’deki tablo, Yüksekova çetesi gibi tipik, illegal bir Güneydoğu yapılanmasını andırıyor. Yine olayların merkezinde bir itirafçı var. Şemdinli bombacısı olarak tutuklanan Veysel Ateş’in hikayesi, hemen hemen Yüksekova çetesinin itirafçısı Kahraman Bilgiç’inkiyle aynı. Kahraman Bilgiç 1976’da Mardin’de, Veysel Ateş 1972’de Çukurca’da doğmuş. Kahraman Bilgiç, ilkokulu bitirdikten sonra iş bulmak için gittiği Mersin’de PKK’ya katılıp Kuzey Irak’taki kamplara gitmiş. Veysel Ateş, Manisa’da askerliğini yaparken firar etmiş, Yunanistan üzerinden Kuzey Irak’a geçerek PKK kamplarına katılmış. Bilgiç, örgütle arası açılınca 1994’te Kuzey Irak’ta Mesut Barzani’nin peşmergeleri tarafından Türkiye’ye teslim edilmiş. Ateş de, 2000 yılında yine Barzani güçlerince Türkiye’ye verilmiş. Bilgiç’i teslim alıp sivil eleman olarak kullanmaya başlayan birim Hakkâri jandarması, Ateş’i alıp kullanmaya başlayan birim ise Silopi Jandarması. Bilgiç, Hakkâri yöresinde bazen astsubay, bazen “Yüzbaşı Cengiz” olarak nam salmış. Ateş de “Bekir” ve “Besil” kod isimleriyle, bazen de uzman çavuş Veysel Ateş olarak ünlenmiş.
     <br/>
     <br/>
     Bilgiç, kimlerle çalıştığını ve bütün icraatlarını Yüksekova davasında detaylarıyla anlatmıştı. Onun ismini verdiği herkes yargılandı. Buna karşılık Şemdinli’den şu ana kadar gelen bilgiler, Veysel Ateş’le irtibatlı olarak sadece Başçavuş Ali Kaya’nın ismini gündeme getirdi. Ali Kaya, özel harekat polisinin halkın elinden kurtardığı üç kişiden biri. Olay günü arabayı kullanan kişi o. Savcıya verdiği ifadede, “2004 yılının Temmuz ayından bu yana Hakkâri’de istihbarat Şube’de görevliyim. Aracın ön koltuğunda Astsubay Özcan İldeniz, arka koltukta ise Veysel Ateş oturuyordu. Şemdinli’ye, bazı haber elemanları ile buluşmaya gittik.” diyor.
     <br/>
     <br/>
     Mutkili Ali
     <br/>
     <br/>
     Astsubay Ali Kaya en az 15 yıldır bölgede görev yapıyor ve "Mutkili Ali" lakabıyla tanınıyor. Çünkü Bitlis'in Mutki ilçesinden. Şemdinli olayının patlak vermesinden hemen sonra Kara Kuvvetleri Komutanı Orgeneral Yaşar Büyükanıt’ın, “Gazetelerde fotoğrafı çıkan o astsubayı tanıyorum. Çok iyi Kürtçe bilir. Kuzey Irak’ta görev yapmıştır. Ben Diyarbakır’da görev yaparken de hep yanımdaydı. İyi bir askerdi.” demesi de bunu gösteriyor. Orgeneral Büyükanıt, tümgeneral rütbesi ile Ankara’da Kara Harp Okulu Komutanı iken 1996’da korgeneralliğe terfi etti ve Diyarbakır’daki 7. Kolordu Komutanı oldu. Büyükanıt, 1998’e kadar Diyarbakır’da kaldı.
     <br/>
     <br/>
     Orgeneral Büyükanıt, "Onu tanıyorum, iyi bir asker" dediği gün, Şemdinli savcısı tarafından ifadesi alınan Başçavuş Kaya, öteki astsubay ile birlikte  tutuksuz yargılanmak üzere serbest bırakıldı. Ali Kaya serbest kalırken, Diyarbakır Söz gazetesi onun  hakkında geniş bir haber yayımladı. Habere göre, "Mutkili Ali " lakaplı Başçavuş Kaya, 1996-98 döneminde Diyarbakır'da görev yaparken, yüze yakın işadamını PKK ve Hizbullah'a finans sağladıkları iddiasıyla sorguladı. Bunlar arasında, Söz gazetesinin sahipleri de vardı. Gazete haberinde, Kaya'nın aileye yönelik bu operasyonda, ilk önce "PKK'ya 350 bin mark vermişler" gerekçesini kullandığı, 20 gün sonra ise bu sefer "Hizbullah ile ilişkileri var" suçlamasını yaptığı öne sürülüyor. Gazeteye göre, Mutkili Ali bu sorgularda, dönemin 7. Kolordu Komutanı Yaşar Büyükanıt adına hareket ettiği imajını uyandırmaktaydı.
     <br/>
     <br/>
     Başçavuş Kaya'nın ismi, aynı olaylar çerçevesinde eski JİTEM görevlisi Abdülkadir Aygan'ın anlatımlarında da geçiyor. Aygan'ın anlatımlarına göre, o dönemde Diyarbakır Söz gazetesi ve Altındağ Tesisleri'nin sahibi Mehmet Ali Altındağ ile bir ara Diyarbakırspor başkanlığı da yapan İşadamı Ali İhsan Kaya arasındaki anlaşmazlıkta Ali Kaya taraf oldu. Aygan, "Diyarbakır Jandarma Bölge Komutanlığı sorgusunda çalışan Mutkili bir astsubay vardı. 'Mutkili Ali' diyorlardı. Onun Ali İhsan Kaya ile arası iyiydi. Söz dönüp dolaşıp Altındağ'a dayanıyordu. Altındağ'ın Hizbullahçılara yardımcı olduğunu ima etmeye çalışıyorlardı." diyor. O dönemde Diyarbakır'da "Sorgucu Mutkili Ali" unvanı ile nam salan Başçavuş Kaya, on yıl sonra Şemdinli'deki provokasyonun bir numaralı aktörü olarak karşımıza çıktı.
     <br/>
     <br/>
     Zagros iş merkezindeki patlamalar
     <br/>
     <br/>
     Başçavuş Ali Kaya, 9 Kasım 2005 günü itirafçı Veysel Ateş ve astsubay arkadaşı Özcan İldeniz ile Şemdinli'ye gelirken kullandığı jandarma arabasının bagajından çıkan krokilerin ve belgelerin bir tanesi özellikle dikkat çekiciydi. Bu kroki Yüksekova'daki Zagros iş merkezi ile ilgiliydi.
     <br/>
     <br/>
     İlginç olan, Zagros iş merkezinde daha önce iki patlama meydana gelmiş olması. Birinci patlama 15 Eylül 2005 günü meydana geldi, iş merkezinin dördüncü katına bırakılan bomba büyük hasara yol açtı. İkinci patlamaya ise bir roketli saldırı yol açtı. 28 Ekim 2005 gece yarısı ise aynı merkeze bu sefer roketli saldırı yapıldı. Bu iş merkezine yapılan her iki saldırı da, tıpkı Hakkâri’de son birkaç ay içinde meydana gelen 14 patlama gibi kayıtlara “faili meçhul” olarak geçti.
     <br/>
     <br/>
     Ancak Zagros’a yapılan saldırıyı özel kılan bir gelişme İstanbul’da yaşandı. Şemdinli’deki patlamalardan sadece 20 gün önce Zagros’un sahipleri Yurtseven ailesinden Resul ve Haşim Yurtseven İstanbul’da “Florya” adı verilen operasyonla, tam 1 ton 50 kilo eroinle yakalandı. Hakkâri’deki öteki bombalamaları ve tutuklanıp cezaevine konulan Yurtseven kardeşlere yönelik saldırıları Şemdinli bombacılarının yaptığına dair şimdilik bir bulgu yok. Ama bir yetkili, “Yurtseven kardeşleri de aynı ekip cezalandırmış olabilir.” diyor. Ankara’daki üst düzey yetkili Nur Batur’a ne demişti: “Kendilerine göre bir terörle mücadele mantığı oluşturmuşlar.” Terörle bu mücadele mantığının bir parçası da uyuşturucu kaçakçılarına yönelik operasyonlar. Ama Yüksekova dosyasında olduğu gibi, bazen iş devletin resmi araçları ile uyuşturucu kaçakçılığına kadar varabiliyor.
     <br/>
     <br/>
     CHP milletvekilleri Esat Canan, Yılmaz Ateş ve Orhan Veli Yıldırım’ın imzasını taşıyan 7 Ekim 1996 tarihli altı sayfalık Yüksekova raporunda şöyle denilmekteydi: “Yüksekova-Hakkari-Van dünya uyuşturucu trafiğinin en kilit yerleşim birimleridir. Afganistan-Pakistan-İran-Türkiye hattını takip ederek dünyaya sunulan uyuşturucu pazarında bu çetenin çok önemli bir rol oynadığı ifade edilmektedir. 1993’e kadar uyuşturucunun tek hakiminin PKK olduğu, 1993’ten itibaren bu bölgede çıkan çatışmaların temelinde PKK ile bu çete arasındaki uyuşturucu pazarına hakim olma kavgasının yattığı, son yıllarda hakimiyetin bu çetenin eline geçtiği, uyuşturucu naklinde panzerler dahil, resmi araç ve görevlilerin kullanıldığı, çok büyük paralarla oynanarak büyük güce sahip oldukları belirtilmektedir.”
     <br/>
     <br/>
     CHP önemli bir rol üstlendi
     <br/>
     <br/>
     1996 başında CHP Hakkâri Milletvekili Esat Canan’ın yeğeni Abdullah Canan kaçırılıp öldürülmeseydi, belki de Yüksekova çetesi olayı patlak vermeyecekti. Canan ailesi, Havar ve bu ekibin elinde olduğunu düşündükleri Abdullah Canan’ı kurtaramadı, ama bu olay Yüksekova’daki o oluşumun sonunu getirdi. Sonuçta 1997 yılının mayıs ayına gelindiğinde ve Diyarbakır Devlet Güvenlik Mahkemesi savcıları soruşturmayı bitirip Yüksekova davasını açtığında tam 16 ay geçmişti.
     <br/>
     <br/>
     İlginç bir rastlantıyla, Şemdinli olayında da, CHP Hakkâri Milletvekili Esat Canan yine ön planda. Çünkü patlama günü tesadüfen Hakkâri’deydi ve birkaç saat içinde Şemdinli’ye gitti. Olayın ilk saatlerinde yaşananları, olay yerindeki jandarma aracını ve içindeki malzemeleri Canan da gördüğünden, tıpkı Yüksekova olayında olduğu gibi bu olayda da CHP’nin önemli bir rol üstlenmesini sağladı. Bu sefer Cevdet Selvi başkanlığında araştırmasını yapan CHP heyeti, Şemdinli olayına en kararlı teşhisi koyan ekip oldu. Selvi’nin deyimiyle bombalamayı yapan kişiler tam bir suçüstü halinde yakalanmıştı. Ama bu “suçüstü” haline rağmen, Şemdinli bombasının aydınlanması da uzun bir zaman alacak gibi görünüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22876), [web.archive.org (arşiv bağlantısı)](http://web.archive.org/web/20070404204540/http://aksiyon.com.tr:80/detay.php?id=22876)
