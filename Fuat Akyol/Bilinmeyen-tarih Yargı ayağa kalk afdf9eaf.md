# Yargı ayağa kalk

*Fuat Akyol Bilinmeyen-tarih*

<div>
 <font>
  <img border="0" height="1" src="/web/20041226003805im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041226003805im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Dünya Bankası, 1999’da 26 farklı ülkede dört bin şirketi kapsayan bir anket yaptı. Ankete göre, Türkiye, kamu gücünün özel çıkarlar için kullanımında, 10 ülke arasında yüzde 40 ile  ilk sıradaydı. “Bir mahkeme başkanının, M.A.Y. adındaki uyuşturucu kaçakçısından 500 bin mark rüşvet aldığını duydum. Askeri hakim F.S.B., bir uyuşturucu davasından sonra Toyota marka araba aldı.”Bu sözler, bir rüşvet skandalından sonra meslektaşları hakkında “tanık” sıfatıyla ifade veren İstanbul Devlet Güvenlik Mahkemesi Savcısı Albay Engin Baltacı’ya ait.
 </font>
 <p>
  <font class="content">
   <br/>
   Son örneği Ankara’da “Neşter 2 operasyonu” ismiyle soruşturması süren olay olmak üzere yargı dünyasını sarsan skandallar serisinin ilki, İstanbul Devlet Güvenlik Mahkemesi’nde patlayan ve iki hakim ile bir savcının meslekten ihraç edilip bir hakimin de görev yerinin değiştirilmesiyle neticeleneniydi. Bu olaydan bir yıl sonra, çarpıcı bir gelişme daha yaşanacaktı. Dünya Bankası, 1999’da 26 farklı ülkede dört bin şirketi kapsayan bir anket yaptı. Ankete göre, Türkiye, kamu gücünün özel çıkarlar için kullanımında, 10 ülke arasında yüzde 40 ile en kötü olarak ilk sıradaydı. Anket sonucuna göre, büyük rüşvetlerin ortaya çıktığı dört alandan bir tanesi, “yargı kararlarının etkilenmesi”ydi.
   <br/>
   Yargıda hızla yayılmakta olan bu kirlenmenin dinamikleri üzerinde durulurken, en ilginç teşhislerden biri dönemin Yargıtay Başkanı Mehmet Uygun’dan geldi. 1 Temmuz 1999 günü emekliye ayrılan Yargıtay Başkanı Mehmet Uygun’un görevi bırakmadan önceki son sözleri şöyleydi: “Bıçak kemiğe dayandı. Yargıtay Başkanı 475 milyon lira maaş ve 11 milyarla emekli oluyor. Eğer babasından kalanları satıp başını sokacak daire almamış olsa, kümese mahkûm olacak. İşte yargının durumu bu. Kendim için söylüyorsam iki evladımın ölüsünü öpeyim. Çok şükür babamın bıraktığını yiyerek bu mesleği tamamladım.”
   <br/>
   “Hakimler vicdanları ile cüzdanları arasında sıkıştı” sözlerinin sahibi de Başkan Mehmet Uygun’du. Aynı dönemde, Akdeniz Üniversitesi Hukuk Fakültesi öğretim üyesi Prof. Hayrettin Ökçesiz, İstanbul Barosu’na kayıtlı 666 avukat üzerinde bir anket yaptı. 631 avukat, “Yargıda yolsuzluk var” derken, ankete cevap verenlerin beşte üçü “Yargı mensupları yolsuzluk yapıyor” dedi.
   <br/>
   Şimdi artık, “Yargıda rüşvet olur mu?” sorusu yerine, “Rüşvetin boyutları ne?” sorusuna cevap aranıyor. Şu sözler, Türkiye’nin önde gelen avukatlarından Hüseyin Yarsuvat’a ait: “Adalet Bakanlığı’na da bildirdim. Bir hakim düşününüz ki, hem kendisini davada görevsiz görüyor hem de başlangıçta verdiği ihtiyati tedbir kararının devamını istiyor. Sonra bu hakim ayrılıyor, Beyoğlu’nun en lüks yerinde büro açıyor. Şimdi hangi karara itimat edeceksiniz?” Ankara Devlet Güvenlik Mahkemesi Savcısı Süha Aldan’ın yürüttüğü neşter 2 operasyonu soruşturmasında büyük holding yöneticileri Ankara’daki davalarda istedikleri kararları çıkarmak için, ucu Yargıtay’a da uzanan yaygın bir rüşvet ağı kurmakla suçlanıyor. Savcı Aldan’ın soruşturması işte bu ağın boyutlarını ortaya çıkaracak.
   <br/>
   Ankara’da bu soruşturma sürerken, İstanbul’da 19 Kasım 2002 günü güpegündüz Beyoğlu’ndaki bürosundan kaçırılan ünlü ceza avukatlarından Nihat Afyonoğlu olayında da bazı ipuçları Yargıtay’ı işaret ediyor. 14 aydır kendisinden hiç haber alınamayan Afyonoğlu’nun izini süren İstanbul polisi çarpıcı bir bulguya ulaştı. Behçet Cantürk ve Urfi Çetinkaya gibi isimlerin avukatlığını yapmış olan Afyonoğlu’nun, kaçırılması öncesinde Yargıtay’da görüşülmekte olan bazı uyuşturucu davalarıyla ilgilendiği ortaya çıktı. Polisin elde ettiği bilgilere göre, Afyonoğlu’nun “Sizi kurtaracağım” diye aldığı bu davalardan bazıları mahkumiyetle sonuçlanınca Afyonoğlu hedef haline geldi.
   <br/>
   <br/>
   YARGI DÜNYASINI SARSAN OLAYLAR SERİSİ
   <br/>
   <br/>
   1998: İstanbul Devlet Güvenlik Mahkemesi’nde, büyük uyuşturucu kaçakçılarının yargılandığı davalarda rüşvet skandalı patladı. Soruşturmaya göre iki hakim ve iki savcı, Abuzer Uğurlu dahil birçok uyuşturucu kaçakçısını serbest bırakmıştı. Serbest kalan sanıklar ifadelerinde, “100 bin dolar ile 3 milyon mark arasında rüşvet verdik” demekteydi. Bunun üzerine, Uğur Çorumluoğlu ve Saim Ekinci isimli hâkimler ile savcı İsa Geyik meslekten ihraç edildi. Hakim Abdülkadir Diriarın’ın görev yeri değiştirilirken, askeri hakim Faik Sencer hakkında da inceleme yapıldı.
   <br/>
   1999: Sarıyer Cumhuriyet Savcısı Ertaç Giray, hakkında kesinleşmiş hapis cezası bulunan “Banker Bako” lakaplı Baki Cengiz Aygün’ü evinde sakladığı gerekçesiyle İstanbul Ağır Ceza Mahkemesi’nde yargılandı. Dava dosyasına göre, Baki Cengiz Aygün, 13 Temmuz 1999 günü geldiği evden 14 Temmuz 1999 günü duvar dibinden gitmek suretiyle kaçtı. Savcı Ertaç Giray için, cürüm işleyenleri saklamak suçundan 2 ile 4 yıl arasında ağır hapis cezası istendi.
   <br/>
   1999: Emekliye ayrılan İstanbul 5. Ağır Ceza Mahkemesi Başkanı Ahmet Zeki Polat, görevdeyken yargılayıp beraat ettirdiği ünlü dövizci Hüseyin Dere ile oğlu Okan Dere’nin avukatlığını üstlendi. Dövizci Dere, kendisine ait 33 bin dolarla ortadan kaybolan şoförü Oktay Küçük’ün ailesine zorla senet imzalatmak ve sahtecilik iddiasıyla yargılanıyordu.
   <br/>
   2000: İstanbul Devlet Güvenlik Mahkemesi Başsavcısı Oktar Çakır, İşadamı Melik Giray’ın son model BMW otomobili ile Ankara’ya giderken kaza geçirdi. Kazada İşadamı Giray ölürken, Başsavcı Çakır yaralandı. İşadamı Giray, cinayet dahil çeşitli suçlardan dolayı adliyelerde dosyası olan bir kişiydi. Hakkında soruşturma açılan Başsavcı Çakır, görevden alındı. Çakır hakkında, Banker Bako’yu sakladığı belirtilen savcı Ertaç Giray’ın evinde arama yapılmasına izin vermediği gerekçesiyle bir de dava açıldı.
   <br/>
   2000: Başsavcı Çakır’ın kaza olayından sonra Yargıtay Başkanlığı’na gönderilen ve “Emekli bir Yargıtay üyesi” imzasını tayışan mektupta, dönemin Hakimler ve Savcılar Yüksek Kurulu üyesi Engin Doğu’ya ağır suçlamalar yöneltildi. Mektupta, İstanbul DGM Başsavcısı Oktar Çakır ve İşadamı Melik Giray’ın Ankara’da Engin Doğu ile buluşmaya geldikleri, Gaziosmanpaşa’da alınacak bir ev için Doğu’ya para dolu bir çanta getirdikleri öne sürülüyordu. Suçlamaların muhatabı Doğu’nun isteği üzerine bu mektup hakkında inceleme başlatıldı.
   <br/>
   2000: Kayseri’nin Yeşilhisar İlçesi Adliyesi’nde görevli hakim Turan Uysal ile Cumhuriyet Savcısı İsmet Tuncer, bir arazi davasında rüşvet aldıkları gerekçesiyle görevlerinden alındı. Savcı tutuklanırken, hakim hakkında gıyabi tutuklama kararı çıkarıldı. Hakim hakkında 17, savcı hakkında ise 4 yıl hapis cezası istendi.
   <br/>
   2000: Türk Kardiyoloji Vakfı Davası’nda Prof. Sulhi Dönmezer’in reddi hákim talebi üzerine bir üst mahkemece bu davadan alınan İstanbul Asliye Hukuk Mahkemesi hakimi Ali Yurt hakkında Adalet Bakanlığı tarafından “görevi suiistimal” iddiasıyla inceleme başlatıldı.
   <br/>
   2000: Hindistan’ın açtığı gübre ihalesini kazanarak aldıkları 40 milyon dolar paraya karşılık gübreyi göndermeyerek bu ülkeyi dolandırmakla suçlanan ve ülkede hükümetin düşmesine sebep olan 2 Türk işadamından biri olan Tuncay Alankuş hakkında Ankara’da açılan kara para davasında, Alankuş’un eşi ve kızlarına ait hesabın üzerindeki ihtiyati tedbir kararını kaldıran Ankara Sulh Ceza Mahkemesi Hakimi Hüseyin Öztuğral hakkında soruşturma açıldı. 2 milyon doları aşan bu para üzerindeki tedbir kalkınca, para aynı gün Almatı’ya uçtu.
   <br/>
   2000: Ferdah Aydın isimli vatandaş, Tantan’a mektup göndererek kardeşi Çetin Aydın’ın, İstanbul 7’nci Ağır Ceza Mahkemesi Hakimi Adil Güreşçi’ye düzenli olarak rüşvet verdiğini iddia etti. Çetin Aydın, Besim Tibuk’un yeğeni Ali Tibuk’un hayatını kaybettiği Ankara Hilton oteldeki çatışmanın taraflarından biriydi. Ağır Ceza Mahkemesi Başkanı Adil Güleşçi’nin ismi ise, daha sonra İstanbul Kavaklı Belediyesi’ndeki yolsuzluk dosyasında yeniden gündeme geldi.
   <br/>
   2001: Adalet Bakanlığı Silivri ilçesinde F tipi cezaevi yapmak için arsa aldı, üstelik değerinin kat kat üstünde (4 trilyon lira) ücret ödedi. Ancak, arazinin satışını iki eski hakimin sağlaması, üstelik gerçek değerinin iki katına satış yapılması ortalığı karıştırdı. Üzerinde F tipi cezaevi yapılacak arazinin Adalet Bakanlığı’na satışında eski hakimler Muammer Uğur ile Ali Gültekin’in parmağı olduğu ortaya çıktı.
   <br/>
   2001: Davasına baktığı kişiden, beraat kararı vermek şartıyla 4 bin mark rüşvet alan Pazarcık Asliye Ceza Mahkemesi Hakimi Turgut Besi, Kahramanmaraş Ağır Ceza Mahkemesi tarafından 2 yıl 6 ay hapis cezasına çarptırıldı.
   <br/>
   2002: Zonguldak Ağır Ceza Mahkemesi Başkanı Uğur Akay’ın, bir cinayet davasında tanık olarak dinlenen iki kişiye, “Savcı, doktor ve jandarma birlikte oldunuz paraları yediniz. Delilleri gömdünüz. Klasik otopsi yapmadınız” dediği iddiası ortalığı karıştırdı. Suçlamaların hedefi olan iki savcı, Başkan hakkında iftira davası açarken, Başkan Akay İstanbul Ağır Ceza Mahkemesi’ne üye olarak atandı.
   <br/>
   2002: Kel Kasım olarak bilinen Kasım Sümer’in Mersin adliyesinde kurduğu ilişkilerle, cinayet dahil birçok dosyayı para karşılığı kapattırdığı tespit edildi. İfadesinde, Ağır Ceza Mahkemesi Başkanı Mustafa Ünal’ın ismini veren Sümer, Mersinli ünlü müteahhit Cevdet Zehir’in 1995’te eşini öldürdüğü cinayet davasında, kazayla ölüme sebebiyetten Zehir’e 6 yıl hapis cezası verildiğini, sonra Yargıtay’ın bu kararı bozup kasten ölümden 20 yıla çıkardığını söyledi.
   <br/>
   2003: Halen Adana Hakimi olarak görev yapan Sadık Gözükara, 1994–1997 yılları arasında Gökçeada’da görev yaparken, evrakta sahtecilik, görevi kötüye kullanma ve irtikap suçlarından hakkında dava açıldı. Yargıtay Ceza Dairesi, Gözükara’ya, kayırma fikriyle yasaya ve hukuka aykırı karar vermek suçundan 435 bin lira ağır para cezası ve 2 ay 27 gün memuriyetten men cezası verdi. Daha sonra Yargıtay Ceza Genel Kurulu, hakimin özel belgede sahtecilik yaptığına karar verdi.
   <br/>
   2003: Yargıtay üyesi Hüsnü Çağlayan, bir gasp davasını takip etmek için 10 bin dolar rüşvete aracılık ettiği iddiasıyla yargılandı. Yargıtay 1. Başkanlık Kurulu, sanık Çağlayan için 1 yıldan 5 yıla kadar hapis istedi. Yargıtay Ceza Genel Kurulu’nda görülen davada, Başsavcı Nuri Ok, iddianın tanıklar ve paraya aracı olanın ifadeleriyle doğrulandığını belirterek, sanığın cezalandırılmasını istedi. Ancak Mahkeme heyeti, mahkûmiyet için “yeterli, inandırıcı ve kuvvetli deliller” elde edilemediği gerekçesiyle Çağlayan’ın beraatına karar verdi.
   <br/>
   2003: Uyuşturucu kaçakçılığından yargılanan Urfi Çetinkaya’yı tahliye eden İstanbul 3 no’lu Devlet Güvenlik Mahkemesi Başkanı Ahmet Duymaz hakkında inceleme başlatıldı. Ahmet Duymaz ve hakim Mustafa Ersin’in Sparta Prag–Beşiktaş maçına gittikleri ve masrafların Urfi Çetinkaya tarafından karşılandığı öne sürülmekteydi. Adalet Bakanlığı’nın incelemesinden sonra Başkan Ahmet Duymaz, Edirne hakimliğine gönderildi.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11093), [web.archive.org (arşiv bağlantısı)](http://web.archive.org/web/20041226003805/http://www.aksiyon.com.tr:80/detay.php?id=11093)
