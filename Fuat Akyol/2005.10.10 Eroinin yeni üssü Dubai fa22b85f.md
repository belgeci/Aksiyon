# Eroinin yeni üssü: Dubai

*Fuat Akyol 2005.10.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Uluslararası serbest ticaretin ve  turizmin sembolü Dubai, giderek dünya üzerindeki uyuşturucu ticaretinin ana karargâhı haline geliyor. Türk, Alman, İtalyan, Yunan, Afgan, Pakistanlı kaçakçılar işlerini ve para transferlerini buradan yapıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608015359im_/http://www.aksiyon.com.tr/resim/566/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Geçtigimiz hafta İstanbul’da Conrad Otel’de yapılan ve iki gün süren uluslararası uyuşturucu toplantısında çarpıcı bazı yeni bilgiler ortaya çıktı. Emniyet Genel Müdürlüğü’nün ev sahipliğinde yapılan ve ABD ile İngiltere başta olmak üzere pek çok ülkeden temsilcinin katıldığı toplantıda, şimdiye kadar uluslararası serbest ticaretin başarı modeli olarak gösterilen Dubai’nin dünyadaki uyuşturucu ticaretinin ana merkezi haline geldiği vurgusu yapıldı. Türk Emniyeti’nin şu anda uyuşturucu piyasasının en güçlü ismi olarak gördüğü Cumhur Yakut, Dubai’yi üs edinirken, bu piyasada yer alan Yunan, İtalyan, Alman, Afgan ve Pakistanlı önde gelen kaçakçıların da Dubai’den işlerini yürüttükleri belirtiliyor.
   <br>
    <br>
     Daha önceki toplantılarda Amerikalı yetkililerin çeşitli talepleri ön plana çıkarken, bu sefer İngiliz yetkililer daha aktif konumdaydı. Organize suçlar ve uyuşturucu kaçakçılığı sebebiyle İngiltere ekonomisinin yılda 40 milyar dolar kayba uğradığını belirten İngiliz yetkililer, bunun önüne geçmek için SOCA (Ciddi Organize Suçlarla Mücadele Ajansı) adıyla yeni bir birim kurduklarını belirttiler. Organize suçlar ve uyuşturucu ile mücadelede kesin sonuç almak amacıyla kurulup geniş bir bütçe ile donatılan bu yeni kuruluşun ABD’deki karşılığını FBI, Türkiye’deki karşılığını ise Emniyet Organize Suçlar ve Kaçakçılık Dairesi oluşturuyor. Tıpkı Türkiye’de polisin bu konulardaki telefon dinlemelerinin Ankara’da Kaçakçılık Dairesi’nde toplanması gibi, İngilizler de bu suçlarla mücadelede gerekli olan telefon dinlemelerini Londra’daki SOCA merkezinde tek elden yapmaya başlamış.
     <br/>
     <br/>
     İngiliz temsilciler Türk yetkililere Türkiye’nin Güneydoğu’sundan ve İran’dan yeterince istihbarat elde edemediklerini dile getirdiler. Afganistan’ın Kandahar ve Kabil kentlerinde iki yeni narkotik büro açtıklarını, Afganistan’daki büro sayısını beşe çıkartacaklarını belirten İngilizler; bu ülkede yaptıkları dört ayrı operasyonda yakaladıkları 2 ton civarında eroinin çok kalitesiz çıktığını belirterek, “O halde Avrupa’ya sevk edilen kaliteli eroinler hangi ülkede üretiliyor?” sorusunu ortaya attılar. Ancak Türk tarafı, Türkiye’nin eroin üreten bir ülke konumuna gelmiş olabileceği tezini kesin olarak reddediyor. Türk yetkililer, Türkiye’nin transit eroin geçişinde dahi eski önemini kaybettiğini yeni bir örnekle dile getirdiler. Daha birkaç hafta önce 19 Eylül 2005’te Türk ve Alman polisinin ortaklaşa operasyonu ile Romanya’da 266 kilo eroin yakalandı. Dikkat çekici nokta, aralarında bazı Türk bağlantılar olmasına rağmen, bu eroin sevkiyatında İstanbul’un kullanılmamış olmasıydı. İstanbul bu şekilde Avrupa’ya sevk edilen eroinde “depo” özelliğini kaybetmeye başlarken; bu 266 kilo eroin Romanya’ya Ukrayna üzerinden gitmişti ve Batı Avrupa ülkelerine oradan sevk edilecekti. Operasyonun ardından Alman Kriminal polisi, bu başarı ve katkısından dolayı Türk polisine bir teşekkür yazısı gönderdi.
     <br/>
     <br/>
     Toplantıda Türkiye, Balkanlardan Afganistan’a kadar uzanan bölgede görev yapan narkotik irtibat görevlilerinin yılda iki defa düzenli olarak bir araya gelip sağlıklı istihbarat alışverişi yapmasını önerdi. Türkiye şu anda beş ülkede narkotik irtibat görevlisi bulunduruyor. Bu ülkeler şöyle: Danimarka, İngiltere, Hollanda, Almanya, Türkmenistan. Bir yetkili dünyadaki yeni gelişmeler ışığında şu anda irtibat görevlisi bulundurulan bazı ülkelerin önemini kaybettiğini, yeni ülkelerin önem kazanır hale geldiğini belirtti. Aynı yetkili, “Şu anda İran, Bulgaristan, Makedonya, Yunanistan, Ukrayna, Afganistan ve Azerbaycan ön plana çıktı. Uyuşturucuda İran ve Bulgaristan, organize suçlarda Makedonya, Ukrayna ve Azerbaycan çok önemli hale geldi.” diyor.
     <br/>
     <br/>
     İstanbul’daki toplantıda ağırlıklı olarak Afganistan kaynaklı eroin ve bu eroinin imalinde kullanılan kimyasal madde kaçakçılığının nasıl önleneceği ele alınırken; Türk tarafı uyuşturucunun uluslararası terörizmin ana finansman kaynağı olduğu tezini yineledi. Başlangıçta bu tezi kabullenmekte isteksiz davranan ABD de 11 Eylül 2001’deki El Kaide saldırılarından sonra bu görüşe geldi. Nitekim bu yılın nisan ayında New York’ta havaalanında yakalanan ve “Eroinin Asya’daki Pablo Eskobar’ı” olarak gösterilen Afgan Kabile reisi Hacı Beşir Nurzai, ABD makamları tarafından Taliban ve El Kaide’nin en önemli finansörü olarak açıklandı. ABD Uyuşturucu ile Mücadele Ajansı DEA’ya göre, Afganistan’ın Belucistan bölgesinde önemli bir kabilenin reisi olan Nurzai, 1990’lı yılların sonundan itibaren ABD’ye 50 milyon dolar değerinde eroin sevk etti. DEA’ya göre Nurzai, bu sevkiyatında El Kaide elemanlarını kullanmakta ve elde ettiği para ile Taliban’a silah malzemeleri temin etmekteydi. ABD, Afganistan kaynaklı eroinin ABD pazarında ancak yüzde 10’luk bir paya sahip olduğunu belirtmesine rağmen, 11 Eylül’den sonra bu ülkeye büyük önem vermeye başladı.
     <br/>
     <br/>
     Türk polisi de İngiliz polisinin, “Afganistan’da yakaladığımız eroin Avrupa piyasasındakinden çok kalitesiz çıktı.” tezine rağmen, ABD ve Avrupa’ya sevkedilen Afgan kaynaklı eroinin hâlâ büyük ölçüde bu ülkede üretildiğini düşünüyor. Nitekim 2004 yılı mayıs ayında İstanbul’da yakalanan bir tonun üzerindeki eroin paketlerinin üzerinde Belucistanlı aşiretlerin sembolü olan “uçan kartal” vardı ve İstanbul Narkotik polisi bu operasyona “kartal” adını verdi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22653), [web.archive.org (arşiv bağlantısı)](http://web.archive.org/web/20070608015359/http://www.aksiyon.com.tr:80/detay.php?id=22653)
