# Hangı Hızbullah?

*Fuat Akyol 2000.01.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Son günlerde Güneydoğu'da, işlenen cinayetlerin arkasında kimler var? Bir sava göre 'Hizbullah'.
  </font>
 </div>
 <div id="newsText">
  <font class="detail-text">
   Bu savın sahipleri, Hizbullah örgütünün devlet tarafından desteklendiğini, bu cinayetlerin 'Kontrgerilla' örgütünce planlandığını, Hizbullah adlı İslamcı örgütün bu amaçla kullanıldığını da ileri sürüp, bu örgüte 'Hizbul Kontra' adını takıyorlar..."
   <br/>
   <br/>
   1992, her açıdan Türkiye için farklı bir yıl oldu. Terör ve şiddet hareketleri, 1993 ilkbaharına kadar sürecek şekilde en yoğun düzeyde seyrediyordu.
   <br/>
   <br/>
   PKK'nın Güneydoğu illerinde halka, özellikle de esnafa yönelik yıldırma hareketleri ilk kez halkın içinden organize bir biçimde hem de "silahlı" karşılık görmeye başladı. Emniyet'in Hizbullah Raporu'ndaki deyimle, PKK "sert bir kayaya" çarpmaya başlamıştı.
   <br/>
   <br/>
   Batman, Diyarbakır, Bingöl hattı adeta bir "faili meçhul cinayetler üçgeni" olmaya başladı. PKK'ya yakın olarak görülen Halkın Emek Partisi, Demokrasi Partisi (DEP) üyeleri, Özgür Gündem gazetesinde çalışan gazeteciler, kısacası PKK'ya sempati duyduğu düşünülen herkes bu faili meçhul kasırganın hedefi durumundaydı. PKK bu harekete, "Hizbullah" veya "Hizbul Kontra" adını taktı.
   <br/>
   <br/>
   Uğur Mumcu, Türkiye'de "terör uzmanı" olarak tanınan sayılı araştırmacı gazetecilerden biri olarak, öldürülmesinden bir kaç ay önce, 26 Eylül 1992 günü Cumhuriyet gazetesindeki köşesinde yukarıdaki soruları sordu.
   <br/>
   <br/>
   Batman'daki Hizbullah kampları
   <br/>
   <br/>
   Uğur Mumcu, 24 Ocak 1993 günü Ankara'da evinin önünde, arabasına konulan bombayla öldürüldü.
   <br/>
   <br/>
   Mumcu cinayeti, Güneydoğu'daki faili meçhul olaylardan ayrıydı, ancak Türkiye Büyük Millet Meclisi'nde, bu olayları araştırmaya dönük bir iradenin oluşmasını sağlayan bir kıvılcım görevi yaptı.
   <br/>
   <br/>
   Meclis'te, Faili Meçhul Siyasal Cinayetleri Araştırma Komisyonu kuruldu.
   <br/>
   <br/>
   Tarih 28 Temmuz 1993...
   <br/>
   <br/>
   İşte bu komisyon, Batman'da incelemeler yapıyor. Batman Emniyet Müdürü Öztürk Şimşek, milletvekillerine Türkiye'de çoğu kimsenin henüz ismini bilmediği "Hizbullah" hareketi hakkında bilgi veriyor. Sözün bir yerinde Emniyet Müdürü şöyle diyor:
   <br/>
   <br/>
   "Hizbullah mensupları bir dönem güvenlik makamlarından yardım gördüler. Buradaki bazı kamplarda silahlı eğitim yaptılar, lojistik destek gördüler..."
   <br/>
   <br/>
   O tarihten itibaren bütün Türkiye, Batman'daki Hizbullah kamplarını konuşmaya başladı. Herkes aynı soruyu sormaya başladı: Nereden çıktı bu Hizbullah, arkasında kimler var, en önemlisi ne yapmak istiyor?..
   <br/>
   <br/>
   1984'ün İstanbul'u ve Hizbullah
   <br/>
   <br/>
   Aslında Hizbullah'ın devlet kayıtlarına girişi, Batman'daki kampların ortaya çıkmasından tam sekiz yıl önceye dayanıyor.
   <br/>
   <br/>
   1 Kasım 1984 günü İstanbul'da bir kuyumcu soygunu meydana geldi. Olaya müdahale eden polis ile soyguncular arasında çatışma çıktı. Polis kaçanlardan birini yaralı olarak yakalamayı başarınca ilk kez Hizbullah ile de yüzyüze geldi.
   <br/>
   <br/>
   Yakalanan kişi sorgulandı, 13 arkadaşının ismini verdi. 198384 döneminde  İstanbul'da bakkal, market ve oto gasplarından oluşan 19 ayrı faili meçhul olayın sorumlusu olan grup elemanları çok önemli bir bilgi verdi:
   <br/>
   <br/>
   "Biz Hizbullah mensubuyuz. Hizbullah 1983'te kuruldu..."
   <br/>
   <br/>
   Bu grup, daha sonra Türkiye'nin isimlerini Çetin Emeç suikastiyle duyacağı ve polisin "İslami Hareket Örgütü" olarak tanımlayacağı oluşumdan başkası değildi.
   <br/>
   <br/>
   Nitekim, Çetin Emeç suikastinin davasını açan İstanbul Devlet Güvenlik Mahkemesi savcısı, İrfan Çağırıcı'nın yakalanmasının ardından 1996'da açtığı davanın iddianamesinde şöyle dedi:
   <br/>
   <br/>
   "Hizbullah örgütü 1983'te İrfan Çağırıcı tarafından kuruldu. Çağırıcı, Hüseyin Galip ismiyle Hizbullah'ın Genel Emirliği'ni yaptı..."
   <br/>
   <br/>
   Savcı'ya göre, Hizbullah, 1990'ların başında Güneydoğu bölgesinin dışına çıkınca, faaliyetini bütün Türkiye sathına yaymak için Yalova'da topladığı Şûra kararıyla ismini "İslami Hareket" olarak değiştirmişti.
   <br/>
   <br/>
   Ancak 1993'te Uğur Mumcu'nun ölümünden bir kaç gün önce İstanbul polisinin yaptığı "İslami Hareket" operasyonunu yöneten İstanbul Emniyeti İstihbarat şubesi'nin başındaki Hanefi Avcı, daha farklı konuşacaktı:
   <br/>
   <br/>
   "İslami Hareket Örgütü üyeleri çok profesyoneldi. Örgüt görevlisinden çok devletçe eğitilmiş kişiler görünümündeydiler. Kendilerine İslami Hareket denildiğinde bunu kabul ettiler ve 'Siz söylediniz, biz kabul ettik' dediler. İslami Hareket diye bir bildiri, dergi, afiş ve benzeri örgüt simge ve uzuvları yoktu. Bu bir örgüt değil gruptu, ancak kimin adına çalıştığı belirlenmeden grup söndü."
   <br/>
   <br/>
   Belki de, bu kişilerin 1984'te polis, 1996'da ise DGM savcısı tarafından "Hizbullah" olarak nitelendirilmelerinin sebebi elemanlarının neredeyse tamamının "Batman" kökenli olmasıydı. Gerçekten de, İslami Hareketin lideri olarak gösterilen İrfan Çağırıcı'nın Kastamonu doğumlu oluşu dışında, bütün irtibatlar Batman'a çıkıyordu. 1986 yılında Batman ilinde oluşturulan ve bu tarihte toplantılarına başlayan hareket üyeleri bu toplantıları her yılın yaz aylarından birinde periyodik olarak yapmaya başladılar. Son olarak 1992 yılının Aralık ayının son haftasında İstanbul'un Yalova ilçesinde toplandılar. Eleman sayısı artınca, Batman'dan daha rahat hareket edebilecekleri İstanbul'a 1990 yılında kaymaya başladılar. Faal elemanları ile İcra Şûrası (Bütün Hizbullahi hareketlerin en üst organı Şûra'dır) İstanbul'a gelerek faaliyetlerine burada devam etti. Çünkü silah ve patlayıcı maddeleri İstanbul'a daha rahat getirebiliyorlardı. İstanbul bir anlamda üs oldu.
   <br/>
   <br/>
   Şüphesiz, polis ve savcı durup dururken bu kişilere "Hizbullah" demedi. Çünkü 1980'li yılların ortalarından itibaren Batman ve Diyarbakır bölgesinde ortaya çıkan pek çok grup kendilerine "Hizbullah" adını veriyordu.
   <br/>
   <br/>
   Bütün veriler, gerek Güneydoğu'da gerekse Batı illerinde dolaşan bazı "kontrolsüz" grupların "Hizbullah" şemsiyesi altında çeşitli faili meçhul eylemler yaptığını gösteriyordu. İstanbul polisi, bu gruplardan yalnızca birine "İslami Hareket" ismini vermiş oldu. Hizbullah, bir anlamda tüm bu grupları tanımlayan bir üst şemsiyeydi.
   <br/>
   <br/>
   Son örnekte olduğu gibi, "Şûra üyeleri" İstanbul'a gelen her Hizbullah'i grup, burada bir "balyoz harekatı" ile karşılaşıyordu. Batman ve Diyarbakır'da tesbit edilemeyen bu "şûralar"ın 10 milyonluk İstanbul'da ele geçirilebilmeleri de ilginç değil miydi?..
   <br/>
   <br/>
   Vahdet Hareketinden Hizbullahi gruplara
   <br/>
   <br/>
   Peki bu grupların ilham kaynağı neydi? 1980'li yıllardan itibaren Güneydoğu'da görev yapan bir istihbarat görevlisi şunları anlatıyor:
   <br/>
   <br/>
   "Özellikle İran ve Mısır gibi ülkelerde yetişen İslam alimlerinin meydana getirdikleri ve İslamı radikal anlayış içerisinde yorumlayan eserlerin Türkçeye tercüme faaliyetleriyle birlikte, bu fikirlerden etkilenerek çeşitli kültürel etkinliklerde bulunan küçük gruplar oluşmaya başladı. İran tarafından 1980 sonrası devrimi ihraç gayesiyle kurulan teşkilatların yapmış oldukları kültürel çalışmaların da etkisiyle daha da artan bu etkileşim, özellikle Güneydoğu Anadolu Bölgesi'nin muhafazakâr yapısından da istifade etmek suretiyle bu bölgede kendisini daha fazla hissetirdi. Bu çerçevede, kendilerini yetiştiren Abdulvahap Ekinci, Ahmet Tufan, Fidan Güngör, Hüseyin Velioğlu ve Veysi Kaykaç gibi şahıslardan oluşan grup 1980 yılı başlarında Vahdet Hareketi adı altında bir birlik oluşturarak tebliğ faaliyetlerine başladı. Daha sonraki yıllarda Diyarbakır'da Menzil kitabevini işleten Fidan Güngör bu gruptan ayrılarak Menzil Grubu'nu, İlim Kitabevini işleten Hüseyin Velioğlu ise yine Vahdet Grubu ile ayrı düşerek yeni bir hizip olarak İlim Grubu'nu kurdu. Güneydoğu Anadolu bölgesinde, irili ufaklı bu radikal grupların tamamı, zamanla kendilerine verilen Allah Taraftarları, Allahın Partisi anlamlarına gelen Hizbullah ismini benimsediler ve bu isimle anılmaya başlandılar..."
   <br/>
   <br/>
   İşte bu Hizbullahi şemsiyenin altındaki gruplardan biri, 1992'den itibaren şiddet estirmeye başladı. Bu grup, Hüseyin Durmaz veya soyadını değiştirmesinden sonra Hüseyin Velioğlu liderliğindeki İlim Kanadıydı.
   <br/>
   <br/>
   Menzil grubunun, Adıyaman'daki Şeyh Muhammed Raşid Erol'un Menzil dergâhı ile bir ilişkisi olmadığı gibi, İlim grubunun da "bilimsel çalışmalardan" çok, silahlı eylemlerle ilgisi vardı.
   <br/>
   <br/>
   İlk hedef PKK
   <br/>
   <br/>
   Hizbullahi grupların ortaya çıkış sebebi ve ilk hedefi PKK'nın bölgedeki faaliyetleriydi. Tabanını genişletmek için bölge halkı üzerinde çeşitli yöntemler uygulayan PKK'ya karşı, İslami kimlikli bir "direniş" hareketi olarak örgütlendi. Bu sebeple, onlar Hizbullah, PKK ise Hizbüşşeytan'dı.
   <br/>
   <br/>
   Hizbullahi kesim, bu mücadeleyi Hizbullah ile Hizbüşşeytan arasındaki savaş olarak değerlendirdi ve eylemlerini bu fikri yapı üzerine inşa etti. PKK mensuplarını veya sempatizanlarını şeytanın safında, Allah ve din düşmanı olarak değerlendiren Hizbullahi kanat, bu çatışmayı dini bir vecibe olarak görüyordu. Hizbullahiler belli bir isim altında faaliyet yürütmemekle birlikte, çatışmanın başlamasıyla PKK tarafından kendilerine takılan Hizbullah ismini kabullenmeyi uygun buldular. PKK'nın Kürt ulusalcılığını kullanarak ümmeti böldüğü ve parçaladığını, PKK'nın baskı ve zulmü sona erene kadar cihadın meşru olduğunu savundular. Hizbullahi kesim tarafından PKK dinsiz, kafir, asrın Ebu Cehilleri olarak kabul ediliyor, PKK'ya, Partiya Kafirin Kürdistan ismiyle hitap ediliyor.
   <br/>
   <br/>
   Ancak bütün bunlara rağmen, 1991'de saldırıyı ilk başlatan taraf Hizbullahi gruplar değil, PKK oldu. PKK, halk üzerindeki faaliyetlerini sabote eden Hizbullah'ı dize getirmek amacıyla 8 Mayıs 1991 tarihinde Şırnak'ta Hizbullahi kesimin önde gelen isimlerinden Şerif Karaaslan'ın anne ve babasını evlerinde silahla tarayarak öldürdü. PKKHizbullahi gruplar çatışması işte böyle başladı.
   <br/>
   <br/>
   Bir yönüyle, tıpkı Yeşil gibi, Hizbullahi grupları ortaya çıkaran Güneydoğu'daki terör ortamı oldu.
   <br/>
   <br/>
   Hizbullahi grupların çatışmaları
   <br/>
   <br/>
   Ne var ki, aynı terör ortamı kısa sürede Hizbullahi grupların da birbirlerine kılıç çekmelerine yolaçtı. Hizbullahi hareketlerin doğuşunu anlatan istihbarat yetkilisi, bunların içinden iki büyük grup arasındaki temel ayrışma noktalarını şöyle anlatıyor:
   <br/>
   <br/>
   İlim grubu 1993 yılı sonlarından itibaren oklarını Menzil grubuna da çevirdi. Amaç bölgenin tek söz sahibi olmaktı. "İlim grubu yöredeki etkinliğini arttırmak ve tabanını genişletmek amacıyla diğer dini gruplara yönelik olarak da çeşitli baskı ve şiddet eylemlerine yöneldi."
   <br/>
   <br/>
   Menzil'in "Hizbulzulüm" bildirisi
   <br/>
   <br/>
   Bu gelişmeler karşısında, Menzil grubu 1993 yılı Eylül ayında Diyarbakır'da, "Müslüman Halkımıza" ve "İslami Halk Hareketi" imzalı bir bildiri dağıttı. Bildiride Hüseyin Velioğlu liderliğindeki İlim grubu "Hizbulzulüm" olarak suçlanıp özetle şöyle denildi:
   <br/>
   <br/>
   "Hizbulzulüm dört yıldan beri yüzlerce müslümanı haksız yere sopayla, satırla ve silahla vurmakta, böylece müslümanlara zulüm yapmaktadır. Hizbulzulüm, karanlık güçlerin himayesindedir ve PKK'dan farkı yoktur. Bunlar ve bunlara yardım edenler Allah katında mesuldürler. Hizbulzulümcüler karşısında da susmayarak, hakkı, hak olanı yapacağız. Zalim her kim olursa olsun karşısında olacağız..."
   <br/>
   <br/>
   Çatışmalar sonucunda, İstanbul'a gelen Menzil grubu lideri Fidan Güngör Batman'a kaçırılıp öldürüldü. Görüşlerine başvurduğumuz güvenlik görevlisine göre özellikle İlimMenzil gruplarının çatışmasıyla birlikte Hizbullah'ın bölgedeki prestiji büyük ölçüde yokolmaya başladı. Nitekim bunun üzerine Menzil kanadı ismini İslami Direniş olarak değiştirdi. İslami Direniş'in üst düzey sorumluları Lübnan Hizbullah Örgütü Genel Sekreteri Hasan Nasrallah ve hareketin manevi lideri Muhammed Fadlallah ile de bir görüşme yaptılar. Görüşmede Lübnan'da İslami Direnişçilere bir kamp yeri tahsis edilmesi de konuşuldu. Ancak bu gerçekleşmedi.
   <br/>
   <br/>
   İstanbul'daki dört Hizbullah grubu
   <br/>
   <br/>
   28 Şubat sürecinde Başbakanlık Takip Kurulu'nda değerlendirilmek üzere bütün il emniyet müdürlüklerinden "irtica raporları" isteyen İçişleri Bakanlığı'na İstanbul Emniyeti de bir rapor gönderdi. Raporda, "İBDAC, İslami Hareket, Anadolu Federe İslam Devleti Grubu, Müslüman Gençlik, Ceyşullah, Tekfir, İslami Hareket Süreci, Partiya İslamiya Kurdistan, Yeryüzü Grubu" ile birlikte Hizbullah da ele alındı.
   <br/>
   <br/>
   Rapordaki bulgular özetle şöyleydi: Bu grupların İstanbul'da fazla bir çalışması bulunmuyor. Ancak İlim grubu Hüseyin Velioğlu'nun emri ile 1992 yılında Beyoğlu ilçesinde bulunan Neve Şalom sinagoguna bomba atıldı. Yine rapora göre Hizbullah İlim grubu mensupları 1995 yılında Menzil grubu lideri Fidan Güngör ve aynı grubun mensubu Sabahattin Talayhan isimli şahısları kaçırdılar. 1995'in nisan ayında polisin yaptığı operasyon sonrası yaptığı sorgularda Menzil Grubu lideri Fidan Güngör'ü Batman'a götürdükleri, Sabahattin Talayhan'ı da öldürüp İzmit ilinde ormanlık araziye gömdükleri ortaya çıktı. Bu tarihe kadar İlim grubunun İstanbul'da herhangi bir faili meçhul olayı mevcut değildi. Raporda, Hizbullah mensubu olarak dokuz kişinin ismi veriliyor ve bunlardan ele geçirilen malzeme olarak iki kalaşnikof, 10 tabanca, sekiz tane NATO standartlarına uygun el bombası ele geçirildiği belirtiliyor.
   <br/>
   <br/>
   Gerçekten de Hizbullah'ın bir ay öncesine kadar İstanbul'da faili meçhul olayı yoktu. Ta ki, Güneydoğulu bir grup işadamı ve Zehra Eğitim Vakfı Başkanı İzzettin Yıldırım ortadan kaybolana kadar. Ve, Üsküdar'daki gecekonduda, o dehşet verici toplu mezar ortaya çıkana kadar...
   <br/>
   <br/>
   Ancak bu roparda belki de en ilginç vurgulardan biri, Hizbullahi gruplar arasındaki çeşitlilik konusunda yapıldı. Rapora göre dört ayrı Hizbullahi grubun İstanbul'daki tahmini eleman sayıları şöyle sıralandı:
   <br/>
   <br/>
   1. Hizbullah/İlim Grubu: 5060
   <br/>
   <br/>
   2. Hizbullah/Menzil: 80100
   <br/>
   <br/>
   3. HizbullahVahdet: 2030
   <br/>
   <br/>
   4. Hizbullah/Selam: 1520
   <br/>
   <br/>
   Zehra Eğitim Vakfı Başkanı neden kaçırıldı?
   <br/>
   <br/>
   Aralık ayının sonlarında İstanbul Fatih'te otomotiv işleriyle uğraşan Güneydoğu kökenli bazı işadamları birer birer ortadan kaybolmaya başladı. Ne var ki, bu kayboluşlar yalnızca bir ay içinde Hizbullah'ın sonunu getirecekti.
   <br/>
   <br/>
   29 Aralık günü ise Zehra Eğitim Vakfı olarak bilinen bir kurumun başkanı olan İzzettin Yıldırım evinden alındı, kayıplara karıştı. Yıldırım'ın diğer kaybolanlarla tek ortak paydası onun da "Güneydoğu" kökenli olması ve İslami kimliği ile bilinmesiydi.
   <br/>
   <br/>
   Olay şöyle gelişti:
   <br/>
   <br/>
   "Zehra Eğitim ve Kültür Vakfı'na yakın isimlerden olan Mehmet Sait Avcı'nın bacanağı Mehmet Kanlıbıçak, 27 Aralık Pazartesi günü memleketinden gelen yakınlarını karşılamak için Üsküdar'a geçer. O akşam evine dönmeyen Mehmet Kanlıbıçak ertesi gün saat 24.00 sularında bacanağı olan M. Şehit Avcı'yı arayarak bulunduğu yere çağırır. M. Şehit Avcı da 28 Aralık Salı günü saat 24.00 sularında bu çağrıya uyarak çağrıldığı yere gider ve bir daha kendisinden haber alınamaz. 29 Aralık Çarşamba günü de M. Şehit Avcı Zehra Eğitim ve Kültür Vakfı Başkanı İzzettin Yıldırım'ı evinden arayarak birileri ile birlikte yanına geleceğini söyler. Aynı gün sivil giyimli iki kişi saat 18.30 civarında İzzettin Yıldırım'ın Üsküdar'daki evine gelerek görüşmek isterler. Yanlarında Şehit Avcı yoktur. Kısa bir görüşme sonrasında İzzettin Yıldırım'ın durumdan şüphelenmesi üzerine M.Şehit Avcı ile telefonda görüşürler. Bu telefon görüşmesinden ikna olan İzzettin Yıldırım, gelen kişiler ile birlikte gider. Ve bir daha da kendisinden haber alınamaz."
   <br/>
   <br/>
   Aslında İzzettin Yıldırım'ın Hizbullahi gruplarla hiçbir ilişkisi yoktu. Nitekim, 1990'dan itibaren İstanbul'da idi ve hakkında herhangi bir polis kaydı yoktu. 1946'da Ağrı'nın Patnos ilçesinde doğdu. İlkokul eğitiminden sonra Doğudaki medreselerde eğitim gördü, daha sonraki yaşantısında hiç evlilik yapmadı, kendisini İslami hizmetlere vakfetti. İslami faaliyetlerini 1990'lara kadar Eskişehir'de sürdüren Yıldırım, çok sayıda öğrenci yetiştirilmesine katkıda bulunan, bu yüzden epeyce seveni ve gönüldaşı olan bir kanaat önderiydi. Irki taassuba ve milliyetçiliğe karşı olduğu, herhangi siyasi bir yapılanmayla ilişkisi olmamakla birlikte, Türkiye'de sistemin aksayan yönlerine yönelik yapıcı eleştiriler dile getirdiği, toplumsal birlik ve beraberliğin tesis edilebilmesi için hoşgörü ve karşılıklı anlayışı savunduğu biliniyordu. Kendisini Risalei Nur'lara verdiği söylenen Yıldırım'ın başında bulunduğu vakfın Hizbullahi gruplarla hiçbir ilişkisi yoktu. Aynı şekilde, bilinen hayatı, onun Milli Türk Talebe Birliği içinde Hüseyin Velioğlu ile tanışmış olmasını da imkansız kılıyor.
   <br/>
   <br/>
   Ne yazık ki, Üsküdar'da çıkan cesetlerden birinin de ona ait olmasından korkuluyor. İzzettin Yıldırım da, vakıftaki bir arkadaşının akrabalık ilişkisi yüzünden Türkiye'nin yıllardır yaşadığı terör acısının İstanbul'daki kurbanlarından biri oldu.
   <br/>
   <br/>
   Ama Hizbullah'ın en büyük grubunun da tıpkı 1993'te İslami Hareket (İlk Hizbullahi grup) örneğinde olduğu gibi, "kimin adına çalıştığı" belirlenmeden birden bire "sönüp gitmesi" ilginç değil mi?..
   <br/>
   <br/>
   Kuriş olayı, Birdal suikasti gibi
   <br/>
   <br/>
   Peki bu noktaya nasıl gelindi?.. Hizbullahi hareketleri yakından tanıyan uzmanımıza göre durum şöyle:
   <br/>
   <br/>
   "Tıpkı Akın Birdal suiktastini gerçekleştiren grup gibi, bunlar da başıboş kalıp İstanbul'a açıldılar. İstanbul'daki kaçırmalar bu başıboşluğun yol açtığı kontrol dışı eylemlerdir. Nesim Malki cinayeti sanığı Mehmet Sümbül'ün götürülmesi, özellikle de Konca Kuriş'in kaçırılması bu tür birer eylem. Bütün bu grupların temizlenmesi biraz zaman alacak, korunmadıkları takdirde uzun vadede bunlardan hiçbiri artık varlık gösteremeyecek..."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5764-26-hangi-hizbullah.html), [web.archive.org (arşiv bağlantısı)](http://web.archive.org/web/20130811180940/http://www.aksiyon.com.tr:80/aksiyon/haber-5764-26-hangi-hizbullah.html)
