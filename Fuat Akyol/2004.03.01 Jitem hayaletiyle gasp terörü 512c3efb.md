# Jitem hayaletiyle gasp terörü

*Fuat Akyol 2004.03.01*

<div>
 <font>
  <img border="0" height="1" src="/web/20051004030020im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051004030020im_/http://www.aksiyon.com.tr/resim/482/26.jpg" vspace="5"/>
  </p>
 </font>
 <font class="content">
  Teoman Koman"ın, "İsmi bir fantezi olarak kullanılmış" dediği JİTEM, resmiyette hiçbir zaman kabul edilmedi. Ancak üç yıldır JİTEM hayaletiyle iş dünyasında fidye ve gasp terörü estiriliyor.
  <br>
  </br>
 </font>
 <p>
  <font class="content">
   "JİTEM adı, bir fantezi olarak kullanılmıştır. JİTEM diye bir resmi ekip teşekkül etmemiştir. Peki olmayan bir şeyin ismi nasıl olur? Birkaç kişi bir araya gelmiş, JİTEM diye etkili bir isim bulmuş. Bunu söyleye söyleye, bazı makamlar bunu resmi müessese olarak görmüş." Dönemin Jandarma Genel Komutanı Orgeneral Teoman Koman, bu sözleri 11 Şubat 1998"de NTV"de Nuri Çolakoğlu"nun Enine Boyuna programında söyledi.
   <br>
    <br/>
    Teoman Koman"ın deyimiyle, "resmiyette" kendisi hiçbir zaman varolmayan ancak "etkili" JİTEM kısaltmasıyla yıllardır tartışma konusu olan "Jandarma İstihbarat ve Terörle Mücadele Teşkilatı" son dönemde bir boyutuyla yeniden gündeme geldi. Kendilerine "JİTEM" üyesi diyen bazı şahısların, milyon dolarlık fidye tehditleriyle işadamlarını kaçırmaları son dönemde giderek yaygınlaşmaya başladı. Büyük şehirlerde adeta gasp terörüne yol açan bu olayların aktörlerinin bir bölümü, JİTEM kamuflajı ile birlikte "MİT" kimliğini de kullanıyor.
    <br/>
    <br/>
    Kadıköy"ün göbeğinde JİTEM operasyonu
    <br/>
    <br/>
    İki ay önce İstanbul Kadıköy"de döviz büfesi sahibi Abdurrahman Gölbaşı"yı kaçırıp kendisinden bir milyon dolar para tahsil etmek amacıyla hazırlık yapan grubun, kaçırma eyleminde kullanacakları arabanın plakasını değiştirdikleri sırada yakalanmasından sonra, bu sefer Bursa"da garip bir olay yaşandı. Bursalı İşadamı Hakkı Berent, İstanbul"daki ortağı Nurettin Saları"dan 600 bin dolar alacağını isteyince, "Biz JİTEM ve MİT mensubuyuz" diye devreye giren sekiz kişilik bir grup tarafından kaçırıldı ve Bursa Altıparmak"ta bir daireye kapatıldı. İşadamı Berent, Bursa polisi tarafından kurtarıldığında, bu kişilerin "paranın tahsili" için devreye girdikleri ve Berent"ten, 100 milyar lira aldıkları anlaşıldı.
    <br/>
    <br/>
    İki ay önce İstanbul Kadıköy"de devriye gezen polis, İskele Meydanı"nda bir otomobilin plakasını değiştirmeye çalışan dört kişiden şüphelenince olaylar birbirini izledi. Polisin kimlik kontrolü yapmak istediği bu şahıslar, "Biz JİTEM"de görevliyiz. Operasyona gidiyoruz" dediler. O sırada "Biz JİTEM"iz" diyen gruba destek amacıyla olay yerine gelen ikinci otomobildeki üç şahıs, "Biz de polisiz. Arkadaşlar bizden" diyerek onları polisin elinden almaya çalıştı. Ancak, İstanbul Emniyeti Organize Suçlar polisinin de katılımıyla, Kadıköy Mahkemesi"nden karar çıkartılıp bu yedi şahıs gözaltına alındı.
    <br/>
    <br/>
    Şahıslar arandığında, Kadıköy"de döviz büfesi bulunan Abdurrahman Gölbaşı adına düzenlenmiş sahte bir yakalama evrakı bulundu. Üzerlerinden tabancalar, jandarma yelekleri, sahte kimlikler ve plakalar çıkan grup, sorgularında işadamı Gölbaşı"nı bu sahte yakalama evrakıyla kaçırıp kendisinden bir milyon dolar para tahsil etmeyi planladıklarını itiraf etti. Soruşturmaya göre, yedi kişilik gruptaki isimlerden Muhterem Kısa, gasptan aranan bir şahıstı. Polise astsubay kimliği gösteren Mehmet Uğur Demir ise, birliğinden firar etmiş ve orduyla ilişkisi kesilmişti. Muhterem Kısa, sorgusunda "Söylemezler çetesi" olarak bilinen ve aralarında bazı emniyet mensupları ve subayların da bulunduğu eski bir gruptan söz etmekte ve "Söylemezler"den uzun süredir ayrıyız. Gölbaşı ile bir arazi anlaşmazlığından doğan alacağımız vardı. Tahsil etmek için bu yönteme başvurduk" demekteydi. Son dönemde yaşanan diğer olaylar ise şöyle:
    <br/>
    <br/>
    13 milyon dolarla TİT"i diriltme girişimi
    <br/>
    <br/>
    Geçtiğimiz yıl İstanbul Bahçelievler"de bir turizm şirketine gelen ikisi yüzbaşı, biri yarbay kıyafetli üç kişi, kendilerini JİTEM mensubu olarak tanıtıp, "Sen KADEK"e (PKK"nın yerini alan örgüt) yardım ve yataklık yapıyorsun" diyerek şirket yetkilisi Tuncer Zülfikar"ın ellerini kelepçelediler. Zülfikar"ın üzerinde bulunan 3,2 milyar değerindeki saatini ve cebindeki parasını alan şahıslar, gözlerini bağlayarak onu dışarı çıkarıp arabaya bindirdiler. Zülfikar"a, "Bize 50 milyar lira vereceksin" deyip onu Edirne istikametinde, Beylikdüzü civarında bir yere atan bu şahıslar, Beykoz"da bir petrol istasyonundan benzin alırken oradaki kameraya kaydolunca teşhis edilip yakalandılar. Polisin yakaladığı bu kişilerden, ne Serkan Erbay yüzbaşıydı ne de Abdurrahman Küpeli yarbay.
    <br/>
    <br/>
    JETPA Holding"in sahibi Fadıl Akgündüz"ün avukatı Veysi Yaşar"ın kardeşi Emin Yaşar"ı 1,5 yıl önce İstanbul"da kaçırıp yaralı olarak Avcılar bölgesinde bir hastanenin yakınına terk eden grubun peşine düşen İstanbul polisi, son yılların en karmaşık fidye çetelerinden biriyle karşılaştı. Soruşturmaya göre, çete mensupları, JETPA"nın 13 milyon dolarlık parasının peşine düşmüştü ve bu parayla, "Türk İntikam Tugayı"nı yeniden kuracaktı.
    <br/>
    <br/>
    Emin Yaşar"ı Küçükçekmece"de bir eve hapseden ve kendisine zorla senet imzalatan 18 kişilik ekipte birbirinden ilginç isimler vardı. Söz konusu ekibin başında bulunan ve "Ben JİTEM elemanıyım" diyen kişi Uzman Çavuş Hasan Nazlı"ydı. 13 milyon dolarlık fidye pazarlığı için aslında kaçırılmak istenen kişi bizzat Avukat Veysi Yaşar"dı, ancak kardeşini Veysi Yaşar zannetmişler ve onu kaçırmışlardı. Kaçırma eylemi öncesinde JETPA"nın muhasebe kayıtlarından 312 sayfalık bir alacak listesi elde eden grup, "Devletten 13 milyon doları kaçırdınız. Bu parayı bize vereceksiniz" diyerek JETPA"nın avukatı Veysi Yaşar"ı sıkıştırmaya başlamıştı. Avukat Yaşar bu taleplere karşı direnip İstanbul Devlet Güvenlik Mahkemesi"ne suç duyurusunda bulununca arabasını takibe alan JİTEM"ciler, onun arabasına binmek üzere olan kardeşi Emin Yaşar"ı kaçırmışlardı.
    <br/>
    <br/>
    JETPA eylemini yapan grubun iki liderinden biri olan İbrahim Toksoy, İstanbul Tahtakale"de saat ticareti yapan bir şahıstı ve daha önce adam yaralama olaylarına karıştığı gerekçesiyle poliste kaydı vardı. Toksoy, Güneydoğu"da askerlik yaparken PKK ile girilen bir çatışmada 5 kurşun yarası almıştı. Grubun ikinci önemli ismi Cevat Bayrak ise, İnsan Hakları Derneği Genel Başkanı Akın Birdal"a saldırı olayını düzenleyen Astsubay Cengiz Ersever ile ilişkisi olan bir şahıstı. Soruşturmada ortaya çıkan bilgilere göre Toksoy ve Bayrak, JETPA"dan elde edilecek parayla Türk İntikam Tugayı"nı (TİT) canlandırmayı planlamaktaydı. İlginç olan, Akın Birdal suikastini düzenleyen grubun da kendilerine "Türk İntikam Tugayı" ismini vermiş olmalarıydı.
    <br/>
    <br/>
    Soruşturmada elde edilen 1873 adet faturasız saat, grubun finans elde etmek için yurtdışından saat getirttiğini de ortaya çıkardı. Soruşturmaya göre, 1999 yılında Muğla Didim"de bir kişinin tabancayla vurulması, 2002"de İstanbul Esenler"de 2 kişinin yaralanması ve aynı yıl Kırklareli Lüleburgaz"da bir işadamına zorla senet imzalattırılması olaylarında da grubun imzası vardı.
    <br/>
    <br/>
    "Bozo" lakaplı JİTEM"ci
    <br/>
    <br/>
    JİTEM ismi kullanılarak yapılan gasp ve dolandırıcılık faaliyetinin en ilginç kahramanlarından biri olan "Bozo" lakaplı Yavuz Selim Yükselir, İstanbul"da işadamlarına musallat olurken çok değişik yöntemler kullandı. Basın Yayın Yüksekokulu mezunu Yükselir, faaliyetlerini icra edip yarım milyon dolar civarında para toplarken, kendisini hem "derin devletin elemanı askeri istihbaratçı" olarak tanıtıyor, hem de "Ben Milli İstihbarat Teşkilatı"nın askeri kanat sorumlusuyum" diyordu. Bozo lakaplı JİTEM"cinin marifetleri bunlarla sınırlı değildi. İşadamlarını dolandırırken, Baki Tuğ, Zekeriya Öztürk, İrfan Yay gibi bazı emekli askerlerin ismini kullandığı ve "Kuzey Irak"ta yapacağımız operasyonlar için paraya ihtiyacımız var" dediği anlaşıldı. 2002 yılı Ağustos ayında İstanbul"da yakalanan Yükselir için, İstanbul Devlet Güvenlik Mahkemesi"nde dava açıldığında yeni bir bilgi daha ortaya çıktı. Hakkında 21 yıl hapis cezası istenen Yükselir"in dolandırdığı kişiler arasında, bayan arkadaşı olan mimar Ayten Yakacı da vardı. Yükselir"in JİTEM kimliğiyle para kopardığı diğer isimler ise, Galerici Mehmet Ünlü ve Mimar Burhan Ramazanoğulları"ydı.
    <br/>
    <br/>
    İki yıl önce İstanbul Büyükçekmece"de meydana gelen olayda ise, Müteahhit Nurettin Özcanan"ı kaçıran Astsubay Mecit Özkan ve Uzman Çavuş Mehmet Şaban Aksoy, Özcanan"ın ailesinden yüklü miktarda fidye istediler. Müteahhit Özcanan"ı Beylikdüzü"de bir ahırda 6 gün rehin tutan iki şahıs, Jandarma"nın operasyonuyla yakalandı ve Özcanan kurtarıldı. Jandarma"nın soruşturmasına göre Özkan ve Aksoy, başka adam kaçırma ve fidye isteme olaylarına da karışmıştı.
    <br/>
    <br/>
    Kayseri MİT Bölge Başkanıyım diyen şahıs
    <br/>
    <br/>
    JİTEM ismi kullanılarak yaşanan bu olayların yanında, son dönemde birbirinden ilginç "sahte MİT"çi" hadiseleri de vuku buldu. Kendisini Kayseri MİT Bölge Başkanı H. B. olarak tanıtan Eşref Necdet H., MİT"in Kayseri Bölge Başkanlığındaki bina yapımı için açılan 3 trilyon 840 milyar liralık ihalede, ihaleye katılan dört müteahhitten 125 milyar lira aldı. 1,5 yıl önce meydana gelen bu ilginç olay, müteahhitlerin ihbarıyla ortaya çıkınca, sahte MİT Bölge Başkanı"nın, polis kayıtlarındaki tescilli bir dolandırıcı anlaşıldı. Eşref Necdet H., bir MİT mensubunun ismini kullanması sebebiyle "unvan gaspı" suçundan da yargılandı. Yine 1,5 yıl önce bu sefer Edirne"de yaşanan MİT kimliğiyle dolandırıcılık olayının aktörü Erkin Vodina ise, Ankara"daki kamu kurumlarında müstahdem olarak çalışan bir şahıstı. Edirne"de, "MİT kimliğimi gizlemek için Yargıtay"da odacı olarak çalışıyorum. Bakanlıklardaki boş kadrolara para karşılığı adam yerleştirebilecek güce sahibim" diyen Vodina, iş bulma vaadiyle 7 kişiden 8 milyar 500 milyon lira toplayınca yakayı ele verdi. Tutuklanıp cezaevine gönderilen Vodina"nın, bir yıl önce de aynı sistemle 7 milyar lira topladığı ve dolandırıcılık suçundan iki ay cezaevinde kaldığı ortaya çıktı.
    <br/>
    <br/>
    Teoman Koman"ın kızıyım diyen MİT"çi
    <br/>
    <br/>
    İstanbul Emniyeti Narkotik Şubesi eski Müdürü Ferruh Tankuş"un eşi Ayten Tankuş, iki yıl önce kasım ayında Bakırköy Savcılığı"na bir dilekçe ile başvurup şu ilginç iddiada bulundu: "Kendisini MİT mensubu ve emekli Orgeneral Teoman Koman"ın kızı olarak tanıtan Nurhan Yıldırım, eski eşim Ferruh Tankuş"un beni öldürmeyi planladığını belirtti. Her türlü güvenliğim için 10 bin dolar isteyen Nurhan Yıldırım"a param olmadığını söyledim. Bunun üzerine, sen başına büyük belalar açtın, hayatın tehlikede dedi."
    <br/>
    <br/>
    Aynı dönemde İstanbul"da bilgisayarda hazırladıkları "MİT iç istihbarat ajanı" kimlikleriyle ünlülerin falcısı Aysel Sağlam"a gelen Yaman Akyüz, Alpaslan Akyüz ve Mehmet Güler isimli şahıslar Sağlam"dan 500 milyon lira para aldılar. 2000 yılı Haziran ayında meydana gelen olayda ise, işadamı Metin Akpınar"dan tehdit yoluyla para alan beş kişilik grubun üç elemanı Kaya Komiser, Murat Karagöz ve Cengiz Sert"in MİT elemanı oldukları anlaşıldı.
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20051004030020js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


## Yorumlar

### cumhur ürer, 14-Ekim-2004
> yorumlara dikkat: 
> Jitem bu vatan için elinden gelen en iyisini yaptı ve yapmayada devam ediyor. Bir kaç çapulcunun Jitem adını kullanarak yaptıkları eylemlerin Jitem'le uzaktan yakından ilgisi yoktur. Yorum yapanlara tavsiyem konu hakkında bilgisi olmayanlar birşey yazmasın.

### marjinal, 04-Mart-2004
> köpeksiz köy: 
> köpeksiz köyde herkes sopasız gezer

Kaynak: [www.aksiyon.com.tr](http://www.aksiyon.com.tr:80/detay.php?id=11212&yorum_id=845), [web.archive.org (arşiv bağlantısı)](http://web.archive.org/web/20051004030020/http://www.aksiyon.com.tr:80/detay.php?id=11212&yorum_id=845)
