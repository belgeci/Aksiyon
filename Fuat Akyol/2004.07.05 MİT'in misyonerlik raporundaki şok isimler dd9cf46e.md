# MİT’in misyonerlik raporundaki şok isimler

*Fuat Akyol 2004.07.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Milli İstihbarat Teşkilatı’nın Türkiye’deki misyonerlik faaliyetlerini anlattığı yazıda, Profesör Türkan Saylan’ın da adı geçiyor. Yazıya göre, Türkiye’deki bazı Amerikan okullarının kurucusu olan Amerikan Bord Heyeti, bu faaliyetini SEV vakfı eliyle yürütüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070516011037im_/http://www.aksiyon.com.tr/resim/500/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   “Kuruluşumuzdan beri Atatürk ilke ve devrimlerini korumayı ve çağdaş eğitim yoluyla çağdaş insana ve topluma ulaşabilme ilkesini kendimize misyon belirledik. Amblemimizde Mustafa Kemal Atatürk’ün yüzünün arkasında bir genç kızın ve bir genç erkeğin hatları vardır. Ve bir yanında bütün toplumun bir ok ucuyla ileriye gidişi simgelenir.”
   <br>
    <br>
     Çağdaş Yaşamı Destekleme Derneği Başkanı Profesör Türkan Saylan, başında bulunduğu derneği, “Güneş Umuttan Şimdi Doğar” kitabında işte bu sözlerle anlatıyor. Ama, Milli İstihbarat Teşkilatı’nın bir süre önce Başbakanlığa sunduğu ve Türkiye’deki misyonerlik faaliyetlerini anlatan bir raporda, Türkan Saylan’ın ismi ve başında bulunduğu dernek de yer alıyor.
     <br/>
     <br/>
     Ülkemizde bir süredir misyonerlik faaliyetlerinin yoğunlaştığı tartışılıyordu. Geçtiğimiz ay, başında Sinan Aygün’ün bulunduğu Ankara Ticaret Odası bir “misyonerlik raporu” yayımladı. Rapora göre, görünüşte Hıristiyanlığı yayma amaçlı görülen misyonerlik faaliyetiyle, Türkiye’de etnik ayrımcılık ve dini ayrımcılık körüklenmekteydi. Rapor, “Asıl hedef devletin üniter yapısıdır” demekteydi. Misyonerlik faaliyetlerinin Ankara’da yolaçtığı rahatsızlık, yakın zamana kadar Başbakanlık Müsteşarı olarak görev yapmış olan Ahmet Şağar’ın bu konudaki demeçleriyle sürdü, misyonerlik yapan yabancı kuruluşlar hakkında yayınlar yapıldı.
     <br/>
     <br/>
     Ancak Aksiyon’un ele geçirdiği bir belge, halen sürmekte olan misyonerlik tartışmasına yepyeni bir boyut getiriyor. Milli İstihbarat Teşkilatı İstihbarat Başkanı Cemal Uzgören imzasıyla 24 Nisan 2001 tarihinde Başbakanlığa gönderilen iki sayfalık yazıda, sürpriz isimler yer alıyor.
     <br/>
     <br/>
     MİT’in yazısına göre, Hıristiyanlığın bir kolu olan Protestanlığın Türkiye’de yayılması için faaliyet gösteren Dünya Kiliseler Birliği’nin ülkemizdeki temsilcisi durumundaki Amerikan Bord Heyeti, bu faaliyetini Sağlık ve Eğitim Vakfı eliyle yürütüyor. Yazıda Amerikan Bord adına Türkiye’de faaliyet yaptığı belirtilen Sağlık ve Eğitim Vakfı’nın mütevelli heyetinin başında ise Gülseven Yaşer’in kocası Yaşar Yaşer bulunuyor.
     <br/>
     <br/>
     Yazıda, doğrudan Amerikan Bord ile bir ilişkisi olup olmadığı belirtilmemekle birlikte Profesör Türkan Saylan’a ve onun başında bulunduğu Çağdaş Yaşamı Destekleme Derneği’ne de genişçe yer veriliyor. MİT’in yazısında Profesör Türkan Saylan’ın annesi Lili Mina Raiman’ın aslen Hıristiyan olduğu, 1936’da Leyla ismini aldığı belirtiliyor. İşte büyük tartışmalara yol açacak olan MİT’in iki sayfalık raporu:
     <br/>
     <br/>
     “Dünya Kiliseler Birliği temsilcisi olarak 1830’lu yıllardan beri ülkemizde faaliyet gösteren Amerikan Bord Heyeti’nin, Protestan mezhebini benimseyen bir kuruluş olduğu, din eğitimi ve sağlık hizmetleri konularında faaliyet gösterdiği, bünyesindeki Protestan kilisesi ve Kitab—ı Mukaddes (Bible House) şirketi aracılığıyla Protestanlığın yayılması için uğraş verdiği öğrenilmiştir.
     <br/>
     <br/>
     Üsküdar Amerikan Lisesi, Üsküdar SEV İlköğretim Okulu, İzmir Amerikan Lisesi, İzmir SEV İlkoğretim Okulu, Tarsus Amerikan Lisesi, Tarsus SEV İlköğretim Okulu, Gaziantep Amerikan Hastanesi ile bağlantısı bulunan Amerikan Bord Heyeti’nin sağladığı eğitim hizmetlerinden dolayı Milli Eğitim Bakanlığı’na, sağlık hizmetlerinden dolayı Sağlık Bakanlığı’na, dini çalışmalarından dolayı ise Diyanet İşleri Başkanlığı’na karşı sorumlu olduğu tespit edilmiştir.
     <br/>
     <br/>
     Ayrıca faaliyetlerini yabancı müessese sıfatıyla yürüten ve son yıllarda yeni mülk edinmeyen Amerikan Bord Heyeti’nin tasarrufu altındaki mülklerini de Sağlık ve Eğitim Vakfı’na (SEV) devrettiği ve halihazırda faaliyetlerini SEV aracılığıyla yürüttüğü intikal eden bilgilerdendir. Öte yandan Amerikan Bord Heyeti’ne bağlı olarak faaliyet gösteren Kitab—ı Mukaddes şirketinin yöneticisi olan Süryani Asıllı Emanuel Bağdaş’ın, Türkiye Ermenileri Patriği Metrof Mutafyan ile Fener Rum Patriği Bartholomeos Arhondonis’in Haziran 2000 ayı içinde yaptıkları görüşmede vardıkları mutabakat gereği, 17 Ağustos 1999 yılı Marmara depremi ardından ortaya çıkan Kiliseler arası deprem yardım komisyonu başkanlığı yaptığı öğrenilmiştir.
     <br/>
     <br/>
     Amerikan Bord heyeti ile aynı adreste faaliyet gösteren Sağlık Eğitim Vakfı’nın ise ülkemizde sağlık, eğitim, kültür kurum ve kuruluşlarına yardım amacıyla 1968 yılında kurulduğu, vakfın üye sayısının yaklaşık 12 bini bulduğu, üyelerinin Amerikan Bord heyeti ve SEV’e bağlı okullardan mezun olan şahıslardan oluştuğu, 1999 yılı itibariyle 15 trilyon TL’yi bulan malvarlığına sahip olduğu yönünde duyumlar alınmıştır.
     <br/>
     <br/>
     Başkanlığını Gülseven Yaşer’in yaptığı Çağdaş Eğitim Vakfı (ÇEV) ile Amerikan Bord Heyeti ve SEV koordinasyon içerisinde olup, ÇEV deprem bölgesinde eğitim ve öğretim evi projesi hazırlayarak Amerikan Bord’dan yardım talebinde bulunmuştur. ÇEV, ayrıca üç bine yakın öğrenciye burs vermektedir.
     <br/>
     <br/>
     Başkanlığını Profesör Türkan Saylan’ın yaptığı Çağdaş Yaşamı Destekleme Derneği hakkında, Atatürk İlke ve İnkılaplarını kalkan olarak kullanıp, bir çok kişi ve kuruluştan yardım adı altında para topladığı, ilgili bakanlıklardan izin almaksızın yurtdışından yardım aldığı, hiç bir yasal dayanağı olmadan kamuoyuna kendisini sivil toplum kuruluşları birliği olarak tanıtan çeşitli dernek ve vakıflarla işbirliği içerisinde oldukları yönünde yapılan ihbarlar sonucu denetime tabi tutulmuş ve Dernekler Kanunu 62 ve 85/2 maddesine muhalefetten 5 Şubat 2001 tarihinde Maltepe Cumhuriyet Başsavcılığı’na suç duyurusu yapılmıştır.
     <br/>
     <br/>
     Profesör Türkan Saylan hakkında yapılan incelemede annesinin Raber Ragman ve Mina Verlig kızı, 1324 (1908) Bermingen İngiltere doğumlu ve Katolik Hıristiyan olduğu, Lili Mina Raiman ismini taşımakta iken 1936 yılında Leyla ismini aldığı hususları tespit edilmiştir.
     <br/>
     <br/>
     Merkezi İsviçre Cenevre’de bulunan Dünya Kiliseler Birliği’nin kurulması ilk defa Birinci Dünya Savaşı sonrasında 1920 yılında Fener Rum Patrikhanesi tarafından gündeme getirilmiş ve 22 Ağustos 1948 tarihinde Katolik kiliseleri haricinde 44 ülkeden 147 kilisenin katılımıyla kurulmuştur. Tüzüğündeki amaçları:
     <br/>
     <br/>
     Dinî diyalog aracılığıyla kiliseler ve insanlar arasında yakın ilişkiler geliştirmek,
     <br/>
     İnsanların sahip olduğu maddi ve manevi kaynakların paylaşımını sağlamak,
     <br/>
     Her yerde ve ortamda İncil’in öğretisi doğrultusunda çalışmalar yapmak,
     <br/>
     İnsanlar arasında adalet, dayanışma ve barışı sağlamak,
     <br/>
     Kiliselerin insan ihtiyacını karşılamak,
     <br/>
     Ekümenik bilincini geliştirmek,
     <br/>
     Birlik ve beraberlik için gelişme ve yenilenmeyi sağlamak,
     <br/>
     Diğer ekonomik organizasyonlar ile bağlantı sağlamak,
     <br/>
     Yerel, bölgesel ve ulusal düzeyde ekümenik hareketleri desteklemek yönünde belirlenmiştir.”
     <br/>
     <br/>
     MİT’in yazısı hakkında görüşlerine başvurduğumuz Profesör Türkan Saylan, “Bahsedilen olay adaletin önünde bir konu. Bir görüş vermiyorum. İleride kitaplarımda bu konuyu anlatacağım” diyor. MİT’in yazısında Saylan’ın annesi için sadece ismini “Leyla” olarak değiştirdiği yer alırken, Saylan hayatını anlattığı “Güneş Umuttan Şimdi Doğar” kitabında annesinin Müslüman olduğunu şöyle anlatıyor: “Annem bana hamile kalınca Müslüman oluyor. İngilizcesinden Kur’an’ı okuyor. İyi bir Türk gelini olabilmenin tüm koşullarını yaratmaya çalışıyor. Örneğin oruç tutardı. Biz hiçbirimiz evde oruç tutmazken o tutardı.”
     <br/>
     <br/>
     MİT’in yazısında yer verilen Çağdaş Eğitim Vakfı’nın yöneticilerinden Bike Karaduman ise Aksiyon’a, “Söylediklerinize inanamıyorum, şoke oldum. Hiçbir şekilde ve asla misyonerlik faaliyeti yapmadık. Kesinlikle öyle şeylerle ilgimiz yok” değerlendirmesini yaptı. Sağlık Eğitim Vakfı’nın görevlilerinden Belkıs Aktürk ise Aksiyon’a şu açıklamayı gönderdi:
     <br/>
     <br/>
     “Amerikan Bord Heyeti, Türkiye’de malvarlığını dinî kökenli olmayan, mezunları tarafından kurulmuş laik bir vakıf olan Sağlık ve Eğitim Vakfı(SEV)’na devretmiştir. Bu, dünyadaki ilk ve tek örnektir. Dolayısıyla Sağlık ve Eğitim Vakfı’nın Amerikan Bord Heyeti ve bağlı olduğu merkezle olan bağı eğitim ve sağlık hizmetleri ile sınırlıdır. Cumhuriyet öncesi dönemde anaokulundan üniversite düzeyine ve meslek okullarına kadar pek çok eğitim kurumunun yanı sıra çeşitli yetimhaneleri, hastaneleri ve yayınevi de bulunan Amerikan Bord Heyeti cumhuriyetin kurulmasından sonra da Türk halkına kaliteli eğitim ve sağlık hizmeti götürmeyi amaçlamıştır. Milli Eğitim Bakanlığı’nın müfredatına uygun bir program takip eden okullarımızın temel amacı Atatürk ilke ve inkılaplarına bağlı gençler yetiştirmektir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Emine Satıcı, 11-Mayıs-2007
> Dinine de cumhuriyetine de bağlı bir milletiz: 
> Türkiye'yi çıkmaza sokan kişiler çıkıp bu vatan için her şeyi kendileri yapıyorlarmış gibi konuşamazlar. Türkan Saylan kim oluyorda dinî inançlara bağlı bir milleti Atürkçülügü kullanarak aşağılıyor. Bu millet tarihini unutmayacak kadar tarihine sadıktır. Dinine olduğu kadar Cumhuriyetine de bağlı bir milletiz. Biz bu dinle büyüdük, bu dini seçtik ve ancak bu dinle son nefesimizi veririz.

### Emre Türkoğlu, 09-Mayıs-2007
> Hep aynı...: 
> Hep aynı. Her zamanki gibi Atatürk bir kalkan olarak kullanılıyor...

### Songül Kara, 03-Mayıs-2007
> Çok acı: 
> Ülkemizin ve insanlığın gerçek yolu ararken yanlış yollara saptırılmasına sebep olan herkesi gerçekleri görmeye davet ediyorum.Hele Profesör olmuş Çağdaş Düşünce diye bir kurumunun altında böyle faaliyetlerin olması çok acı. İnsanların maddi ve manevi değerleri oynamaya Türkan Saylan'ın da başka insanların da hakkı yoktur. Bunun açıklamasını herkese yapmaları gerekmektedir. Barış, adalet gibi kelimelerini kullanmak... Bilmiyorum. Hangi barış için çalışıyorlar...

### Ezgigünar, 19-Ağustos-2006
> Bu yapılan çok kötü: 
> Bu yapılan çok kötü. Resmen insanımızın vatanseverliğini kullanıyorlar.   ATAMIZIN KEMİKLERİ SIZLIYORDUR ŞU ANDA . Artık insanımız Atatürkçülüğü başka anlamlarda algılamaya başladı. Filanın filanla çıkması ayrılması medyada bas bas bağırılarak söylenirken böyle haberlerin üstüne kimse gitmiyor[ya da gidemiyor] bu konular gözler önünde tartışılsaydı doğru ile yanlışı ayırmamız kolaylaşırdı. Bu vatan hepimizin.Bu toprak parçasında yaşıyor, korkusuzca sokağa çıkabiliyor, sorunlarımıza bu ülkenin mahkemelerinde çözüm bulabiliyorsak ülkemizi korumak ve zarar verenlere hesap sormak da bize düşer. Teşekkürler

### Aysun Kaynak, 25-Mart-2006
> Dinimiz bizim için değerlidir: 
> Misyoner denen kişilerin ülkemizdeki hedefleri bizim tahmin ettiğimiz gibi sadece dinî boyutta değil tabii ki... Onlar daha geniş bir kitle ile daha güçlü bir Protestan topluluğu ortaya çıkarmayı ve de böylece jeopolitik konumundan faydalandığı Türkiye’yi ekonomik ve etnik bir boyunduruk altına almaya çalışıyorlar. Bizler gerçekten doğru bir dinî eğitimden geçirilecek olsak bu tarz kişilerin herhangi bir şekilde bizi etkilemesine izin vermeyiz ama maalesef gençliğimiz tam bir dini eğitim almıyorlar, daha Müslümanlığın ne kadar güzel, hoşgörüye dayanan ve üstün bir din olduğunun farkında değil birçok gencimiz.

### Ali Rıza Bayzan, 16-Temmuz-2004
> Rapora birkaç düzeltme (2): 
> Kitab-ı Mukaddes Şirketi'nden söz edilirken parantez içinde "Bible House" bilgisi not edilmekte. Bunun doğrusu "Bible Society" olacaktı. "Bible House", Kitab-ı Mukaddes Şirketi'nden ayrı (ama ilişkili) bir kurum olup tam adı Bible House Emanuel Protestan Kilisesi'dir. Bu kilise Amerikalı misyonerler tarafından 1908'de inşa edilmiştir. Kilise ABCFM'nin misyonunu sürdüren bir vakıf tarafından usulsüz bir biçimde 1997'de restore edilmiştir. Ayrıntı olmakla birlikte MİT'in raporundaki bu hatalar da hayret verici. Ayrıca SEV'le ilgili asıl bilgilere ve bağlantılarına değinilmemiş olması da şaşırtıcı. İyi çalışmalar dileğiyle...

### Ali Rıza Bayzan, 16-Temmuz-2004
> Rapora birkaç düzeltme (1): 
> Sizden çok MİT'i ilgilendirmekle birlikte, raporda birkaç düzeltmenin gerekli olduğunu belirtmeliyim. Raporda şöyle deniyor: "Dünya Kiliseler Birliği temsilcisi olarak 1830'lu yıllardan beri ülkemizde faaliyet gösteren Amerikan Bord Heyeti'nin, Protestan mezhebini benimseyen bir kuruluş olduğu, din eğitimi ve sağlık hizmetleri konularında faaliyet gösterdiği, bünyesindeki Protestan kilisesi ve Kitab-ı Mukaddes (Bible House) şirketi aracılığıyla Protestanlığın yayılması için uğraş verdiği öğrenilmiştir." Paragraftan, Amerikan Board'ın, kuruluşundan bu yana Dünya Kiliseler Birliği'nin temsilcisi olduğu anlamı çıkıyor. Halbuki yine raporda belirtildiği üzere, Dünya Kiliseler Birliği 1948'de kurulmuştur.Amerikan Bord Heyeti'nin Türkiye'deki faaliyetleri yalnızca Dünya Kiliseler Birliği'ni temsilden ibaret değildir. Amerikan Bord Heyeti, Türkiye'de 1830'lu yıllardan beri değil Ocak 1820'den beri faaliyet göstermektedir. (Fisk ve Parsons'un İzmir'e ayak bastığı tarih.)

### selçuk kuvel, 10-Temmuz-2004
> Keşke yaşasaydı: 
> Keşke Atatürk yaşasaydı... Yaşasaydı da görseydi, kendi açıklarını kapatmak, trilyonları "götürmek" için Atatürk adını kılıf gibi kullananları. Eminim hepsini hak ettikleri cezaya çarptırırdı. Örneğin, tartışma programında içki içme ayıbını, 'Ata da içerdi'  diye kapatmaya çalışanları. Tek çözüm, halkımızın daha bilinçlenmesidir. İnşallah o günler yakındır. Toplum olarak bazı şeylere tepki göstermemiz gerektiğini düşünüyorum...

### EMRE  EZGÜ, 09-Temmuz-2004
> Vatana sadakat kelimelere emanet: 
> Bu aydınlatıcı bilgilerinizden dolayı teşekkürlerimi sunarım. Ama beni asıl kahreden haber şu: Dış borç açığımız 111,2 milyar dolar olmuş. Kalbime hançer saplanmış gibi hissettim. Kaynaklar gereken yerlere gerekli insanlarca ulaştırılmazsa, birileri bu kaynakları kendi emeli uğrunda kullanacaktır. MİT, depremde kaybolan çocuklarımızın da listesini yapmış mı, çok merak ediyorum. Şimdi stratejiler değişti. Bir ülkeyi savaşmadan teslim almanız, o ülkedeki yandaşlarınıza bağlı. Bu gibi insanlar "çağdaşız", hele de "Atatürkçüyüz" dediklerinde işler değişiyor. Vatana sadakat kelimelere emanet. Vah kurban vaah!

### Mahdimguli Turkmenoglu, 07-Temmuz-2004
> Merd-i Kipti: 
> Merd-i kipti şecaat arz ederken sirkatin söyler. Bu insanların işi gücü, kendilerini kamufle etmek için başkalarına saldırmaktı. Özellikle Fethullah Gülen'le çok uğraştılar. Neden rahatsız oldukları ortaya çıkıyor şimdi: Asıl amaçlarına ulaşmak için, ortada rakip bırakmak istemiyorlarmış. Özellikle Prof. Dr. Türkan Saylan kendine çok iyi bir kılıf bulmuş. Nasıl olsa bizde herkes Atatürkçülüğü kendi hevesi için kullanmakla meşhur. Aksiyon'u ve Milli İstihbarat Teşkilatımızı tebrik ederim. Bu tip insanların maskesini düşürsünler de milletimiz kimin ne mal olduğunu öğrensin. Bu ülkeye esas kimin hizmet ettiği, kimin başka idealler peşinde koştuğu anlaşılsın.

Kaynak: [www.aksiyon.com.tr](http://www.aksiyon.com.tr:80/detay.php?id=11956&yorum_id=8901), [web.archive.org (arşiv bağlantısı)](http://web.archive.org/web/20070516011037/http://www.aksiyon.com.tr:80/detay.php?id=11956&yorum_id=8901)
