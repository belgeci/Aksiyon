# Bücürüklerin giyim zevki bambaşka

*İzel Kanay 2004.11.29*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060118125637im_/http://aksiyon.com.tr/resim/521/78.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Bücürük Giyim, tekstil dünyasında bir ilki gerçekleştirerek psikolog, eğitimci, modacı ve ebeveynlerden oluşan bir ekip kurarak yeni bir çocuk modası oluşturmaya başladı.
 </font>
 <p>
  <font class="content">
   Bu çalışmalar neticesinde, sadece 10-13 yaşındakilere hitap eden bir sektör doğdu.
   <br>
    <br>
     Bücürük Giyim’i genellikle çocuklar ve çocuğu olanlar biliyor. Ancak bugünlerde şirketi tekstilcilerden ya da çocuklardan ziyade yabancı modacılar konuşuyor. Zira, örneğine az rastlanır bir uygulamayla Bücürük Giyim, çocuk psikolojisini irdeledi ve ilk kez, ergenlik çağına ulaşmış çocuklar için yeni bir moda konsepti oluşturdu.
     <br/>
     <br/>
     Türkiye’de, çocuk kıyafeti üreten binin üzerinde firma var. Bücürük Giyim yakın zamana kadar bu firmaların en büyükleri arasında gösteriliyordu. Ancak bu büyüklüğün farklılığa dönüşmesini isteyen şirketin kurucusu Kenan Ünal, çocuk modasının bizzat çocuklar tarafından oluşturulması gerektiğini; ancak bu şekilde bir dünya markası olunabileceğini tespit eder ve iki yıllık hummalı bir çalışma başlatır.
     <br/>
     <br/>
     Moda tasarımcıları, psikologlar, çocuk sahipleri ve tekstilcilerden oluşan profesyonel bir ekip kurulur. Çeşitli yaş aralıklarındaki çocuklar üzerinde araştırma yapmaya başlayarak çalışmalara başlanır.
     <br/>
     <br/>
     Çocuklar rakamlara ilgi duyuyor; renklerden yeşili seviyor
     <br/>
     <br/>
     0-16 yaş aralığındaki çocukların sevdiği renkleri, şekilleri, tutumları ve bunların sonucunda hangi kıyafetlerin oluşturulması gerektiğini araştıran Bücürük ekibi, araştırma boyunca her sonucu en ince detayına kadar kayıt altına alır. Elde edilen sonuçlara göre de üretim ve pazarlama sistemi yeniden dizayn edilir.
     <br/>
     <br/>
     “Bir çocuk nasıl giyinmek ister?” sorusunun cevabı aranırken karşılaşılan ilk zorluk “çocuk” tanımında olmuş. 10 yaşını aşanlar genellikle kendilerini çocuk olarak tanımlamamışlar ve Bücürük ekibinin sorularına flu cevaplar vermişler. Yine 10 yaşın altındaki çocukların ifade zorlukları ekibi bir hayli uğraştırmış. Bu tür zorluklar, annelere çocukların daha çok hangi kıyafetleri giymek istedikleri sorularak aşılmış. 0-4 yaş aralığındaki çocukların giyim zevki daha çok annelerinin tercihine göre belirlenirken, özellikle 4 yaşındakilerin düz kıyafetleri değil de renkli ve üzerinde resimler olan kıyafetleri tercih ettikleri gözlenmiş.
     <br/>
     <br/>
     Çocuk modasının 5 yaşında başladığını tespit eden Bücürük’ün çocuk psikolojini araştırma ekibi, erkek ve kız çocuklarını ayrı ayrı inceledikten sonra zengin ve fakir çocukların giyim zevkinde hiçbir farklılık oluşmadığını belirlemiş. Çocuklar genellikle yeşil tonlarındaki renkleri, rakamlı desenleri ve tanıdık hayvan figürlerini beğeniyormuş. Özellikle evde, okula giden büyükleri olan çocuklarda rakamlara karşı  büyük bir merak olduğu ortaya çıkmış. Bu yüzden Bücürük Giyim’in yeni logosu rakamlardan oluşan bir kompozisyondan oluşturulmuş. Çocukların şehir figürleri olan ev ve otomobil desenlerine değil de ağaç ve hayvan desenlerine ilgi göstermesi de karşılaşılan ilginç sonuçlar arasında.
     <br/>
     <br/>
     10-13 yaşındakiler “önemsenmek” istiyor
     <br/>
     <br/>
     Çocuk modasını oluştururken en verimli çalışma 6 ile 10 yaş aralığındakilerde olmuş. Bu yaş aralığındaki çocuklar ne tür kıyafetler giymek istediklerini rahatlıkla ifade etmiş. 10 yaşından büyük çocuklar ise kıyafetlerinde daha çok liseye giden büyüklerini örnek almaya başlamış ve kendi vücutlarıyla ters orantılı kıyafet ve model tercihinde bulunmuş.
     <br/>
     <br/>
     Gençlerin renk ve model tercihinin bire bir çocuklar üzerinde uygulanamayacağı üzerinde anlaşan psikolog ve moda tasarımcılarına Bücürük Giyim’in sahibi Kenan Ünal’dan ilginç bir teklif var: Sadece ergenlik yaşındaki çocukları ilgilendiren bir koleksiyon yapalım ve bu koleksiyonun markası Bücürük değil de daha ciddi bir sözcük olsun. Bu öneri uygulamaya konularak önce 10 ile 16 yaşındakiler için üretim yapılmaya başlanmış. Bu kıyafetlerin markası Bücürük değil de BCK olarak belirlenmiş.
     <br/>
     <br/>
     Gençlik ve çocukluk dönemleri arasında gidip gelenler için hazırlanan BCK markasının ürünleri başlangıçta çok beğenilmiş; ama Bücürük’ün Türkiye genelinde 500’ü aşan satış noktasından gelen araştırma sonuçları BCK tasarımcılarını şoke etmiş: 13-16 yaş aralığındakiler çocukların alışveriş yaptığı yerlerden giyinmek istemiyor! Kenan Ünal, kendini delikanlı ya da genç kız hisseden çocukların tercihlerini dikkate alarak BCK markasını büyük bir risk alarak sadece 10-13 yaş aralığına indirmiş.
     <br/>
     <br/>
     Küçük çocuklar kadar renkli ve desenli kıyafet giymek istemeyen ergenlik çağındaki çocuklara “mini büyük” olarak tanımlanan özel tasarımlar geliştirilmiş. Örneğin takım elbise giymek isteyen bir beyefendi adayına özel kumaşlardan, keskin hatları olmayan ve kalıbı birebir uyumlu takım elbiseler oluşturulmuş. Yine Bücürük bayilerinde 10 yaşın üstündeki çocuklara tezgahtarlar bizzat “Buyrun nasıl bir kıyafet istersiniz?” sorusunu sormuş. Böylece, anne ve babalar ergenliğe adım atan çocukların yanında ilk kez ikinci planda kalmışlar. Bücürük bayilerinde yine ergenlik çağındakilere “Daha sonra da kendiniz gelip çeşitlerimizi öğrenebilirsiniz.” türünden tavsiyeler yapılarak bu çağdaki çocukların “önemsenme” duyguları tatmin edilmiş.
     <br/>
     <br/>
     Üretim ve pazarlama da çocukların tercihine göre düzenlendi
     <br/>
     <br/>
     Bücürük’ün Türkiye’nin en büyük çocuk giyim markalarından biri olmasına rağmen en iyi döneminde dönüşüm yapmasının nedenini şöyle açıklıyor: “Bizim satış sorunumuz yoktu. Yıllık 950 bayilik başvurusu yapılıyor; biz ancak bu başvuruların 20’sine olumlu cevap veriyorduk. Ancak şunu çok iyi biliyorum ki, çok satmak hiçbir zaman başarı değildir. Çok satarak ancak günü kurtarabilirsiniz. Çocuk giyiminde Türkiye’deki rakiplerimizin hemen hepsi yabancı. Oysa bu sektörde yüzlerce Türk firması var. Sorun da burada başlıyor. Türk firmaları yabancılara fason mal üretiyor; yabancılar da imaj oluşturarak bize kendi malımızı satıyor. İthal bağımlısı oluyoruz; fakat ithal ettiğimiz ürünler zaten bizim Türk üretimidir. Bu acı sonuca dur demek ve bir Türk firmasının neler yapabileceğini ispatlamak için hummalı araştırmalar yaptık.”
     <br/>
     <br/>
     Bücürük’ün moda oluşturma yöntemini Türk firmaları kadar yabancılar da merakla takip ediyor. Bu modelin sonuçlarının satışa ne kadar yansıdığını soran yabancılara Kenan Ünal, “Türkiye’ye geldiğinizde aradığınız her semtte bir mağazamız varsa bu model tutmuştur. İki yıl içinde de Türkiye’nin hemen her semtinde bir mağazamız olacak. Modayı tepeden değil, tabandan gelen yansımalarla oluşturmanın sonucu da bu olacak.” şeklinde cevap veriyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=18438), [web.archive.org (arşiv bağlantısı)](http://web.archive.org/web/20060118125637/http://aksiyon.com.tr:80/detay.php?id=18438)
