# Sinsi tehlike: Çocuk eşyaları

*İzel Kanay 2004.11.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çocuk hastalıkları ya da çocuk ölümleri denince akla ilk olarak mikrobik rahatsızlıklar geliyor. Oysa çocukların kullandığı 40'tan fazla eşya standartlara uymadığı için büyük tehlikeler saçıyor.
  </font>
 </div>
 <div id="newsText">
  <font class="detail-text">
   Türkiye'deki çocuk ölümlerinin dünya ortalamasının üstünde olduğu herkesin malumu. Çocuk ölümlerinin fazlalılığını herkes bilirken çocukların niçin öldüğü ise unutuluyor. Çocuk ölümü denince akla ilk olarak mikrobik hastalıklar geliyor. Oysa çocuk gereçlerinin gereken standartları taşımaması da tehlikeler içeren önemli bir sinsi problem. Standarttan uzak bir yürüteçle merdivenlerden yuvarlananların, oto koltuğu olmadığı için trafik canavarına mağlup olanların sayısı gün geçtikçe artıyor.
   <br/>
   <br/>
   Özellikle yeni yürümeye başlayan çocukların kullandığı gereçler ve oyuncaklar birçok hastalığın belirmesinde ve çocuk ölümlerinde etkili oluyor. Çocuk gereçlerinin asıl tehlikesi ise çocuklarda büyüyüp yetişkin olsalar bile iyileşmesi pek mümkün olmayan rahatsızlıklar meydana getirmesi. Örneğin standart dışı bir yatakta büyüyen çocukta duruş bozuklukları, yanlış arabaya bindirilen çocuklarda da kemik gelişimi bozuklukları görülüyor. Yeteri kadar boyu uzamayan büyükler; kambur duruşlu uzun boylular ve vücut ergonomisi bozuk bireyler ortaya çıkıyor.
   <br/>
   <br/>
   Türkiye'de her yıl 1 milyon 350 bin çocuk doğuyor. Bu çocuklar kırkın üzerinde eşya kullanarak büyüyor. Kanserojen maddelerden üretilen gereçler, daha çok kemik yapısını olumsuz etkilerken, kazalara meyilli araba, yürüteç gibi eşyalar da ölümlü kazalara sebep olabiliyor.
   <br/>
   <br/>
   Sadece Türk çocukları çamaşır suyu içiyor
   <br/>
   <br/>
   Birleşmiş Milletler'in yaptığı bir araştırmaya göre Japonya'da doğan bir çocuğun 85 yaşına kadar yaşaması planlanıyor. Fakir ülkelerde bu 35'e kadar düşüyor. Türkiye gibi gelişmekte olan ülkelerde ise hayat planı 65 yaş baz alınarak yapılıyor. Her ne kadar Türkiye'de sağlık sisteminde yapılan yeniliklerle ortalama yaşam süresi artsa da, gelişmiş ülkelerden daha düşük olduğu görülüyor. Bunun sebebi de çocuk ölümlerinin sadece mikrobik hastalıklardan kaynaklandığı şeklindeki yaygın kanaat. Halbuki, düzenli beslenen ve yeterli ilaçları alan bebekler de ölüm ya da yaralanmalarla karşılaşabiliyorlar.
   <br/>
   <br/>
   Örneğin, gelişmiş ülkelerin neredeyse hiçbirinde görülmeyen "kostik özafagus" yemek borusu yanığı Türkiye'de ciddi bir problem! Sadece İzmir'de yapılan bir istatistiğe göre her ay ortalama hastanelere 56 çocuk, kola şişesinde içtikleri çamaşır suyunu şikayet ederek başvuruyor. Çocukların çamaşır suyu içmesindeki en büyük faktör ise mama arabalarının ve mama gereçlerinin yaygın olarak kullanılmaması...
   <br/>
   <br/>
   Otomobilde çocuk kucağa oturtulur mu?
   <br/>
   <br/>
   Türkiye'de, otomobili kullanan babanın yanında oturan annenin kucağındaki çocuk görüntüsü çok bilinen bir manzaradır. Oysa herhangi bir gelişmiş ülkede çocuğun ön koltuğa oturması, anne kucağında olması ciddi suçtur; hatta çocuk arka koltukta bile oturamaz çünkü çocuk koltukları mecburidir. Düşük hızlarda olan bir kazada bile, güvenli bir şekilde sabitlenmemiş çocuklar, aracın ön koltuğuna büyük bir şiddetle savrulur. Örneğin, dört yaşında bir çocuğun saatte 50 km hızla giden bir aracın kaza yapması sırasında savrulması, 400 kilogramlık bir güç üretir. Bu da bir küçük filin ağırlığına eşittir.
   <br/>
   <br/>
   Araçta çocuğu doğru şekilde oturtan bir koruma sistemi ölümcül yaralanmaları yüzde 75, önemli yaralanmaları yüzde 67 azaltıyor. Yapılan araştırmalar sonunda hızlı bir cisme çarpan arabada bulunanların her şeyden önce ellerini açtıkları tespit edilmiş. Bu durumda çocuğunu kucağında tutan bir anne kaza sırasında çocuğunu istem dışı bırakarak olumsuz gelişmelere neden olabiliyor. Türkiye'de bebek koltuğunu kullanan aile sayısı çok az. Kullananların da ortalama yüzde 50'si yanlış kullanıyor.
   <br/>
   <br/>
   Avrupa'daki pek çok motorlu araç kurumu, ailelere bebek ve çocuk koltuklarını arka koltukta herhangi bir yere sabitlemelerini öneriyor. Buna bağlı olarak, arka yöne çevrilmiş olan bir bebek koltuğu, hava yastığı olan ön yolcu koltuğuna kesinlikle konulmuyor.
   <br/>
   <br/>
   Ali Hekimoğlu: Çocuk gereçlerine standart getiriyoruz
   <br/>
   <br/>
   Yürümeyi yeni öğrenen bebekler için yürüteç en önemli eşyalardan biri. Ancak Türkiye'de satılan yürüteçlere herhangi bir standart getirilmiş değil. Pierre Cardin Çocuk Eşyalarını Türkiye'ye getiren ve bu sektörde standart ve çocuk sağlığı gibi kavramların yerleşmesi için çalışan Ali Hekimoğlu'nun tespitleri oldukça ilginç: "Yürüteç benzeri eşyaları kullanırken anne ve babaların iki şeye dikkat etmesi gerekiyor: Satın aldıkları ürün hangi testlerden geçirildi ve çocuk bu ürünü kullanabilir mi? Yürüteçle yürümesini öğrenen bir çocukta kemik rahatsızlıkları ya da yürüme fonksiyonlarının bozulması görülebiliyor."
   <br/>
   <br/>
   Ali Hekimoğlu, çocuk eşyalarının tasarımında çocuk vücudunun özelliklerinin düşünülmediğini vurguluyarak, "Çocuklar büyüklere ait eşyaların arasında büyüyor. Gerek fiziki gerekse ruhsal olarak bu durum çocukları olumsuz etkiliyor. Çocuk eşyası olarak piyasada satılan ürünlerin çok büyük kısmı büyük insan mantığına göre üretilmiş durumda. Çocuğun büyüyebileceği ya da çocuğun hareket kabiliyeti düşünülmeden üretilen yataklar, oyun gereçleri, arabalar ve karyolalar vücut kadar ruhu da olumsuz etkiliyor. Yanlış kurulacak bir oyun parkı ya da yanlış kimyevi maddelerden üretilmiş bir mama sandalyesi çocuklara yarar değil zarar getirir" diyor.
   <br/>
   <br/>
   Çocuk gereçlerinde Türkiye'de yeterince araştırma yapılmadığını söyleyen Ali Hekimoğlu'nun verdiği örnekler oldukça ilginç: "Çocuklara eğitici oyuncakların ve gereçlerin ne zaman verildiği tam olarak araştırılmıyor. Yürüteci zamanından önce kullanan çocukların sağlığında ciddi rahatsızlıklar oluşuyor. Biz Pierre Cardin olarak 2005 yılını eğitim yılı kabul ettik. Gerek sektörümüze gerekse ailelere çocuk eşyalarının kullanımını öğreteceğiz. Örneğin bizim çocuk arabalarımızda tam 5 farklı emniyet noktası var. Annenin dikkatsizliğinde bile araba herhangi bir tehlikeyle karşılaşmıyor. Yine merdivenlerden kayan tekerlek aksesuarlı araçlarda özel fren sistemimiz var. Ürün tasarımında en küçük bir tehlikeyi bile düşünüyoruz."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-14971-35-sinsi-tehlike-cocuk-esyalari.html), [web.archive.org (arşiv bağlantısı)](http://web.archive.org/web/20121229150306/http://www.aksiyon.com.tr:80/aksiyon/haber-14971-35-sinsi-tehlike-cocuk-esyalari.html)
