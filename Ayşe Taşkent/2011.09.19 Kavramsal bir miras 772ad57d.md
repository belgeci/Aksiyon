# Kavramsal bir miras

*Ayşe Taşkent 2011.09.19*

<font class="agenda2NewsSpot">
 14 Eylül’de başlayan 12. İstanbul Bienali’nde 500’den fazla eser  sergileniyor. 13 Kasım’a kadar sürecek bienalde ‘Kavramsal Bir Miras’  başlıklı sergi de yer alıyor.
</font>
<font class="newsDetail">
 <p>
  12. İstanbul Bienali, güncel sanatın yeni eğilimlerini yurtiçi ve yurtdışındaki sanatçıların yapıtları ile izleyiciyle buluştururken; bienal kapsamında Antik AŞ’nin Artam Global Art Sergi Salonu’nda düzenlediği ‘Kavramsal Bir Miras’ başlıklı sergi de izleyicilere sunuluyor. ‘Kavramsal Bir Miras’ başlığı neyi imlemektedir? Söz konusu başlık, 1960’lar ile 1970’lerde sanat üretimi alanında gerçekleşen değişimi ya da farklı bir ifade ile sanat yapıtının kendisi kadar sanat yapıtının üretimindeki düşünsel sürecin önemine dikkat çekerken; 1980’lerde somutlaşan ve bu süreçte üretilen birikimi kavramsal bir miras olarak nitelemektedir. Bu dönemdeki üretimin, sanat tarihçileri tarafından Öncü Sanat, Kavramsal Sanat ya da Yerleştirme Sanatı olarak anılması, başlığı daha anlaşılır kılıyor.
  <p>
   Sergi, İstanbul’da üreten altı sanatçının -Erdağ Aksel, Canan Beykal, Selim Birsel, Ayşe Erkmen, Ahmet Öktem, Serhat Kiraz- 1980-1995 yılları arasındaki işlerinden bir seçki sunuyor. Her ne kadar yapıtların üretildikleri dönemin siyasal, toplumsal ve kültürel durumu şu an değişmiş olsa da sergilendikleri döneme yetişememiş genç izleyicilere, o dönemde yapıtların hangi düşünceler ile hangi biçimler ile sunulduğunun gösterilmesi bakımdan önemli. Ünlü küratör ve sanat eleştirmeni Beral Madra tarafından gerçekleştirilen sergi, Antik Palace gibi müzayedeler ile tanınan klasik bir mekânda, kavramsal işlerin sergilenmesi bakımından da ilginç bir tecrübe yaşatıyor.
   <p>
    Güncel sanat tarihimizin değerli isimlerinden Canan Beykal’ın ‘8 Parçalık Bir Bütün’ adlı eseri; 8 adet Osman Hamdi tablosunun arka yüzünün fotoğraflarını gösteriyor. Tabloların üzerindeki altın yaldız püskürtmeler ile müze envanter numaraları okumak, yerleştirmelerin önünden bir anda ayrılmayı olanaksız kılıyor. Sergi kataloğunda, geleneksel/oryantalist bir resim üzerinden, müze kurumunun sarsılmaz ve tartışılmaz iktidarının sorgulandığını okumak; sanat yapıtının üretimindeki düşünsel sürecin, ortaya çıkan yapıt kadar değerli olduğunu anımsatıyor. Bunun yanı sıra Beykal’ın kendi eserinin bir tür çağdaş sanat müzesi konseptinde sunulması da bir çelişki yaratmıyor değil.
    <p>
     Beykal’ın Üç Karakutu’yu kullanıldığı ‘Tex-tual ve Karakutular’ çalışması da ‘Herşey, Hiçbirşey, Birşey’ adlı yapıtının yanı sıra anılması gereken bir diğer yapıtı. Birinci kutuda Beykal’ın kendine sakladığı mühürlenmiş kutuları; ikinci kutuda Von Kleist, Plath, Mayakovski gibi intihar eden yazarların metinleri; üçüncü kutuda ise Hitler’in, Goebbels’in ve Marinetti’nin özgün ses bantları yer alıyor. Yapıt insan soyunda var olan fakat sürekli gizlenen, yıkma ve yok etme güdüsünün, toplumda bireye empoze edilmesi sonucunda ortaya çıkan siyasal, ruhsal ve ahlaksal yıkımlar arasındaki ilişkileri sorguluyor.
     <p>
      Erdağ Aksel’in ‘Joseph Beuys Anısına I’, adlı eseri cibinlik geçirilmiş eski tip merdaneli çamaşır makinesini, çehizlik bir malzeme gibi sunurak dayanıklı tüketim mallarının fetişleştirilmesine işaret ediyor. Bugünlerde Artbeat İstanbul’da son dönem eserleri sergilenen Serhat Kiraz’ın ‘Karşıt’ isimli yapıtı; birbirine bağlı dokuz kare cam arasına yerleştirilmiş, 3 ana renkten oluşan 9 adet neon rakamı, bir tasarım nesnesi olarak masa/kutu çağrışımı yapıyor. Selim Birsel’in, ‘Tak Tak’ adlı yapıtı, resim kağıdını zımparalayarak elde edilmiş beyaz üstünde beyaz bir tank resmi ve önünde grafit ile boyanmış oyuncak, izleyiciye onunla oynayabilecek çağrışımları sağlıyor. 54. Venedik Bienali’nde Türkiye’yi ‘Plan B’ işiyle temsil eden Ayşe Erkmen’in ‘Burası ve Orası’ adlı yapıtı ve  ‘Hipparkos’un Yıldızları’ dikkate değer diğer yapıtlar arasında.
      <p>
       14 Eylül-7 Ekim tarihleri arasında Antik AŞ’de sergilenecek yapıtlar, günümüz Çağdaş Türk Sanatının temellerini oluşturan sanatçıların, dünya sanatı ile paralel nasıl bir üretim içinde olduğunu izleme imkânından yoksun genç kuşaklar için çağdaş bir sanat müzesi modeli sunuyor. 1970-1980’lerin sanat ortamına yetişememiş olanlar için tekrar bir soruyu gündeme getiriyor: ‘Çağdaş sanat müzesi niçin gereklidir?’
       <p>
        * Dr. (Sanat Felsefesi)
       </p>
      </p>
     </p>
    </p>
   </p>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30540-kavramsal-bir-miras.html), [web.archive.org (arşiv bağlantısı)](http://web.archive.org/web/20110924030408/http://www.aksiyon.com.tr:80/aksiyon/haber-30540-kavramsal-bir-miras.html)
