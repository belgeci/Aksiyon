# İdeolojik senaryolar

*Güvenç Ayar 1997.07.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fakir erkek, zengin kız hikayeleri belki de hiç bitmeyecek. Ama bir süredir sinemamız kimi tarihi gerçeklere parmak basmak(!),
  </font>
 </div>
 <div id="newsText">
  <font class="detail-text">
   kimi ülke sorunlarına yeni bir bakış açısı getirmek gibi bir ya da birçok vazifenin ifası ile yakından ilgileniyor. Filmlerimizin "fikir" taşıması, hatta mümkünse siyasi bir tercihe gönderme yapması kaçınılmaz; geleneklerimizdeki duyarsızlıklara(!) değinmesi ya da tam tersine geleneklerimizin her meşrebe şerbet verir mahiyette esnek olduğunu ima etmesi ise bir yan mesaj olarak hayli prim yapabilir. Gazeteciler her zaman uyanık davranır, polemiklerin yeri önceden hazırdır. Ajitasyon sahneleri senaryoyu geride bırakır, seyirci ve film arasındaki ilişki rencide olan  rencide eden şeklinde yeniden biçimlenir.
   <br/>
   <br/>
   Peki niçin siyasi film denilince ülkemizde bu kadar tartışmalara yol açar? Ya da neden daha önce siyaset ya da herhangi bir politik düşünce sızıntısı Türk sineması için bu kadar büyük bir tehlike olarak görülmüştü? 1960'larda da, 70'ler de de Küçük Hanım ve Şoförü'nü izlerdik. Filmler hayatı değil, mutlu Doğu masallarını konu alıyordu o zamanlar. Oysa meydanlar doluyordu bir yandan, polis ve öğrenciler birbirlerine giriyor, hükümetler devriliyordu. Bu durum o yılların Türk sinemasında bir arka plan olarak bile yer almadı. Bunda siyasi yapılanmanın olduğu kadar kolaycılığa kaçan film yapımcılarının da rolü olduğu söylenebilir.
   <br/>
   <br/>
   Fakat Türk sineması ülke gündemine, insan hak ve özgürlüklerine, ulusal onurun ifadesi olan tarihi kişiliklere dair yeni ve kimi zaman iddialı temalarla ortaya çıkıyor bir süredir. Kolaydan, "siyasi film" deniliyor bunlara. Kimi yönetmenler bu sınıflandırmaya katılmıyor. Örneğin sinemanın dönemini yansıtmasına evet diyor ama,  'siyasi film " tanımlamasına karşı çıkıyor Mesut Uçakan. "Ben filmlerin siyasi içerikli, dini içerikli, sosyal içerikli, ideolojik içerikli, sanat içerikli olarak ayrılmasına karşıyım" diyor. "Nasıl ki salt siyasal içerikli, dini içerikli, sanat içerikli insan yoktur; salt siyasal içerikli film de yoktur." Sanat insanı anlatıyor Uçakan'a göre. İnsan ise sosyal konumu, psikolojik derinliği, inancı, siyasi görüşü, yemek yeme alışkanlığı ile bir bütündür."
   <br/>
   <br/>
   "Fatih Sultan Mehmed'in filmini yapacağım"
   <br/>
   <br/>
   Uçakan böyle diyedursun, tastamam bu kategoriye girebilecek yeni bir film var ufukta. Deniz Gezmiş'in filminin çevrileceği söylentisi kameradan kameraya (Pardon! kulaktan kulağa) yayılınca filmin yönetmenliğini üstlenecek olan Reis Çelik'in yüzünde flaşlar patladı, kamera ışıkları parladı birdenbire. Gerçi Deniz Gezmiş'in piyasadaki kitapları fazla satılmıyor ama olsun, Türkiye'de zaten kaç tane halk kahramanı var ki. Hem film başka kitap başka!
   <br/>
   <br/>
   Yönetmen Reis Çelik bu tuzağa düşmek istemiyor olmalı ki temkinli konuşuyor: "Ben objektif düşünen bir insanım. Mesela yapmayı düşündüğüm filmler içerisinde bir de Fatih Sultan Mehmed filmi var. Yani ben bakışımda sağcı solcu taşımam. Ben objektif bakamazsam, yaptığım sanat olmaz. Deniz Gezmiş'te de hepimizde olduğu gibi hatalar vardır. Tabii kendine göre doğruları da vardır." Deniz Gezmiş'in de hatasının olabileceği düşüncesi bazıları üzerinde şok etkisi yapabilir ama filmin yönetmeni böyle söylüyor. Daha önce "Işıklar Sönmesin" adlı siyasi içerikli filme imza atan Çelik'in çekimlerine ekim ayında başlanacak olan filmde söylediklerini ne derecede yansıtacağı da merak konusu.
   <br/>
   <br/>
   Çelik 'Filmlerinizde siyasi propaganda yapıyor musunuz?' sorusuna ise şöyle cevap veriyor: "Propaganda propagandistlerin işidir, ajitatörlerin işidir. Eğer ben ajitatör isem, propagandist isem çıkarım meydanlarda kürsüye, mikrofonu alırım, propaganda yaparım. Sanat başka birşeydir. Sanatın tabii siyasi bir yaklaşımı vardır ama bu propaganda olmamalıdır."
   <br/>
   <br/>
   Deniz Gezmiş ile ilgili yazılan "Gülünün solduğu akşam" kitabının yazarı ve aynı zamanda Deniz Gezmiş'in arkadaşı olan Erdal Öz filmle ilgili bir kaygısını şöyle belirtiyor. "Deniz'in mirasının tamamen ticari bir amaçla sunulması beni çok rahatsız eder. Sinemanın ticari bir meta olduğunu biliyorum. Çok da büyük paralar yatırılacaktır. Buna karşı değilim ama yalnızca para kazanmak adına yapılırsa çok üzücü olur. Çünkü Deniz gümbürtüye gider."
   <br/>
   <br/>
   Herkes kendi kahramanının filmini yapsın!
   <br/>
   <br/>
   Öz, konuyla ilgili oldukça ilginç fikirler söylüyor. Örneğin Deniz Gezmiş filmini olur da sağcılar çekerse buna şiddetle karşı çıkacağını söylüyor. Ve bunu demokratlık adına savunuyor. Öz " Sağcılara Deniz filmi yaptırmayız. Bu mümkün değil. Yapılırsa herhalde tepkisi çok büyük olacaktır, çünkü onlar kimbilir ne hale getirirler Deniz'i. Bu demokratik düşünceye karşı bir cinayet olur" diyor. Böylece sosyalist düşünce ile ilgili filmler çekmek isteyen imam hatiplilerle, Fatih filmi çekmek isteyen solcuların anti demokrat bakış açılarını deşifre etmiş oluyor!
   <br/>
   <br/>
   Uzun yıllar siyasi sinema Yılmaz Güney patentli olarak konuşuldu. Güney'in yasaklı filmleri zamanın sosyalist akımlarla yoğrulmuş solcu gencinin hep merakını uyandırdı. Diğer merak edenler ise sinemaseverlerdi. Ta ki filmler serbest oluncaya kadar. Yasakların sırrını sinema eleştirmeni Burçak Evren şöyle açıklıyor: "Öyle yönetmenler var ki bütün filmleri yasaklanmıştır. Ve bunu malzeme olarak kullanmıştır. Buna karşıyız diyemiyorum çünkü, bu da filmin promosyon olarak bir uzantısı. Örneğin Yılmaz Güney yıllar yılı sinemadan uzak tutuldu, Türkiye'de filmleri yasaklandı. Daha sonra yasak kalkınca ne oldu; 5 kişi izledi."
   <br/>
   <br/>
   Reis Çelik ise filmlerinin yasaklanmasını istemiyor ama böyle bir tehlike yok değil.. Ülkedeki siyasi yapılanmanın siyasi film çekmeye hiç de uygun olmadığını düşünüyor Çelik ve şunları ekliyor: "Eğer ben Fatih Sultan Mehmed filmi çekmek istersem bana Topkapı Sarayı'nın kapıları açılmazsa bu ülkenin Kültür Bakanlığı, müdürü, sorumlusu her kimse bu kültürün gelişmesinden, bu kültürün ayakta kalmasından korkuyor demektir. Örneğin Işıklar Sönmesin'i çekerken gittik dedik ki 'Böyle bir film çekiyoruz, şu silahları kiralamak istiyoruz, şu helikopteri kiralamak istiyoruz.' Kapattılar kapılarını."
   <br/>
   <br/>
   Kimi sinema ürünlerine kapanan sadece kapılar da olmuyor... "Yeşil" damgası yeyip dışlanan filmler de var.
   <br/>
   <br/>
   Siyaset içerikli filmlere kimse karşı değil, fakat bu filmleri herhangi bir düşüncenin tekeline almak sanata vurulacak en büyük darbe olarak nitelendirilebilir. Üstelik yakın tarihimizde iz bırakmış kişilikleri beyazperdeye yansıtırken tarihe karşı bir sorumluluğun gözardı edilmemesi gerekiyor. Öte yandan asıl sakınca "düşünsel " ya da "siyasi" herhangi bir içerik sözkonusu olduğunda bunun bağımsız bir sanat eseri olarak değil de, filmi çekenin şahsi ve hatta biraz da geri(!) düşüncelerini serdeden sıradan bir film olarak addedilmesi. Örneğin Mesut Uçakan'ın "Kelebekler Sonsuza Uçar" filmi militarist, cumhuriyet devrimleri karşıtı olarak değerlendirilmesine karşılık 4. Murad karakteri sözkonusu olduğunda "Ama...sinema bir sanat dalı", "Tabii ama o yönetmenin yorumu" ya da " Bu kafa ile bir yere gidemeyiz" gibi yorumlarla "sanat" a halel gelmesi önleniyor. Bu tür tek taraflı yaklaşımlardan Mesut Uçakan da rahatsız olmuş olacak ki şunları söylüyor: "Bizim çevirdiğimiz bir çok film sansüre uğradı. Mesela bildiğiniz gibi Mehmet Tanrısever'in "sürgün" filminin kimi sahneleri kesildi. Ama bütün bunlara karşılık ben biliyorum ki Geceyarısı Expresi, Gözde, La Luna, İstanbul Kanatlarımın Altında gibi milletin dinine ve tarihine küfreden, üstelik bunu tek boyutlu yapan yüzlerce, binlerce film sitayişle oynadı." Gördükleri karamsarlığını açıklıyor elbet ve şöyle diyor Uçakan: "Halen bir Bediüzzaman'ı ya da bir Abdülhamit'i anlatabileceğimize inanıyor musunuz? Hele sinema ile..."
   <br/>
   <br/>
   Mesut Uçakan (Yönetmen) Sol özentili, ticarî,  burjuva sineması var
   <br/>
   <br/>
   Ben sol sinemada iddia edildiği gibi yoğun bir siyasi içerik yönlenmesi görmüyorum. Bir iki örnek var o kadar. Olsa olsa sol özentili, ticari bir burjuva sinemasından söz edilebilir. Eğer bu sinemacılarda siyasi içerik yönlenmesi sözkonusuysa şundan emin olun ki bu tür filmler para ettiğindendir. Şüphesiz, bu yönde kendilerini toplumu yönlendirme çabasında birer idealist sanatçı olarak gören sol görüşlü yönetmenlerimiz yok değil. Ancak bu da ayrı bir garabet. İnsanı tanımayan, yaratılış gerçeklerinin ve nefsin oyunlarının farkında olmayan kişilere bunun nedenlerini anlatabilmek doğrusu çok zor.
   <br/>
   <br/>
   Burçak Evren (Sinema eleştirmeni) "Siyasi sinema yasaklara takıldı"
   <br/>
   <br/>
   Siyasal film yapacağınız zaman onu istediğiniz şekilde ele alın ama siyasal sinemaya gereğinden fazla tek yanlı yorum getiriyorsanız bu siyasal sinema örneği değil aksine propaganda örneği olabilir. Siyasal sinema örnekleri sinemamızda istenilen düzeyde değil. Bunun tek nedeni ise siyasal sinemaya yatkın olmamamız değil aksine siyasal sinema örneklerinin biraz tartışma götürür olması, sansüre takılı kalmasıdır. Düne kadar yani bir on yıl evveline kadar değil siyasal sinema yapmak, siyasetin "s"sinden bile söz etmek oldukça güçtü. Mussolini dönemini andıran bir sansür nizamnamesi yürürlükteyken hiçbir şeyden bahsetmek mümkün değildi. Örneğin Atatürk filmi yapılıp yapılmaması da yıllarca polemik konusu oldu. Atatürk tabu bir kişiydi. Yani artık Hz. İsa'nın, Hz. Musa'nın, Hz. Muhammed'in filminin yapıldığı bir dönemde Atatürk filminin yapılıp yapılmaması açık olarak söylüyorum önemli değil.
   <br/>
   <br/>
   Reis Çelik (Yönetmen)Popülist zihniyetle film yapılmaz
   <br/>
   <br/>
   Ben sol sinemada iddia edildiği gibi yoğun bir siyasi içerik yönlenmesi görmüyorum. Bir iki örnek var o kadar. Olsa olsa sol özentili ticari bir burjuva sinemasından söz edilebilir. Eğer bu sinemacılarda siyasi içerik yönlenmesi sözkonusuysa şundan emin olun ki bu tür filmler para ettiğindendir. Şüphesiz, bu yönde kendilerini toplumu yönlendirme çabasında birer idealist sanatçı olarak gören sol görüşlü yönetmenlerimiz yok değil. Ancak bu da ayrı bir garabet. İnsanı tanımayan, yaratılış gerçeklerinin ve nefsin oyunlarının farkında olmayan kişilere bunun nedenlerini anlatabilmek doğrusu çok zor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=2759), [web.archive.org (arşiv bağlantısı)](http://web.archive.org/web/20131219043557/http://www.aksiyon.com.tr:80/aksiyon/newsDetail_getNewsById.action?newsId=2759)
