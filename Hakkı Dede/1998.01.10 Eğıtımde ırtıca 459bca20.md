# Eğıtımde ırtıca

*Hakkı Dede 1998.01.10*

<font class="agenda2NewsSpot">
 8 yıllık mecburi ilköğretimle ülke gündemine iyice yerleşen eğitim tartışmaları yeni konular etrafında sürüp gidiyor.
</font>
<font class="newsDetail">
 Son günlerin eğitim kaynaklı en sıcak tartışma konusunu Talim ve Terbiye Kurulu'nun yapmayı planladığı "Sentez Projesi" oluşturuyor. Milli Tarih ve Milli Coğrafya derslerinin başında bulunan "milli" ibarelerinin kaldırılması kararının alınması tartışmanın ilk kıvılcımlarını oluşturdu. Kurulu oluşturan üyelerden bir kısmının ülkenin içinde bulunduğu nazik durumu da göz önünde bulundurarak, geçmiş dönemle hesaplaşmak istemesi, yapılanların "milli" ibaresinin kaldırılması ile sınırlı kalmayacağını ortaya koydu.
 <br/>
 <br/>
 Sentez Projesi kararının Milli Güvenlik Kurulu'ndan çıktığı iddialarının Kurul üyelerini cesaretlendirdiği, oluşabilecek tepkileri dizginlediği dile getiriliyor. Veda Hutbesi'nin kitaplardan çıkarılması, eğitim, öğretim programları ile kitapların içerik olarak 1950'ler öncesine götürülmesi planları bütün gözlerin Talim ve Terbiye Kurulu'na ve Milli Eğitim Bakanlığına çevrilmesine sebeb oldu. Fakat Milli Eğitim Bakanı Hikmet Uluğbay, çalışmaların kapsamı konusunda net bir açıklama yapmıyor.
 <br/>
 <br/>
 Veda Hutbesi'ne veda
 <br/>
 <br/>
 Son dönemde ağırlıklı olarak sol görüşlü üyelerden oluşan Talim Terbiye Kurulu değişik zamanlarda Veda Hutbesini Din Kültürü ve Ahlak Bilgisi Dersi ile İslam Tarihi derslerinden çıkarmak istemiş, ancak görevde bulunan bakanların sağ partilere mensup olması bu girişimleri sonuçsuz bırakmıştı. Veda Hutbesi, İnsan Hakları ders programının hazırlanması esnasında bir kez daha gündeme geldi. Söz konusu metni İnsan Hakları kitap ve programına sokmak istemeyen bazı kurul üyeleri, tamamen çıkaramayacaklarını anlayınca faiz, zina ve kadın haklarını düzenleyen bölümleri çağdışı olduğu gerekçesi ile kitaplardan çıkarmayı düşündüklerini açıkladılar. Bünyesinde bir tek ilahiyatçı bile bulundurmayan Kurul, Hz. Peygamber'in, Magna Carta benzeri bir insan hakları beyannamesi olan Veda Hutbesi'nin çağdışı olduğuna karar vermişti.
 <br/>
 <br/>
 Bakanlık ve hükümet dini eğitimin Kurul'da temsil edilmesi konusunda oldukça duyarsız davranıyor. Geçmiş yönetimlerin bu konudaki duyarsızlığını, dini eğitimi kaynağından verdirmek iddiasında olan ANASOLD hükümetinin de sürdürmesi konunun çözümünü güçleştiriyor. Kurul'da din dersleri ile ilgili komisyonun başında kız meslek liseleri dikiş nakış öğretmeni Sevim Çameli'nin bulunması olayın diğer dikkat çekici yönü.
 <br/>
 <br/>
 Diyanet İşleri Başkanlığı Din İşleri Yüksek Kurulu'nun adının açıklanmasını istemeyen bir üyesi Veda Hutbesi'ndeki söz konusu bölümlerin beğenmemek kasdıyla çıkarılmasının büyük yanlış olduğuna dikkat çekiyor. Metnin tamamının veya bir kısmının konmasının önemli olmadığına dikkat çeken üyeye göre, bu olay "küfre götürecek" kadar çetrefilli.
 <br/>
 <br/>
 Ankara Üniversitesi İlahiyat Fakültesi Hadis Anabilim Dalı öğretim üyesi Doç Dr. Mehmet Hayri Kırbaş, İslami değerlere yöneltilen çağdışılık ithamlarının dine saldırmak isteyenlerin bir söylemi olduğuna dikkat çekiyor. Veda Hutbesi'nin insan hakları açısından evrensel bir değere sahip olduğunu ifade eden Doç Dr. Kırbaşoğlu, "Bu planları yapanlar dini siyasete alet ediyorlar. Metnin çağdışı olduğuna tek başına kimse karar veremez. Faizi, zinayı düzenleyen bölümler mevcut sistemi, anlayışı rahatsız ettiği için çağdışı ilan ediliyor" diyor.
 <br/>
 <br/>
 Eller giderken Mersin'e...
 <br/>
 <br/>
 TTK'nın "sentez operasyonunun" ikinci kademesini Tarih ve Coğrafya dersi müfredat ve kitaplarındaki sözde çağ dışı bilgi ve anlayışların temizlenmesi oluşturuyor. Kurul'un özellikle sol görüşlü üyeleri Atatürk döneminde öğretilen tarih anlayışından sapma olduğunu, müfredatın "Siyasal İslam'a" açık hale getirilip, Araplaştırıldığını iddia ediyor. Söz konusu kurul üyeleri işi tarihe mal olmuş kişilere yönelik hitap kelimelerini değiştirmeye kadar götürüyor. Sentez operasyonu amacına ulaşırsa bu tarihten sonra çocuklar Çerkez Ethem'i "Ethem Bey", Şeyh Said ya da Kürt Said'i "Said Bey" olarak tanımak ve bilmek zorunda kalacaklar.
 <br/>
 <br/>
 Milli Eğitim Bakanı Hikmet Uluğbay'ın göreve gelmesinden kısa bir süre sonra Milli Tarih ve Coğrafya derslerinin başındaki "milli" ibareleri kaldırılarak "Sosyal Bilgiler" adı altında tek ders olarak birleştirildi. Müfredat ve programları hazırlayacak komisyonun başına da istenilen felsefi yaklaşımı ve muhtevayı verebilmesi için kurul üyelerinden felsefeci Ömer Özüduru getirildi. Konunun uzmanı kurul üyesi tarihçi Güler Şenünver'in bir kenarda tutulup "Sosyal Bilgiler Komisyonunun" başına bir felsefecinin getirilmesi maksadın "üzüm yemek değil, bağcıyı dövmek olduğunu" ortaya koyuyor.
 <br/>
 <br/>
 Ülkede yaşanan nazik havayı iyi koklayan bazı kurul üyeleri Tarih dersi müfredat ve kitaplarına "irticacı" yaftası vurmakta gecikmediler. Onlara göre tarih derslerinde gereğinden fazla İslami bilgiler veriliyor, cihat ve şeriat çığırtkanlığı yapılıyor. Müfredat ve kitapları hazırlayanlar Atatürk milliyetçiliğinden ayrılmakla itham ediliyor. Bu konudaki iddialarına Fransız Tarihçi Etienne Copeau'ya ait şu sözleri dayanak yapıyorlar; "Tarih kitaplarındaki en büyük değişim 1985 yılında yaşanmıştır. Bu tarihe kadar Kemalist dünya görüşü ile verilen tarih, bundan sonra Türkİslam sentezine kaymıştır." Bu ithamlara maruz kalan ilim adamları da, iddiaları ortaya atanları tarih kitaplarını 1930'lara değil, Atatürk dönemi ile hesaplaşma içerisine giren 1940'lara, İnönü dönemine götürmekle suçluyorlar. 1940'lara duyulan özlem Kurul üyesi Necdet Sakaoğlu'nun "Hasan Âli Yücel Yılı" münasebetiyle kaleme aldığı ve Cumhuriyet Gazetesi'nde yayınlanan makalesinde dışa vuruluyor.
 <br/>
 <br/>
 Milli Eğitim eski Bakanlarından Avni Akyol döneminde TTK üyeliği yapan, tarih kitap ve programlarının hazırlanmasına iştirak eden Prof Dr. Kazım Yaşar Kopraman, "Kitaplar ortada, 1930'ların, 1940'ların kitapları, 1950, 1961'li yılların kitapları ve 1972'li yılların kitapları incelenmeli. Günümüzün kitapları ile karşılaştırılarak sapmanın hangi dönemde olduğu ortaya çıkarılmalıdır. İddiaları ileri sürenlerin kitaplar hakkında bilgisi olduğuna inanmıyorum" ifadelerini kullanıyor.
 <br/>
 <br/>
 Dinçerler fobisi
 <br/>
 <br/>
 Sentezciler eleştiri oklarını 1980 askeri idaresi sonrasının ilk sivil Milli Eğitim Bakanı olan ANAP'lı Vehbi Dinçerler'e yöneltiyorlar. Tarih ve Coğrafya derslerinin başına "milli" ibaresinin getirilmesi, "Kitap Yazma Seferberliği" gibi çalışmalar Vehbi Dinçerler döneminde gerçekleştirilmişti. Tarih ve Coğrafya derslerinin başına milli ibaresi getirilmesinin Talim Terbiye Kurulu kararı olduğunu ifade eden Dinçerler şöyle konuşuyor: "Karar gerekçeleri nettir. Bugün de o gerekçelerin altına imzamı atarım. Cumhuriyet bir ulus devlettir. Bundan dolayı eğitim bakanlığına, "Milli Eğitim Bakanlığı" denmiştir. Tarih ve coğrafyamızın müfredatı da ulus devlet anlayışına göre hazırlanmıştır. Göreve geldiğimde piyasada okutulacak kitap yoktu. 6225 sayılı Kitap Yazma Kanunu çıktıktan sonra 35 senede 35 kitap anca yazılmıştı. Biz 1200 kitap yazımı başlattık. Bunların bir çoğu tamamlandı. 50 tanesi ben görevden ayrıldıktan sonra Talim Terbiye Kurulu'ndan onay alarak okullarda okutulmaya başlandı."
 <br/>
 <br/>
 EARGED'e neden güvenilmiyor?
 <br/>
 <br/>
 Ders müfredat ve programlarının hazırlanmasında MEB'in söz sahibi olan diğer bir birimi de Eğitimi Araştırma ve Geliştirme Dairesi(EARGED). EARGED tarafından hazırlanan müfredat ve programlar TTK tarafından inceleniyor ve kabul ediliyor. Daha önce ilkokulların Hayat Bilgisi ve Biyoloji programları söz konusu birim tarafından hazırlandı ve TTK tarafından onaylandı. Kurul yeni hazırlanacak programları EARGED'i devre dışı bırakarak kendi isteği doğrultusunda hazırlamayı planlıyor.
 <br/>
 <br/>
 YÖK ve Milli Eğitim eski Bakanlarından DYP Kahramanmaraş Milletvekili Prof. Dr. Mehmet Sağlam, yapılmak istenenleri ideolojik planlar olarak değerlendiriyor. Yine Milli Eğitim eski Bakanlarından Nahit Menteşe ise, "Yapılmak istenenleri bir türlü anlayamıyorum" derken, TTK eski Başkanı Yusuf Ekinci, "Talim ve Terbiye Kurulu ilmi danışma organıdır. İlme, mantığa, milli ve manevi değerlere aykırı kararlar alamaz" diyor.
 <br/>
 <br/>
 Maymun teorisi başka bahara
 <br/>
 <br/>
 Sentez Operasyonunun diğer bir ayağını da Darwin ve Lamarck teorilerinin Biyoloji kitaplarına tekrar sokulması ve okutulması oluşturuyordu. Ancak konu gündeme girmeden önce TTK, yeni Biyoloji programını ilahi dinlerin kabul ettiği "Yaratılış Modeli"ne uygun olarak hazırlamış ve bakan onayına sunmuştu. Milli Eğitim Bakanı Hikmet Uluğbay programı hazırlandığı şekli ile onayladığı için Kurul üyelerinin "maymunu sahiplenme" çabası bir başka bahara ertelenmek zorunda kaldı.
 <br/>
 <br/>
 Aslında Milli Eğitimimizdeki bu değişikliklerin çok derin bir felsefi boyutu mevcut. Bir dönem dünyayı etkisi altına alan pozitivist akımların gücünü yitirmeye başladığı, dine ve dindarlaşmaya dönüşün yaşandığı bir zamanda Türk aydınlarının sadece kendi milletini değil bütün dünyayı bir kenara çekip geçmişe dönme çabaları içine girmesi gerçekten incelenmeye değer. Meselenin bu yönünü daha iyi anlamak için sözün bundan sonraki kısmını konunun uzmanı Yrd. Doç. Dr. Durmuş Hocaoğlu'na bırakalım isterseniz.
 <br/>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-3359-26-egitimde-irtica.html), [web.archive.org (arşiv bağlantısı)](http://web.archive.org/web/20110103032605/http://aksiyon.com.tr:80/aksiyon/haber-3359-26-egitimde-irtica.html)
