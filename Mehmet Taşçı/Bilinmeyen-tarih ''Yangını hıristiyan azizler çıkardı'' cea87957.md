# ''Yangını hıristiyan azizler çıkardı''

*Mehmet Taşçı Bilinmeyen-tarih*

<div>
 <font>
  <img border="0" height="1" src="/web/20040109152501im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040109152501im_/http://www.aksiyon.com.tr/resim/469/60.jpg" vspace="5"/>
  </p>
 </font>
 <font class="content">
  Binlerce yıldır tartışması yapılan ve medeniyetler savaşının miladı olarak gösterilen İskenderiye Kütüphanesi’nin yakılmasına dair yeni ipuçları bulundu. Hıristiyan—Müslüman ittifakıyla kurulan bugünün İskenderiye Kütüphanesi’nin araştırmaları, bu işin faillerinin Hıristiyan azizler olduğunu gösteriyor.
 </font>
 <p>
  <font class="content">
   Yok edilene kadar, insanlık tarihinin en büyük ve en ünlü kültür hazinesiydi İskenderiye Kütüphanesi. Birçok bilim adamının yetiştiği kütüphane, Akdeniz’deki bilimsel çalışmaların merkeziydi. İnsanlığın ortak mirası olan bu kütüphanenin yakılması, asırlardır devam edecek bir tartışmayı da başlattı. Kütüphaneyi Hz. Ömer mi yaktırmıştı, yoksa Hıristiyan azizleri mi? Hıristiyan ve İslâm dünyasında 1400 yıldır süren tartışma bugünlerde yeni bir boyut kazandı. 225 milyon dolarlık yatırımla yeniden inşa edilen bugünün İskenderiye Kütüphanesi, tarihin en büyük kütüphanesini Hıristiyan azizlerin yaktığını delilleriyle ispatlıyor.
   <br/>
   <br/>
   Savaşma, oku
   <br/>
   <br/>
   İskenderiye Kütüphanesi’nin öyküsü, M.Ö. 382 yılında, Makedonyalı İskender tarafından İskenderiye şehrinin kurulmasıyla başlar. Makedonyalı İskender’in ölümünden sonra devletin idaresi Ptolemaeus’un eline geçer. Savaşa fazla düşkün olmayan Ptolemaeus, daha çok bilim ve edebiyatla ilgilenir; Mısırlıların gelenek ve göreneklerini, dini inançlarını benimser. Kısa zamanda halkın sevgisini, güvenini elde ederek firavun unvanını kazanır ve yeni bir devlet kurar. Devletin merkezini İskenderiye olarak seçer ve şehri dönemin en meşhur başkenti haline getirir. Rasathanesi, müzesi, dünyanın bütün kitaplarını barındıran kütüphanesi ve bilinen bütün ülkelerdeki hayvan ve bitkilerin bir örneğinin bulunduğu botanik bahçesi insanlık tarihine çok şey kazandırır.
   <br/>
   <br/>
   İskenderiye Kütüphanesi’nin yetkilileri, bulabildikleri her yazılı eseri alma gücüne sahipti. Mısır’a giren her kitabın buraya götürülmesi mecburiyeti vardı. Kitap burada kopya edilir, bir nüshası sahibine verilirdi. Aslı ise kütüphanede kalırdı. Yurt dışına gönderilen memurlar da buldukları kitapları satın alıp getirirlerdi. Böylece, o zamana kadar birçok bilime ait dağınık halde ve kaybolmaya mahkum durumda olan sayısız eser emin bir yerde toplanmış olurdu.
   <br/>
   <br/>
   M.Ö. III. yüzyılda kurulmuş olan kütüphane, insanlık tarihinde meydana getirilmiş olan en önemli eserlerden biridir. Eski kaynaklar, burada 900 bin cilt el yazması eserin toplandığını kaydediyor.
   <br/>
   <br/>
   Kütüphane yakılıyor, medeniyet savaşı başlıyor
   <br/>
   <br/>
   İskenderiye Kütüphanesi M.Ö 3. yüzyılda tarihin en büyük bilim ve medeniyet kaynağıydı. Bu kütüphane yine tarihin en büyük yangınlarından biriyle yok oldu. Yangını kimin çıkarttığı ise bugüne kadar tartışma konusu oldu. Batıda, İskenderiye şehrinin Müslümanlar tarafından alınmasından kısa bir süre sonra ikinci İslam Halifesi Hz. Ömer’in emriyle Mısır Fatihi Anur İbnül—As tarafından yakılarak yok edildiğine dair bir kanaat var.
   <br/>
   <br/>
   Batılı kaynaklar, İslam dünyasının bilim ve medeniyete düşman olduğunu iddia ederken, en büyük delil olarak, bir İslam halifesinin tarihin en büyük kütüphanesini yaktırmasını örnek verirler. Yine Batılı kaynaklarda, kütüphaneyi, Mısır’ı Osmanlı topraklarına katan Yavuz Sultan Selim’in yaktırdığı da iddia edilir.
   <br/>
   <br/>
   İslam âlemi ise kütüphanenin Hıristiyan azizler tarafından yakıldığını ileri sürüyor. İskenderiye Kütüphanesi üstüne araştırmalar yapan Gazi Üniversitesi öğretim görevlisi Tuncer Tuğcu; “Hz. Ömer zamanında, Müslüman olanların sayısı çığ gibi büyümüştü. Hıristiyanlar sayılarının giderek azalması karşısında çaresizliğe düşmüşler ve o dönem İskenderiye’deki putperestleri (paganları) Hıristiyanlaştırıp Müslümanlara karşı kışkırtmışlardır. Aynı dönemde İskenderiye Kütüphanesi’nin başında ünlü kadın matematikçi ve filozof Hypatia bulunuyordu. Paganları kışkırtan Piskopos Cyril (18. yüzyılda aziz ilan edildi), Hypatia’nın Hıristiyan dogmalarına karşı öne sürdüğü savları duyunca şaşkına döndü. İskenderiye Kütüphanesi’nin yakılması dönemin en önemli aydınlarından olan Hypatia’nın açıklamalarından sonra oldu” diyor.
   <br/>
   <br/>
   İskenderiye Kütüphanesi’ndeki eserler, bu kütüphaneyi kullanan aydınlar ve kütüphane müdiresi Hypatia, Hıristiyanlığın dogmalarına karşı etkin bir savaş veriyorlardı. Kütüphane, Hıristiyan karşıtlarının bir merkezi olmuştu o dönemde. Burada şekillenen fikirlerin Hıristiyan inancına zarar vereceğine inanan azizler ise rahipler aracılığıyla savaş başlattılar.
   <br/>
   <br/>
   Hypatia öldürülüyor, suç başkasına atılıyor
   <br/>
   <br/>
   Tuncer Tuğcu, İskenderiye Kütüphanesi’nin yakıldığı günü şöyle anlatıyor: “414 yılının Lent bayramında, Hypatia’nın konuşmalarından etkilenen halk kütüphanenin önünde toplandı. Piskopos Cyril’in rahipleri bu kalabalıktan rahatsız oldu ve silahlı güçleri çağırdı. İlk Hypatia tutuklandı, eziyet edilerek öldürüldü. Daha sonra İskenderiye Kütüphanesi’ndeki kitaplar toplatıldı ve hamamlarda ateşe verildi. Ve kütüphane alevler arasında sonsuz bir sessizliğe gömüldü. Böylece insanlık tarihinin bu eşsiz bilim ve kültür hazinesi yok oldu, dünyanın eski çağlarına ait pek çok değerli bilgi bir daha elde edilmeyecek şekilde ortadan kalktı.”
   <br/>
   <br/>
   Yeni İskenderiye, eski İskenderiye’yi araştırıyor
   <br/>
   <br/>
   1988 yılında yeniden inşasına başlanan; Mısır hükümeti, UNESCO ve BM Kalkınma Programına 225 milyon dolara mal olan; 2002’de 240 bin kitapla yeniden faaliyet göstermeye başlayan kütüphane dünyanın en büyük okuma salonuna sahip. İskenderiye Kütüphanesi bugün de çok büyük; ancak önemi eskisiyle kıyaslanamıyor bile.
   <br/>
   <br/>
   Bugünün İskenderiye Kütüphanesi, tarihin en büyük hazinelerinden olan eski İskenderiye Kütüphanesi’ni kimin yaktığıyla da ilgileniyor. İskenderiye Kütüphanesi’nin web sitesi ve yayınları, medeniyet tarihinin yok oluşunu şu cümlelerle özetliyor: “Kendi tarihimizi oluştururken; kendi insanlarımız kendi varlıklarımızı yok etti.”
   <br/>
   <br/>
   BM ve UNESCO’nun önderliğinde Mısır’da kurulan yeni İskenderiye Kütüphanesi’nin araştırmalar sonucunda açıkladığı, “Yangını Hıristiyan azizler çıkarttı” gerçeği Batı dünyasında ne kadar etkili olur bilinmiyor. Bilinense, İskenderiye efsanesi etrafında şekillenen medeniyet savaşlarının devam ettiği.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3227&yorum_id=1), [web.archive.org (arşiv bağlantısı)](http://web.archive.org/web/20040109152501/http://www.aksiyon.com.tr:80/detay.php?id=3227&yorum_id=1)
