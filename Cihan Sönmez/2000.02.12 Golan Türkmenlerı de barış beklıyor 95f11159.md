# Golan Türkmenlerı de barış beklıyor

*Cihan Sönmez 2000.02.12*

<div class="pNewsDetailMainContent ctx_content" itemprop="articleBody">
 II. Dünya Savaşı'nın ardından Fransızların çekilmesiyle bağımsızlığına kavuşan Suriye bu sefer de uzun süren iç karışıklık ve iktidar mücadelelerine sahne oldu. 1949 yılında iktidara gelen Hüsnü Zaim zamanında Türkiye'ye yakın bir politika izlendi. Suriye'nin yardım ve işbirliği çağrılarına pek sıcak bakmayan Türk Hükümeti Zaim'in iktidardan uzaklaştırılmasıyla tarihi bir fırsatı da elinden kaçırmış oldu. Hüsnü Zaim'in askeri bir darbeyle devrilmesi aynı zamanda Suriye'nin Türkiye'ye karşı pek de dostça olmayan politik çizgisinin başlangıç noktasıydı. 1966 yılına kadar 15 ihtilalin yaşandığı ülkede, Ortadoğu'nun kurt politikacısı asker kökenli Hafız Esad'ın  1970 yılında gene bir darbeyle başa geçmesiyle darbeler dönemi kapanmış oldu.
 <br>
  <br>
   İki ülkenin pek de sıcak olmayan ilişkileri Fırat suyu, Hatay meselesi ve en son PKK meselesinden dolayı iyice gerildi. Şam'ın Apo'yu yıllarca barındırması Ankara'nın sert tepkisine neden oldu. Ankara savaştan söz etmeye başlayınca Suriye yönetimi geri adım atmak zorunda kaldı. PKK'nın sözde lideri sınırdışı edildi, Şam'dan Ankara'ya barış sinyalleri gönderilmeye başlandı. İki ülke ilişkilerinin normale dönme sinyallerini vermesi en çok Suriye'de yaşayan Türk nüfusu sevindirdi.
   <br>
    <br>
     Suriye, politikası gereği Lazkiye ve Halep gibi şehirler başta olmak üzere üllkenin muhtelif bölgelerinde yaşayan Türk nüfusu ve İsrail'in 1967 yılında Golan'ı işgaliyle evlerinden olan Golan Türkmenlerini görmezden gelmeyi tercih etti. Şimdi ise ŞamTelaviv ve ŞamAnkara arasında esen barış rüzgarları Suriye Türkmenleri için yeni bir umut.
     <br>
      <br>
       Golan Türkmenleri barışı gözlüyor
       <br/>
       <br/>
       Halen Suriye'de Golan'dan çıkarılan yaklaşık 56 bin civarında Golan Türkmeni bulunuyor. Türkmenler İsrail sınırında Birleşmiş Milletler kontrolündeki bölgede zor şartlar altında yaşamlarını devam ettirmeye çalışıyorlar. Sıkı bir kontrol altında tutulan bölgeye dışarıdan hiç kimse alınmıyor. Bölge sakinleri de Şam'a özel izin kağıtlarıyla gidip gelebiliyorlar. Stratejik önemi haiz bölge yılda bir kez, 17 Nisan tarihinde ziyarete açılıyor. İlgi çok büyük oluyor doğal olarak. Bölgenin güvenliği daha çok Japon askerlerinin ağırlıkta olduğu Birleşmiş Milletler askerleri tarafından sağlanıyor.
       <br/>
       <br/>
       Suriye Devlet Başkanı Hafız Esad'ın da katıldığı 1967 Suriyeİsrail Savaşında kaybedilen Golan'dan çıkartılan Türkmenlerin küçük bir kısmı Şam'da oturuyor, bir kısmı Türkiye'ye dönmüş. Büyük çoğunluk ise halen Golan'ın Suriye tarafında kalan küçük bir bölümü üzerinde yaşıyor.
       <br/>
       <br/>
       Kaybettikleri topraklarda tarım ve hayvancılıkla geçimlerini sağlayan Türkmenler savaşın hemen ardından başkent Şam'a gelmişler. Hükümet evlerinden çıkartılan herkese yardım edeceği vaadinde bulunmuş. Bir süre çok zor şartlar altında Şam'da yaşayan ve hükümetin ilgisizliğinden iyice yorulan Türkmenler, Türk Büyükelçiliği'nden yardım istemişler. Sonunda hükümet yardım adı altında bir avuç çorak ve taşlık arazi vermiş onlara. Bu arada Türkiye, Golan Türkmenlerine kapılarını açacağını duyurmuş. Bir ay boyunca isteyen her Türkmen Türkiye'ye kabul edilmiş.
       <br/>
       <br/>
       Bu onlar için büyük bir fırsat sayılabilecekken, belki bir gün kaybettiğimiz evlerimize geri döneriz düşüncesiyle büyük bölümü Suriye'de kalmayı tercih etmiş.
       <br/>
       <br/>
       "Ya topraklarımızı geri vermezlerse"
       <br/>
       <br/>
       1967'den beri Golan'ın Suriye tarafında kalan kısmında yaşamaya devam eden Golan Türkmenleri kültürlerini mümkün olduğu kadar muhafaza etmeye çalışmışlar. Dillerini unutmamışlar, evlerinde halen Türkçe konuşuluyor. Savaşı hatırlayanlar "Bir gün evlerimizden ceketlerimizi bile alamadan çıkartıldık'' diye anlatıyorlar o günü. İsrail askerleri evlerini boşaltırken sert davranmamış onlara, fakat bir Türkmen gencini öldürmüşler. Kendi ifadelerine göre sayısı 15 civarında olan Türkmen köyleri Golan'ın en verimli arazileri üzerinde bulunuyormuş.
       <br/>
       <br/>
       Şimdiyse soluklarını tutmuş ülkeleriyle İsrail arasındaki barış görüşmelerini izliyorlar. Umutla barışın imzalanmasını, Golan'ın Suriye'ye geri verilmesini bekliyorlar. Golan'daki yurtlarına dönmek en büyük arzuları. İçlerinde ise bir kuşku var; Golan Suriye'ye verilse bile topraklarının kendilerine iade edilmemesinden korkuyorlar. İsrail tarafından işgal edilen Türkmen köylerini şöyle sıralıyor yaşlı bir Golan Türkmeni: Küfür Nafak, Ayn Sümsüm, Bobya, Gadiriyye, Ahmediyye, Gazeniyye, Gafar, Ayn Gurra, Mugayyir, Ayn Ayşe, Cevize. Bunların dışında Türk ve Çerkezlerin beraber yaşadığı bir çok köy bulunuyormuş Golan'da.
       <br/>
       <br/>
       Şimdi yaşadıkları bölgede tarım ve hayvancılık yapmak için arazileri bulunmuyor. Bu nedenle çoğu çalışmak için Şam'a veya başka ülkelere gidiyorlar. Bir çoğunun Türkiye'de akrabaları bulunuyor. Eğitim olanakları çok kötü durumda. Çocukların önlerindeki en büyük engel dil. Arapçayı ilkokula kadar bilmeyen çocuklar okulda çok zorlanıyorlar. Özellikle bayanlar neredeyse hiç Arapça bilmiyor. Bu durum Lazkiye ve Halep'teki Türkmenler için de geçerli. Hem stratejik bir bölgede bulunmaları hem de Türk olmaları nedeniyle Şam yönetimi Golan Türkmenlerini yakın takip altında tutuyor.
       <br/>
       <br/>
       Şimdiki Türkmen köylerinin biraz ilerisinde tam İsrail sınırı üzerinde savaşta harap olmuş Konetra şehri bulunuyor. Şehir bir zamanlar Çerkez, Arap, Dürzi ve Türkmenlerin yaşadığı, ticaretin hareketli olduğu bir yermiş. Şimdiyse senede bir gün gelen ziyaretçilerin kalabalığı dışında sessizlik hakim şehre. Yarı yıkık minaresinden İsrail tarafını görmek mümkün. İsrail tarafında en çok dikkat çeken şey Yahudilerin elektrik üretimi için kurdukları büyük rüzgar tribünleri. Türkmenlerin geride bıraktıkları köyleri ve eşyaları hakkında hiçbir bilgileri yok. Yahudi yerleşimcilere ev yapmak için yıkılmış olabileceğini tahmin ediyorlar.
       <br/>
       <br/>
       Golan'dan Lazkiye'ye
       <br/>
       <br/>
       Golan Türkmenleri, Suriye'deki Türk nüfusunun küçük bir bölümünü teşkil ediyor. Asıl Türk nüfusu liman kenti Lazkiye'de ve Halep'te bulunuyor. Lazkiye'dekiler de kendilerini Türkmen olarak isimlendiriyor. Daha çok Bayır ve Bucak (Basit) nahiyelerinde tarım ve hayvancılıkla uğraşıyorlar. Behlüliye nahiyesinde ise iki büyük köy var; Burc İslam ve Suleyb. Keseb nahiyesinde neredeyse hiç Türk kalmamış ama köy isimlerinin çoğu Türkçe. 1950 yılından itibaren köylerden Lazkiye'ye göçmeye başlayanlar daha çok şehrin kuzey kesimine yerleşmişler. Sadece Bayır ve Bucak nahiyelerinde yaklaşık 70 civarında Türkmen köyü bulunuyor. Köylüler kendi aralarında Türkçe konuşuyorlar. Hemen hemen hepsinin Hatay'da akrabası var. Dünya gündemini Türk televizyonlarından takip ediyorlar. En çok konuştukları konuların başında Türk futbol takımları geliyor. Evlerin duvarlarında GS, FB, BJK yazılarını görmek mümkün. Onların da en büyük sorunları dil. Bu yüzden gençlerin çoğu üniversite eğitimi alamıyor.
       <br/>
       <br/>
       Suriye'de ilkokul 6 yıl sürüyor. Öğrencilerin ortaokula gidebilmeleri için sınava girmeleri gerekiyor. Arapça ağırlıklı soruların sorulduğu sınavı başaranlar ortaokula kayıt yaptırmaya hak kazanıyor. Türkmen öğrenciler Arapçayı çok iyi bilmemeleri nedeniyle çoğunlukla bu sınavda başarılı olamıyor. Bu da eğitim hayatlarının sonu anlamına geliyor.
       <br/>
       <br/>
       Türk nüfusun Suriye'de en yoğun yaşadığı bölge Halep. Şehirde Türk kültürünün derin izleri bulunuyor. Burada bulunanlar Lazkiye ve Golan'ın aksine kendilerini Türk olarak isimlendiriyorlar. Taşrada yaşayan Türkler geçimlerini daha çok tarım ve hayvancılıkla temin ediyorlar. Halep'teki bazı Türk köyleri kendinizi Türkiye'de hissetmenize neden oluyor. Şehir merkezinde de Türklerin çoğunluklu olarak yaşadığı mahalleler bulunuyor. Fakat baskılardan korktukları için bu durumun fotoğraflanmasına izin vermiyorlar.
       <br/>
       <br/>
       Şehir merkezinde yaşayan ve geçimlerini daha çok ticaretle temin eden Türkler Arapçayı taşradakilerden daha iyi konuşuyor. Bunun dışında Suriye'nin orta bölgesinde kalan Hama ve Humus şehirlerinde de Türk nüfus mevcut. Hama'da yaklaşık 10 bin civarında Türk bulunduğu tahmin ediliyor. Humus'taki Türklerin nüfusları konusunda hiçbir bilgi bulunmuyor. Her iki şehirdeki Türkler de neredeyse Araplaşmışlar. Daha çok köylerde yaşıyorlar. Özellikle Hama'daki Türkler Suriye İstihbarat Teşkilatı Muhaberat'ın sıkı takibi altında.
       <br/>
       <br/>
       Şam'ın yeni politikası
       <br/>
       <br/>
       Suriye yönetimi şimdiye kadar izlediği politikanın tersine son bir yılda Türklere karşı oldukça yumuşadı. Baskılardan dolayı Türkiye'ye kaçan Türklerin geri dönmesini teşvik ediyor. Yakın zamanda başlatılan yeni bir uygulamayla geri dönmek isteyenler hemen Suriye vatandaşlığına kabul ediliyor. Suriye'de kalan mal varlıkları iade ediliyor.
       <br/>
       <br/>
       Suriye Hükümeti bir yandan kaçanları geri getirmeye çalışırken bir yandan da Türkleri Müslüman nüfus olarak kaydediyor. Bu yüzden ülkedeki Türklerin sayısı hakkında çok sağlıklı bilgiye sahip olmak neredeyse imkansız.
       <br/>
       <br/>
       Ülkenin başkenti Şam'da Türkiye Cumhuriyeti kurulduktan sonra oraya göçen Türkler bulunuyor. Cumhuriyetin ilk yıllarında hayata geçirilmeye çalışılan inkılapları kabul etmeyenler Şam'a gitmeyi tercih etmişler. Sayıları kesin olmamakla birlikte 10 bin civarında olduğu tahmin ediliyor. Kassiyon dağının eteklerinde kurulan ve "hicret edenler" anlamına gelen Muhacirin Mahallesinde oturuyorlar. Buraya geldikten sonra hızlı bir entegrasyon sürecine girmişler.
       <br/>
       <br/>
       Gençler Türkçeyi neredeyse hiç bilmiyor. Öte taraftan eğitime çok önem veriyorlar. Çocuklarının üniversiteye gitmesi onlar için çok önemli. Az da olsa Şam'da değişik konumlarda görev yapan Türklere rastlamak mümkün. Fakat hakim azınlığın izlediği politika sonucu Türklerin siyasi ve askeri sahalarda fazla yükselmelerine izin verilmiyor. Daha çok ticari ve akademik sahalarda varlıklarını hissettiriyorlar.
       <br/>
       <br/>
       Ortak düşünceleri yaşanan barış sürecinin büyük bir fırsat olduğu yönünde.
       <br/>
      </br>
     </br>
    </br>
   </br>
  </br>
 </br>
</div>


Kaynak: [www.aksiyon.com.tr](http://www.aksiyon.com.tr/dunya/golan-turkmenleri-de-baris-bekliyor_505858), [web.archive.org (arşiv bağlantısı)](http://web.archive.org/web/20151208134755/http://www.aksiyon.com.tr/dunya/golan-turkmenleri-de-baris-bekliyor_505858)
