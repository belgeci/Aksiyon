# Dünya Kupası’nda MARKALAR savaşı

*Özgür Taşçıoğlu 2014.06.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünya Kupası’nda ezelî bir rekabet var. Nike ve Adidas sektör şampiyonluğu için kıyasıya mücadele ederken Puma’nın nefesi de enselerinde. Golü atan futbolcu kadar topa vuran krampon da önemli artık.
  </font>
 </div>
 <div id="newsText">
  <font class="detail-text">
   <p>
    Yeşil saha üzerinde verilen mücadele ile birlikte rekabet üst seviyeye çıktıkça tribünlerde takımlarını destekleyen binlerce taraftar ve ekran karşısında milyonlarca kişi futbolun büyüleyici etkisine kendilerini kaptırıyorlar.
   </p>
   <p>
    Brezilya’daki rekabet sadece futbolcular arasında yaşanmıyor. Sporcunun olmazsa olmazı spor malzemelerini üreten firmalar arasında da inanılmaz bir yarış söz konusu. Bu alanda Nike ile Adidas çekişmesi ön plana çıkarken sektörün diğer firmaları da bu rekabette ‘biz de varız’ diyorlar.
   </p>
   <p>
    Spor giyim markaları, takımlara sponsor olarak malzeme tedariki sağlarken aynı zamanda meşhur futbolcuların lanse ettikleri kramponların da reklamını yapıyorlar. Bu alanda Nike sektör hâkimiyetini en büyük rakibi Alman Adidas’ın epeyce önünde Brezilya’da pekiştiriyor. Dünya Kupası’na katılan 32 takımın 10’una sponsor olan Amerikalı firma başta Brezilya, İngiltere ve Fransa gibi ülkelerin tercihi konumunda. Adidas ise son şampiyon İspanya, en büyük favoriler Almanya ve Arjantin gibi toplamda 9 ülkenin sponsoru.
   </p>
   <p>
    Nike, sponsor olduğu 10 millî takımın oyuncuları için yılda 182 milyon dolar harcıyor. Firmanın açıkladığı ekonomik verilere göre en büyük harcama yaklaşık 57 milyon dolar ile Fransa için yapılıyor. İngiltere için 40, Brezilya için ise yılda 33 milyon dolar malzeme tedarikinde bulunuyorlar. Adidas’ın bu alanda en büyük destekçisi FIFA. 2030 yılına kadar uzatılan anlaşma ile Adidas, FIFA organizasyonlarının en önemli parçalarından biri hâline gelmiş durumda. Belki de bu yüzden firmanın en büyük yatırımı futbol ürünlerine gerçekleştiriliyor. Dünya Kupası’nda sponsor olduğu 9 takım için yılda 110 milyon dolar harcama yapıyor. Bunlar içerisinde tabii ki en büyük pay 35 milyon dolarla Alman Millî Takımı’na ait. Daha sonra İspanya, Rusya, Arjantin geliyor.
   </p>
   <p>
    <img alt="" height="572" src="http://web.archive.org/web/20140916225933im_/http://medya.aksiyon.com.tr/aksiyon/2014/06/30/markalar-2.jpg"/>
   </p>
   <p>
    Futbolu izleyenler için formalar ne kadar dikkat çekici ise oyuncular için aynı şey söz konusu değil. Onlar daha çok top ve kramponlara dikkat ediyorlar. Bunun için spor firmaları futbolcularla özdeşleşen krampon üretmeye özen gösteriyor. Dünya Kupası’nda mücadele eden her on futbolcudan dokuzu bu iki markanın kramponunu kullanıyor. Her iki futbolcudan biri (381) Nike tercih ederken, 268 futbolcu da Adidas marka kramponla sahaya çıkıyor. En çok tercih edilen krampon ise Nike’ın Mercurial modeli. 129 futbolcunun tercih ettiği bu modelin en büyük yıldızı Portekizli Cristiano Ronaldo. Adidas cephesinde ise en önemli yıldız Arjantinli Lionel Messi. Bu sefer Dünya Kupası’nda çok şeyler beklenen futbolcunun krampon modeli Adizero. 106 futbolcunun giydiği bu modelden sonra Adidas’ta dikkat çeken ikinci model Mesut Özil’in kullandığı Predator (84).
   </p>
   <p>
    Nike ve Adidas’ın büyük oranda kapattığı pasta içerisinde kendine yer edinmeye çalışan firma ise yine Almanların Puma markası. En önemli sponsoru İtalya olan firma; İsviçre, Şili ve Uruguay gibi ülkelere de sponsorluk hizmeti veriyor. Toplamda 51 futbolcunun krampon tercihinde bulunduğu Puma’nın en ilginç modeli Evospeed. İtalyan golcü Mario Balotelli’nin tercih ettiği modelde bir çift krampon farklı renklerden oluşuyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-38893-dunya-kupasinda-markalar-savasi.html), [web.archive.org (arşiv bağlantısı)](http://web.archive.org/web/20140916225933/http://www.aksiyon.com.tr/aksiyon/haber-38893-dunya-kupasinda-markalar-savasi.html)
