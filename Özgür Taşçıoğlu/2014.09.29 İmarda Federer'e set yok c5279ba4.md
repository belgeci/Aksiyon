# İmarda Federer'e set yok

*Özgür Taşçıoğlu 2014.09.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Toplamda 17 Grand Slam şampiyonası kazanan, 302 hafta birinci olarak tenis dünyasının rekorunu elinde tutan Roger Federer’in başı dertte. Alpler’e villa yaptıran İsviçreli raket, “Manzaramızı kapatıyor, doğal güzelliği bozuyor.” suçlamasıyla mahkemeye düştü. Hâkim, komşuları haklı buldu.
  </font>
 </div>
 <div id="newsText">
  <font class="detail-text">
   <p>
    Roger Federer tenis dünyasının yaşayan efsanesi. 33 yaşındaki İsviçreli tenisçi her ne kadar eski günlerinden uzak olsa da şu ana kadar kazandığı toplam 17 Grand Slam şampiyonası ile birlikte ATP dünya sıralamasında 302 hafta birinci sırada kalarak tenis dünyasının rekorlarını elinde bulunduruyor.
   </p>
   <p>
    İsviçre’nin gelmiş geçmiş en iyi sporcuları arasında yer alan Roger Federer ayrıca defalarca ülkesinde en iyi sporcu ödülleri kazanmış, düzenli ve örnek aile yaşantısı ile de herkese örnek olan bir sporcu.
   </p>
   <p>
    <img alt="" height="354" src="http://web.archive.org/web/20141111021634im_/http://medya.aksiyon.com.tr/aksiyon/2014/09/29/imarda-federer2.jpg">
     2008 yılında Federer ailesi yoğun geçen turnuvalar arasında hem dinlenebilmek hem de memleketlerinin doğal harikalarından Alp Dağları’nın en güzel noktalarından olan Grison bölgesinde yer alan Valbella kasabasında iki adet dağ evi yaptırmaya karar veriyorlar. Bunun için 8 bin metrekarelik bir arsa satın alan Federer, ilk olarak arsa içinde kalan eski dağ evlerini yıktırıyor. Eski evin yıkılması ve iki büyük villanın başlayan inşaat çalışmaları bölge sakinleri açısından ilk hissedilen rahatsızlıklar oluyor. Federer ailesi için özel tasarlanan lüks villalar belirmeye başladıktan sonra çevre düzenlemesi yapılıyor ve evlerin çevresine çitlerle birlikte ağaçlar yerleştiriliyor.
    </img>
   </p>
   <p>
    Henüz yeni evine taşınmadan Roger Federer’e komşu olan bir aile dava açarak evin etrafındaki çitlerin ve ağaçların yüksek olduğunu iddia ediyor. Konu mahkemeye taşınınca hâkim iddia sahibini haklı bulunuyor ve inşaat firması çevre düzenlemesini bölgenin imar planlarına göre yeniliyor.
   </p>
   <p>
    Kendileriyle henüz tanışamayan Fede-rer’in müstakbel komşuları ile mücadelesi bununla sınırlı kalmıyor ve tenis müsabakalarında olduğu gibi birkaç set daha devam ediyor. Yakın zamanda ikinci kez ikiz bebekleri dünyaya gelen Mirka ve Roger çifti yeni evlerinde çocukları için bir oyun parkının ihtiyacını hissediyor ve
    <img alt="" height="354" src="http://web.archive.org/web/20141111021634im_/http://medya.aksiyon.com.tr/aksiyon/2014/09/29/imarda-federer3.jpg"/>
    inşaat firması arsa içine boyu üç metreyi bulan bir kaydırak yapıyor. Federer’in bir başka komşusu ise oyun parkından dolayı dağ manzaralarının etkilendiğini iddia ederek belediyeye şikâyette bulunuyor. Belediyeden yapılan açıklamada ise arsa içinde inşaat izninin sadece villaların olduğu alanı kapsadığı, arsa içine bir başka inşaat yapılamayacağı Federer ailesine iletiliyor. Federer’in avukatı yapılan itirazı kabul ettiklerini ve oyun alanını bölge sakinlerinin istekleri doğrultusunda yenileyeceklerini açıklıyor.
   </p>
   <p>
    Konunun basına yansımasından sonra İsviçre medyasına konuşan Valbella köyü sakinleri ise imar kurallarının bu yükseklikteki bir yapıya izin vermediğini, ama en önemlisi ise hiç kimsenin kendilerini dağ manzaralarından mahrum etmeye hakkı olmadığını belirtiyorlar. Bir başka Grisonlu ise şu cümleyi telaffuz ederken, bir gerçeğin altını çiziyor:  “Tenis şampiyonu bile olsanız yasaların üzerinde değilsiniz.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2F6397AFBBE8E908464865AA928AD669?newsId=39601), [web.archive.org (arşiv bağlantısı)](http://web.archive.org/web/20141111021634/http://www.aksiyon.com.tr:80/aksiyon/newsDetail_getNewsById.action;jsessionid=2F6397AFBBE8E908464865AA928AD669?newsId=39601)
