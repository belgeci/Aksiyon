# Bediüzzaman’ın ‘Yaver-i Azam’ı

*Serkan Demir 2006.09.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Bir İman Abidesi’nde Nur talebelerinin genç ağabeyi Zübeyir Gündüzalp’in hatıraları, mesajları ve hayatı anlatılıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010191402im_/http://www.aksiyon.com.tr/resim/613/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Zübeyir Gündüzalp, üstadı Bediüzzaman’a sadece lisanı ile değil lisan-ı haliyle de bağlıydı ve bunu “Ya! Üstadım Bediüzzaman! Anam babam, tatlı canım, her şeyim Nur’a feda olsun!” cümlesi ile anlatıyordu. Bu tablo sahabe hayatına ve bakışına sahip ender insanlardan olduğunu da ortaya koyuyordu.
   <br>
    <br>
     Asıl ismi Ziver’di, ama Bediüzzaman ona ilk görüşmelerinden itibaren Zübeyir diye hitap etmişti. 1920 yılında Konya Ermenek’te doğdu. O yıllarda eğitim almak çok zor olsa da Gündüzalp ortaokulu bitirdi. Risale-i Nur’larla tanışmadan önce Doğu ve Batı klasiklerini okumuştu. Bugünün ölçüleriyle bile entelektüel bir kişiydi. Konya postanesinde telgraf - muhabere memuru olarak çalıştı. Üstadın en gözde talebelerindendi. Gündüzalp’in hayatı, vefatının 35 yıl ardından  “Bir İman Abidesi” adı ile kitaplaştırıldı. Kitabın takdim yazısı Fethullah Gülen Hocaefendi’ye ait. “Gündüzalp’in en dikkat çekici özelliği ‘gayret-i diniyyesi idi” denilen yazıda bu kavram, ‘Allah’ın sevip hoş gördüğü şeyleri fevkalade bir iştiyakla yerine getirip, hoşlanmadığı hususlara karşı olabildiğince kararlı davranmak, Allah sevgisiyle dolu olup O’nun herkes tarafından sevilmesi için çalışıp çabalamak’ sözleriyle açıklanıyor. Hocaefendi ayrıca Gündüzalp için “vakar abidesi” ifadesini kullanıyor: “O, iddiası olmayan, şakası olmayan bir insandı… İnandırıcı ve de ikna ediciydi.”
     <br/>
     <br/>
     Zübeyir Gündüzalp, üstadının kardeşleri içinde fena bulmak düsturunu, yani tefaniyi en iyi şekilde hayata geçirmişti. Kendisinden bahsederken dahi ‘ideal bir Nur talebesini’ anlatıyordu. Onların şiarı “vazife cümleden âlâ, nefis cümleden edna” düsturu ile yaşamalarıydı. Kitapta Haydar Gündüzalp’in, ağabeyiyle son görüşmesine de yer verilmiş. Zübeyir Gündüzalp, “Kardeşim, kimse benim geride bir şey bıraktığımı sanmasın. Kimseye ne borcum var ne de alacağım.” sözleriyle ayrılmış ağabeyinden. Gündüzalp’in en değerli varlığı; üstadı, dolayısıyla üstadıyla yaşadığı anlarıydı. Evinin başköşesine Bediüzzaman’ın kullandığı seccadesini yerleştirmişti. Onunla tanıştıktan sonra manevi bir değişim yaşamış ve risalelerin hayatındaki önemini her yerde, her zaman anlatmıştı.
     <br/>
     <br/>
     Zübeyir Gündüzalp genç bir ‘ağabey’di ve bütün himmetini gençlere yöneltmişti. İşte onun gençlik hakkındaki her biri inci değerinde sözlerinden bazıları: “Gençlik ve hevesat sarhoşluğuyla genci mahveden çevre… Gençlik ve ruh zindeliğiyle, gencin yükseklere çıkmasına sebep olan, gene o çevre… Ne yazık, hem pek çok yazık ki, ben, beni manevi uçurumlara sürükleyen bir muhitte büyüdüm, bu muhitte gençlik çağına geldim. Çevrem beni bir fikre sürükledi. O da: para ve zevk, ve bu iki nesnenin bitmez tükenmez, zehirli boş hülyaları. Erişemediğim ve eriştiğim takdirde beni mesut edemeyeceğini anladığım o neticesiz hayaller. Ben neyim? Niçin yaşıyorum? Nerden geldim ve nereye gidiyorum? Başıboş yaşayışım acaba insanca yaşayış mıdır? İnsan olan insan böyle mi hayat geçiriyordu?”
     <br/>
     <br/>
     Son anlarında Urfa’da da Üstad’ın yanında olan Gündüzalp’in o günlere dair bir anısı şöyle aktarılıyor kitapta: “Emniyet Müdürü geldi ve Üstadın götürülmesini istedi. Ben, ‘Biz Üstadımıza bir şey söyleyemeyiz’ dedim. Müdürün ‘Siz câmid misiniz?’ sorusuna şöyle karşılık verdim: Evet, biz câmidiz. Üstad bize tekmesini nereden vurursa oraya yuvarlanırız. Üstadımız ne derse öyle yaparız.”
     <br/>
     <br/>
     Kitapta Gündüzalp’in hatıralarının yanı sıra mektupları, konferansları, Üstad kimdir ve nur talebesi nasıl olmalıdır gibi birçok konuda tespitleri yer alıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25169), [web.archive.org (arşiv bağlantısı)](http://web.archive.org/web/20061010191402/http://www.aksiyon.com.tr/detay.php?id=25169)
