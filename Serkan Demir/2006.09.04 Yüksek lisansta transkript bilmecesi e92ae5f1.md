# Yüksek lisansta transkript bilmecesi

*Serkan Demir 2006.09.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Farklı not sistemleri yüksek lisans ve doktora adayları için eşitsizliğine yol açıyor. 2,17’lik bir not bir yerde 75,5 başka yerde 54 olarak hesaplanabiliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190355im_/http://www.aksiyon.com.tr/resim/613/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Üniversitelerde farklı not sistemleri kullanılması yüksek lisans ve doktora başvurularında sıkıntıya yol açıyor. 4 ve 100’lük not sistemine göre yapılan puan uyarlamalarında ortaya çıkan hesap farklılıkları, fırsat eşitsizliği doğuruyor. Mesela 2,33’lük not ortalamasını 4’lü sistemden 100’lüğe uyarlarken  bir üniversite 72,2, diğeri ise 59 sonucuna varabiliyor. Böylelikle yüksek lisans değerlendirmesine yüzde 30 etki eden mezuniyet notu, bazı adaylar için avantaja, bazıları için de dezavantaja dönüşüyor. Türk Eğitim Sen İstanbul Bölge Başkanı Yrd. Doç. Dr. Hanefi Bostan, sıkıntının, Yükseköğretim Kurulu (YÖK) tarafından bir genelgeyle çözülebileceğini söylüyor.
   <br>
    <br>
     Boğaziçi Üniversitesi İngiliz Dili ve Edebiyatı Bölümü mezunu Ertan Yıldız, 2006- 2007 eğitim döneminde yüksek lisansa niyetlenen onbinlerce kişiden biri. Marmara Üniversitesi Avrupa Topluluğu Enstitüsü’ne başvurur. Mezuniyet notu 4’lük sisteme göre 2,83’tür. Enstitü yetkilileri notun 100’lük sisteme dönüştürülmesini ister. Boğaziçi Üniversitesi, her mezuna özel bir hesaplama yapamayacağını belirterek, kendi sistemlerindeki 2,00’ın 100’lük sistemde 70’e denk geldiğini belgeler. Enstitü, ortalama bilginin yer aldığı belgeyi kabul etmez ve Yıldız’ın notunu 70,75 diye hesaplar. Oysa Boğaziçi’ne göre hesap 78,3 olmalıdır. Oysa Yıldız, 4’lü sistemin uygulandığı Gazi Üniversitesi’nde eğitim görseydi üzerinde 78,3 yazan bir belge alabilecekti.
     <br/>
     <br/>
     Yıldız yaşadığı problemi “Yarışa resmen 20 puan farkla başlıyoruz. Hesaplamadan kaynaklanan sıkıntı ister istemez moralimizi bozuyor. Ama söyleyecek bir şey yok. Boğaziçi çevirimi yapsaydı böyle bir şeyle karşılaşmayacaktım. Çünkü Marmara mezun olunan üniversiteden alınan 100’lük sistem dönüşümlerini kabul ediyor.” diye özetliyor. Sakarya Üniversitesi’nden mezun bir yüksek lisans adayının ibraz ettiği not çevirisini de buna misal gösteriyor. Sakarya mezunu öğrencinin 2,17’lik ortalaması 75,50’ye çevrilmiş. Çünkü üniversitesi 2,00’lık mezuniyet notunu 74’e denk görüyor. Yıldız, Sakarya Üniversitesi’ni 2,83’le bitirseydi eline 82,3’lük bir belge verilecekti.
     <br/>
     <br/>
     Boğaziçi Üniversitesi İşletme Bölümü mezunu Serdar Bakır da, Yıldız’la aynı sıkıntıyı paylaşıyor. Marmara Üniversitesi Sosyal Bilimler Enstitüsü Halkla İlişkiler Bölümü’ne başvurduğunda 2,50’lik mezuniyet notu 100’lük sisteme 62,5 şeklinde çevrilmiş. Bakır, “Ama Boğaziçi’nde ders geçme notu zaten 70. Marmara’nın hesaplamasına göre ben 62,5’le mezun olmuşum.” Bakır, internetten başvuruda herkesin kendi üniversitesinden getirdiği 100’lük sistem çevirilerinin kabul edileceğine dair bir ibarenin olmadığını da hatırlatıyor.
     <br/>
     <br/>
     İstanbul Üniversitesi Sosyal Bilimler Enstitüsü’nden bir yetkili her yıl not dönüşümlerinden kaynaklanan sıkıntılarla karşılaşıldığını ifade ederek, “YÖK’ün hazırladığı bir çerçeve yönetmelik vardır ki tüm üniversiteleri bağlar. Bunun dışında YÖK’ün kurallarına ters düşmemek şartıyla her yükseköğretim kurumu kendi şartlarına göre bir yönetmelik hazırlayabilir.” diyor.
     <br/>
     <br/>
     MARMARA SOSYAL BİLİMLER ENSTİTÜSÜ’NE ÇEVİRİYLE İLGİLİ SORULAR
     <br/>
     <br/>
     Soru: 2,37’lik mezuniyet ortalamam 100’lük sisteme 72,2 diye çevrildi. Ancak sizin çevirinize göre 59. Önkayıtta hangisini kullanmalıyım?
     <br/>
     Cevap: Üniversitenizden aldığınız onaylı belgedeki ortalamayı kullanabilirsiniz.
     <br/>
     <br/>
     Soru: Çukurova Üniversitesi’nden 2,33 ortalama ile mezun oldum. Üniversitemde 72-73’e denk geliyor. Ama sizde 58 şeklinde hesaplanmış.
     <br/>
     Cevap: Üniversitenizden aldığınız notu kullanabilirsiniz.
     <br/>
     <br/>
     Soru: 2,74’lük mezuniyet notum 100’lük sistemde 79’a karşılık geliyor. Ancak önkayıtta 100’lük sisteme çeviri tablonuzda 69 olarak gözüküyor. Hangisini yazacağım?
     <br/>
     Cevap: Elinizdeki belgede 79 yazan notu kullanabilirsiniz.
     <br/>
     <br/>
     BAZI ÜNİVERSİTELERİN NOT SİSTEMİ
     <br/>
     <br/>
     Marmara: 100’lük sistem kullanıyor. 4 üzerinden 2,00’ın karşılığı yüzlük sistemde 50
     <br/>
     <br/>
     İstanbul: 4’lük sistem kullanıyor. 2,00’ın karşılığı 70 ama sosyal bilimler enstitüsünde 66,67
     <br/>
     <br/>
     Sakarya: 4’lük sistem kullanıyor. 2,00’ın karşılığı 74. Sosyal Bilimler 2,00’ı 50 kabul ediyor.
     <br/>
     <br/>
     Ankara: 4’lük sistem 2.00 70’e denk.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25196), [web.archive.org (arşiv bağlantısı)](http://web.archive.org/web/20061010190355/http://www.aksiyon.com.tr/detay.php?id=25196)
