# Bush, mektubuma cevap vermedi

*Serkan Demir 2007.01.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      21 yıl başbakanlık yaptığı Malezya’yı Asya’nın en güçlü ülkelerinden biri haline getiren Dr. Mahathir Muhammed Türkiye’yi ziyaretinde sadece Aksiyon’a konuştu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090123112134im_/http://www.aksiyon.com.tr/resim/633/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090123112134/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090123112134/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090123112134oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090123112134oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Mahathir Muhammed, Malezya’yı Güneydoğu Asya’nın en güçlü ekonomisi yapmış bir isim. 1981’de başbakan olan Dr. Muhammed, 1988-1997 yılları arasında da ülkesinin yüzde 10 gibi muazzam bir büyüme göstermesini sağlamış. 1925’te doğan Mahathir Muhammed, Asya’da en uzun hizmet eden politik lider olma unvanını elinde tutuyor. 21 yıl ülkeyi idare etme başarısı gösteren, İslam ve Müslümanlar konusunda önemli fikirler üreten, analizler yapan Muhammed, Asya değerlerine önem vererek Malezya’nın modernizasyonunu sağlamış.
   <br>
    <br>
     Ükesinde ‘Dr. M’ olarak anılan eski başbakan Mahathir Muhammed, aslında bir fizikçi. Kedah Darul Aman’da dünyaya gelen ve Sünni olan Muhammed, baba tarafından kökeninin Hindu olduğunu belirtiyor. Annesi ise Malaylı. Dolayısıyla kendini tam bir Malaylı olarak gören Dr. Muhammed, kolejde Müslüman Topluluğu’nun başkanıydı. Malezya Multi Medya Üniversitesi Rektörü olan eşi Siti Hasmah ile sınıf arkadaşı. 1945 yılında aktif siyasete giren Muhammed, 1946’da siyasi bir parti olan UMNO’ya katıldı. Tun Hüseyin Onn, 1981 yılında, sağlık problemleri sebebiyle başkanlıktan ayrılınca onun yerine başbakan olan Dr. Muhammed, beyanatları yüzünden zaman zaman Yahudiler ve Amerika ile karşı karşıya geldi. Özellikle “Yahudiler dünyayı başkalarını kullanarak yönetiyorlar.” ifadesiyle Yahudi lobisinin hedefi olan Muahmmed, “Ben antisemitik değilim. Müslümanları öldürenlere ve Müslümanların katillerini destekleyenlere karşıyım.” demesine rağmen, Aksiyon’a yaptığı özel açıklamada, konuşmasından sadece bir bölümün alındığını, bunun da yanlış anlamaya sebep olduğunu söyledi.
     <br/>
     <br/>
     Şu an millî petrol şirketi Petronas ve Proton şirketlerine danışmanlık yapan Muhammed, ABD Başkanı George W. Bush, İngiltere Başbakanı Tony Blair, Fransa Cumhurbaşkanı Jacques Chirac ve eski Almanya Başbakanı Gerhard Schröder’e Irak’a girmemeleri konusunda mektup yazdığını dile getiriyor. Muhammed, daha önceki bütün mektuplarına cevap aldığı halde bu mektuplarına cevap alamadığını da özellikle belirtiyor.
     <br/>
     <br/>
     -İslam medeniyeti üzerine güzel düşünceleriniz var. İslam medeniyeti eski ihtişamlı günlerine kavuşabilir mi? Bu konuda ne düşünüyorsunuz?
     <br/>
     <br/>
     Çok büyük gayret ister bu. Yapmamız gereken, ilk adımı atmak muhakkak. Bize düşen ve burada yapmaya çalıştığımız da bu. Eğer başlamazsanız zaten o dönemlerin ihtişamına dönmeniz imkansız. Biz bir başlangıç yapıyoruz; fakat başarısız olma ihtimalimiz de var. Şüphesiz başarılı olma imkânımız da...
     <br/>
     <br/>
     -İslam ülkelerinin bir fikir/hareket etrafında olması, en azından bugün için zor görünüyor. Bunu aşmak için neler tavsiye ediyorsunuz?
     <br/>
     <br/>
     1,5 milyar insan veya 55 İslam ülkesinin bir araya getirilerek belli bir fikir oluşturulabileceğine çok inanmıyorum. Fakat bizim gibi akıllı birkaç ülke bir araya gelip beraber çalışmalı ve neler yapabileceklerini konuşmalı, karar vermeliler.
     <br/>
     <br/>
     -İçinde Türkiye’nin de bulunduğu D-8 girişimi olmuştu. Eski popülaritesi kalmadı. Tam sonuç alınamadı. İslam birliği mümkün mü sizce?
     <br/>
     <br/>
     Bir şekilde bu işe başladık. Belki başarı elde edememiş olabiliriz; fakat ümitsizliğe düşmemeli tekrar denemeliyiz. Belki başka bir oluşum olabilir.
     <br/>
     <br/>
     SADECE REAKSİYON HALİNDE OLMAMAK LAZIM
     <br/>
     <br/>
     -11 Eylül sonrası zor zamanlar yaşıyor İslam camiası; özellikle imaj açısından. İslam ülkelerine ve birey bazında Müslümanlara düşen nedir bu durumda?
     <br/>
     <br/>
     Bu konuyla ilgilenen, üzerlerine vazife düşen kişiler oturup akıllı bir şekilde durumu incelemeli. Ne yapılacağı üzerine düşünmeleri ve buna göre adım atmaları gerekiyor. Mekanik bir şekilde sadece reaksiyon halinde olmamamız gerekiyor. Güçlü ve zayıf yönlerimiz var. Bu olayı çözerken belli bir strateji ile hareket etmemiz lazım.
     <br/>
     <br/>
     -’Müslümanlar da Yahudiler gibi çalışmalı’ dediniz. Neden?
     <br/>
     <br/>
     Yahudiler genel olarak Avrupa’da ciddi bir baskı altında yaşıyorlardı. Zamanla belli bir strateji geliştirip çok çalıştılar. Ve sonuçta sadece Avrupalıların baskısından kurtulmadılar, Amerika’da ve Avrupa’da güçlü bir topluluk olmayı başardılar hem de sayıca çok az olmalarına rağmen.
     <br/>
     <br/>
     -Bu söyleminiz nasıl bir etkiye yol açtı? Tehdit adınız mı?
     <br/>
     <br/>
     Evet, çünkü konuşma metnimin içerisinden alıp tek bir ifade gibi verdiler. Öyle yorumladılar. Yahudilerin başka insanların güçlerini kullandıklarını, başkalarına vekâlet vermiş gibi iş yaptırdıklarını söyledim. Ama ayrıca Yahudiler çok çalışkan ve başarılı insanlar dedim. Baskı altındaydılar, ama belli bir strateji ile çalıştılar ve başardılar dedim. Aslında Müslümanları ayıpladım yanlışlarından dolayı. Konuşmamı baştan sona okusaydılar, ne kadar dengeli olduğunu görürlerdi. Yahudilerle Müslümanların performanslarını karşılaştırdım ve Müslümanların Yahudilerden öğrenecekleri şeyler var dedim.
     <br/>
     <br/>
     -O zaman bu tepkiyi bilinçli mi verdiler?
     <br/>
     <br/>
     Basındı bunu yapan. Sadece “Yahudiler başkalarının gücü ile iş yapıyorlar.” sözünü aldılar ve büyüttüler. Tam metni okumadılar.
     <br/>
     <br/>
     -1997 yılında George Soros Asya’da bir krize sebebiyet verdi. Siz bu krizden etkilenmediniz. Bunu nasıl başardınız?
     <br/>
     <br/>
     Uluslararası finans araçlarının fakir ülkelere zarar vermeyecek şekilde kullanılmasından yanayız. Uluslararası finansal sistemler birçok suiistimale izin veriyor. Bu sistemi suiistimal edenler, kendilerini zengin ederken başkalarını fakirleştiriyor. Sermaye çok güçlü bir silahtır. Sermaye, bir ülkeye girip orayı zengin edebilir veya orayı tamamen ya da kısmen fakirleştirebilir.
     <br/>
     <br/>
     -Siz, başbakan iken nasıl bir strateji uyguladınız bu konuda?
     <br/>
     <br/>
     Bizim paramızı satıyorlardı ve her alınıp satılan mal gibi paramızın değeri düşmeye başladı. Bizim paramızı satmaya başladıklarında fakirleşmeye doğru gidiyorduk. Paramıza ulaşmalarını, ele geçirmelerini engellemek zorundaydık. Paramızı ülke dışına çıkarmayı engelledik ve onu satamadılar. Böylece para birimimiz istikrar kazandı. Bunun adı sermaye kontrolüdür.
     <br/>
     <br/>
     -Biraz açar mısınız?
     <br/>
     <br/>
     Elbette. Parayı birine satarsınız. Fakat bankalar arasında para değil sadece figürler değişir. Yani sahip değişir yalnızca. Bu para birimi de sadece ülke içinde kalmalı, yoksa değerini kaybedebilir. Bankalarda A, B’ye para sattığında, bankada işlemler gerçekleşiyor. Biz de bankaların, para birimimizle olan işlemlerde paramızı yurtdışına çıkarmasını engelledik. Böylece para birimimiz alınıp satılamaz oldu.
     <br/>
     <br/>
     IRAK, ÇIKMAZA GİRDİ
     <br/>
     <br/>
     -Türkiye’nin başı da sıcak parayla dertte. Türkiye’ye ne önerirsiniz?
     <br/>
     <br/>
     Bankalarınızı kontrol etmeli, onların bu sıcak para ile çalışmamalarını sağlamalısınız. Malezya’da yabancı bankalar olsa da, onlar da Merkez Bankası’nın kontrolü altında idi. Yani onları da biz yönetiyoruz.
     <br/>
     <br/>
     -Irak’ın durumu ortada bugün. Bu konuda ne düşünüyorsunuz?
     <br/>
     <br/>
     Evet. Orası şu an bir çıkmazda. Amerikalılar Irak’ı terk etse de problem, terk etmese de. Irak’a girmeden önce ABD Başkanı George W. Bush, İngiltere Başbakanı Tony Blair, Fransa Cumhurbaşkanı Jacques Chirac ve eski Almanya Başbakanı Gerhard Schröder’e mektup yazdım. Irak’a girmemelerini önerdim. Terörün daha fazla artacağını bildirdim. Günümüzde sorunlar sadece askerî güçlerce giderilemez. Medenilere galebe ikna ve kalplerini kazanmakla olur. Amerikanın hatası da burada.
     <br/>
     <br/>
     -Mektuplara cevap aldınız mı?
     <br/>
     <br/>
     Onlara daha önce gönderdiğim mektuplar cevap buldu ama bunlara cevap gelmedi. Bu mektupları ve onlardan aldığım cevapları yayımlamayı düşünüyorum.
     <br/>
     <br/>
     -IMF’ye karşı geldiniz. İstemediniz onu. Neye dayanarak yaptınız bunu?
     <br/>
     <br/>
     Çok büyük tasarrufumuz vardı. Gayri safi millî hâsılanın yüzde 40’ı oranında tasarrufumuz var. Her sene biriktiriyoruz. Ülkemizin çok parası var yani. Bundan dolayı dış borçlanmaya çok gerek duymuyoruz. Eğer dışardan borçlanmaz ve iç borçlanma yaparsanız para değerini kaybetse bile aynı para üzerinden ödeme yapmış olursunuz.
     <br/>
     <br/>
     -Malezya’nın kalkınmasında neyi model aldınız?
     <br/>
     <br/>
     Diğer başarılı ülkeleri çok iyi inceledik. Nasıl başarmışlar ona baktık. Mesela savaş sonrası Japonya’nın kalkınmasını, Güney Kore’yi inceledik. Onların her politikasını değilse de bize uyanlarını aldık ve uyguladık.
     <br/>
     <br/>
     -İslam dünyasının kaynakları nasıl verimli kullanılır size göre? Bunun için neler yapılmalı?
     <br/>
     <br/>
     Müslümanlar son dönemlerde hiç olmadıkları kadar zenginler. Çünkü Müslüman ülkelerde petrol var ve petrolün değeri malum. Fakat servetin varsa onu yönetmesini de bilmelisin. Fakir Müslüman ülkelerde yatırım yapmak yerine, zengin Müslüman ülkeler Amerika’da bono şeklinde tutuyorlar birikimlerini. Dolar değer kaybedince onlar da fakirleşmiş oluyorlar. Hatta Amerika’da tutulan para, Amerika tarafından kullanılmakta, daha fazla Müslüman’ın ölmesine sebep olan silah üretiminde kullanılmakta mesela.
     <br/>
     <br/>
     İNSANLAR GİTMEMİ İSTEMEDEN BEN BIRAKTIM
     <br/>
     <br/>
     -Türkiye’yi nasıl buluyorsunuz? Türkiye hakkındaki düşüncelerinizi öğrenebilir miyiz?
     <br/>
     <br/>
     Türkiye ile ilişkilerimiz çok iyi. Ticaret hacmimiz çok küçük, bu geliştirilebilir. Şu anki hükümet doğru yolda gidiyor. Mesela paradan altı sıfırın atılması iyi bir çalışmaydı. Eskiden Türklerin hepsi milyonerdi mesela!
     <br/>
     <br/>
     -Başbakanlığı neden bıraktınız? Kendi rızanızla bıraktınız malum. Fakat bu, çok görülen bir hadise değil politik sahada.
     <br/>
     <br/>
     21 yıl görevde kaldım. Gerçekten çok uzun bir süre. Ve insanlar gitmemi istemeden ve o duruma düşmeden ayrılma kararı aldım, ben istedim.
     <br/>
     <br/>
     -Türkiye’ye iletmek istediğiniz son bir mesajınız var mı?
     <br/>
     <br/>
     Hem hükümetler hem de insanlar arasında ilişkilerin zamanla artırılması gerektiğine inanıyorum. Şuna inanıyorum, birbirimizle tanışmadıkça aramızda muhabbet oluşmaz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=26525), [web.archive.org (arşiv bağlantısı)](http://web.archive.org/web/20090123112134/http://aksiyon.com.tr:80/detay.php?id=26525)
