# Türkiye’yi satacaklar!

*Serkan Demir 2006.05.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dubai’nin Palmiye Adası’nı yapan firma, 300 adalık ‘The World’ projesinde ülkeleri satıyor. Pazarlanacak adalar arasında Türkiye de var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070625024343im_/http://www.aksiyon.com.tr/resim/598/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye, Dubai Şeyhi Muhammed b. Raşid el Mektum’u İstanbul’da yapacağı kulelerle tanıdı. At sevdalısı şeyhin en önemli özelliği ise akıllara ziyan projelere imza atması. El Mektum’un şirketi Nakheel firması, meşhur Palmiye Adası’ndan sonra şimdi de ‘The World’ (Dünya) adlı yeni bir proje hazırlığı içinde. 6 kilometreye 9 kilometre genişliğindeki bir alanda irili ufaklı 300 adadan oluşacak projeyi ilginç kılan unsur, adaların yukarıdan görünümünün bir dünya haritası şeklinde olması. Amaç ise 2008 yılının ortalarına kadar Türkiye’den Tunus’a, Mısır’dan İngiltere’ye, İspanya’dan Antarktika’ya bütün bir dünyayı toptan ya da bina bina, daire daire bölüp satmak. Özellikle dünyanın önde gelen zenginlerine ve “celebrity” olarak adlandırılan meşhur kişilere… Henüz satılacak ülkeler ortada yok. Ama proje çoktan hayata geçirilmiş durumda. Bir süredir dev gemiler milyonlarca ton kumu Dubai açıklarında oluşturulacak 300 adanın tabanını oluşturmak üzere denize atıyor.
   <br>
    <br>
     Satılacak ülkelerin arasında Türkiye de var. Boğazı doldurulmuş, Hatay uzantısı koparılmış, yarımadadan adaya dönüşmüş olsa da The World üzerinde çok özel bir yerde duruyor Türkiye Adası. Bu sebeple yüksek fiyatlara satılması bekleniyor. Türkiye, tamamlandığında 11 dönümlük bir araziye sahip olacak. Çevresinde ise Suriye, Irak, Yunanistan, Çeçenistan ve Smolensk adaları yer alacak. Adaları isimlendiren Nakheel firması Çeçenistan’a “kıyak” geçerek Türkiye’nin birkaç katı büyüklükte yapmış adayı. İran, bir hayli küçültülerek Türkiye’den uzaklarda bir yere konulmuş. Haritada Ermenistan da, Azerbaycan da yok. Dolayısıyla da Dağlık Karabağ sorunu da… Asıl şaşırtıcı olan ise İsrail’in de “haritadan silinmiş” olması.
     <br/>
     <br/>
     The World projesi daha önce Dubai sahillerinde meşhur Palmiye Adası’nı yapan Nakheel firmasının zekâvetinin ürünü. Dubai Başbakanı ve Nakheel firmasının sahibi Şeyh Muhammed b. Raşid el Mektum 1990’larda ülkesinin petrol gelirlerinin sürekli azaldığının farkına vardığında Dubai’yi bir turizm cennetine dönüştürmeye karar verir. Ona göre Dubai ışıl ışıl denizi, yıl boyu eksik olmayan güneşi ve incecik kumlu sahiliyle turistler için cazip bir mekândır. Ama sadece 70 kilometre uzunluğundaki bu sahille ülkesinin turizm cenneti haline gelmesi mümkün değildir. Bu gerçekten hareketle Şeyh Mektum, geliştirdiği palmiye projesiyle sahili uzatmaya karar verir. Birincisinin tutması üzerine ikinci palmiye adasını ve onu koruyan büyük dalgakıranı yapmaya başlar. Bu başarıdan sonra da Nakheel firması daha ‘uçuk’ bir fikir atar ortaya: “Madem Palmiye, Dubai’yi dünya haritasına yerleştirmişti, şimdi The World ile dünya haritasını Dubai’ye yerleştirelim.”
     <br/>
     <br/>
     The World projesi Dubai açıklarında yedi kıta şekli verilmiş 300 adadan meydana geliyor. Adaların bazılarına ülkelerin, bazılarına eyalet veya şehirlerin ismi veriliyor. Bir de adı sahibi tarafından konulacak ve sadece ‘celebrity’lere satılacak ‘celebrity adaları’ var. Yaklaşık iki yıl sonra bitmesi planlanan proje, öncelikle adaların altındaki kumun deniz dalgaları tarafından yutulmasına engel olmak üzere dünyanın en uzun dalgakıranının yapılması ile başladı. 25 kilometreyi bulan bu dalgakıranın yüzde 85’i tamamlanmış durumda. Sadece dalgakıran için 30 milyonun üzerinde kaya ve yaklaşık 30 bin metreküp kum kullanılacak. Bittiğinde 300 ada üzerinde 200 bin insan yaşayabilecek.
     <br/>
     <br/>
     Dünyayı şimdiden pazarlamaya başlamış olan Nakheel firması zengin alıcılar için gerçek dünya üzerinde bir dizi cazibe merkezi planlıyor. Dubai sahillerinde dünyanın en büyük golf merkezlerinden birini kurduran Nakheel, adalarla sahil arasındaki deniz taksilerini de ücretsiz işletecek. The World’un sağlayacağı turist akımıyla şimdilerde yıllık 5 milyon turistin ziyaret ettiği Dubai’nin 2007’de 10 milyon, 2015’te de 40 milyon turisti cezbetmesi bekleniyor. Nüfusu ancak 1 milyon olan bir ülke için bu rakam bacasız sanayinin ne kadar tatlı bir para kaynağı olabileceğini gösteriyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24315), [web.archive.org (arşiv bağlantısı)](http://web.archive.org/web/20070625024343/http://www.aksiyon.com.tr:80/detay.php?id=24315)
