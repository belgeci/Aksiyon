# İki güne bir PTT soygunu

*Serkan Demir 2006.08.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kargo şirketleri karşısında pazar payını kaybeden PTT, şimdi de iki günde bir gerçekleşen şube soygunları nedeniyle güvenlik alarmı veriyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190010im_/http://www.aksiyon.com.tr/resim/610/67.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Eski kovboy filmlerini herkes bilir. Teksas çöllerinde, büyük kaktüslerin etrafındaki kıvrımlı yollardan giden posta arabalarını da. Sonra birdenbire toz bulutu ve at kişnemeleri arasında ortaya çıkan haydut çetesini de… Senaryo klasiktir, yüzleri peçeli haydutlar posta arabasındakileri indirip paraları aldıktan sonra atlarına kırbaçları vurup kayıplara karışır. Vahşi batının ezbere yazılan bu hikâyesi aslında günümüzün ‘kendince’ modern usullerle işletilen postaneleri için de bir klasik. Farklı olan tek şey, posta nakil araçlarının değil de postane şubelerinin basit soygun çetelerinin hedefi haline gelmesi. İstanbul Bahçelievler’de bulunan PTT şubelerinden birisinde kısa süre önce meydana gelen soygun olayına şahit olan Aksiyon, eski Amerikan filmlerinden kalan mirasın arkasını araştırdı.
   <br>
    <br>
     Bahçelievler’deki PTT soygunu, şubedeki gişelerin arkasındaki sıradan bir masanın çekmecesinden 7 bin YTL tutarında paranın çalınması şeklinde gerçekleşti. Diğer PTT şubelerindeki durumu araştıran Aksiyon, PTT şubelerinin çoğunun güvenlik zaafı çektiğini ve ortalama 2 günde bir PTT şubesinin soyulduğunu ortaya çıkardı.
     <br/>
     <br/>
     Gülerek izlediğimiz kovboy filmlerini aratmayacak postane soygunlarıyla ilgili rakamlar oldukça çarpıcı. Sadece 2005 yılı içerisinde meydana gelen 189 PTT soygununda 406 bin YTL tutarında maddî kayıp meydana gelmiş. Her defasında ortalama 2 bin 150 YTL kayıp oluşturan PTT soygunları genellikle mesai saatleri dışında gerçekleşiyor. Mesai dışında kasalarda az miktarda para bırakılması yaşanan olaylarda maddî zararın fazla olmasını engelleyen en önemli faktör.
     <br/>
     <br/>
     Türk Haber-Sen İstanbul Şube Başkanı Ahmet Kurt, soygunların sık sık yaşandığı İstanbul Avrupa Yakası PTT şubelerinde toplam cironun yüzde 60’ının döndüğünü söylüyor. Güvenlik elemanı sayısının yetersiz olduğunu, artan terör ve hırsızlık olayları ile güvenlik açığının arttığını belirterek çözüm için acele edilmesi gerektiği fikrini savunuyor. İstanbul Avrupa yakasındaki 168 şubeden sadece 8 tanesinde birden fazla memur çalıştığını açıklayan Kurt, diğer 160 şubede ise sadece bir memurun görev yaptığına dikkat çekiyor. Önemli bir kısmı bayanlardan oluşan memurların, şubedeki tüm faaliyeti üstlendiğini, bunun da iş esnasında dikkat dağılmasına yol açtığını ifade ediyor. Türk Haber-Sen İstanbul Şube Sekreteri Subutay Aydın ise, bazı bayan memurların güvenlik endişelerini iletmek üzere sendikayı aradıklarına dikkat çekiyor.
     <br/>
     <br/>
     KIYIDA KÖŞEDE KALAN ŞUBELER ANA HEDEF
     <br/>
     <br/>
     Sorunun kaynağını PTT şubelerinin kıyıda köşede kalan yerlerde açılmasına bağlayan Ahmet Kurt, küçük çaptaki 160 şubenin yarıya düşürülerek güvenlik sorununu aşmayı öneriyor. Merkezî yerlerde açılacak şubelerin hizmet kalitesini de artıracağını ifade eden Kurt, pazarı bölen kargo şirketleri karşısında PTT’nin tekrar güç kazanacağını düşünüyor.
     <br/>
     <br/>
     Çeşitli bankacılık dallarında hizmet sunan PTT’nin bu hizmetler karşılığında 2005’te 185 milyon YTL gelir elde ettiğini söyleyen Ahmet Kurt, şubelere kurulacak kamera ve alarm sistemleri ile yeterli derecede güvenlik sağlanabileceği görüşünde. Bina içerisine ve dışarısına yerleştirildiğinde yeterli düzeyde güvenlik sağlayacak olan 4 kamera ile sorunların asgari seviyeye ineceğini belirten güvenlik şirketleri, görüntü kaydı yapabilen sistemin şube başına yaklaşık bin YTL’ye mal olacağını söylüyor. Merkezî alarm hizmeti veren şirketler de kapı ve pencere güvenliğini şube başına yaklaşık 30 dolara sunabiliyor.
     <br/>
     <br/>
     Sadece 2005 boyunca gerçekleşen soygunlarda kaybedilen meblağ karşılığında en az 406 şube için görüntü kaydı yapabilen güvenlik sistemi kurulabileceği hesap edilirse, yıllardır ihmal edildiği için güvenlik zaafı yaşayan PTT’lerin hızla toparlanabileceğini ummak zorlama bir hayal olmasa gerek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25022), [web.archive.org (arşiv bağlantısı)](http://web.archive.org/web/20061010190010/http://www.aksiyon.com.tr/detay.php?id=25022)
