# Bizim Sokağın Çocukları

*Serkan Demir 2006.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk gençliğinin resmini çekmek isteseniz kameranızı nereye yöneltirdiniz? Aksiyon, gençliğimizin resmini, adı konulmamış bir sokakta çekti. Hem de on üç yıldır görüşmemiş çocukluk arkadaşlarını buluşturarak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061030101432im_/http://www.aksiyon.com.tr/resim/597/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Buz gibi soğuk sudan içeeen!” diye bağırdı küçük Bülent, avazı çıktığı kadar. Sonra yanındaki altı afacana dönüp, “İşte böyle bağıracaksınız’ dedi. “Bak sakın parayı almadan suyu vermeyin. Önce para, sonra su!” diye de uyardı. Onlu yaşlardaki yedi kafadar, evlerinde soğuttukları küçük su bidonlarıyla dağıldı. Bu işte daha bir tecrübeli olanlar, pazaryerini seçerdi hep. Sanayi mahallesinde dolaşan Murat, Türker ve Murat Ali kâh su satar, kâh da konfeksiyoncuların, ayakkabı imalatçılarının insana sihirli gelen el hareketleriyle işleyişlerini incelerlerdi. Sonunda  ya su tükenir ya da takat, adı konulmamış sokağın çocukları, kazanılan birkaç lira ile geriye, yuvaya dönerlerdi.
   <br>
    <br>
     Adı olsaydı bu sokağın, bütün bir Türkiye’nin sokağı olamazdı belki. Ama öyleydi. Bütün bir Türk gençliği böylesi sokaklarda yetişmemiş midir? Seksenli yılların çocukları su satarak, simit satarak, bilet satarak atılmamış mıdır hayatın kollarına? İşte bu adı konulmamış sokakta da böyle olmuştu. Hayal bidonlarını yüklenen yedi arkadaş hayatın sokaklarına atmışlar kendilerini; on üç yıl boyunca koşmuşlar “sıcacık hayallerinin” peşinde. Okuyabilenlerden Bülent gazeteci olmuş. Murat Ali inşaat malzemeleri pazarlayan bir aile şirketinin başına geçmiş. Baba mesleğine takılıp kalanlar konfeksiyon ve ayakkabı atölyelerinde iş bulmuşlar kendilerine. Çocukluk günlerinde ‘çıtı pıtı’ top oynayan Güngör Öztürk de Ümit Milli Takıma, Trabzonspor’a kadar ulaşan futbol kariyerini İstanbul Büyükşehir Belediyespor’a taşımış. İşte bu Türk gençliğinin resmidir: Bitmemiş hayallerle birlikte hedefine kilitlenmiş kararlı bakışların, engin duyguların yanında korkuların ve vazgeçmişliklerin gençliği.
     <br/>
     <br/>
     DÖNEMİNE GÖRE GENÇLİK
     <br/>
     <br/>
     Adı olmayan sokağın Türk gençliği, çocukluklarını köyden kente göçün ilk kuşağı olarak yaşamışlardı. Şehirde kendilerine yeni bir hayat arayan babalarının peşi sıra ekonomik üretkenliğe erken adım attı bu çocuklar. Doksanlı yıllarda gençliğe adım atmanın anlamı iş sahibi olmaktı: İyi para kazandıran bir iş. Oysa altmış ve yetmişli yıllarda genç olmak sokakta olmak, protesto etmek, devrimci olmak demekti. Kırklı ve ellili yıllarda gençlik edebiyatla uğraşmak anlamına geliyordu. Şiir yazmayana genç denilmeyen yıllardı bunlar.
     <br/>
     <br/>
     Türk gençliğinin problemleri üzerine 1970’lerden bu yana yazan Psikiyatr Prof. Özcan Köknel ‘gençlik’ kavramının bir tarihinin yapılabileceğini düşünüyor. 1960’larda gençlerin ‘ülkeyi kurtarma’ söylemine tutulduğunu ve bundan sonra Türk gençliğine hâkim olan hissiyatın tepkisellik olduğunu belirterek, gençliğin temelde dönemin baskın ideolojilerini takip ettiğini kaydediyor. Altmışlar solculuğun, yetmişler silahlı çatışmaların ve milliyetçiliğin, seksenler de türbanlı genç kızların kuşağı Köknel’e göre.
     <br/>
     <br/>
     AYNI SOKAKTAN FARKLI HAYATLAR
     <br/>
     <br/>
     Dokuz Eylül Üniversitesi Öğretim Üyesi Prof. Dr. İbrahim Armağan’ın Türk gençliğinin mutluluk için gerekli gördüğü değerleri üzerinde yaptığı çalışmalar da yetmişli yıllardan bu yana gençliğimizin kafa yapısı dönüşümünü ortaya koyuyor. Armağan, ilkini 1979 yılında yaptığı araştırmada gençlerin sevgi, özgürlük, eşitlik ve eğitim değerlerini ön sırada tutarken 1997 yılında değer sıralamasının dramatik bir şekilde değiştiğini ve paranın ilk sıraya yerleştiğini tespit etmiş. 2000’li yılların Türk gençliği ise eğitimi birinci önceliği olarak görüyor. Eğitimi de para, sevgi ve iyi bir meslek takip ediyor.
     <br/>
     <br/>
     Adı olmayan sokağın yedi genci paranın, mesleğin ve eğitimin mutluluğun ön şartları olduğu bir dönemde atladılar gençlik bayırlarına. On üç yıla bütün bir Türk gençliğinin yaşadığı hayat hikâyelerini sığıştırdılar. Şimdilerde bir konfeksiyon işinde makineci olarak çalışan Murat Yılmaz, imkansızlıklardan ötürü okuyamayan, ama en azından kardeşini okutmak için çabalayan gençliğimizin hikâyesini yaşamış bu yıllarda. Türker Aslan, eğitimini yarıda bırakıp iş dünyasına atılan, sonunda da hatırı sayılır bir servet edinen ‘uyanık’ gençlerimizin hikâyesini yaşamış. Kaan Garip ise iki üniversitede okumasına rağmen bir türlü hayal ettiği mesleği edinememiş, rüyalarını gerçekleştirememiş gençlerimize katılmış. Murat Ali Yılmaz hem okumuş hem de fırsatları iyi değerlendirmişlerden. “Kaymakamlıklarda, Emniyet ve İçişleri Bakanlığı’nda pek çok arkadaşım var. Ben de mevkilerde olabilirdim. Ama ticaret bana cazip geliyor.” diyen Murat Ali iyi kazandığını gizlemiyor. Ama rakam telaffuz etmekten kaçınıyor. 13 yıl çoğunlukla sigortasız olarak çalıştığı konfeksiyon işçiliğinden sonra havaalanında yük taşıyıcılığı yapmaya başlayan Bayram Merdu, dışarıdan bitirdiği ortaokulun üzerine liseyi de bitirebilirse bir devlet memurluğu kapma peşinde. Ayakkabıcılık sektöründe çalışan Erhan Saçlı ise hayattan beklentisi kalmadığı için büyük endişeler yaşamayan gençlerimizi temsil ediyor.
     <br/>
     <br/>
     Sultançiftliği’nde oturan Murat Yılmaz’ı adı olmayan sokağın gençliği resminde bulunduğu yere oturtan şey hep imkânsızlıklar olmuş. İmkânsızlık ilkokuldan sonra okumamasını dayatmakla kalmamış. Babasını kaybettikten sonra evin bütün yükünü omuzlamak zorunda kalan Murat, yakında nişanlanacağı genç kızla ancak bir yıl sonra evlenebileceğini düşünüyor. “İmkânım yok, olsa hemen evlenirdim. Ama önce kendimi toparlamam lazım.” diyen Murat on altı yıldır konfeksiyon işinde makineci olarak çalışıyor. Eskiden sigorta problemiyle boğuşurmuş, şimdilerde de primlerinin ödenmemesinden şikâyet ediyor. Yıllar boyu ‘bari kardeşim okusun’ diyerek yükünün üzerine yük almış, ama o hayali de suya düşmüş.
     <br/>
     <br/>
     GENÇLİK MUTSUZ
     <br/>
     <br/>
     Türker Aslan da hemen hemen aynı imkânsızlıklarla boğuşmuş. Ama onu bulunduğu noktaya taşıyan şey, doğru zamanda doğru kararı vermiş olması. Ortaokulun ikinci sınıfından kendi isteğiyle ayrılan Aslan, önce ayakkabı ve konfeksiyon atölyelerinde çalışmış. Sultanhamam’da kumaş satan bir dükkânda tezgâhtarlık işi aldığında üretimden ticaret sektörüne atlamış. Merter’de tekstil makinesi parçaları satan bir iş yerinde çalışırken de ithalatın imkânlar uzayını tanımış. Türker şimdilerde kendi şirketi ile tekstil makinesi ithalatı yapıyor. Şirketinde eğitimli insanlar çalışıyor. Türker için şirketinin en eğitimsizi olmak önemli değil. Çünkü İngilizce biliyor, Almanca öğreniyor ve bugünlerde de Çinlilerle anlaşabilmek için diyalog çalışıyor. Ailesinden kendisine hiçbir şey kalmamış olsa da Türker alın terinin hakkını vermiş bir genç profili çiziyor adı konulmamış sokağın gençleri arasında.
     <br/>
     <br/>
     Kuşkusuz gençliğin kendi işini kuran bütün temsilcileri işe sıfırdan başlamak zorunda kalmıyor. Nitekim bu sokaktan ayrıldıktan sonra Ankara Üniversitesi Siyasal Bilgiler Fakültesi’nde okuyan Murat Ali Yılmaz kısa zamanda ailesine ait bir şirketin başına geçmiş. Yine de Murat Ali, zamanında elinden tutacak ve istediği mesleğe yönelik bir eğitim almasını sağlayacak birilerinin olmadığından yakınıyor. Nitekim uzmanlar Türkiye’yi bir ‘bilinçsiz tercih’ ve ‘yanlış meslek seçimi mağdurları’ ülkesi ilân edebileceğimizi söylüyor. Bazı gençlerimiz sevmedikleri ve başarılı olabileceklerine inanmadıkları mesleklerde hayatlarını tüketmeye devam ederken, bazı gençlerimiz de yapmakta oldukları mesleğe yönelik bir eğitim alamamış olmanın ıstırabını yaşıyor.
     <br/>
     <br/>
     Uzmanlar yanlış öncelik, yanlış okul ve yanlış mesleğin gençliğin mutsuz olmasının temel sebepleri olduğu kanaatinde. Yıllar boyunca Türk gençliğini gözlemleyen Prof. İbrahim Armağan, 80 öncesi gençliğin yüzde 65’inin, 90 gençliğinin yüzde 42’sinin ve nihayet 2000 gençliğinin sadece yüzde 24’ünün gerçekten mutlu olduğunu tespit etmiş. Armağan’a göre gençlerin sürekli ‘mutsuzlaşmasının’ baş sebebi önceliklerinin sürekli materyalist bir çizgiye kayması. Armağan, gençliğin 1980’lerde, zengin olmanın ancak iyi bir eğitimden geçtiğine inandığını, 2000’lerin başında ümidini ‘miras, şans oyunları ve politika’ya bağlamış olduğunu da belirlemiş. Yine de araştırmalar özellikle 2003 yılından sonra gençlerin mutluluk oranının arttığını, eğitimin mutluluk için bir ön şart olarak görülmeye başlandığını gösteriyor. 2004 yılında yapılan bir araştırmada gençlerin yüzde 40’ı net bir şekilde mutsuz olduğunu söylemiş. Yine de eğitimin zenginliğin yolu olduğuna inanma oranı yüzde 80’lerde dolaşmış. Uzmanlar 2003’ten itibaren gençliğin yeni bir umut depoladığını gözlemlemiş. Görüldüğü üzere ekonomik ve siyasal durumlar gençliğin sadece mutluluğunu değil, mutluluğa nasıl ulaşacakları yönündeki kanaatlerini de etkiliyor.
     <br/>
     <br/>
     Gençliğin mutsuzluğunun temel sebebi olarak ‘gerçekleştirilememiş hayalleri’ görenler de az değil. Bizim sokağın gençlerinden Kaan Garip, önce Açık Öğretim Üniversitesi Turizm ve Otelcilik Bölümü’nde iki yıl okumuş. Daha sonra Sütçü İmam Üniversitesi Elektronik Bölümü’nü kazanan ve bu bölümü ikinci olarak bitiren Kaan yine de kazandığı halde evine uzak olduğu için gidemediği Gemi Elektroniği Bölümü’nü bir ukde olarak içinde taşıyor. Çok istediği meslek olan pilotluğun yakınına bile ulaşamamış olan Kaan, tekstil makinelerinin servis, bakım, onarım ve tamirat işlerini yapan bir şirketteki işine devam ediyor. 680 YTL’lik maaşla geçinmeye çalıştığını söyleyen Kaan çoğu gencin mutsuz olduğu kanaatinde: “Ekonomik sıkıntı ve ekmek davası yüzünden sosyal ilişkiler geriliyor. Çoğu insan asgari ücretle çalışıyor. Kitap alırken dahi bununla kaç ekmek alınabileceğinin hesabını yapıyorsun.” Yine de Kaan gençlik için büsbütün umutsuz değil. “Bizden önceki gençlik daha da boştu. Biz yıllarca ders gördüğümüz halde İngilizce öğrenememiş bir gençliğiz. Şimdi anaokulunda öğreniyor çocuklar. Güzel bir neslin geldiğini görebiliyorum.” şeklinde konuşan Kaan’a göre gençliğin mutluluğu aynı anda hem maddeten, hem de manen tatmin olmasına bağlı.
     <br/>
     <br/>
     UMUTSUZLAR MUTSUZLARDAN ÇOK
     <br/>
     <br/>
     Araştırmalar gençliğin sadece mutsuz değil, aynı zamanda umutsuz olduğunu gösteriyor. Uzmanlar umutsuzlukla mutsuzluk arasında doğrudan bir bağlantı kursalar da hayatta herhangi bir umudu kalmadığı için mevcut halini içselleştiren gençler de mevcut. İlkokul mezunu Erhan Saçlı hayata Kaan ve Murat Ali ile birlikte başlamış. Adı konmamış sokakta yıllarca ayakkabıcılık sektöründe çalışan Erhan diğer arkadaşlarının aksine bu işten ayrılamamış. Bülent’le birlikte çalıştığı atölyede sürekli kullanılan balinin etkisiyle geçici felç geçirmesine rağmen sağlığına kavuştuğunda aynı işe geri dönmekten başka çare bulamamış. Erhan şimdilerde aylık 800 YTL maaş alıyor ve çocuklarının karnını doyurmaktan başka bir hedefi de yok dünyada.
     <br/>
     <br/>
     Hayattaki bütün hedefini liseden mezun olup memuriyet sınavlarını geçebilmeye endekslemiş olan Bayram Merdu’yu da bu hayal mutlu edebiliyor. “Bir memur olabilirsem gerisi önemli değil.” şeklinde konuşan Bayram, henüz evlenmiş. Eşi de muhasebecilik yaparak evin geçimine katkıda bulunuyor. Bayram, eğitimin ekonomik refahın ön şartı olduğunu düşünen 2000’li yıllar gençliğinin tipik bir örneği. Mevcut durumunu imkânsızlıklar yüzünden okuyamamışlığına bağlayan Bayram, çocukları olduğunda onları okutmak hedefine kilitleneceğini ve onları okutup iyi bir meslek sahibi yapabilirse bunun kendisini mutlu edeceğini söylüyor.
     <br/>
     <br/>
     BÜYÜK HEDEFLERİN GENÇLİĞİ
     <br/>
     <br/>
     Son on yılda yapılan gençlik araştırmaları da gençlerin özellikle eğitimsiz kesiminin ekonomik ve siyasal gündeme bağlı olarak umutlarının körelip canlandığını gösteriyor. Ekonominin ümit vermediği dönemlerde yapılan araştırmalarda gençliğin büyük oranda ‘gelecek endişesi’ ve işsizlik gibi sıkıntılara duçar olduğu gözlemlenirken, bu dönemde gençlerin ‘kapağı yurtdışına atmak’ gibi çözümlere daha yatkın oldukları ve siyasal sisteme olan güvenlerini kaybettikleri anlaşılıyor. Söz gelimi böylesi ekonomik sıkıntı dönemlerinde gençler eğitimin beraberinde başarı getireceği yönündeki güvenlerini kaybederek, ‘yüksek mevkilerde bir tanıdığı olmanın’ başarının anahtarı olduğuna inanmaya başlıyor. Bu bulgulara karşın ülke ekonomisinin toparlanmaya başladığı dönemlerde gençlerin Türkiye’de kalma ve iş kurma eğilimlerinin arttığı ve eğitime olan güvenin yüzde 80’lere ulaştığı da gözden kaçmıyor.
     <br/>
     <br/>
     2000’li yılların gençliği eğitim ve girişkenlikle çağ atlayabileceğine inanan bir gençlik. Bu sebeple de hedeflerini koyarken mevcut durumundan çok kalbindeki isteğin gücüne bakıyor. Yıllardır konfeksiyon sektöründe aynı işi yapsa da Murat Yılmaz bir gün bir tekstil firmasının müdürü olma ümidini yitirmemiş. Toplumun geneliyle alakalı aynı ümitvar tavrı taşımıyor Murat. “Gençliğin durumunu hiç iyi görmüyorum. Ülkemiz hedefi olmayan bilinçsiz insanlarla dolu. Bizim insanımız çok cahil ve eğitimsiz.” şeklinde konuşuyor. Buna karşılık inşaat sektöründe önünü açık gören Murat Ali ise bir gün Galatasaray gibi büyük bir kulüpte yönetici olabileceğine inanıyor.
     <br/>
     <br/>
     Gençliğin hepsi hedeflerini kendisi için biçmiyor. 80’li yıllardan sonra hızla büyüyen gönüllüler hareketi fikren bu harekete yakın olsun veya olmasın pek çok insanın kolektif düşünceye ısınmasını sağlamış. Adı konulmamış sokağın eğitimsiz fakat başarılı iş adamı Türker Aslan gençlerin Batı hayranlığını bırakıp kendi kültürünü özümsemesi halinde başarılı olacağına inanıyor. Uzakdoğu ülkelerinde Türk markası makineler yaptırıp bunları Avrupa ve diğer dünya ülkelerine satmayı hedefleyen Türker, 2000’li yıllarda ortaya çıkan ‘hep daha fazlasını isteme’ psikolojisini taşıyor. Ona göre hedef her zaman daha ileriye konulmalı. Ne kadar başarılı olursa olsun kendisini eleştiriyor ve “Fatih 21 yaşında İstanbul’u fethetmiş. Ben yaşıma göre çok az şey yaptım.” diyor.
     <br/>
     <br/>
     Türker’le aynı sokakta büyümemiş olsa da Diyarbakır’dan kalkıp Boğaziçi Üniversitesi’nde Psikolojik Danışmanlık ve Rehberlik bölümünde okuyan Mahmut Ceylan da ‘bana yetmez’ diyen genç tipinin bir temsilcisi. Etnik köken sorgulamalarını sevmeyen Mahmut, Çanakkale’yi maneviyata sahip çıkarak ve birlik beraberlik ruhuyla  kazanmış bir milletin her şeyi başarabileceğine inanıyor. Gençliğin toplum adına bir şeyler yapma arzusunu taşıması gerektiğini söyleyen Mahmut, ferdiyetçiliği ve dar görüşlülüğü eleştiriyor. Gençliğin önündeki asıl engellerin az okumak ve fakirlik olduğunu söyleyen Murat Ceylan’a göre ülke en kısa zamanda ‘-culuk’ ithamlarından ve her gelen hükümetin bir öncekinin yaptıklarını bozma saplantısından kurtulması gerekiyor.
     <br/>
     <br/>
     Yine Boğaziçi Üniversitesi’nde okuyan ekonomi öğrencisi Duha Altındağ da zaman içinde gençliğin bir sinerji oluşturabileceğinden ümitli. Şimdilerde ABD’de kabul aldığı doktorası için bu ülkeye gitmeye hazırlanan Altındağ, Türkiye’nin bariz bir geçiş döneminde olduğuna inanıyor. ABD’deki eğitimin seviyesinin henüz yakalanamadığını kabul eden Altındağ’a göre şimdilerde yurtdışına giden akademisyenlerin bir gün geri dönüp kendi yapamadıklarını yapacak bir gençlik yetiştirme bilincinde olması Türkiye için büyük bir zenginlik. Kendisi de doktorasını bitirdikten sonra Türkiye’ye dönmeyi planlayan Altındağ, gençliğin az okuma, zamanı gereğince değerlendirememe ve geçmişle gelecek arasında köprü olamama handikaplarından bir an önce kurtulması gerektiğine inanıyor.
     <br/>
     <br/>
     KABLOSUZ KUŞAK
     <br/>
     <br/>
     Türkiye de dâhil olmak üzere bütün bir Avrupa gençliği üzerine yapılan çalışmalarda 20. yüzyıl gençliği ‘gençlik’ kavramını temsil eden öğelere göre adlandırıldıklarında 90’lı yılların gençliğine ‘kablolu kuşak’ (Wired Generation) denildiği biliniyor. Kablo TV, internet, telefon ve masaüstü bilgisayarların genç odalarına taşıdığı onlarca kablonun sembolize ettiği bu gençliğin yerinde seksenli yıllarda ‘TV kuşağı’, yetmişli yıllarda ‘sokak kuşağı’ ve nihayet altmışlı yıllarda ‘keleş kuşağı’ bulunuyordu. Bu durumda cep telefonunun ve kablosuz internet bağlantısı yapabilen avuç içi bilgisayarların masa üstülerin yerini aldığı 21. yüzyıl gençliğine ‘kablosuz kuşak’ demek uygun olacak.
     <br/>
     <br/>
     Avrupa gençliğinin alışveriş meyillerini araştıran uzmanlar ‘kablosuz kuşağın’ aynı zamanda bir marka kuşağı olduğunu düşünüyorlar. Uzmanlara göre kendilerini dünya vatandaşı veya Doğu ile Batı arasında sıkışmış olarak görmeye başlayan gençlik, zamanla kimlik kaybına uğruyor ve geleneksel milli, etnik, dil ve coğrafya tabanlı veya ekonomik kimlik yapılarını terk ederek ‘mobil kimlik kaynakları’ arayışına giriyor. Cep telefonu, araba ve ayakkabı markası gibi mesaj yüklü markalarla kendilerine kimlik kazandırmaya çalışan gençlerin benzer sebeplerle post-modern arayışlara girdiği iddia ediliyor.
     <br/>
     <br/>
     Prof. Dr. Özcan Köknel mevcut durumun gençliğe değerleri aktarması gereken orta sınıfın yok olmasından kaynaklandığını iddia ediyor. Prof. Dr. Armağan’ın değerlendirmelerinde ise medyanın yıkıcı rolü ön plana çıkıyor. Türk gençliğinin ancak din duygu ve düşüncesiyle bir ideal etrafında toplanabileceğine inananlar ise çözümü çoktan bulmuşlar: Bir gençlik, bir gençlik, bir gençlik... “Zaman bendedir ve mekân bana emanettir!” şuurunda bir gençlik...
     <br/>
     <br/>
     Not: Bu dosyanın hazırlanmasında kariyerim.com, gencnet.com; Prof. Dr. İbrahim Armağan, Prof. Dr. Özcan Köknel gibi kurum veya kişilerin yürüttüğü gençlik araştırmalarından ve Devlet İstatistik Enstitüsü’nün dokümanlarından yararlanılmıştır.
     <br/>
     <br/>
     RAKAMLARLA GENÇLİK
     <br/>
     <br/>
     2006 yılında 73 milyona yaklaşan ülke nüfusunun 26 milyonunun 15 ila 34 yaşları arasında olduğu tahmin ediliyor. DİE’nin tahminlerine göre önümüzdeki on beş yıl boyunca gençlerin genel nüfustaki oranı çok küçük bir azalma gösterecek. Buna rağmen Türkiye Avrupa’daki en genç ülke olmaya devam edecek.
     <br/>
     <br/>
     Türk gençleri Avrupa’ya yerleşme sevdalısı değil. Gençlerin yüzde 70’e yakın bir kesimi Türkiye’de kalıp iş sahibi olmayı planlıyor.
     <br/>
     <br/>
     Gençlik Türkiye’den ayrılmak istemese de kendini ‘Türkiye’de bir Türk vatandaşı’ olarak görenlerin oranı ancak yüzde 44. Gençlerin yüzde 23’ü kendilerini Doğu ile Batı arasında sıkışmış olarak görüyor.
     <br/>
     <br/>
     15-34 yaş arası gençliğin yüzde 48’i sigara içiyor. Yüzde 9,7’si hayatlarında en az bir defa uyuşturucu kullanmış. Bütün Türk toplumu içindeki intiharların yüzde 55’i de bu yaş aralığında oluyor.
     <br/>
     <br/>
     Her yıl 5 bin civarında Türk genci yurtdışına yüksek lisans veya doktora yapmak üzere çıkıyor.
     <br/>
     <br/>
     Türkiye genelinde 1 milyonu aşkın lisanslı sporcu bulunuyor. Ancak bunlardan sadece 27 bini aktif olarak spor müsabakalarına katılıyor. Bu rakamın da 11 binini üniversite takımları ve 5 binini basketbol takımları oluşturuyor.
     <br/>
     <br/>
     ONUN BAYRAMI 19 MAYIS
     <br/>
     <br/>
     22 Nisan 2006 günü TBMM’deki ‘Çocuk Meclisi’nde başkan seçilen, daha sonra Erzurum temsilcisi vasfıyla kürsüye gelerek meslek liselerinin önlerindeki her türlü engeli aşma yönündeki kararlılıklarını dillendiren İbrahim Seyhan, 21 yaşında olduğu gerekçesiyle Ankara’nın gündemine oturmuş, CHP Başkanı Deniz Baykal, Meclis Başkanı Bülent Arınç’a yönelik eleştirisinde, “Onun bayramı 19 Mayıs” demişti. Aksiyon, ‘21 yaşındaki genç İbrahim Seyhan’ı buldu ve ondan 19 Mayıs Gençlik ve Spor Bayramı temennilerini aldı:
     <br/>
     <br/>
     “Fikri hür, vicdanı hür Türk Gençliği adına!
     <br/>
     <br/>
     Bu satırları hür, demokratik bir ülkede yaşıyor olmanın verdiği şevk ve coşkuyla kaleme alıyorum. Kurtuluş savaşımızın zaferle sonuçlanmasının neticesi olarak, Osmanlının küllerinden doğan yeni Türk devleti bizzat bu şanlı direnişin önderi ve yeni devletin kurucusu Ulu Önder Mustafa Kemal Atatürk tarafından Türk gençliğine emanet edilmiştir. Bu emanetin yükünün ağırlığının bilinci ve emanete layık görünmenin sevinciyle, kendimizi geleceğe hazırlarız.
     <br/>
     <br/>
     Atatürk’ün bu milletin kendi kendisini yönetebileceğine dair güveninin sonucu olarak, rejim demokratik bir şekilde yapılandırılmıştır. Değil kişilerin sultası, eşitlik ilkesi çerçevesinde, hiçbir sınıfa imtiyaz tanınmayarak, makamı, statüsü her ne olursa olsun, Türkiye Cumhuriyeti kanunları önünde herkes eşit kabul edilmiştir.
     <br/>
     <br/>
     Bu nedenle, 19 Mayıs Gençlik ve Spor Bayramı’mızı tüm ulusumuzla birlikte kutlarken, herhangi bir meslek okuluyla diğer okulların eğitimini görmüş kimseler arasında da bir fark olmadığının söylenmesine gerek yoktur. Bu meyanda 19 Kasım 1937’de Atatürk’ümüzün söylediği ve Sabah Gazetesi’nin Cumhuriyetimizin kuruluşunun 75. yılı armağanı olarak ‘Ata’nın Son Günleri’ adlı ek dergisinde yayınladığı üzere genç ve çocukları serbestçe konuşmaya, düşündüklerini duydukları gibi ifade etmeye teşvik etmeliyiz. Böylelikle hem onların hatalarını düzeltmek imkanı bulunur, hem de ileride yalancı ve riyakar olmalarının önüne geçilir. Ancak bu suretledir ki çocuklarımız ülkeye yararlı birer vatandaş ve mükemmel bir insan olurlar.
     <br/>
     <br/>
     Bu bilinçle konuşmuş ve konuşan bir Türk genci olarak milletimizin bayramını kutluyor, gençliğimizi selamlıyorum.
     <br/>
     <br/>
     İbrahim Seyhan”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24240&yorum=10188), [web.archive.org (arşiv bağlantısı)](http://web.archive.org/web/20061030101432/http://www.aksiyon.com.tr:80/detay.php?id=24240&yorum=10188)
