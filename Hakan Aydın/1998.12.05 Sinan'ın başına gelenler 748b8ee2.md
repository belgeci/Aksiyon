# Sinan'ın "başı"na gelenler

*Hakan Aydın 1998.12.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyada Hitler'in, Mussolini'nin revaçta olduğu, 'kan'a ve 'kafa' ya dair ifadelerin muteber görüldüğü, bizde de Güneş Dil Teorisinin gündeme geldiği 1930'lu yıllardır.
  </font>
 </div>
 <div id="newsText">
  <font class="detail-text">
   Kültür Bakanlığı'nca öğretmenlere yönelik bir tamim çıkartılır ve eski mezarlardan çıkacak olan Selçuklu ve Danişmendoğullarına ait kafataslarını İstanbul'daki Antropoloji Müzesi'ne göndermeleri istenir (5 Ağustos 1935 tarihli Cumhuriyet Gazetesi). Aynı yıl Şevket Aziz Kansu, Dil Tarih Coğrafya Fakültesi Fiziki Antropoloji bölümünü kurar. Anadolu'nun çeşitli yerlerinden gelen iskeletler ve kafatasları Kansu'nun başında bulunduğu bir heyet tarafından burada tetkik edilir.
   <br/>
   <br/>
   Şevket Aziz Kansu Mimar Sinan, Abdülhak Hamit gibi Osmanlı döneminde yaşamış şahsiyetlerin kafatası tetkiklerini fasiküller halinde yayınlarken; Selçuklu Türkleri üzerindeki araştırmalar kitaplaştırılır. Devlet Basımevi tarafından 1937'de yayınlanan kitapta yüzlerce Selçuklu Türkü'nün kafatası ve iskelet tetkikleri yer alıyor. Kitabın 7. sahifesinde Haziran 1935 yılından itibaren başlayan çalışmaların bir çok soruya cevap teşkil ettiği kaydedikten sonra şöyle deniliyor: 'Türk Tarih Kurumu'nun daima hayırlı ve güzel yardımlarıyla yapmış olduğum bu tetkik derhal söylemeliyim ki daha ilk bir adımdır. OğuzSelçuk Türkleri üzerine başlanan bu tetkiklerin devamı ve miktarca çoğalması ve Selçuklu mumyalarının da teşmil edilmesi lazımdır'.
   <br/>
   <br/>
   Tarihçi İbrahim Hakkı Konyalı, Kansu'nun kitapta belirttiği temennilerini doğruluyor. Konyalı'nın imzasıyla Sebil Dergisi'nde çıkan yazıda Kütüphaneler ve Müzeler Umum Müdürü Ahmet Tevfik'ten aktarıldığına göre Alaattin Camii'nin avlusunda bu türbenin içerisinde mumyalanmış Selçuklu sultanlarının cesetleri vardır. O dönemde bu mumyalar çıkartılıp incelenir, sonra da çuvallara doldurulup bir kenara atılır. Konyalı "Köpekler mumyaları sağından solundan çekiştiriyorlardı, ben gördüm" diyor.
   <br/>
   <br/>
   Hacettepe Üniversitesi Fiziki Antropoloji öğretim görevlisi Prof. Dr. Metin Özbek bu araştırmaların daha çok İslam öncesi döneme ait olduğunu söylese de gerek Kültür Bakanlığı'nın bildirisi, gerekse Konyalı'nın anlattıkları bu dönemde birçok tarihi şahsiyetin mezarlarının açıldığının 'aşikâr' olduğunu gösteriyor. Aşikar olmayan ise Ankara'ya gelen iskelet ve kafataslarının tetkik bittikten sonra müzeye mi kaldırıldığı yoksa çıkarıldıkları yere mi defnedildiği. Bu sorunun cevabını somut bir örnek olarak Mimar Sinan özelinde ele almak gerekiyor.
   <br/>
   <br/>
   Sermimaran-ı Hassa'nın 'kafatası' nerede?
   <br/>
   <br/>
   Mimar Sinan'ın mezarının açılmasına giden yol 1930'da Cumhuriyet'in tarih ideolojisini kuran Türk Kavminin Ana Hatları isimli bir kitapla başlıyor. Kitap üzerinde bir çok tartışmalar olur. Bunun üzerine Atatürk, kitabın 'ayakları yere basmayan' bazı bölümlerinin yeniden müstakil monoğrafiler halinde hazırlanmasını emreder. Yıl 1935'tir. Osmanlı mimarisi bölümü Sedat Hakkı Erdem'e tevdi edilir. 29 Temmuz 1935'te Atatürk'ün başkanlığında Dolmabahçe Sarayında toplanan Türk Tarih Kurumu Heyeti, Sedat Hakkı Erdem'in 'Osmanlı Mimarisi' yazısını tartışmaktadır. Rıfkı Melül Meriç'in 1939'da hazırlayıp ancak 1965'te yayınlayabildiği "Mimar Sinan 1: Hayatı, Eseri" adlı çalışmasının önsözünde o günün TTK Başkanı Uluğ İğdemir'den naklettiğine göre Erdem Mimar Sinan'ın büyük bir dahi olmakla beraber Osmanlı kültürü içerisinde eserlerini ortaya koyduğunu söyler. OsmanlıKoca Sinan ayrımı yapmayan bu yorum TTK Asbaşkanı Prof. Dr. Afet İnan'ı rahatsız eder. İnan, Mimar Sinan hakkında müstakil ve etraflı bir çalışmanın yapılmasını ister. Ankara Üniversitesi Dil Tarih Fakültesi'nin önündeki Mimar Sinan heykeli bu toplantının eseridir. Mustafa Armağan Afet İnan'ın istediği çalışmaların biyolojik tetkiki içerdiğini de söylüyor.
   <br/>
   <br/>
   Mezarı açılıyor...
   <br/>
   <br/>
   1 Ağustos 1935'te Türk Tarih Kurumu Başkanı Hasan Cemil Çambel, Şevket Aziz Kansu ve Afet İnan'ın hazır bulunduğu bir heyetçe Mimar Koca Sinan'ın Süleymaniye'deki mezarı açılır. Kurun gazetesi o günkü izlenimlerle ilgili olarak iskeletin büyük kısmının zedelendiğini ama kafatasının sapasağlam durduğunu bize aktarıyor. Dolayısıyla tetkikler kafatası üzerine yoğunlaşmıştır. Şevket Aziz Kansu, raporunda Sinan'ın kafatasının 8990 ölçülerinde yani HiberBrakisefal olduğunu belirtir. Gene 56 Ağustos tarihli Cumhuriyet ve Kurun gazetesine göre çıkan sonuç memnuniyetle karşılanır, kafatası Antropoloji Müzesi'nde muhafaza edilmek üzere alıkonulur ve mezar kapatılır. Buraya kadar yapılan ve devrin genel yapısını gösteren işlemler, millidevlet oluşumunda olağan görülmelidir belki.
   <br/>
   <br/>
   İbrahim Hakkı Konyalı'nın 1948'de çıkarttığı ve Mimar Sinan'ın kökağacını incelediği kitapta ilginç bir anektot var. 1940'lı yıllarda restorasyon amacıyla Sinan'ın muhteşem eseri Süleymaniye Camii'nin gölgesindeki mütevazı mezarı açılır. Önceki gelişmelerden haberi olmadan mezarı açan heyet telaşa kapılır. Çünkü kafatası mezarda yoktur. Daha önce de belirtildiği gibi Antropoloji Müzesine kaldırılmıştır. Antropoloji Müzesi mi?.. Hiçbir zaman olmadı...
   <br/>
   <br/>
   Kim bilir...
   <br/>
   <br/>
   Başta Ankara Üniversitesi Dil Tarih Coğrafya Fakültesi Fiziki Antropoloji bölümü öğretim görevlileri olmak üzere görüştüğümüz onu aşkın antropolog bu 'kayıp' olayını ilk kez duyduklarını ve çok şaşırdıklarını söylüyorlar. Belki o dönemin gazetelerine yanlış yansımıştır, Antropoloji Müzesi değil de Etnoğrafya Müzesi ya da Anadolu Medeniyetleri Müzesi'nde olabilir diye oralarda araştırıyoruz. Fakat sonuç değişmiyor: 'Bizde yok, duymadık, görmedik...' Prof. Dr. Metin Özbek yaşayan hiç bir antropoloğun bu olayı bilemeyeceğini, bilecek olanların hepsinin rahmetlik olduğunu söylüyor.
   <br/>
   <br/>
   Peki Koca Sinan'ın kafatası nerede? 80'li yılların sonlarına doğru gerçekleştirilen Mimar Sinan yılında aktif görev alan kuruluşlardan birikisi bilebilir mi acaba?..
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### Hüseyin Emiroğlu, 01 March 2013, 11:30
> Sedat Hakkı Eldem'in soyadını ERDEM yazmışsınız. Düzeltiniz.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=4440), [web.archive.org (arşiv bağlantısı)](http://web.archive.org/web/20130302043558/http://www.aksiyon.com.tr:80/aksiyon/newsDetail_getNewsById.action?newsId=4440)
