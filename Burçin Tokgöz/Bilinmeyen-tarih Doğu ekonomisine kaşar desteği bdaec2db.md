# Doğu ekonomisine kaşar desteği

*Burçin Tokgöz Bilinmeyen-tarih*

<div>
 <p>
  <font>
   Kars’ta kaşarın bir de festivali var. Ulusal Göle Kaşar Festivali’nde Alibey Süt Ürünleri şirketi, yaptığı 2.5 tonluk dev kaşarla Guiness Rekorlar Kitabı’na girmiş.
   <br/>
   <br/>
   Ekonomik krizin rüzgârı bir taraftan esedursun diğer taraftan hayat devam ediyor. Gerçek mi, sun’i mi olduğu su götüren bu ortamda umutsuzluğa düşmeden imkânlarını değerlendirmeyi başaranlar gemisini yürüten kaptan misaline hak kazanıyor. Son günlerde Orhan Pamuk’un ‘Kar’ romanıyla gündeme gelen Kars halkı da gemilerini yürütecek bir akıntı bulmuş: ‘Kaşar’.
   <br>
    <br>
     Kars ve Ardahan Göle’nin sembolü haline gelen kaşar, Doğuda binlerce insanın geçim kaynağı. İlçe merkezleri, beldeler ve köylerde çok sayıda besici elde ettikleri sütü kaşar üreten mandıra ve kaşar imalathanelerine satarken, çok sayıda insan da bu imalathanelerde çalışıyor. Kaşarın toptan ve perakende satıcılığını yapan esnaf ise ticari hayatın hareketlenmesini sağlıyor.
     <br>
      <br>
       Yıllardır geleneksel yöntemlerle kaşar elde eden Kars ve Ardahanlı üreticiler, Batıda daha iyi şartlarda üretim yapan büyük tesisler ve imalathanelerle rekabet edebilmek için geleneksel yöntemleri terkedip modern üretim yöntemlerine geçmek istiyorlar ama sermaye yetersizliği buna engel oluyor.
       <br>
        <br>
         Kars’ta kaşar peynirinin büyük kısmı fabrikalarda üretiliyor. Başlıca 4 büyük fabrikada yılda yaklaşık 1500 tondan fazla kaşar üretiliyor. Köylerde geleneksel yöntemlerle elde edilen kaşar peyniri miktarı ise yıllık 1000 ton civarında. Bu miktarlar büyük işletmeler ve sanayi kuruluşları için belki önemsiz görülebilir ama ülkemizin doğusunda, üstelik halk kesimine yayılan bir sektör için önemli rakamlar.
         <br/>
         <br/>
         Esnafın siftahsız dükkan kapattığı, köylünün hayvanını pazara çıkarıp satamadan geri döndüğü ekonomik kriz ortamında Ardahan Göle’deki kaşar imalatçıları da dağıttıkları süt parasıyla hem köylünün hem de esnafın yüzünü güldürüyor.
         <br/>
         <br/>
         Üreticiler, destek çıkılması halinde şu anki süt potansiyelinin 4 ile 5 kat artacağını iddia ediyorlar. Bölgedeki kaşar sektörünün değerlendirilmesi için devletin ciddi projeler yapması gerektiğini, mera ıslahı, hayvancılığı geliştirme ve sübvansiyon gibi projelerin hayata geçirilmesi halinde büyük bir ekonomik canlılığın geleceğini belirtiyorlar.
         <br/>
         <br/>
         Krizden önce temel gıda maddesi olarak tüketilen kaşar peyniri, krizden sonra lüks tüketim sınıfına girmiş. Kaşar üretecilerini zora sokan bir diğer konu da eskiden olduğu gibi vadeli satış yapamamaları. Sebebi de vadeli satışlarda paranın tahsilinin artık mümkün olmaması.
         <br/>
         <br/>
         Krize rağmen kaşar peynirinin satışından memnun olan Karslı üreticiler bunu fiyatlardaki artışın üç yıl öncekine göre çok az olmasına bağlıyorlar. Üretilen kaşarın yüzde 80’i şehir dışına gönderiliyor; İstanbul, Ankara, İzmir, Adana, Trabzon, Bursa gibi büyük illerin yanı sıra Türkiye’nin hemen hemen bütün illerine satışı yapılıyor.
         <br/>
         <br/>
         Kars kaşar peyniri, gravyer ve vakumlu olmak üzere çeşit çeşit ve kalite kalite üretiliyor. Kaşar peynirinin daha kalitelisi olan, saf inek sütünden yapılan ve hiçbir hile kabul etmeyen gravyer peynirinin kilosu 12 milyon lira civarında. En az 70 kg’lık büyüklüklerde üretilen gravyer peyniri 60’lı yıllarda İstanbul’a, oradan da yurtdışına ihraç ediliyormuş. Şu anda kaşar ve gravyer peynirinin ihracatı yapılmıyor. Kars Ticaret ve Sanayi Odası Başkanı Ali Güvensoy, yurt dışına yapılacak olan ihracatın başlaması için başta Aktaş ve Doğu sınır kapılarının açılmasının gerektiğini açıklayarak, yurdışına ihracatın ileriki zamanlarda gerçekleşebileceğini belirtiyor.
         <br/>
         <br/>
         Son yıllarda Ardahan’ın Göle ilçesinde ve Kars’ta kaşar peynirini ülkeye ve dünyaya tanıtmak ve kaşar üreticilerinin sorunlarına dikkat çekmek amacıyla bir de festival düzenleniyor. 2001 yılı içerisinde yapılan 3. Ulusal Göle Kaşar Festivali’nde Alibey Süt Ürünleri şirketi, yaptığı 2.5 tonluk dev kaşarla Guiness Rekorlar Kitabı’na girmiş.
         <br/>
         <br/>
         Kaşarın ekonomiyi canlı tuttuğu bir diğer il de Muş. Geleneksel yöntemlerle kaşar üretiminde Türkiye’de ilk sıralarda bulunan Muş’ta yıllık 700— 800 ton kaşar üretimi yapılıyor. Üretilen kaşarın büyük bir kısmı İstanbul’a satılıyor. Muşlu üreticiler, 10—15 yıl önce İstanbul piyasasına Trakya kaşarı hakimken şu an Muş kaşarının hakim olduğunu belirtiyorlar ama onların da şikayetleri var. Hayvancılık et sektörüne yönelik yapıldığı için Muş’taki mandıralar sadece süt sezonunda çalışabiliyorlar. Kaşar üreticileri yaz sezonunda süt buluyor, kışın ise bulamıyor ve tesisler boş kalıyor. Bunun için de hayvancılığın yaygın olduğu ilde insanların biliçlendirilmesi ve hayvancılıkla meşgul olanların süt üretimine teşvikedilmesi gerekiyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 12 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12495), [web.archive.org (arşiv bağlantısı)](http://web.archive.org/web/20050301155449/http://www.aksiyon.com.tr:80/yazdir.php?id=12495)
