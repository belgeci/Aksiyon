# Kaliteli üçkağıtçılık

*İskender Yılmaz Bilinmeyen-tarih*

<div>
 <font>
  <img border="0" height="1" src="/web/20050119204526im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119204526im_/http://www.aksiyon.com.tr/resim/498/54.jpg" vspace="5"/>
  </p>
 </font>
 <font class="content">
  International Organization for Standardization yetkilileri duymasın ama ISO belgeleri Türkiye"de ayağa düştü. 75 yabancı  firmadan bazıları çıkar karşılığı belge dağıtıyor. Parayı bastıran kalite belgesini alabiliyor.
 </font>
 <br/>
 <p>
  <font class="content">
   Yunan mitolojisi, zaman ilerledikçe dünyada kalitenin azalacağını söylüyor. Fakat bu öngörüden binlerce yıl sonra Anadolu toprakları, mitolojiye inat, kalite yönetimine sahne oldu. Bugünkü anlamıyla dünyanın ilk standardı Sultan II. Bayezid zamanında oluşturuldu. Beş asır öncesinin kuralları kılı kırk yararcasına tüketiciye kaliteli ürün ulaştırmak için düzenlendi. Fırıncının unu elerken kullanacağı elekten tutun, manavın satacağı armudun her çeşidi için ayrı kurallar konuldu. Mesela armutlar 14 ana grupta toplanmış. Ayakkabı üretiminde hangi bölgede hangi hayvan derisi kullanılacağı belirlenmiş. Kırmızı sahtiyan çizme için, "koncu tamam olup sığır gönünden, üç sıra çivili, ince bez ile ve sıkı iplikle dikilmiş olacak" denilmiş. Dahası hangi kebabın nasıl servis yapılacağı bile belli bu standartlarda. Osmanlı"nın ISO9001"i olarak niteleyebileceğimiz standartların tamamı Kanunname-i İhtisab-ı Bursa"da toplandı.
   <br>
    <br>
     Ne var ki, zaman ilerledikçe mitoloji haklı çıktı. Sanayi devrimi, rekabet derken kalite düştü. Farklı fonksiyonlarda ürünler ve yeni icatların ardı arkası kesilmedi. Buna paralel olarak ürün kusurları ve üretim hataları arttı. Bunun üzerine kalite ve standart alanında tarihi adımlar atıldı. Henry Ford, kalitesizlik nedeniyle "Japonların bir contasını bile bu fabrikasından içeri sokmayacağını" ilan etti. Japonlar ise, Amerikan Dr. Edwards Deming"e sahip çıktı. Onun sayesinde "Japon malı" ve "kalitesizlik" kavramları yollarını ayırdı. Bir contayı bile içeri sokmam diyen Henry Ford, aynı yüzyılın sonunda otomobillerinde Toyota motoru kullanmaya başladı. Bu gelişmelerle birlikte dünyada kalite sistem standartlarına ilgi arttı.
     <br>
      <br>
       Kalitesizlikten ve çevre kirliliğinden şikayetler artınca 1987 yılında ISO9000 kalite standardı yayınlandı. Ancak tüketici için bu da yeterli olmadı. Tüketici derneklerine duyulan ihtiyacın çokluğu, günümüzde bile vatandaşın alışveriş yaparken aldatılmaya ne kadar açık olduğunun kanıtı. Markette gördüğünüz bir ürün üzerinde ISO9000 amblemi varsa ve siz bu sebepten dolayı ürünün kaliteli olduğunu düşünüyorsanız, aldandığınızın resmidir. Türk Standartları Enstitüsü (TSE) Genel Sekreteri Asım Dinç "ISO 9000, Kalite Yönetimi sistemidir. Ürünün sınıfı ve kalitesi ayrıdır. Üretici bu sistemle taahhüt ettiği sınıf ve kalitede mal üretmeyi garanti eder" diyor. Hatta amblemin ürün paketinde bulunması dahi yasak.
       <br/>
       <br/>
       Bundan üç-beş yıl önce bir firma kalite belgesi aldığı zaman, bu önemli olayı basın toplantısıyla, kokteylle, gazete ilanıyla duyururdu. Bugün bu belgeleri almak hayli kolaylaşmış! Parayı bastıran belgesini alıyor. TSE Genel Sekreteri Asım Dinç, "Türkiye"de belgelendirme işi yapan 75 yabancı menşeli firma var. Bunların bazılarından para karşılığı bu belgeyi alabilirsiniz" diyor. Olayın daha vahim tarafı bu firmalara Türkiye"de müdahale edebilecek bir merciin olmaması. Dinç"in isimlerini açıklamadığı bu firmalar, dolayısıyla belge verdikleri şirketler hileli davranışlarla tüketiciyi, resmi kurumları aldatıp, kendisine veya başkasına yarar sağlayarak, bir çeşit "nitelikli dolandırıcılık" yapmış oluyor. Standartlar dünyasında yaşananları, belgelendirme ve danışmanlık firmaları da doğruluyor. NMT Danışmanlık"tan Didem Esen "Bu haksız belgelendirme işleri o kadar arttı ki, insanlara yönetim danışmanlığı işi ile uğraştığımı söyleyemiyorum" diyor.
       <br/>
       <br/>
       Kalite belgelerinin hileli yollardan nasıl alındığını öğrenmek için bazı danışmanlık firmalarıyla irtibata geçiyoruz. Önce bu işin önde gelen firmalarından birini arıyoruz. Durumun acil olduğunu ve bir ihaleye yetişmemiz gerektiğini söylüyoruz. Karşımızdaki şahıs şöyle cevap veriyor: "Ben bu işi en hızlı yapan kişiyim diyebilirim. Ben bile iki buçuk aydan daha çabuk olur diyemem." Daha sonra sıradan sayılabilecek bir firmayla görüşüyoruz. "İki ay bizim için yeterli bir süre. İki ay sonra belgeyi almış bilin" diyor.
       <br/>
       <br/>
       Veriler bugüne kadar Türkiye"de 5 bin kadar şirketin ISO9000 belgesi aldığını gösteriyor. Dünyada ise toplam 561 bin 747 şirket bu belgeyi almış. Sadece geçtiğimiz yıl içinde Çin"de 17 bin 972, İtalya"da 13 bin 103, İspanya"da ise 10 bin 941 yeni belge alınmış. Belgelerin yarıya yakını yani 250 bini Avrupa şirketlerine ait.
       <br/>
       <br/>
       Peki nedir bu ISO? ISO (International Organization for Standardization), Uluslararası Standart Organizasyonunun kısaltmasıdır. Bir sivil toplum örgütü olan organizasyon, uluslararası alanda standardizasyonu sağlamak amacıyla 1947 yılında kuruldu. 91 ülkenin ulusal standartlarını kapsayan organizasyon, muhtelif alanlarda uzmanlaşmış 180 teknik komiteden oluşuyor. Sertifikaya sahip olan şirketlerin senede bir kez denetlendiklerini göz önüne alırsak, bu denetimleri nasıl geçtikleri de ayrı bir araştırma konusu olarak karşımıza çıkıyor. Bu saygın ve güvenilir kuruluş, Türkiye"deki "kaliteli üçkağıtçılık"tan haberdar olsa neler olurdu acaba?
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11617), [web.archive.org (arşiv bağlantısı)](http://web.archive.org/web/20050119204526/http://www.aksiyon.com.tr:80/detay.php?id=11617)
