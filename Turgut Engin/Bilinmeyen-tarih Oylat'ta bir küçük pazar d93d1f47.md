# Oylat’ta bir küçük pazar

*Turgut Engin Bilinmeyen-tarih*

<div>
 <font>
  <img border="0" height="1" src="/web/20050227092333im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092333im_/http://www.aksiyon.com.tr/resim/364/40.jpg" vspace="5"/>
  </p>
 </font>
 <font class="content">
  Üç basamaklı küçük bir merdivenle iniliyor buraya. Karşılıklı on kadar dükkandan oluşuyor. Daha çok şifalı bitkiler ve hediyelik eşyalar satılıyor. Civar köylerden gelen kadınlar, dükkanlara paralel düz bir çizgi halinde sergilerini açıyorlar. Kuru nohut, fasulye, börülce torbaları, mevsim meyvelerinden nar ve ayva... Ve çuval çuval kestane.
 </font>
 <br/>
 <p>
  <font class="content">
   Sabahın ilk ışıkları yavaş yavaş aydınlatmaya başlıyor Oylat’ı. Eşofmanlı birkaç kişi sabah sporu için ısınma turları atıyor. Küçük meydanda tek tük insanlar belirmeye başlıyor sırtlarında bornozları, ellerinde malzeme dolu çantalarıyla. Belli ki hamama gidiyorlar, şifa bulmak için. Bir kaplıca merkezi burası... Her yıl binlerce insanın derdine derman aradığı, sıcak termal suyun yüzyıllardan beri şifa dağıttığı bir yer. Bursa’nın İnegöl ilçesine bağlı, dağların arasında, geniş yapraklı ağaçlarla dolu ormanların içinde bir cennet... Küçük bir meydanın etrafında inşa edilmiş birkaç otelden ibaret Oylat. Gelen misafirlerin yararlanabileceği bir fırın, berber dükkanı, bakkalı da var; bir camii ve yeteri kadar kahvehanesi de.
   <br>
    <br>
     Saat 10’a doğru güneş sıcaklığını hissettirmeye başlıyor. Kahvaltılarını yapan otel müşterileri çevreyi dolaşmak ve temiz hava almak için dışarıya atıyorlar kendilerini. Birçoğu tek bir yöne doğru ilerliyor: Pazar yerine... Üç basamaklı küçük bir merdivenle iniliyor buraya. Karşılıklı on kadar dükkandan oluşuyor. Daha çok şifalı bitkiler ve hediyelik eşyalar satılıyor. Civar köylerden gelen kadınlar, dükkanlara paralel düz bir çizgi halinde sergilerini açıyorlar. Kuru nohut, fasulye, börülce torbaları, mevsim meyvelerinden nar ve ayvalar...Ve çuval çuval kestane. Sıra sıra dizilmiş çuvallarda iriden ufağa, parlak renkli, kilosu birden iki milyona değişen kestaneler... Sakalına beyazlar düşmüş Mehmet Amca, müşterilerine kestane satıyor. Konuşmalar birden Amerikan—Afgan savaşına kayıyor. “Masum Afgan çocuklarını öldürüyorlar” diyor Mehmet Amca. Çuvaldaki kestaneleri elleriyle karıştıran genç bir delikanlı “İkiz kulelerde ölenler de masumdu” diyor. Fotoğrafının çekilmesine izin vermiyor Mehmet Amca. Sebebini de söylemiyor. Şifalı bitkilerin, kuvvet macunlarının, köy yapımı peynirlerin, petek petek balların, rengarenk reçellerin, iri zeytinlerin, taze meyvelerin satıldığı dükkanlar arasında geleneksel kıyafetlerine bürünmüş kadınlar sohbet ediyorlar. Onlar da fotoğraf çektirmek istemiyorlar; “Kocalarımız kızar” diyorlar. İstanbullu orta yaşlı bir kadın sabırsızca azarlamaya başlıyor onları: Kadınlar suçlu bir çocuk gibi başlarını öne eğip susuyorlar. “Fotoğraf çektirmemek de bir özgürlüktür” düşüncesiyle fazla ısrar etmiyorum. Yalnızca ihtiyar sevimli bir nine izin veriyor, fotoğraf çekimine. “Beni İstanbul’da gasteye mi çıkartacan oğlum?” diyor.
     <br>
      <br>
       Akşam hava kararınca kimse kalmıyor pazarda. Sergilerini toplayan kadınlar minibüslere binip köylerine dönüyorlar. Soğuk bastırıyor birden. Herkes içeriye girip kapısını kapatıyor. Figen sohbete başlıyor bu sefer. Sıkıldığını söylüyor buradan, daha doğrusu yaptığı işten. Annesiyle birlikte hergün bu dükkanda çalışıyor. İnegöl’de bir iş bulduğunu anlatıyor, bu yüzden de çok sevinçli. “Kurtuldum bu yerden” diyor. Başkalarının büyük şehrin karmaşasından, vücutlarının ağrısından, sızısından ‘kurtuluşa erdiği’ bu yerden o kurtulmak istiyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12450), [web.archive.org (arşiv bağlantısı)](http://web.archive.org/web/20050227092333/http://www.aksiyon.com.tr:80/detay.php?id=12450)
