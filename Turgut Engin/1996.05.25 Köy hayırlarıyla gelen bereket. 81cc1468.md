# "Köy hayırları"yla gelen bereket.

*Turgut Engin 1996.05.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her yıl baharın gelmesiyle başlayan köy hayırları, Çanakkale'nin köylerinde büyük bir coşkuyla gerçekleştiriliyor.
  </font>
 </div>
 <div id="newsText">
  <font class="detail-text">
   Haftalar öncesinden camiierde ilan edilerek, herkes köy hayırlarına davet ediliyor. Pişirilen pilavlar ve 'keşkek'(buğday ve etten yapılan bir tür yiyecek)'ler yenilip, ayranlar içiliyor. Şükür duaları yapılıyor,..
   <br/>
   <br/>
   Merkeze bağlı Akçapınar Köyü hayır geleneğini tam 200 yıldır sürdürüyor. Çiftçinin aynı zamanda bahar bayramı olan hayır gününe köylülerin hazırlıkları haftalar öncesinden değil, sadece bir gün evvel başlıyor. Çünkü bu, gösteriş için, dillere destan olsun diye verilen bir ziyafet değiL. Maksat insanların elele vermesi, biraraya gelip kaynaşması. Öyle olunca, elbirliğiyle gerçekleştirilen hazırlıklar için -Anadolu insanının tabiatından gelen pratikliği de gözönüne alırsanız- bir gün çok bile.
   <br/>
   <br/>
   Keşkeklik buğdaylar gece yakılan ateşlerde kaynatılıp pişiriliyor. 'Dövülmeye' hazır hale getiriliyor. Kaynatılan ve içine et konulan buğdaylar, özel olarak hazırlanmış tahtalar yardımıyla iyice çırpılıyor. Isıtılmış sakız kıvamına gelinceye kadar keşkek, içine konulan suyun da yardımıyla dövülüyor.
   <br/>
   <br/>
   GÜN OMUNCA:BAŞLAR BizIM GÜNÜMÜZ
   <br/>
   <br/>
   Sabah günün ilk ışıklarıyla köyde canlılık başlıyor. Civar köylerden gelecek misafirleriİıi ağırlamaya hazırlanan köy halkı, misafirlerine gün boyU güler yüzünü eksik etmiyor. Erkekler keşkek döverken, kadınlar da hayır yerinde yavaş yavaş toplanmaya başlıyor, rengarenk giysileri içinde koyu bir sohbete dalıyorlar. Çocuklar ise güle oynaya bir o yana bir bu yana koşturup duruyor. Onların yapacakları iş belli; oyun.
   <br/>
   <br/>
   Öğle namazından önce müftülükten gelen bir görevli vaaz veriyor. Erkekler bir taraftan hocaefendiyi dinlerken, bir taraftan da yemek hazırlanmasına yardım ediyorlar. Vaaz, öğle namazı vaktinin girmesiyle son buluyor. Okunan ezanın ardından, yerlere serili kilimlerin üzerinde namaz kılınıyor. Ardından keşkeğin dağıtılmasına geliyor sıra. Traktörlerin kasasına sıralanan kazanlardan tepsi tepsi keşkekler dağıtılıyor insanlara. Oluşturulan onar, onbeşerlik gruplar çimenlerin üzerinde bağdaş kurup kaşık sallıyor.
   <br/>
   <br/>
   Bu yıl Akçapınar Köyü hayırında yapılan keşkeğin yapımı için 1.5 ton buğday, 2 ton et, 100 kilo tuz harcanmış. 150 kazanda pişirilen keşkeğin dağıtımı için 500 tabak ve 5 bin kaşık kullanılmış. Keşkeğin yanında 36 bin ekmek yenmiş.
   <br/>
   <br/>
   Bu faaliyetlerin en önemli özelliği, Allah'ın verdiği nimete karşı bir şükür ifadesi taşıması. Zaten Anadolu insanımızın geleneği sürdürmeye çalışmasındaki birinci gaye de bu. Onun için yapılan her hayrın sonunda eller açılarak dualar ediliyor, Allah'tan mağfiret isteniyor, kıtlığa karşı O'na sığınılıyor. Fakirler yedirilerek, yardımlaşmanın güzel bir örneği veriliyor
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1564-34-koy-hayirlariyla-gelen-bereket.html), [web.archive.org (arşiv bağlantısı)](http://web.archive.org/web/20120620164425/http://www.aksiyon.com.tr:80/aksiyon/haber-1564-34-koy-hayirlariyla-gelen-bereket.html)
