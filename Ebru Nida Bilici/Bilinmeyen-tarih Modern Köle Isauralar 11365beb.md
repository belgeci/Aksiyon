# Modern “Köle Isaura”lar

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050225162935im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225162935im_/http://www.aksiyon.com.tr/resim/375/20.jpg" vspace="5"/>
  </p>
 </font>
 <font class="content">
  Dil öğrenmek için yurt dışına çıkan au-pairler, bir an önce dil öğrenmeyi hedeflerken, onlara evlerini açan aileler de bu ‘gönüllü köleler’den maksimum faydayı sağlamayı amaçlıyor. Bu işi göze alanların herşeye hazırlıklı olması şart. Çünkü her tür sürprizle karşılaşma riski hep var. Öyle ki bazen fazladan yenen bir elma, bir dilim ekmek veya bir bardak süt bile sorun olabiliyor
 </font>
 <br/>
 <p>
  <font class="content">
   Türkiye’deki eğitim sistemi üniversite mezunlarının dahi İngilizce’yi akıcı bir şekilde konuşabilmesini sağlayamıyor ne yazık ki... Oysa bu yetersiz eğitime karşılık iş hayatı yabancı dil bilen adaylara aralıyor kapılarını. Böyle olunca da mezun olduğu bölüm ne olursa olsun gençlerin okul bitince yaptığı ilk şey lisan bilgisini ikmal etmek oluyor. Dil kurslarına gitmek tabii ki ilk başvurulan yol, ancak motivasyon eksikliği ve yetersiz eğitim nedeniyle bu yol da çoğu kez gençlere başarı getirmiyor. Geriye bir tek yol kalıyor, o da yurt dışına çıkmak. Yani dili, o dilin konuşulduğu ülkede öğrenmeye çalışmak. Böylece hem dil okullarında eğitim imkanı, hem de günlük hayatta pratik yapma şansı elde edilmiş oluyor. Maddi durumu iyi olanlar dil öğrenirken özgeçmişlerine (CV) ekleyecekleri master/doktora gibi ekstraları da gittikleri ülkelerde tamamlıyor. Ancak ailesine yük olmadan, eğitim ve diğer giderlerini karşılamak isteyenler için au-pair’lik şu sıralar en cazip iş. Her yıl yüzlerce gencin yurt dışına gidişine vesile olan au-pairlik; ‘belirli bir yaş grubuna dahil gençlerin gittikleri ülkelerde bir ailenin yanında kalarak, çocuk bakımında ya da ev işlerinde yardımcı olurken kazandıkları parayla eğitim masraflarını karşılamaları’ şeklinde tanımlanıyor. Evin hanımının çalıştığı ya da çocuk bakımında yardıma ihtiyaç duyduğu durumlarda au-pairler devreye giriyor. Çünkü özellikle doğu ülkelerinden gelen gençler onlar için ucuz iş gücü anlamına geliyor. Kendi ülkesinde herhangi bir çalışana aynı iş için çok daha fazla para vermesi gereken ailelerin au-pair acentalarıyla diyalog içinde olup bu istihdam çarkı içindeki yerlerini almaları onlar adına kârlı bir durum. Çünkü birçok Avrupa ülkesinde ve ABD’de ebeveynlerin çocuklarını 18 yaşından önce tek başına evde bırakarak dışarı çıkması yasak. Böyle olunca çocuğa göz kulak olacak birini bulmak önemli bir ihtiyaç.
   <br>
    <br>
     Hiçbir şey göründüğü gibi değil
     <br>
      <br>
       Olaya özellikle bu yönleriyle, dışarıdan bakıldığında her şey yolunda gibi görünüyor. Yani işçi memnun, işveren memnun. Gençler hem İngilizce öğreniyor, hem de ailelerine yük olmadan yurt dışında eğitim imkanı ve iş tecrübesi kazanıyor. Ailelerse önemli giderler listesine dahil etmeden bir yardımcı edinerek yaşamlarını daha kolay bir hale getiriyor; sosyal hayatlarını çocuk engeli olmadan devam ettiriyor.
       <br/>
       <br/>
       Oysa teoride çok yolunda giden olaylar pratikte hiç de beklenildiği şekilde gelişmiyor. Çünkü işin içine insan faktörü girince istismar ve bencillik sözkonusu oluyor. Ve gençler dilini bile doğru düzgün konuşamadıkları bir ülkede hakkını gaspeden insanlarla cedelleşmek ve birçok sıkıntıyla boğuşmak zorunda kalıyor.
       <br/>
       <br/>
       Sebep belki de gençlerin au-pairlik işine girerken tamamen gözü kapalı dalmaları ve orada kendilerini nelerin beklediğinden bihaber olmalarıyla doğrudan ilişkili. Çünkü temelde beraber yaşayacakları aileden gidecekleri okula kadar her konuda kendilerini aydınlatmak ve yönlendirmekle görevli acentalar herşeyi toz pembe gösteriyor.
       <br/>
       <br/>
       Gerçi ülkemizin sosyo-ekonomik koşulları gençleri o kadar çok bunaltmış ki karşılaşabilecekleri sıkıntılar, olduğu gibi anlatılsa dahi onları bu gidişten kimse döndüremez. Ama hiç olmazsa bu dürüstlük gençlerin kendilerini karşılaşacakları olaylara ruhen ve madden hazırlamalarını sağlayabilir.
       <br/>
       <br/>
       Evet yabancı bir dili öğrenmenin en ekonomik yolunun o dilin konuşulduğu ülkede au-pair’lik yaparak öğrenmek olduğunu söyledik. Ülkemizden bu yolla en çok İngiltere’ye, ikinci sırada da Amerika’ya gidildiğini biliyoruz. Özellikle İngiltere’den her sene Avrupa’nın çeşitli ülkelerine bu amaçla giden au-pairler de var. Ama gidilen ülkeler ve giden au-pairlerin milliyetleri farklı da olsa karşılaşılan sorunlar arasında bir fark yok.
       <br/>
       <br/>
       Derdini anlatacak kadar İngilizce şart
       <br/>
       <br/>
       Didem Yazgan, İngiltere’de 1 yıl au-pairlik yapmış bir genç kız. O da diğer bir çok genç gibi acentasının verdiği eksik bilgiler dolayısıyla sıkıntılar yaşamış. Ona acentası tarafından, beraber kalacağı ailenin vereceği parayla yabancı dil okulunun masraflarını karşılayabileceği söylenmiş. Bu belki doğru bir bilgi ama yeterli değil. Çünkü o parayla haftada sadece iki saat gidebileceği bir devlet okuluna kayıt yaptırılabiliyor. Bu da ciddi bir yabancı dil eğitimi için kesinlikle yeterli değil. Ayrıca, Londra gibi büyük şehirlerdeki bir ailenin yanında yaşamanın bir au-pair için çoğunlukla diğer şehirlerdeki aileler yanında yaşamaktan avantajlı olacağı konusu ise hiç belirtilmemiş ve bu onun için önemli bir zaman kaybına neden olmuş...
       <br/>
       <br/>
       Au-pairlerin genelde yabancı dil bilme seviyelerinin yeterli olmaması hatta hiç olmaması da ciddi bir problem Didem’e göre. Çünkü yabancı dili en az orta seviyede olan bir au-pair isteklerini daha güzel ifade edebilir. Yanında kaldığı aileyle ve çocuklarıyla daha iyi diyalog kurabilir. Hatta yeri geldiğinde hakkını koruyabilip, başkalarının onun haklarını istismar etmesine engel olabilir. Tabii bu sorunla sadece au-pairler değil yeterli yabancı dil eğitimi almadan giden bütün öğrenciler karşılaşırlar. Bu da yabancı dili oraya gittikten belli bir süre sonra rahatça anlayabiliyor olsalar bile konuşamıyor olmalarına neden oluyor. Böyle olunca da dil öğrenmek için oralara giden gençler kendilerine anadillerini konuşabilecekleri bir çevre buluyor ve onlarla arkadaşlık etmeye başlıyor. Doğal olarak yabancı dili öğrenme süreleri uzuyor. Uzadığı için de öğrenme isteklerini kaybediyorlar. Sonra orada esas bulunuş amaçlarını kaybettikleri için de acele ve yanlış kararlar alıyorlar; sonunda da iş çığırından çıkıyor ve olay bir yurtdışı macerası olmaktan ileri gidemiyor.        Didem’in au-pairlik tecrübeleri sadece eksik bilgilenmeyle alâkalı değil. O, farklı kültür ve terbiye anlayışlarının ailelerle au-pairler arasında bazı sıkıntılar doğurduğunu belirtiyor. Avrupalı aileler genelde çocuklarını şımarttığı için au-pairler çok sıkıntı çekiyor. Anne babalar gerektiğinde çocuğuna ceza verebilirken au-pairlerin böyle bir yetkisi yok. Böyle olunca zıvanadan çıkmış, disiplinsiz çocukları zapt etmek genç au-pairler için çok zor oluyor.
       <br/>
       <br/>
       Ne umdu, ne buldu?
       <br/>
       <br/>
       Serra Cebesoy da Türkiye’den yurtdışına au-pair gönderen şirketlerin arasında en güvenilir bulduğu Hürriyet gazetesine bağlı, au-pair`lik ajansı ile İngiltere’ye gitmiş ancak gidince vadedilen hizmetlerin tam olarak yerine getirilmediğini görmüş. Hiç bir şey gösterildiği kadar da profesyonel değilmiş. Karşılığında 100 İngiliz sterlini (228 milyon TL) talep ettikleri vadedilen hizmetler arasında; havaalanında karşılama, taksiyle şehir merkezine geliş, Londra’da bir otelde bir gece konaklama, bir günlük adaptasyon eğitimi, Londra’nın turistik yerlerini ziyaret, aileyle ilgili sorunlarda danışmanlık hizmetleri, aileyle ilgili sorunlarda ajansın oradaki yetkilileri tarafından da çözüm arayışı, gerekirse yeni aile bulunması gibi maddeler yer alıyormuş.
       <br/>
       <br/>
       Oysa ona verilen hizmet çok daha farklıymış. Havaalanına vardıktan sonra hiç tanımadığı ve nereye gideceğini dahi bilmediği o yerde kendisini karşılayacak kişiyi 1 saat beklemek... Bir saatlik stres dolu bekleyişten sonra bir bayanın bavullarını taşıyacak herhangi bir araç olmaksızın gelmesi. Hınca hınç dolu iki bavul, bir sırt çantası ve bir el çantasıyla havaalanından kalacakları yere metroyla gidiş. İki saatlik korkunç bir yolculuk. Gece kalınan yer onu karşılayan kişinin arkadaşının evidir ve bir fincan sütlü çay, zeytin ile ekmek ikram edilmiştir akşam yemeği olarak. Akşam 2-3 saatlik bir Londra turu ve o bayanın yaptığı ufak tavsiyelerdir kalan hizmetin hepsi. Ertesi gün ise onu otobüse bindirip kalacağı ailenin yaşadığı kasabaya gönderirler.
       <br/>
       <br/>
       Gidiş amacınız umurlarında değil
       <br/>
       <br/>
       Au-pairlerin yaşadığı bir diğer önemli sıkıntı ise aile yapılarındaki farklılık. Serra’nın kaldığı ailenin hanımının erkek arkadaşı sık sık geliyormuş eve. Sarhoş olduğu zamanlardan birinde yanlışlıkla odasına girmiş gecenin bir vakti... O olaydan oldukça rahatsız olan Serra ‘İnşaallah yanlışlıkladır’ diye dua etmiş gece boyunca...
       <br/>
       <br/>
       Au-pairlerin karşı karşıya kaldığı bir başka sıkıntı ailenin au-pairin özel zamanlarından da yararlanmak isteyip, çocuklarla daha fazla ilgilenmesini beklemeleri oluyor... Oysa bu gençlerin ülkelerinden kalkıp bu yaban diyarlara geliş amacı düşünülecek olursa İngilizce’ye daha çok vakit ayırmak istemelerini anlamak gerek. Au-pairin yeni bir ülkede, tamamen farklı bir kültür yapısında hiç alışık olmadığı bir şekilde muamele görüp, aynı anda mümkün olduğunca az hata yapmaya çalışmasının verdiği sıkıntıyla ve bunları paylaşacak sayılı insan arasında zoru başarıp İngilizce öğrenmeye çalışması gerçekten zor bir durum... Ancak gençlerin edindiği ortak kazanç bu tür olumsuz şeylerin de beraberinde, bu zorlu macerada hiçbir milletin ve kimsenin kendilerini aşağılamaya hakkı olmadığını öğrenebilmeleri...
       <br/>
       <br/>
       Bir au-pairin yaşadığı hayat ailenin sosyo kültürel ve ekonomik seviyesiyle de direkt alâkalı. Nadiren de olsa ekonomik seviyesi iyi, ilgili aileler au-pairlere iyi bir eğitim ve yaşam imkanı sunsalar da genelde istismar sözkonusu.
       <br/>
       <br/>
       İşte Serra Cebesoy’un yaşadığı bir istismar hadisesi: “Üniversiteye master için başvuru yaptığımda mülakat için iki günlüğüne Londra’ya gitmem gerekti. Ailenin o günler için çocuklara bakacak başka birini bulması gerekiyordu. Bu iki günün parasını, bana vereceği aylıktan kesmesine razıydım ancak iki gün yerine tüm haftalığımı kesti. Bu bana çok dokundu. Bu tür durumlarda yardım alabileceğimiz hiç bir kurum olmadığı için konuşarak halletmeye çalıştım. Ancak kadın açıkça benim hakkımı gasp etmeye kalkışıyordu. Daha önceki istismarlarına katlanıyordum ama bu olay ipleri kopardı.”
       <br/>
       <br/>
       “Gecenin bir vakti sokağa atıldım”
       <br/>
       <br/>
       Normalde anlaşmaya göre akşamları tümden kendisine ait olduğu halde haftanın iki gecesi ekstra iş yapan evin hanımı işe başlarken bir süre sonra ayrılacağını, bu süre boyunca akşamları da çocuklarla ilgilenirse ekstra para vereceğini söylemiş. Serra da tüm iyi niyetiyle para vermesine gerek olmadığını, akşamları nasıl olsa evde olduğunu ve bakabileceğini söylemiş. Ancak kadın o işten ayrılmadığı gibi akşamları da bakmak zorundaymış gibi davranmaya başlamış. Başlangıçtaki konuşmalarını hatırlattığında ise inkar etmiş. Haftalığını kesme olayından sonra da evden ayrılmaya karar vermiş. Akşam konuyu kadına açtığında kadın çok sinirlenmiş, hava yağışlı ve akşam saati olmasına aldırmadan onu kapı dışarı etmiş!
       <br/>
       <br/>
       İngiltere’de bir yıl au-pairlik yapan Kamer Akkor’a göre au-pairin oraya İngilizce öğrenmeye gitmiş olması İngiliz ailelerin fazla da umurunda değil. Tabii ki her aile aynı olmayabilir. Ama oraya gidecek gençlerin her türlü ağır iş şartlarına hazırlıklı olması, İngiliz kaprisini ve çok farklı yaşam şartlarını gözönünde bulundurması gerekiyor. Öyle ki, yeri geldiğinde fazladan yenen bir elma, bir dilim ekmek veya bir bardak süt bile göze batabiliyor. Yemek düzenlerinin ve alışkanlıklarının bizimkinden oldukça farklı olması sebebiyle çeşitli sağlık sorunlarıyla ve açlıkla karşı karşıya kalınabiliyor. Bu yüzden au-pairlerin ortak tavsiyesi gitmeden önce au-pairlik olayının iyice bir düşünülmesi. “Görüneni değil de görünmeyeni iyice bir öğrenin” diyorlar.
       <br/>
       <br/>
       Au-pairlerin bize yansıyan sıkıntıları bu türde... Ancak pek kimseye duyurulmayan, çok farklı suiistimaller yaşayanlar da olmuş. Bunlar, au-pairlerin sadece kendi aralarında konuşulan konular. İşin ucunda para olduğu için de au-pairini istismar etmeye kalkan ailelere başka au-pair bulmaya devam ediyor acentalar. Bu konuda ilgili kişi ve kurumlar birşeyler yapmazsa çok canlar yanabilir.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12142), [web.archive.org (arşiv bağlantısı)](http://web.archive.org/web/20050225162935/http://www.aksiyon.com.tr:80/detay.php?id=12142)
