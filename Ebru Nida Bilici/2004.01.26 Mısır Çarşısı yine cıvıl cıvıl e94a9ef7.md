# Mısır Çarşısı yine cıvıl cıvıl

*Ebru Nida Bilici 2004.01.26*

<div>
 <p>
  <font>
   Mısır Çarşısı"ndan içeri girdiğinizde yüzünüze çarpan baharat kokularından sıyrılarak kendini gösteren kahve kokusu yine bir bayram arefesinde olduğumuzu hatırlatıyor.
   <br/>
   <br/>
   İstanbul"un ikinci büyük kapalı çarşısı olan Mısır Çarşısı, Eminönü"nde bulunan Yeni Cami Külliyesi"nin bir parçası olarak inşa edilmiş. Yeni Cami Külliyesi"nin yapım kararını 1591"de II. Selim"in karısı, Venedik asıllı Safiye Sultan vermiş olsa da önce dönemin en önemli mimarı Davut Ağa, ardından Safiye Sultan ölünce, IV. Mehmet"in annesi Turhan Sultan, neredeyse elli sene sonra, bu kez o yılların başmimarı Mustafa Ağa"yı bu yapının tamamlanması için görevlendirmiş. 1663"te bina nihayet tamamlanmış. Üzeri kapalı ve "L" şeklindeki mimarisi ile dikkat çekici özelliği var. 1691 ve 1940 yıllarında geçirdiği iki büyük yangında önemli ölçüde hasar gören çarşı son şeklini 1940 yılında İstanbul Belediyesi tarafından gerçekleştirilen restorasyonda almış.
   <br>
    İlk dönemlerde çarşıya "Valide Çarşısı" ya da "Yeni Çarşı" adı verilmişse de, daha çok Mısır"dan getirilen malların satıldığı bir yer olması nedeniyle 18. yüzyılın ortalarından itibaren Mısır Çarşısı olarak anılmaya başlanmış. Çarşının, bugün bazıları kullanılmayan 6 kapısı var. Mısır Çarşısı, başlangıçta aktarlar ile pamukçu ve yorgancılara tahsis edilmiş iken özellikle 70"li yıllardan itibaren aktar dükkanları hızla azalmış, bunların yerine kuyumcu, kasap, kuruyemişçi, manifaturacı, kunduracı dükkanları açılmış.
    <br>
     Yılın on iki ayı yerli halk ve yabancı turistlerle dolup taşan Mısır Çarşısı"nda 88 dükkan var. Son yıllarda kuyumcu dükkanları da ardı ardına açılsa da Mısır Çarşısı daha çok şifalı bitki, baharat, pastırma, peynir, zeytin, bitki tohumu ve otantik ev eşyası alıcılarının uğrak yeri. Çarşı, yıllardan beri en hareketli günlerini bayram arefelerinde yaşıyor. Bayramlık şeker ve tatlı malzemelerini almak için İstanbul"un en uzak yerlerinden gelen halk sadece çarşı içinde değil etrafta konuşlanan seyyar satıcılardan da ihtiyaçlarını temin edebiliyor.
     <br>
      Sanayileşmenin getirdiği "tat" farklılaşmasını  hazmedemeyenler için "çiftlik" yapımı veya "köy" çıkışlı peynirlerin, pastırma türlerinin, sucuk, kahve, kuruyemiş ve bakliyatın görücüye çıktığı Mısır Çarşısı, geleneksel özelliğini koruyor. Süperinden makrosuna şehrin her yanında açılan marketler her ne kadar etkili bir satış politikası uygulasa da Mısır Çarşısı sadık müşterileriyle hâlâ ayakta. Birkaç kuşak boyunca burada hizmetini sürdüren esnaf, çarşının tarihiliğine de ayak uydurmaya çalışır gibi...
      <br>
       Teneke kutulardaki tarih
       <br>
        Elli yılı aşkın bir süredir Mısır Çarşısı"nda kepenk açan aktar dükkanını babası Mehmet Kalmaz"dan sonra da işletmeye devam eden Adnan Kalmaz, Mısır Çarşısı"nın en eski esnaflarından biri. Çarşıdaki diğer dükkanlara göre bir hayli küçük bir alanda satış yapan Kalmaz, dükkanın yerini, görünümünü ve kullanılan materyalleri ilk günkü gibi korumuş. Turistlerin de dikkatini çekip sorularına muhatap eden dükkandaki hemen her şey eski fakat bakımlı görünüyor. Güveye ve neme karşı dayanıklı ahşap dolaplar, raflarda sıra sıra dizili üzerinde bitki adları yazılı "teneke kutular" ve raflara zapt edilmiş metal etiketler yıllar öncesinden bugüne kadar korunmuş. Çeşit çeşit baharat ve kuru bitkinin yanı sıra bugün tercih edilen bazı terkip ve bitkisel çaylar da dükkandaki yerini almış. Babasının müşterilerinin çocuklarına, torunlarına bugün kendisinin hizmet verdiğini söyleyen Adnan Kalmaz o sadık müşterileri sayesinde ayakta kaldıklarını ve onların güvenini kaybetmemek için babasıyla aynı titizliği gösterdiğini söylüyor.
        <br>
         "Benim müşterim
         <br/>
         market balı yemez"
         <br/>
         Mısır Çarşısı"nda kalan son iki şarküteriden biri olan Cankurtaran Gıda da 1949 yılından beri satış yapıyor. Cankurtaran"da odun işleriyle uğraşan babası ve amcasının Mısır Çarşısında uzun yıllar bakliyat, sabun, çamaşır sattığını söyleyen Kenan Tuncer, amcasından babasına, ondan da kendisine kalan dükkanı otuz yıldır işletiyor. Zaman içinde müşterinin talebi doğrultusunda şarküteri ürünlerine geçiş yaptığını söyleyen Tuncer de çok sadık müşterilerinin olduğunu söylüyor. "Benim müşterim büyük marketlerdeki bal, et ve süt ürünlerini yiyemediği için yıllardır bizi tercih ediyor" diyor. Ancak kendisi de onların bu titizlik ve güvenine karşı çok dikkatli davranıyor. Mamullerini pazarladığı firmaları özenle seçtiğini ve herhangi bir tat değişiminde ürünü hemen iade ettiğini söyleyen Tuncer müşterisinin güvenini kaybetmektense para kaybetmeyi tercih edenlerden.
         <br/>
         Mısır Çarşısı"nda üç şubesi var
         <br/>
         Mısır Çarşısı"nın en eski dükkanlarından biri de 140 yıllık geçmişi olan Malatya Pazarı. Sahipleri Malatyalı. Yaklaşık 60 yıldır Mısır Çarşısı"nda üç ayrı dükkanda hizmet veriyorlar. İştah kabartan standlarında baharatlar, kuruyemiş ve şifalı otlar satılıyor. Son günlerde en çok ısırgan otu, kekik suyu, sinameki, keten tohumu, Malatya kan üzümü, Malatya karakovan petek balı ve Malatya kayısısı satılıyor. En çok satan şifalı ot ise İran safranı. Safran, kanı inceltip, beyni dinlendiriyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 7122 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11074), [web.archive.org (arşiv bağlantısı)](http://web.archive.org/web/20060105165041/http://www.aksiyon.com.tr:80/yazdir.php?id=11074)
