# Biyoenerji kuzeyden yükselir

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050302175311im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175311im_/http://www.aksiyon.com.tr/resim/309/12.jpg" vspace="5"/>
  </p>
 </font>
 <font class="content">
  Biyoenerji onbeş yılı aşkın tanışıklığımıza rağmen ülkemiz insanının hakkında net kanıya varamadığı bir konu
 </font>
 <br/>
 <p>
  <font class="content">
   Rus ve Orta Asya cumhuriyetlerinden gelen biyoenerji uzmanlarının ülkemizde adı bile duyulmamış olan bu konuda aklın almadığı gösteriler yapması ve bir çok hastalığı iyileştirme konusundaki iddiaları bir anda bütün dikkatleri üzerlerine çekmişti. İğnesiz, ilaçsız, dolayısıyla da yan etkisiz bir tedavi yöntemi öneren biyoenerji bir anda halkın ilgisini çekip yoğun taleple karşılaşınca bu alanın rakibi konumuna düşen modern tıp dünyasından binlerce uzmanın tepkisiyle karşılaştı. Bu dönem aynı zamanda aynı işin şarlatanlarının da ortaya çıktığı zamana rastlar. Biyoenerjiye gösterilen yoğun ilginin oluşturduğu pastadan pay almak isteyen onlarca şarlatan taklit yöntemlerle hatırı sayılır bir vizite ücreti karşılığı şifa dağıtmaya(!) başladılar. Bu şarlatanlar “Orta Asyalılarda var da bizde yok mu?” mantığıyla ortaya çıkan kendi ülkemiz insanlarından olabildiği gibi Orta Asya ülkelerinden de gelebiliyordu. Zaten elle tutulur, gözle görülür verilerle kendini ortaya koyamayan dolayısıyla da şüpheyle baktığımız biyoenerji bu şarlatanlar yüzünden bir anda düzmece ve güven sömüren bir imaja büründü. Ancak kara listeye geçmek en çok biyoenerji eğitimi olan uzmanları rahatsız etti.
   <br>
    <br>
     Berberlikten biyoenerjiye
     <br>
      <br>
       Bir yıldır Türkiye’de bulunan Kırımlı Dilara Trubaç bu konudan muzdarip bir isim. Trubaç biyoenerji uzmanıyım diye hasta kabul eden birine hasta gibi gitmiş, ne yaptığını  anlamak için. Adam, Trubaç’a bir sürü hastalık sayıp döktükten sonra onun kısır olduğunu söylemiş. Bunun üzerine Dilara Trubaç şarlatan olduğunu anladığı bu kişiye eğitimini ve bu konudaki diplomasını sormuş. Sözde biyoenerji uzmanıysa kendisinin aslında bir berber olduğunu ancak rüyasında birinin ona el verdiğini söylemiş Trubaç’a. Bunu akıl dışı bulan Trubaç ona kendisinin bir biyoenerji uzmanı olduğunu ve söylediği hiç bir şeyin doğru olmadığını çünkü kendisinin çocukları olduğunu ifade etmiş.  Bu arada paylamadan da edememiş tabii: “Sizin gibiler yüzünden bize de güven kalmadı. Neden ehil olmadığınız bir konuda ahkam kesip duruyorsunuz? Bu hiç doğru değil ve çok ayıp.”
       <br/>
       <br/>
       32 yıldır biyoenerji üzerine çalışan Trubaç’ın ilk ihtisas dalı psikoloji. Ancak Taşkent, Tibet ve Aşkabat’ta edindiği akupunktur, Dalai Lama bitkiler bilgisi ve hipnoz eğitimi de portföyüne eklediği uzmanlık alanları arasında. Trubaç son iki senedir de reiki üzerine çalışıyor.
       <br/>
       <br/>
       Peki nedir bu biyonerji? Olağanüstü güçlere sahip insanların uzaktan bakarak ya da ellerini vücuda yakın bir mesafede gezdirerek hastalıkları hissetmesi ve büyüden pek farklı bir görüntü vermeyen yöntemlerle iyileştirmeye çalışması mı sadece? Biyoenerji üst başlığıyla bildiğimiz bilim dalı (bilim dalı olup olmadığı da tartışılıyor) temelde aynı tanımla ortaya atılsa da konunun uzmanları hem çok ayrı hem de birbirine benzer yöntemlerle hastalığı gidermeye çalışıyor. Ancak belirli bir coğrafyada doğmuş olup, eğitimi belirli merkezlerde verilse de özelde ayrılan noktaları çok. Öyle ki bu uzmanların çoğu bir diğerinin çalışma üslubunu tamamen yadsıyor ve ‘öyle tedavi olmaz’ diyerek eleştiriyor. Bu da ülkemizde modern tıp dünyasında kabul görmeyen, fizik kurallarına aykırı ve akıl dışı bulunan  biyoenerjinin kendi içinde de anlaşmazlıklarla dolu olduğunu gösteriyor. Ortak kanıya göre biyoenerji “her insanın içinde bulunduğu varsayılan iyileştirici güç ya da içsel enerji” şeklinde tanımlanıyor. Bu enerji kişinin tepesinden kanallar vasıtasıyla vücuda, çakralar vasıtasıyla da tüm organlara dağılıyor. Çakra ise belkemiği boyunca sıralanmış o bölgedeki organlara ruhsal gücün yayılımını sağlayan yedi noktadan her birine verilen ad.
       <br/>
       <br/>
       Kendi aralarında da birlik yok
       <br/>
       <br/>
       Ancak hedef alınan noktalar ve temel tanımlar aynı olsa da her yiğit yoğurdu başka türlü yiyor anlaşılan. Özetle ilahi bir enerji, yaradılışın sağladığı düzenin ve emirlerin dışına çıkarak çeşitli tahribatların ve hastalıkların oluşmasına sebep olan bedenlere aktarılıyor ve bu yolla tedavi edilmeye çalışılıyor. Çok soyut kavramların havada uçuştuğu biyoenerjide işte bu noktada ayrılıklar başlıyor. Örneğin bir kısım biyoenerjici psikoterapi yardımıyla kişinin kendi gayreti ve çabasıyla külli bir ruhsal değişim önerisiyle Yaratan’ıyla irtibata geçmesini sağlıyor. Bu yöntemde inanç önemli bir faktör. Yaşanan tüm maddi ve manevi hastalıkların sebebi kendi davranış ve ahlaki sapmalarına bağlanırken tüm bunlardan kurtulmak için ilahi güç ve hastalıklar aracılığıyla verilmek istenen mesajın anlaşılmasına çalışılıyor.
       <br/>
       <br/>
       Kısaca hastalıkların psikosomatik olduğu, ruhsal denge sağlandıktan sonra fiziksel rahatlamanın gerçekleşeceği şeklinde bir inanç esas alınıyor.
       <br/>
       <br/>
       Bir diğer yöntem ise yine bir inanç gerekliliği üzerine kurulu. Ancak bu yöntemle temelde Allah inancı ele alınmakla birlikte buna sahip olmayanların hiç değilse inandığı bir başka şeyin gerekliliğinden bahsediliyor. Dağıstanlı bir biyoenerji uzmanı olan Şuayiphacı Dağıstanlı bu yöntemle çalışıyor. Dua, meditasyon, ayet okumak, toplu dua, müzik, sohbet hatta resim gibi güzel sanatlara yönlendirmek Dağıstanlı’nın tedavi yöntemleri arasında yer alıyor. Dağıstanlı bir önceki anlattığımız türdeki uzmanlardan ayrı olarak da parmak uçları ve avuç içinden hasta vücudun meridyenleri kanalıyla enerji yüklüyor.
       <br/>
       <br/>
       Gürcistan asıllı Hatice Çolak ise bu konuda çok daha farklı bir çizgide. 1992 yılına kadar biyoenerjinin ne olduğunu bile bilmeyen Çolak yaşadığı çok sıkıntılı bir dönemin ardından kendinde farkettiği bir enerjinin ne olduğunu tespit etmesiyle girmiş bu alana. Bu gücün ne olduğunu ve nasıl kullanıldığını öğrenmesi insanların yararına kullanmaya yöneltmiş onu. Biyoenerji konusunda çeşitli araştırmalar yapan Çolak “Allah’ın yönlendirmesiyle” diye tabir ettiği ve her hastada ya da her hastalıkta farklılık gösteren çeşitli el hareketleriyle hastalıkları iyileştirmeye çalışıyor. Vücudun çeşitli noktalarına dokunarak enerji yükleyen Çolak, hastalıkların şifa bulmasında vesile ve araç olmak dışında hiç bir amacının olmadığını belirtiyor. Ve bunu şöyle özetliyor “Manevi paketi olan gelip alıyor. Allah’ın şifa vermeyeceği kimseye ben zorla şifa veremem. Ben aracıyım. Zaten yardım edip edemeyeceğimi ve enerjiyi alıp alamadığını baştan anlıyorum ve bunu baştan belirtiyorum. Hangi hastalık için kaç gün gelmesi gerektiğini de baştan belirtiyorum. Bazıları bir seansta iyileşebilirken bazıları on seansta şifa bulabiliyor.” Kalbinde pil ya da vücudunda platin olanlarla, hamile ya da ameliyatlık hastalara bir şey yapamayacağını söyleyen Çolak vücutta oluşan enerji düğümlerini çözdüğünü ve enerjiyi düzenlediğini belirtiyor.
       <br/>
       <br/>
       Göz ve Ellere Enerji Testi
       <br/>
       <br/>
       Dilara Trubaç da Türkiye’de muayenehane açma yetkisine sahip olmadığı için özel bir klinikte tıp doktorlarıyla birlikte biyoenerji tedavisi uyguluyor. Daha çok sinir uçlarının bulunması ve akupunkturu andıran bir yöntemle hastalıkların teşhis edilmesi ve sonra da bitkilerle iyileştirme yöntemleri Trubaç’ın öncelikle kullandığı yöntemlerden. Ancak ona göre bu tedavi için mutlaka eğitim alınmalı. Trubaç ayrıca Kırım’da bölgesel bir özellik olarak birçok insanın biyoenerjisi olduğunu belirtirken üniversitede biyoenerji eğitimi veren bölümlere girmek için çeşitli testlere tabi tutulduklarını belirtiyor. Herkesin geçemediği bu testlerde göz ve ellere uygulanan testlerle enerjinin gücü tespit ediliyor.
       <br/>
       <br/>
       Her uzman birbirlerine ters düşse de kendince yöntemleriyle çeşitli hastalıklara şifa aracı olmaya çalışadursun dikkatimizi çeken bir başka nokta bu ve bunların dışındaki uzmanların ezici çoğunluğunun eski Sovyet cumhuriyetlerinden oluşu. Azeri, Kırımlı, Dağıstanlı ya da Rus... Bir Azeri bioenerji uzmanı bir zamanlar bu sorumuzu “Bizim oralarda doğru olan, insanın yararına olan herşey, çabuk kabul görür” şeklinde özetlemişti. Ancak konu bunu aşan bir noktadaydı. Batıda da insan yararı ön planda tutuluyor hatta üniversitelerde alternatif tıp başlığı altında biyoenerji, akupunktur vb. alanlara ait kürsüler oluşturuluyor. Ancak yine de biyoenerjisini aktif olarak kullanan ve bunu tedaviye yönlendirenler hep Kuzeyden çıkıyor.
       <br/>
       <br/>
       Coğrafi şartlar da etkili
       <br/>
       <br/>
       Şuayiphacı Dağıstanlı bunu bölgenin yükseltisine bağlıyor. Özellikle de Dağıstan’ın bölgenin omurgası gibi konumlanmış olmasının bu konudaki etkisinden bahsediyor. Ayrıca bilinenin aksine Komunist Rusyanın etkisiyle bölge insanının dinden uzaklaşmadığını aksine çok derinlik sahibi İslam kahramanları yetiştirdiğini belirterek bölge insanının ruh yapısının biyoenerjiye zemin hazırladığını söylüyor.
       <br/>
       <br/>
       Dilara Trubaç ise tarih öncesi devirlerde Kırım ve çevresinin sular altında olduğunu, zaman içinde suların çekilmesiyle ortaya çıkan bu yarımdanın yerin altından yüzeye doğru uzanan bir enerjinin etkisinde kaldığını söylüyor. Çevre insanının bu nedenle biyoenerjisinin güçlülüğüne işaret eden Trubaç sokaktaki insanın bile bazen hareket halindeki bir tramvayı durduracak kadar güçlü bir enerjiye sahip olabildiğini söylüyor.  Hatice Çolak ise bu bölgedeki yoğun petrol yataklarına bağlıyor biyoenerjisini kullanabilenlerin çokluğunu.
       <br/>
       <br/>
       Biyoenerji konusunda yeni yeni bilgilenmeye başlayan Türkiye, Rusya ve Türk  cumhuriyetlerinden gelenler için bakir bir alan. On kişiden dokuzunda biyoenerjik güç olan ülkelerde iş yapamayan insanlarsa bu durumda Türkiye gibi konuya yabancı ülkeleri seçiyor. Ancak “edebiyat fakültesini bitiren herkesin yazar olamayacağı” örneğiyle durumu anlatan Dağıstanlı her bioenerjik gücü olanın da hastalık giderici özelliklerinin olamayacağını vurguluyor. Sadece kendini tedavi edecek kadar enerjisi olanların başkaları üzerinde etkin olamayacaklarını vurguluyor bir de. Türkiye’ye gelişini ise Türkiye’de biyoenerjiye ihtiyaç duyan insanların sayısal çoğunluğuyla açıklıyor Dağıstanlı. Fısıltı gazetesine verilen reklamlar ağızdan ağıza yayılan tavsiye halkaları sayesinde geniş kitlelere duyuruyor bioenerjiciler adlarını şimdi. Henüz aydınlatılamamış yönlerinin olması ve somut verilerle açıklanamayan biyoenerji ise Sağlık Bakanlığının onayladığı bir dal olamıyor ve böylece konunun uzmanları da çalışma izni alamıyor. Başta da belirttiğimiz gibi dayanak gösterilen hiçbir envanterinin olmayışı da şarlatanların sahneye ötekilerden önce atlamasını sağlıyor. Ancak Sağlık Bakanlığının bu konuda izninin olmayışı birçok insanı durdurmaya yetmiyor. Sadece muayenehaneyi mühürleme ve dava açma yetkisi olan Bakanlığın önlemleri, mührün kırılarak muayeneye devam edilmesi ya da mahkemenin sadece iki milyonluk ceza vermesi karşısında bertaraf oluyor.
       <br/>
       <br/>
       Geçtiğimiz günlerde basına yansıyan bir mühürleme vakasında biyoenerji uzmanının “Altmış üç kere muayenehanemi kapattınız, kapatırsanız yine açarım, iki milyon değil mi öderim biter” şeklindeki sözlerini hatırlayacaksınız.
       <br/>
       <br/>
       Ancak dil problemleri olduğu için kendilerini ifade etme ve ispatlama konusunda pek etkili olamayan biyoenerji uzmanları zaman içinde bu durumun aşılacağına inanıyor. Doğu ülkeleri kadar Batıdaki üniversitelerde de kürsü sahibi olduları bu konuda birgün Türkiye’nin de doğru çizgiye geleceğini ve hakiki uzmanların diğerlerinden ayrılabileceğini düşünüyorlar. Şarlatanları hakiki biyoenerji uzmanlarından ayırmanın yolunu ise şöyle özetliyorlar: Bir kaç seanstan sonra en azından ağrı ve sızılar kalmamalı, tedavinin etkisi görülmeye başlamalı. Bazı durumlarda ise vücutta bir karıncalanma ve içerde oluşan bir rüzgar hissinden bahsediliyor. Ancak onların asıl istediği tıp doktorlarıyla ortak çalışmak. Ümidin yitirildiği bazı hastalarda olumlu sonuçlar alması sonrasında doktorların şaşkınlığa uğradığını belirten Hatice Çolak bugün bazı doktorların “bu hasta senlik” diyerek hasta bile gönderdiğini açıklıyor.
       <br/>
       <br/>
       Son yirmi beş yıldır Batı ülkelerinde hızla yayılan alternatif tıp uygulamaları; konunun tıbbi araştırma kriterlerine uygun olarak bilimsel yönden incelenmesi, yasal denetim kurulabilmesi, sağlık sigortası kapsamına alınacak uygulamaların belirlenmesi, tıp fakültelerinde okutulacak yeni programların tespiti ve geliştirilmesi gibi çalışmaları gündeme getirdi. Ayrıca toplumun alternatif tıp uygulamalarına ilgisinin nedenleri ile hasta hakları ve hasta doktor ilişkisi konularında da araştırma ve tartışmalar sürüyor. Ülkemizdeki tartışmalar yetkilileri konu üzerinde düşünmeye teşvik eder mi bilinmez. Ancak yok sayıldığı için sapı çöpü; sahtekârı uzmanı birbirine karışmış bir bilimdalını kurtarmak ve işlevselliğini artırmak sağlık yolunda atılmış önemli bir adım olacak  kuşkusuz.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13771), [web.archive.org (arşiv bağlantısı)](http://web.archive.org/web/20050302175311/http://www.aksiyon.com.tr:80/detay.php?id=13771)
