# Evde bir okul var!

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050226152940im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152940im_/http://www.aksiyon.com.tr/resim/411/22.jpg" vspace="5"/>
  </p>
 </font>
 <font class="content">
  Batılı ülkelerde uzun zamandır uygulanan ev-okul modeli, çocuklarına hoşça vakit geçirtme niyetiyle yola çıkan anne tarafından Türkiye’ye de getirildi. Sıkmadan ve kaliteli eğitim verme ilkesi üzerine kurulu yöntem hızla yaygınlaşacak gibi.
 </font>
 <br/>
 <p>
  <font class="content">
   Son dönem Maarif nazırlarından Haşim Paşa’nın “Şu mektepler olmasa, maarifi ne güzel idare ederim” sözleri eğitim sisteminde tıkanıklıkların yaşandığı hemen her durumda tekrarladığımız bir çarpık örnektir. Eğitim konusunda bugün yaşanan sorunların üç aşağı beş yukarı benzer örneklerinin onlarca yıl önce de yaşandığını ortaya koyan bu latifedeki “okullar olmasa” dileği bizim için henüz (tam manasıyla) mümkün görünmese de bu “temenninin” pratiğe geçmiş örneklerine Batıda artık daha sık rastlıyoruz. Başta ABD olmak üzere Batıdaki birçok ülkede 1960’lı yıllardan itibaren yaygınlaşmaya başlayan ve eğitime alternatif bir açılım kazandırmayı hedefleyen “Homeschool”lar (ev-okulları) okulsuz eğitim modeliyle Milli Eğitim Bakanlıklarının sırtındaki yükü önemli oranda hafifletmiş görünüyor. Sayıları her geçen yıl artış gösteren veliler, okullarda yaşanan problemler, müfredatlardaki eksiklikler, uyuşturucu bağımlılığı ya da şiddet gibi gerekçelerle çocuklarını doğal ve güvenli ortamlar olan evlerinde, kendi anlayış ve yöntemlerine göre eğitmeyi tercih ediyor.
   <br>
    <br>
     Eğitim sistemindeki bazı boşlukların ve okulların çocukların güvenliğini sağlamada aciz kalmasının yanı sıra onların doğuştan sahip olduğu bazı yetenekleri bile körelttiğini düşünen anne babalar, homeschool’ların gerekliliğine artık daha fazla inanıyor.
     <br>
      <br>
       Çocukların okulda gereğinden fazla çalıştırılması, ezberciliğe itiliyor olması, muhakeme yeteneklerini yitirmelerine neden olacak şekilde programlanmaları ve kendi tercihleri doğrultusunda karar vermelerinin engellendiği yolundaki kaygılar başta eğitimci veliler olmak üzere çocuklarının eğitimi konusuna duyarlı tüm anne babaları konu üzerinde daha ciddi düşünmeye itiyor. Bu konuda anne babalara ışık tutacak bazı dergi ve kitaplar da yazıldı, çizildi. Çocuğuna evde eğitim vermek isteyen velilere neler yapabileceklerini, bu işi nasıl bir program dahilinde yürütebileceklerini anlatan kitaplar ve dergiler bu konuda önemli birer rehber oldu. Tüm bunları çocuklarını sadece yetersiz bir eğitimden değil, zararlı sosyal ortamlardan da koruma amacıyla gerçekleştiren veliler kısa zamanda olumlu sonuçlar kaydetti.
       <br/>
       <br/>
       Ancak Batılı ülkelerde Eğitim Bakanlıklarının tanıdığı ve geçerliliğini kabul ettiği ev-okulları ülkemizde resmi kurumların onayını elde etmiş değil. Bu yüzden de örgün eğitim dönemini kapsayan bir homeschool modeli ülkemizde henüz yok. İlköğretim okulları ve liselerde yaşanan onca soruna, eğitimci ve materyal eksikliklerine rağmen nitel ve nicel yeterliliğe sahip bazı velilerin çocuğunu istediği kalitede eğitebilmek için evlerini kullanma şansları ne yazık ki yok.
       <br/>
       <br/>
       Hem anne hem öğretmen
       <br/>
       <br/>
       Ancak zorunlu eğitim kapsamına girmediği için çocuklarının okul öncesi eğitim dönemini kaliteli, güvenli bir eğitim amacıyla evlerinde değerlendiren ailelere rastlıyoruz. Fazilet Kılıçarslan, Şehminur Aydın ve Şeyma Dilek Akdağ çocuklarının eğitimini önemseyen, zamanı onlar adına bir kazanç haline getirmeyi hedefleyen üç anne. Arkadaşlıkları üniversiteli yıllara dayanan bu üç hanım birbirlerine yaptıkları ziyaretleri çocukları için verimli hale getirmeyi hedefleyerek başlamışlar işe.
       <br/>
       <br/>
       Anneleri çeşitli kurslara giden diğer iki çocuğu oğlu İbrahim’le beraber zaman geçirmeleri için evine davet eden Kılıçarslan bir araya gelen üç çocuğa masal ve hikaye anlatarak çeşitli alıştırmalar yaptırır. Bir süre sonra bu işin çocukların çok hoşuna gittiğini gören üç anne, İsviçreli bir arkadaşlarının homeschool modeli hakkında verdiği bilgiler ve önerdiği kitaplar ışığında çocukları biraraya getirme konusuna farklı bir nitelik kazandırırlar. Haftanın üç günü belirli saatlerde bir araya gelen çocuklar için anneler çeşitli görevler alır. El becerileri, masal okuma, dinleme ve tartışma; resim, müzik, dramalar, kukla oyunları, grup oyunları, dini içerikli bilgiler, davranış bilgileri ve gezilerden oluşan bir eğitim programı kararlaştırılır. Bu programdan önce de çocuk eğitimi konusuna ilgi duyan, kitaplar okuyan bu üç anne tecrübe ve bilgilerini ev-okulu sistemine uyarlar. Evde yapılan çalışmalar 25’er dakikayla sınırlıdır ve toplam iki saat sürer. Süre çocukları fazla sıkmamak için kısa tutulur. Beslenme ve oyun saatleri de çok eğlenceli geçer.
       <br/>
       <br/>
       Evde eğitim programı hem annelerin hem de çocukların ciddiyetle takip ettiği bir süreçte işler. Haftanın üç günü bir araya gelen çocuklar diğer dört günü üç günün özlemini çekerek geçirir. Tatiller bile iptal edilir. Yaz tatilinde yapılan bu eğitim programı hiçbir kesintiye uğramaz. Herkes ciddiyet içinde planlarını bu programa göre yapar.
       <br/>
       <br/>
       Anne olmayı öğretiyor
       <br/>
       <br/>
       Kılıçarslan gibi Şeyma Akdağ ve Şehminur Aydın da artık daha dikkatlidir çocuklara karşı. Evde olsa küçük bir sorun yaşandığında çocuğa sert bir tepki verebilecekken bu program sayesinde çocuğu dinlemeyi ve anlamayı öğrenirler. Bu da hem kendi çocuklarıyla hem de çocuklarla diyalog kurmada başarı kazandırır. Çocuklar da annelerine zaman zaman kapris yapsalar da hem anne hem öğretmen kimliği karşısında nasıl davranmaları gerektiğini zaman içinde öğrenir.
       <br/>
       <br/>
       Çocukların birbiriyle olduğu kadar yetişkinlerle diyaloğunu da geliştiren evde eğitim programı anneleri de kendilerini ve davranışlarını kontrol edebilme konusunda daha başarılı kılar. Bu ortamda verilen eğitimin kalitesini yüksek tutma çabası anneleri teyakkuzda tutarak profesyonel davranma moduna sokar. Anaokulu ya da yuvalarda belli bir eğitim modelini tüm çocuklara uygulama sözkonusu olduğu halde annelerin uyguladığı bu eğitim modelinde “çocuğa göre eğitim” yöntemleri kullanılır. Yani çocuğun kabiliyetleri ve genel durumları dikkate alınarak eğitim ve öğretim sağlanır.
       <br/>
       <br/>
       Bir süre sonra sadece eğitim günlerinde değil tüm zamanları çocukların istek ve ihtiyaçlarına göre belirleme refleksi oluşur.
       <br/>
       <br/>
       Fazilet Kılıçarslan ve ekibinin üç aylık programları kendilerini memnun eden sonuçlar verir. Öyle ki çocuklar okula başladıklarında hayal kırıklığına uğrar. Çünkü hiçbir yönüyle ne anaokulu ne de ilköğretim okulu evdeki o sıcak eğitim kadar çekici ve huzur dolu değildir.
       <br/>
       <br/>
       Ancak üç anne uyguladıkları bu eğitim programını bütün eğitim kurumlarına karşı oldukları içgüdüsüyle yapmıyor. Onlar sadece evin çocuk eğitiminde daha etkin, doğal ve rahat bir mekan olduğu, annenin de istediğinde en iyi eğitmen olacağı inancıyla bu dönemi verimli bir şekilde kullanmayı hedefliyor. Kaldı ki bu imkanlara sahip olmayan, ya da çalışmak zorunda olan anneler için okulların gerekliliği kaçınılmaz. Ama hem belirli bir alt yapıya sahip, hem araştırmayı, okumayı seven, hem de çocuğunu iyi bir eğitim verebilecek bir eğitim kurumuna gönderemeyen anneler evde geçirdikleri zamanı verimli bir hale getirebilir.
       <br/>
       <br/>
       Başka annelere de örnek oldular
       <br/>
       <br/>
       Türkiye’de benzerine pek rastlamadığımız bu evde okul örneği, Üsküdar Belediyesi bünyesinde düzenlenen Evim Evim Güzel Evim seminerleri çerçevesinde de birkaç seminere konu olmuş. Seminerde ev-okulu projesini gerçekleştirme aşamasında yaşadıklarını başka annelerle paylaşan Fazilet Kılıçarslan ve arkadaşları yoğun ilgiyle karşılaşmış. Çıkışta daha fazla bilgi edinmek, diyaloglar kurmak isteyenler de olmuş ki bunların bir kısmı aynı programı uygulamaya başlamış bile.
       <br/>
       <br/>
       Keriman Öztürk ve arkadaşları da ilk ekibin tecrübelerini kendi bilgi ve yetenekleriyle yoğurup çocuklarına bir homeschool hazırlayanlardan. Üç anne ve sekizi aşmayan çocuk sayısı ikinci ekibi oluşturur. Çocukların bir kısmı bu eğitim modelini benimseyen ancak eğitimci olarak ekibe katılamayan annelerindir. Dışarıdan çocuğunu bi projeye dahil etmek isteyen anneler de olmuştur ama sayıyı sınırlı tutma zorunluluğu vardır, çünkü kullanılan mekan evdir.
       <br/>
       <br/>
       Keriman Öztürk’ün ekibi özel durumlarından dolayı bu programı haftada sadece bir gün süreyle ama iki yıl sürdürür. İlk ekibin yaptığı gibi çocuğa (zorlamadan ve sevdirerek) anaokulu eğitimi verilir. Programa katılabilen her anne bir görev alır ve bu görevi en iyi şekilde yapabilmek için çok iyi hazırlanır. Evde yapıldığı için çeşitli şekillerde kaynayan bir program olmaz bu.
       <br/>
       <br/>
       Herkesin işini ciddiyetle yaptığı bu alternatif eğitim programı çocukların ilgi ve ihtiyaçları gözetilerek uygulanır. Çocuklar çok hoşnuttur bu programdan. Ancak Keriman Öztürk’ün büyük kızı okula gittiğinden oğlu Muhammet de ablası gibi okula gitmek ister. İki yıllık ev-okulu eğitiminden sonra anaokuluna başlayan Muhammet çabuk sıkılır ve evde eğitimin özlemini duymaya başlar.
       <br/>
       <br/>
       Kızına aynı eğitimi uygulayamamış olmasından dolayı oğluyla kızı arasında bariz farklar gördüğünü söyleyen Keriman Öztürk her çocuğun bu programlardan kabiliyetleri ölçüsünde yararlandığını vurguluyor.  Annelerin meseleyi ciddiye aldıklarında bu ev-okullarının anaokullarından daha iyi sonuç vereceğine de değinen Keriman Öztürk, annelerin bu programlar sayesinde beklentilerine uygun çocuklara sahip olabileceğini vurguluyor. Çünkü beklentilerinizi okul öğretmenlerine ilettiğinizde her zaman gerçekleşmeyebilir. Onun sizi ne kadar anladığı ve ne kadarını uygulayabileceği bilenemez. Ama kendi çabalarınız daha iyi sonuçlar almanızı sağlayabilir.
       <br/>
       <br/>
       Ev-okullarını diğer eğitim kurumlarından ayıran en önemli özellik maliyetinin yok denecek kadar az olması. Çocuk eğitimiyle ilgili bir eğitimi olmadığını düşünen anneler de ümitsizliğe kapılmasın çünkü çocuğun ilk ve en önemli öğretmeni olan annelerin fıtri olarak çocuklarına öğreteceği şeyler hep vardır.  Homeschool’un bir başka yararı da çocuğun birşeyler öğrenmek için hem evinden hem annesinden ayrı kalmayacak olması. Kalabalık bir ortam olmayacağı için de çocukların kendilerini ifade etme ve geliştirme şansları ev-okullarında daha yüksek.
       <br/>
       <br/>
       Bugün Batıda hızla yaygınlaşan homeschool’lar bizde ne zaman geçerlilik kazanır bilinmez ama bunun için eğitimin önemini kavramış ve donanımlı anne babalara ihtiyaç duyulacağı kesin. Haşim Paşa mı? O da homeschool’lu yıllarda Eğitim Bakanı olamadığı için ne kadar hayıflansa azdır.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2015), [web.archive.org (arşiv bağlantısı)](http://web.archive.org/web/20050226152940/http://www.aksiyon.com.tr:80/detay.php?id=2015)
