# Amerika’daki hayır elçimiz

*Ebru Nida Bilici 1998.08.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Metro’da aracın Zeytinburnu durağından geçip geçmediğini sorarken yanımdaki hanımın sıradışı hiçbir yönünü farketmemiştim.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060501080257im_/http://www.aksiyon.com.tr/resim/193/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Biraz sonra kızıyla mükemmel bir şekilde İngilizce konuşmaya başlayınca dikkatimi çekti. Yakın takibe aldığım bu insan hakkında önce birkaç ön tahmin.. Adresi Türkçe sordu; Türk olabilir mi?.. Ama giyimi biraz farklı.. İngilizcesinde biraz yabancı aksan var, o halde yerli İngiliz ya da Amerikalı da değil. Öyleyse tanışma zamanı. İngilizce ile başlayan sohbetimiz onun da Türk olduğunu öğrenmemizle Türkçe devam etti. 2 gün sonraya randevulaşıp ayrıldık.
   <br>
    <br>
     Birkaç küçük bilgiyle söyleşmeye karar verdiğimiz bu hanımı hakikaten merak ediyordum. Gerçekten de ilginç ve çok özel yanları olduğunu sohbetimiz esnasında öğrendim. İşte onun okurlarımızla paylaşmak istediğim bazı yönleri.
     <br>
      <br/>
      İsmi Habibe Husain. Horasan Türkleri’nden. Komünizmin yıkılışıyla ailesi Afganistan üzerinden Türkiye’ye gelerek Adana’ya yerleşmiş. Kendisi Afganistan doğumlu. Adana’da lise öğrenimine devam ederken A.F.S. sınavını kazanıp “student exchange” diye tabir edilen eğitim amaçlı öğrenci değişimiyle ABD’de 1 yıl okuma hakkı kazanmış. Türkiye’ye döndükten sonra üniversite sınavlarına hazırlanmış ve burs kazanarak Philadelphia ve Pensilvania’da farmakoloji eğitimi almış. O yıllarda ABD’de çok az Müslüman varmış. Bunların çoğu eğitim amacıyla gelen öğrencilermiş. Ayda bir Müslüman talebe cemiyetlerince düzenlenen toplantılarda tüm ülkedeki öğrenciler biraraya geliyormuş. İşte bu toplantılardan birinde o sırada fizik eğitimi almakta olan Pakistanlı eşiyle tanışmış. Okullarını bitirip master yaptıktan sonra evlenmişler. Önce biri kız biri erkek ikiz, sonra bir kız çocukları daha olmuş.
      <br/>
      <br/>
      Çocuk eğitmeyi çalışmaya tercih ettim
      <br/>
      <br/>
      Bu arada İslami hayatın gereklerini pek fazla bilmeyen Habibe Hanım eşinin yardımıyla kendini yetiştirmeye çalışmış. O, çocukları 3 yaşındayken tesettürü tercih etmiş.
      <br/>
      <br/>
      Çocuklarına İslami eğitimi verecek herhangi bir İngilizce yayın, kişi ya da kurum olmadığından bu yabancı ülkede bu görevi sadece kendisinin üstlenebileceğine kanaat getirerek çalışmaktan vazgeçip “annelik mesleği”ni tercih etmiş. Bundan hiç pişmanlık duymadığını ise “28 yıl sonra dönüp baktığımda iyi ki böyle yapmışım diyorum” sözleriyle açıklıyor, Husain.
      <br/>
      <br/>
      Evlendiğinde Kur’an okumayı bilmeyen Habibe Husain çocuklarına Kur’an okumayı öğretmenin yolunu yine kendisi öğrenmekte bulmuş. “Geceleri eşimden Kur’an dersi alıyor, öğrendiklerimi gündüz çocuklarıma öğretiyordum” diyor.
      <br/>
      <br/>
      Habibe Husain eğitimini aldığı dalda çalışmaktan vazgeçmiş ama böylece de çocuklarına gönlüne göre eğitim verme imkanı bulmuş. "Onlara tasavvuf eğitimi vermeye çalıştım. Tesettür konusunda herhangi bir baskı uygulamadım. Onlarsa buna karşı olmamakla birlikte şimdilik başörtüsü takmıyorlar. Ancak Allah inancı öyle kuvvetli ki ne namaz ne de oruçlarını kaçırmazlar" diyor. Kızlarından biri Elle dergisinde çalışan Habibe Hanımın diğer kızı Türkiye'de özel bir üniversitede İngilizce öğretmeni. Oğlu ise Ortaçağ Avrupası'nda İslam Tarihi üzerine eğitim alıyor.
      <br/>
      <br/>
      Telefon rehberiyle Müslümanlara ulaştım
      <br/>
      <br/>
      ABD’deki ilk yıllarının zorluklar içinde geçtiğini belirten Husain bir camiye sahip oluş serüvenlerini şöyle anlatıyor: “Önceleri değil cami, namaz kılan insan bulmak bile zordu. Eşim şirketin bahçesinde namaz kılıyordu. Kendisi gibi iki Müslüman daha bulunca cuma namazlarını kılmaya başladılar. Daha sonra şehrin telefon rehberini karıştırdım. Bulduğum Müslüman isimleri arıyor, tanışmayı, çocuklarıyla çocuklarımızı tanıştırmayı, ihtiyaç varsa İslami eğitim vermeyi teklif ediyordum. Böylece çevremiz genişledi. Ancak bunların arasında pek Türk yok, çoğu Pakistanlı. Bunlarla biraraya gelip bir cami yaptırdık. Ardından zaman zaman biraraya gelerek tanışma, yardımlaşma ve İslami esaslar üzerine sohbet ettiğimiz M.C.A (Muslim Comunity Center) adında bir merkez kurduk.
      <br/>
      <br/>
      Yine Kuzey Amerika’nın doğu, batı, güney, kuzey bölgelerinde ISNA (Islamic Society of North America) adıyla bilinen kuruluştan da bahsediyor Husain; “Birçok Müslüman’ın batı ilmini almak üzere gittiği Amerika’da İslamı İngilizce anlatan pek fazla kaynak olmadığı için senede bir yapılan ISNA toplantılarında İslam esasları üzerine konferanslar veriliyor”.
      <br/>
      <br/>
      Muhtaçlara
      <br/>
      <br/>
      “Rahima” desteği
      <br/>
      <br/>
      Çocuklarının eğitim işleri omuzlarından kalkınca başka uğraşlara yönelen Habibe Husain arkadaşlarıyla yardım ve eğitim amaçlı bir dernek kurmuş. Husain, Rahima (merhamet) adını verdikleri böyle bir derneğe nasıl ihtiyaç duyduklarını şöyle açıklıyor: “Yıllarca Müslümanlar olarak sadaka, zekat ve yardımlarımızı verecek yerler aradık, memleketlerimize gönderdik. Ama farkedemediğimiz şey çok yakınımızdaki Müslümanlardı. Sünnete uygun olan da buydu; yardıma dar daireden başlanmalı idi. Şu anda Bosna’dan, Afganistan’dan gelen mülteciler var çevremizde. Elimizden geldiğince bu ailelere para, eğitim ve dil kursları yardımı yapıyoruz. Derneğimiz ayrıca 200 teşkilatın üye olduğu United Way’e üye tek Müslüman dernek.”
      <br/>
      <br/>
      Habibe Husain, Rahima’nın esas kuruluş gayesini şöyle özetliyor: “Rahima’nın amacı Müslüman’ın parasının Müslüman cemiyetlerin gelişiminde kullanılmasına yardımcı olmak. Amerika’da özellikle Çinliler ve Yahudiler Amerikan kurumlarından ve sağladığı imkanlardan pekala yararlanıyor. Bizim bu yönümüz eksikti. Rahima’yla bunu da sağlamaya çalışıyoruz. Rahima olarak Müslümanların yasal haklarını biliyor ve talepte bulunuyoruz.”
      <br/>
      <br/>
      Müslüman kadın yanlış tanınıyor
      <br/>
      <br/>
      Teknoloji merkezi olan Silicon Valley’de ikamet eden Habibe Husain’in gelecekle ilgili de güzel projeleri var. Özellikle Müslüman kadının Batılı insanın zihninde aldığı şekli bozmayı hedefliyor; Müslüman kadının “ezilmiş, sindirilmiş, ikinci sınıf insan” değil; “münevver, akıllı, üretici, fikrini yayabilen, insan” olduğunu göstermek istiyor. Batı aleminin İslamın kılıçla yayıldığına inandığını söyleyen Husain bunun aslında adalet ve eğitimle olduğunu ve olabileceğini anlatmaya çalıştıklarını da ifade ediyor. Ancak Müslüman kadının sosyal yönünün gelişiminde erkeğe de çok iş düştüğünü belirten Habibe Husain, bu işte gereken yardımı sağlaması için erkeği ikna etmenin gerekliliğine inanıyor. Ancak ona göre bu tam olarak ancak bir sonraki nesilde düzelmiş olabilir. “Ben bu yüzden işi bıraktım ve çocuklarımı bu bilinçle yetiştirdim. Birçok kadın kocasının namaz kılmasının yeterli olduğunu düşünüp herhangi bir gelişim çabası göstermiyor. Bu biraz aşıldı Amerika'da ancak daha yapacak çok iş var” diyor.
      <br/>
      <br/>
      Müslümanın samimi, alçakgönüllü fakat vakur olması gereğinin de üzerinde duran Habibe Husain “Müslümanlar olarak kimsenin önünde ezilip büzülmeyiz. Bizi böyle kabul etmek zorundalar. Bizim bu ciddiyetimiz onları da etkilemiş olmalı ki, zaman zaman dinimizle ilgili bilgi edinmek için kiliseye davet ediliyoruz” diyor.
      <br/>
      <br/>
      California eyaletine bağlı bilim merkezi Silicon Valley’de yaşayan Habibe Hanım dünyanın nabzının attığı bu yerin kritik bir bölge olduğunu ve yapılacak çok iş olduğunu belirtirken önümüzdeki dönemde yaşanacak değişimlerin etkisinin daha büyük ve daha yaygın olacağına, bu yüzden ahlaki standartların yükseltilmesinin büyük önem arzettiğine inanıyor.
      <br/>
      <br/>
      Ailesi içindeki sorumluluklarını yerine getirdikten sonra tüm insanlığın sorunlarıyla ilgilenmeyi ideal edinmiş, eğitimli, kültürlü, örnek bir Müslüman Habibe Hanım. Bütün Müslüman kadınlar birer Habibe Hanım olsalar..
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16772), [web.archive.org (arşiv bağlantısı)](http://web.archive.org/web/20060501080257/http://www.aksiyon.com.tr:80/detay.php?id=16772)
