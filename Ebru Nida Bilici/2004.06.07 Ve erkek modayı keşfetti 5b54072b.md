# Ve erkek modayı keşfetti

*Ebru Nida Bilici 2004.06.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son yıllarda erkek giyim sektöründe gözlenen hareketlilik bu alanda hizmet veren firmaların yüzünü güldürdü. Artık erkekler giydiklerinden kullandıkları aksesuarlara, cilt ve vücut bakım ürünlerinden parfümlerine kadar birçok şey için ciddi para ve zaman ayırıyor.
  </font>
 </div>
 <div id="newsText">
  <font class="detail-text">
   Moda; siyaset ve spor gibi sokaktaki insandan ehline kadar hemen herkesin, hakkında fikir sahibi olduğu ve ciddi ciddi görüş ileri sürdüğü bir konu. En tartışılan yanı tanımlanması olan moda, kimine göre dünya ne giyiyorsa takip etmektir, kimine göreyse sadece yakışanı giymek. Hiç kimsenin gerçekten kayıtsız kalamadığı moda bazen öyle etkili bir güç haline gelebiliyor ki, kendisine uymama konusundaki en kararlı insanları bile dize getirebiliyor.
   <br/>
   <br/>
   Sokaktaki insanı tüketici kimliğiyle etkileyen moda, bu tekneden ekmek yiyenlerin en popüler tartışma konusu. Modanın kaynağı veya nereden beslendiği de en hararetli tartışmalardan. Örneğin bazı modacılara göre giyim konusunda fazla tutucu ve klasik. Bazı modacılarsa modanın yüzünün Batıya dönük olmasından rahatsız ve kendi kültürümüzün modaya yansıtılmamasından şikayetçi. İkinci gruba göre Batıya olan hayranlığımız giyimimizi de etkilediği için kendi kimliğimize uygun bir moda sektörü oluşturamıyoruz. Avrupa"da moda olan çizgi ve renklerin birebir Türkiye"ye uygulanması da yanlış onlara göre. Bunu pratikte de test edebilme imkanları olduğunu söyleyen bu fikrin savunucuları, bazen ünlü yabancı markaları Türkiye"ye getirip de satış yapamayışlarını delil olarak ileri sürüyor. Dolayısıyla farklı bir kültüre hitap eden ve Avrupalıların fiziğine göre tasarlanmış elbiseler Türklerin giyim anlayışına her zaman uymuyor. Bu durumu ürün seçimi noktasında dikkate alan firmalar sadece alıcı bulacağından emin oldukları giysi modellerini vitrinlerine taşıyor.
   <br/>
   <br/>
   Erkekler de modayı takip ediyor
   <br/>
   <br/>
   Moda tartışmaları ülkemizde genelde kadınları ilgilendiren bir alan gibi görülse de son yıllarda erkeklerin de giyim konusunu daha fazla ciddiye aldıklarına şahit oluyoruz. Dünya modasını yakından takip eden modacılar için insanımızı giydirmek bazen gerçekten sorun olabiliyor. Hem giyime fazla para harcamayı sevmemeleri hem de giyim konusundaki tutucu tavırları modacıları zor durumda bırakabiliyor. Ancak son yıllardaki atak gözlerden kaçmıyor. Sık sık giydikleriyle konuşulan siyasetçilerde bile bu değişim dikkat çekiyor. Bir önceki hükümet döneminde koyu renk takım elbisenin altına beyaz çorap giyme yasağı getirilmiş olması, haklarındaki olumsuz düşünceleri düzeltmeye kararlı olduklarının göstergesi.
   <br/>
   Öyle ki eşinin beğenip aldığı giysilerle yetinen, bir gömlek eskimeden yenisini almayı aklından geçirmeyen erkekler son yıllarda yerlerini kendi tarzı ve zevkleri olan, ne giydiğine ve uyuma daha fazla dikkat eden erkek tipine bıraktı. Bu değişimin farkındalığıyla dergiler erkeklere hitap eden giyim ve bakım konulu sayfalara daha geniş yer ayırdı. Erkeklerin cilt ve vücut bakımını yapmak üzere açılan kuaför salonları sayıca artış gösterdi. Tabii bu değişimde ülkemizin içinden geçtiği sosyal hareketlilik ve ekonomik canlılığın büyük etkisi var.
   <br/>
   Sosyal ve ekonomik değişim, bazı özel günlerin erkeklerin hayatında da yer almaya başlamasında etkili oldu. Babalar günü, sevgililer günü, doğum günleri gibi insanların birbirine hediye almasına vesile olan günler parfümden saate, cüzdandan anahtarlığa, gömlekten kravata erkeklerin ilgi alanına giren birçok ürünün kullanımında hareketlilik meydana getirdi.
   <br/>
   <br/>
   Hayatına bu tür bakım ürünleri ve aksesuarların girmesi erkeklerin ayna karşısında daha fazla vakit geçirmesinde etkili olduğu gibi sokaklar ve iş merkezleri daha özenli giyinmiş erkekleri görmeye başladı.
   <br/>
   <br/>
   İş dünyasındaki erkek iyi giyinmek zorunda
   <br/>
   <br/>
   Erkeklerin görünümlerine daha fazla özen gösteriyor oluşu, Kiğılı Giyim"in sahibi Abdullah Kiğılı"ya göre iş dünyasındaki hareketlilikle de alâkalı. Kiğılı"ya göre üniversite mezunu olup iş dünyasına giren ya da kendi işini yapan 25 yaşın üzerindeki erkekler artık giyimlerine çok özen gösteriyor. Öyle ki erkek konfeksiyonunda markalaşma ve üretim/satış kadın konfeksiyonunu yüzde 1"lik oranda geçti. Kiğılı"ya göre bir şehirdeki ekonomik canlılık, erkeğin istihdama katılması, moralinin yüksek olması ve tabii ki giyinmesi demek. İmajın çok önemli olduğu bir devirde yaşıyor oluşumuz iş dünyasındaki erkekleri iyi giyinmek zorunda bırakıyor. Önemli şirketlerde çalışan ve iş alanında sürekli rekabet halinde olan erkekler giysilerine de ciddi yatırımlar yapmak zorunda. Bundan dolayıdır ki takım elbise satışı her zaman önemini koruyor. Ancak Kiğılı gibi takım elbisede öne çıkmış firmalar bile spor giyimin önemini gözardı etmiyor. İş dışındaki saatlerde ya da hafta sonlarında spor giyinmeyi seven erkekler için jean, mont, kazak gibi spor ürünleri, konseptinde bulunduruyor. Ancak gelir seviyesi düştükçe erkekler daha çok lacivert, gri ve siyah renkleri tercih edip, hem gündüz hem de akşam toplantılarında aynı kıyafeti giymek zorunda kalabiliyor. Dikkat çeken ya da moda renkler daha az alıcı bulabiliyor.
   <br/>
   <br/>
   Erkek değişimi seçti
   <br/>
   <br/>
   Erkek giyim sektöründeki hareketlilik, nedenleriyle birlikte tüm erkek giyim firmalarının dikkatini çekti. Durumu kendilerince yorumlayan firma yetkilileri ve tasarımcılar bir sonraki adımlarını buna göre belirliyor. Toplumların sosyolojisi, psikolojisi değiştikçe erkek giyiminde köklü değişikliklerin oluşmaya başladığını gözlemleyen Damat Tween, erkeklerin değişmeyi seçtiğini düşünüyor. Damat Tween yetkililerine göre bayanların alışverişi sırasında işkence çeken erkek devri kapandı. Değişen ve gelişen yaşam biçimleri ile standartların toplumda kadınla birlikte erkekte de birçok değişime neden olduğu gözleniyor. Bugün onlar da dış görünüşlerine dikkat etmekten ve tarzlarını oluşturmaktan son derece keyifliler. Özellikle kent yaşamında "başarılı erkek"in yanı sıra "bakımlı erkek" kavramının oluştuğunu belirten Damat Tween yalnızca bayanları etkilediği düşünülen kavramların artık erkekleri de yakından ilgilendirdiğini ileri sürüyor. Hatta erkekler artık alışverişte ve modada bayanlarla yarışacak kadar bilgililer.
   <br/>
   <br/>
   Yükselen trend
   <br/>
   <br/>
   Erkek giyimine ivme kazandıran bir diğer etken de son aylarda sosyal gündemde sıkça adı geçen "metroseksüellik" kavramı. Kısaca temiz ve bakımlı, giyim tarzında ve zevklerinde seçici davranan erkeği tanımlayan bu kavram her ne kadar homoseksüellik türü ithamlara maruz kalsa da bu erkek tipine gösterilen örnekler şüpheleri ortadan kaldırdı.
   <br/>
   <br/>
   Bu kavramın erkeklerin moda anlayışını da olumlu yönde etkilediğini tespit eden Damat Tween"e göre toplumsal etkileşim sonucu metroseksüel erkek tipi maço erkek tipinin yerini almaya aday. Artık eşinin seçtiği kıyafetten başka bir şey giymeyi aklından bile geçirmeyen, kendine bir tarz oluşturmak için hiçbir çaba sarfetmeyen erkek profili yok. Şimdi erkekler de gardıroplarını kendileri düzenliyor ve kıyafet çeşitlerine kendi tarzlarını yansıtıyor. Ve ortaya yirmi yıl öncekinden daha farklı bir erkek modeli çıkıyor.
   <br/>
   <br/>
   İmajlar birbirine benziyor
   <br/>
   <br/>
   Erkek giyiminde söz sahibi önemli firmalardan biri de Sarar giyim. Sarar"a göre moda genellikle tüm insanların takip etmekten hoşlandıkları bir konu. O yüzden iletişimde yapılan çalışmalar genellikle tüketiciler tarafından daha rahat algılanıyor. Ama bunun bir de sakıncası var. Moda, trendleri takip ettiği için genellikle aynı kategoride yarışan markaların imajları da birbirine çok benzemekte. Bu da markanın tüketicinin kafasında ayrışmasına ve tüketiciyle bağ kurmasına engel oluyor.
   <br/>
   <br/>
   Diğer firmalardan ayırt edilme gayesiyle farklı reklam çalışmaları uygulayan Sarar, halkımıza sıcak gelecek Akdenizli, neşeli, sıcak, güleryüzlü tek bir erkek mankenle altı yıl yani on iki sezon çalışarak farklı bir yöntem kullanmış. Bu sürenin sonunda imzasız giren bir reklamın bile Sarar"a ait olduğu anlaşılır hale gelmiş.
   <br/>
   <br/>
   Aksesuarerkek giyiminin parçası
   <br/>
   <br/>
   Giyim konusu kadınlarda olduğu gibi erkeklerde de aksesuarlardan bağımsız olarak düşünülemez. Giyimini tamamlaması açısından bir kadının takıları ne kadar önemliyse bir erkek için de saat o kadar elzem. Bazen insanın karakterini, kariyerini ve zevklerini simgelediği dahi düşünülen saat, bazı erkekler için vazgeçilmez ayrıntı haline geldi denebilir. Saatin aksesuar olmaktan çıkıp moda trendleri içinde yerini aldığını öne süren Momentus Saat yetkilileri çok özel tasarımlarla farklı mekan ve ortamlarda kullanılabilecek saatler üretiyor. Momentus yetkilileri "Eskiden kişiler bir adet saati senelerce kullanırken, günümüzde spor, klasik, hatta gündüz ve gece gezmelerinde bile ayrı model saatler kullanıyorlar" derken insanlarda bir saat kültürünün oluşmaya başladığını söylüyor. Ve erkeklerin çevrelerinde gördükleri güncel modelleri takip edip saat tercihlerini bu yönde kullandıklarına dikkat çekiyor.
   <br/>
   <br/>
   Cüzdan ve çantaların da erkek dünyasının önemli envanterleri arasında yer aldığı dikkatli gözlerden kaçmayan bir diğer ayrıntı. Pantolonunun ya da gömleğinin ceplerini kredi kartları ve paralarla doldurmaktan vazgeçen kalite ve estetiğiyle göz dolduran cüzdanları kullanıyor. Evrakları için kullanılan çantalar ise hem kariyerleri hakkında fikir veriyor hem de giyimlerini tamamlıyor.
   <br/>
   Buraya kadar yazdıklarımız modacaların görüşleri ile toplum aynasından yansıyanlar. Temiz, kaliteli ve güzel giyinmenin tüketim çılgınlığına dönüşmesi, şahsi zevklerin ve bütün değer yargılarının modaya teslim edilmesi ise ayrı bir yazının konusu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=14C098F7A38A189EC35DFC4A678BA3BB?newsId=9454), [web.archive.org (arşiv bağlantısı)](http://web.archive.org/web/20130817150723/http://www.aksiyon.com.tr:80/aksiyon/newsDetail_getNewsById.action;jsessionid=14C098F7A38A189EC35DFC4A678BA3BB?newsId=9454)
