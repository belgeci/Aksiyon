# ‘Prime Time’dan sonra bayiilerde...

*Ebru Nida Bilici 2001.06.30*

<div>
 <p class="baslik">
  HALK İÇİN PSİKİYATRİ
 </p>
 <p class="spot">
  Haberciler psikiyatriyle gereğinden  fazla ilgileniyorlar.  "Apo'nun şu andaki ruh halini  tahlil eder misiniz?" "Sizce Ağca  ne hissediyor?", "Hasan  Mezarcı'nın Mesihlik iddiaları ne  kadar ciddi?diye soran  haberciler dedirtiyor.
 </p>
 <p class="metin">
 </p>
 <img border="0" src="/web/20020427114118im_/http://www.aksiyon.com.tr/2001/343/resimler/halk.jpg"/>
 <p class="metin">
  Türkiye gündemini son yıllarda birkaç günden fazla meşgul eden olayları şöyle bir gözden geçirelim. Apo'nun ve Alaattin Çakıcının yakalanıp Türkiye'ye getirilişi. Apo'nun yargılanma süreci ve İmralı günleri. Ağca'nın Türkiye'ye iadesi. "Ben Mesih'im" iddialarından kısa bir süre sonra Türkiye'ye teşrif eden Hasan Mezarcı'lı günler. Catherine Derviş'in Türkiye'ye ayak bastısı! Öğretmen Serpil Yeşilyurt'un sokak çocukları tarafından öldürülmesi ve bilimum intihar vakaları...
 </p>
 <p class="metin">
  Bütün tv kanallarının 'şok', 'bomba' gibi anonslarla verdiği bu olayların duyurulma ve değerlendirilme aşamasında ortak bir tavır dikkatten kaçmıyordu. Hadisenin gelişme süreci ve ilgili ilgisiz bütün tali detaylar ele alındıktan sonra, kahramanların psikolojik tahlilleri mutlaka uzman görüşlerine başvurularak masaya yatırılıyordu.
 </p>
 <p class="metin">
  "Apo'nun şu andaki ruh halini tahlil eder misiniz?" "Sizce Ağca ne hissediyor?", "Hasan Mesarcı'nın Mesihlik iddiaları ne kadar ciddi, bu iddialarda bulunan biri ne kadar sağlıklı olabilir?", "Sizce Serpil Yeşilyurt'u öldüren sokak çocukları bunu neden yaptı?" "Catherine Derviş'in giyim ve davranışlarını gözönünde bulundurarak psikolojisini değerlendirir misiniz?" En sık karşılaştığımız, neredeyse kehanet gerektiren sorulardan bazıları bunlar.
 </p>
 <p class="metin">
  Bu arada olayı değerlendirmek üzere günün her saatinde her an hazır ve nazır bulunan 'nöbetçi psikiyatrist'e bu noktada düşen ekrandaki bazı görüntülere bakarak ikna edici olmak kaydıyla bazı sözler sarfederek 'olay kişiler'i ve davranışlarını tahlil etmek.
 </p>
 <p class="metin">
  Psikiyatristler serbest atış
 </p>
 <p class="metin">
  yapanları eleştiriyor
 </p>
 <p class="metin">
  Bu habercilik tipi son yıllarda psikiyatriye duyulan ilgi, insanların iç alemindeki gizem ve bunun uyandırdığı merak düşünülünce doğal gelebiliyor birçoğumuza. Ancak amacını ve sınırını aşan bu gereksiz kurcalamalar psikiyatri uzmanlarının önemli çoğunluğu tarafından eleştiriliyor. Birçoğuna göre bu psikiyatristlerin patalojisi. Psk. Mustafa Güveli'ye göre en az kırkbeş dakika süreyle oturup konuşulmadan, gerekli ayrıntılar sorulup öğrenilmeden sadece yüzüne bakarak bir insanın psikiyatrik yapısı hakkında, özeline ait yorum yapılamaz. Genel yorumlar yapılabilir; mesela bir terörist yakalandığı zaman ne hissedebilir, insanı intihara götüren etkenler nelerdir, bunlar genel ifadelerdir. Ama Apo geldiği zaman şöyleydi, böyleydi, yüz ifadesine baktım şunu düşündüm, şunu anladım, Catherine Derviş kendine güvenen rahat biri, gibi ifadeler kullanmak yanlış. Bunlar gazeteci mantığıyla yapılmış konuşmalar, bu yüzden bu tarz olaylara malzeme olmamak gerekir. Güveli birçok psikiyatristin kimi konularda yorum yapmak zorunda kalabildiğini ancak bunların daha çok onların şahsi fikirleri olduğunu söylüyor. O anda sokaktan çevireceğiniz bir insanın da söyleyebileceği şeyleri psikiyatristin kimliğini kullanarak söyleyebildiğini, okuyanların da bunu bilimsel bir bilgiymiş gibi algıladıklarını ifade ediyor. Halbuki sosyal konuların çoğuyla alakalı Türkiye'de yapılmış bir araştırma yok, bilimsel denebilmesi için bir araştırma yapılmış olması, bunun sonucunda da birşeylerin ortaya çıkmış olması ve o çıkan şeylerle alakalı psikiyatristin fikir yürütmesi, onları konuyu destekleyici mahiyette kullanmaları gerekiyor. Bilimsel hiç bir çalışma yapılmamış bir konuda psikiyatrist ancak kendi fikirlerini söyleyebilir." Güveli fikir bazında ileri sürülen şeyleri psikiyatrinin doğruları gibi yansıtmanın insanları kandırmak olduğunu ekliyor sözlerine. Güveli'ye göre psikiyatristin her konuda normal vatandaşlar gibi fikri olabilir ve bu soruluyorsa cevaplanabilir ama psikiyatrinin fikrini beyan etme veya her konuyu popülarize etme tarzında bir yaklaşım doğru değil.
 </p>
 <p class="metin">
  Psikiyatri konularında
 </p>
 <p class="metin">
  reyting tavan yapıyor
 </p>
 <p class="metin">
  Kedi ağaca çıksa yakaladıkları psikiyatriste yorumlatacak kadar konuyu abartan habercilerin tavırlarını garipsememek elde değil. Ancak bu haberci mantığının yerleşmesini sağlayan hatta bunu besleyen bir seyirci ilgisini de gözardı etmemek gerek. Dolayısıyla bunu hayatımızdaki önemi hergün biraz daha artan psikiyatrinin yükselen trendine bağlamak da yanlış olmaz sanırız. Yani bu biraz da arz talep meselesi. Halkın insanın iç dünyasına duyduğu merak ve gösterdiği ilgi, —zaman zaman aşırıya kaçsalar da— habercilerin psikiyatriye söz vermek için fırsat kollamalarına sebep olabiliyor. Zaten psikiyatristlerin konuk olduğu, seyirci katılımıyla yürütülen programlar gibi bizzat pisikiyatristlerin hazırlayıp sunduğu programların da en çok izlenen yayınlar arasında yeralıyor olması da bundan değil mi?
 </p>
 <p class="metin">
  Peki bu ilgi artışı neden? Psikolojik konulardan bahseden yayınlar neden artık revaç gören bir çizgide? "Deli doktoru" olmaktan henüz kurtulmuş psikiyatrinin popülaritesi neden son yıllarda eskiye oranla önemli bir artış gösteriyor? Sanat camiasındaki insanların göğsünü gere gere psikiyatrik danışmanlarından bahsetmesi psikiyatriyle barışmanın neredeyse bir ayrıcalık haline geldiği ipuçlarını da veriyor sanki. Bu ilgiyi yorumlayan Mustafa Güveli bunu 'bilinmeyene ve kavranılamayana her zaman için duyulan ilgi'yle açıklıyor. Güveli'ye göre psikiyatri, tıbbın ötesinde, başka branşlardaki doktorların da belki çok iyi kavrayamadıkları, kavramakta zorluk çektikleri bir alan. Bu yüzden de bilinmeyene karşı duyulan, bu anlama ve kavrama uğraşında psikiyatrik yayınlara ilgiyi, onu daha iyi algılayabilmek için gösterilmiş bir çaba olarak değerlendirmek gerekiyor.
 </p>
 <p class="metin">
  Güveli, insanların olaylara gösterdiği tepkilerin, sevincinin, hüznünün normal mi, aşırı mı olduğunu ya da zekasının normal olup olmadığını merak edebileceğini belirtirken, durduğu yerde ağlayan ya da olaylara verdiği tepkileri çok abartılı bulan insanın yaptığı şeyleri bile bir profesyonelin yorumlamasına ihtiyaç duyduğunu söylüyor. İnsanlar kendi bilinmeyenlerini merak ediyorlar. Güveli psikiyatrinin de belirli yerlerde o normalliğin sınırlarını koymada zorlandığını ancak kişilerin bunu anlattığını iddia eden bir bilim dalına da acaba gözüyle meraklı bir şekilde yaklaştıklarını söylüyor ve ekliyor: "Ancak bu ilgiye karşılık Türkçe kaynak o kadar az ki. Bilimsel anlamda bilgiyi popülarize edip hastaların ya da ilgi duyanların eline sunabileceğiniz kaynakların sayısı çok yetersiz. Bu yüzden her çıkan roman ya da kitap ve süreli yayınlar çok ilgi görüyor."
 </p>
 <p class="metin">
  Psikiyatri iktidarını yitirecek mi?
 </p>
 <p class="metin">
  Aslında insanların psikiyatriye duyduğu ilgiyi kitapla bilgilenme yoluyla doyurmaya çalışmaları iki olumsuz duruma yol açacağı fikrini veriyor insana. Birincisi insanların çeşitli hastalıklar yakıştırarak kendince çözümlere başvurmak üzere kendilerine veya çevresindekilere zarar verme ihtimali. İkincisi psikiyatrinin artık herkesin ahkam kestiği bir alan olma durumunda psikiyatristlerin ekmeğiyle oynanmış olabileceği... Ancak Mustafa Güveli bizimle aynı görüşte değil anlaşılan. O belli bir noktaya kadar psikiyatri hakkında bilgi edinmenin, genel geçer, temel bilgilere sahip olmanın bir sakıncası olmadığı görüşünde: "Herkesin bazı konularda bir miktar fikri vardır ama profesyonel meslekler böyle değil. Hukuk da bu anlamda profesyonel bir meslektir. Hukuk çok karmaşık kelimelerle ifade edilir. Siz mahkemeye düştüğünüzde bir avukat tutmak zorundasınızdır. Oysa tüm o işlemleri kendiniz de yürütebilirsiniz. Hukukçular iktidarı kaybetmemek için, belki diplomayı kaptırmamak için bilgiyi popülarize etmek istemezler. Tıp da profesyonel müdahaleyi gerektiren bir alandır. Bir enjeksiyon için bile bir uzmana ihtiyaç duyarsınız ama insanın ruh dünyasıyla alâkalı olarak psikiyatriyi popülarize etmenin bir zararı olacağını düşünmüyorum. Önerimiz bilgiyi en azından anlaşılabilir kılmak."
 </p>
 <p class="metin">
  Çocuk psikiyatrisi de önem kazanıyor
 </p>
 <p class="metin">
  Türk yazım dünyasına "Çocuğum, Sorunlarım Var" adlı anne babalara rehber niteliği taşıyan kitabıyla katkıda bulunan Çocuk Psikiyatristi Mücahit Öztürk'le de psikiyatriye son yıllarda duyulan ilginin sebepleri üzerine konuştuk. Biliyoruz ki son yıllarda psikiyatriye iade—i itibar edildiği halde 'Çocuk psikiyatrisi'nin bilinmesi ve gerekli ilgiye kavuşması uzun zaman aldı. Mücahit Öztürk son 10 yılda psikiyatriste karşı beslenen önyargıların değiştiği görüşünde. Ona göre psikiyatri önceleri sadece akıl hastalarıyla uğraşan bir bilimken çözüm üretmede yardım alınan bir alan olarak görülmeye başladı. 20—30 yıl önce obsesif bozukluklarda psikiyatristin rolünün keşfedilip bu konuda başarı kazanılması, psikofarmakolojinin gelişmesi, sonuç alınması da psikiyatrinin yükselen bir değere kavuşmasını sağladı. Öztürk çocuk psikiyatrisinin yükselen değer haline gelmesini ve sonuçlarını şöyle anlatıyor: "Çocuklarda sorun olarak görülen bazı durumlar eskiden sorun olarak görülmüyordu. Bilimsel gelişmeler artınca ilgi de arttı. Artık aileyle işbirliğine girebiliyoruz, aileler çocuğuyla ilgili konularda daha duyarlı ve bilgilenmiş olarak geliyor. Psikiyatri konulu yayınların artması ve okunması ailelerle aynı frekansta olmayı, aynı dili konuşmayı sağladı. Medyanın psikiyatri ile ilgili yayınlar yapması, insanların ruh sağlığıyla ilgili konularda bilinçlenmelerini sağladı."
 </p>
 <p class="metin">
  İnsanların kendi pozitif ve negatif özelliklerini tanımaya çalıştığını ve bu noktada kitap ve dergileri okumalarının çok doğal bir gereklilik olduğunu vurgulayan Mücahit Öztürk bütün kitapların aynı kefeye konamayacağı konusunda uyarıyor. Öztürk'e göre karşılaştırmalı araştırmalar daha yararlı olabilir. Tabii sadece kitap okuyarak psikiyatrik problemler hakkında fikir edinmek de mümkün değil. İnsanların kitap okuyunca kendilerine bazı rahatsızlıkları yakıştırmaya başlayabildiklerini bunun da yanlış olduğunu söyleyen Mücahit Öztürk genel geçer bilgilere yer veren, bilimsel gerçekleri ifade eden ve normal bir insanın bilmesi gereken bilgileri içeren kitapları öneriyor. Zaten bunlar sadece temel bilgiler olarak yararlı olabilir ama ötesi mümkün değil. Yani problemin var olup olmadığını kitap ve dergiler yoluyla test etmek mümkün ama gerekli hallerde uzman yardımına başvurmak da önemli bir zorunluluk.
 </p>
 <p class="metin">
  Yayıncılar satıştan memnun
 </p>
 <p class="metin">
  Artık kitapçılarda ya da fuar standlarında psikoloji kitaplarını ön sıralarda konuşlanmış bulmamız ve bu yayınların artık daha çok tüketiliyor olması da psikiyatriye duyulan ilginin isbatı aslında.
 </p>
 <p class="metin">
  Hayat Yayınları sahibi Hayati Bayrak psikiyatriye duyulan ilgiyi bizzat test ederek yayın çizgisinde değişiklikler yapmış bir yayıncı. Kitaplarının yüzde 10'unu psikoloji kitapları oluşturuyor. Satışlarınsa gayet iyi olduğunu söylüyor. Kitleler Psikolojisi adlı senede sadece bir tane satabileceklerini düşündükleri kitabın bugün 3. baskıya ulaşmış olması onları bir hayli şaşırtmış. Aslında psikoloji konulu kitapların fiyatları da öyle az buz değil, 4—6 milyon arasında değişiyormuş. Anadolu'da da bu tür kitapların satışı gayet yüksekmiş. Alıcısının bu kadar çok olduğunu gördükleri psikoloji konulu yayınlar hakkında Hayati Bey şunları söylüyor: "Hem kitapçı satışlarından hem de okurların bizzat ifadelerinden psikiyatriyle ilgili kitaplara daha çok talep olduğunu gördük. Ayrıca kitaplarımızın arkasında yer alan ya da fuarlarda okuyuculara uyguladığımız anketlerden en çok ilginin psikoloji ve sosyoloji konulu kitaplara olduğunu gördük. Bu tür kitaplara hep tahminlerimizden daha fazla ilgi gösterildi." Tabii bu ilgi Hayat Yayınlarının geleceğe yönelik projelerinin de şekillenmesinde etkili olmuş. "Şimdi bir kaç kitap siparişimiz var" diyen Hayati Bayrak psikiyatri uzmanlarına bir kaç kitap siparişi vermiş. Psikoloji konularındaki kitaplara ilgiyi bir yayıncı olarak değerlendiren Hayati Bey şunları söylüyor: "İnsanlar psikiyatriste gidip sırrını açmayı yani kendi özelini bir başkasıyla paylaşmayı bir zaaf olarak görüyor. Sıkılıyor. Oysa kitap veya diğer yayınlarla tamamen başbaşa. Bu yüzden öncelikle kitap dergi okumayı tercih ediyor."
 </p>
 <p class="metin">
  'Popüler Psikiyatri'
 </p>
 <p class="metin">
  Neredeyse merakın ve ilginin odağı olan psikiyatriyi insanların bilgisine sunma konusunda çalışma yapan Hayati Bayrak'ın dışında başka isimlerden de bahsetmek mümkün şimdi. Psikoloji konulu yayınlara geçtiğimiz ay bir yenisi eklendi. İnsanların bu çok bilinmeyenli bilim dalına ilgisini farkeden PEDAM (Psikiyatrik Eğitim Danışma Araştırma ve Tedavi Merkezi) ekibi de Mustafa Güveli öncülüğünde iki ayda bir çıkan bir dergiyle psikiyatriye gönül verenlere hizmet noktasında yerini aldı. İlki Mayıs ayında çıkan 'Popüler Psikiyatri' adlı derginin yazarları, yazılı basında yeralan haberlerde uzman görüşü alınan kişiler olarak adlarını zaman zaman duymuş olabileceğiniz psikiyatristler. Mustafa Güveli yayıncılığa merhaba deyiş serüvenlerini şöyle anlatıyor: "PEDAM artık büyük bir müessese. Üniversite gibi bir klinik. Gelenler bir broşürünüz, kitapçığınız var mı diye soruyorlar. Örneğin depresyon tanısı konuyor. Depresyonu anlatıyorsunuz da. Ama 'depresyonla alâkalı bir kitapçığınız var mı?' diye soruyorlar. Onun eksikliğini hissetmeye başladık. Ancak daha sonra düşündük ki bir kitapçık basıncaya kadar, hiç olmazsa herkese yayılabilecek bir dergi, bir mevkute çıkaralım. Derken kolları sıvadık. Prosedürler, izinler halloldu ve Popüler Psikiyatri ortaya çıktı."
 </p>
 <p class="metin">
  Çiçeği burnunda bir dergi için biraz erken bir çekince bizimki belki ama psikiyatriyle ilgili bildiğimiz belirli sayıdaki rahatsızlık tipini düşününce aklımıza şu soru geliyor. Psikiyatri uzun soluklu bir dergi projesi için yeterli derecede geniş bir alan mı? Yani uzun yıllar okurların ihtiyacını karşılamaya yeterli konu ve materyal var mı?
 </p>
 <p class="metin">
  Mustafa Güveli bu konuda hayli iddialı "elbette, sadece 'depresyon'dan on sayı çıkar" diyor. Depresyonun tanımından tutun, depresyonla ilgili çalışmalarla devam eden bir zincir. Ve şöyle devam ediyor: "Örneğin intihar geni bulundu deniyor. İntihar edenlerin önemli çoğunluğunda bir genin ağır bastığı söyleniyor, bu tür popüler haberlere yer vereceğiz... Depresyonda ya da diğer psikiyatrik rahatsızlıklarda ilacın yeri, ya da psikiyatrik ilaçların yan etkileri... Kısaca on yılı alacak kadar malzeme çıkar.... Önü kapalı dar ve kısıtlı bir alan değil psikiyatri."
 </p>
 <p class="metin">
  Halk için...
 </p>
 <p class="metin">
  Popüler Psikiyatri dergisi ismine bakınca mesleki bilgilerden ibaret bir dergi hissi verse de psikiyatriyi halkın anlayabileceği seviyeye indirmiş ve hayatın içinden olay ve kişilere yer verilerek hayli popülerleştirilmiş bir formata sahip. Sadece psikiyatri camiasından uzmanların değil, halktan insanların da okuyup anlayabileceği temel bilgileri kapsayan bir dergi niteliğini taşıması hedeflenmiş. Zaten aynı tarz ve çapta başka süreli yayın da yok henüz. Gündelik yaşamda karşılaşılabilecek her tür ruhsal problemin yer alabileceği kadar gerçeğe ve insana yakın Popüler Psikiyatri dergisi daha ilk sayısında gayet olumlu tepkiler almış. Hatta bu konudaki açlıktan olsa gerek daha ikinci sayı çıkmadan "şunu da isteriz, bunu da isteriz" diyerek gelecek sayılarda okumak istenen konuların rezervasyonu yapılmış okurlar tarafından...
 </p>
 <p class="metin">
  Psikiyatriye duyulan ilgi her ne kadar olumlu sonuçları beraberinde getirse de bunun ekrana yansıyan kısmı insana bazen bu kadar da olmaz dedirtecek türde. Haber programlarındaki haliyle psikiyatri bizi fazla ilgilendirmese de psikiyatriyi gereği miktarınca hayatımıza almamız o konuda daha fazla kaynak okumamız bazı ruhsal problemlerin erken farkedilmesini sağlayabilir. Ancak ifratın da tefritin de zararlarının bilincinde olmak sınırlarımızı belirlemede yardımcı olacaktır şüphesiz...
 </p>
 <p class="metin">
 </p>
 <p class="arabaslik">
  Mücahit Öztürk
 </p>
 <p class="metin">
  Problemler arttıkça ilgi de artıyor
 </p>
 <p class="metin">
  Psikiyatriye ilginin temel nedenlerinden biri şu: İnsanların yaşamla ilgili problemleri giderek artıyor. Psikoloji ise yaşamın kendisiyle uğraşıyor. Özellikle çocuk ruh sağlığı son yirmi otuz yılda atak yaptı. Bilimsel çalışma ve araştırmalar bazında önemli gelişmeler sözkonusu. Psikiyatri eskiden bilimdışı, bilimsel olmayan, yoruma dayalı bir alan olarak biliniyordu. Psikiyatrinin problemlerle başa çıkma konusunda gösterdiği başarı psikiyatriye ilgi duyulmasında etkili oldu. Anne babaların iyi bireyler yetiştirme konusunda gösterdiği gayret de psikiyatriye ilgi duyulmasını sağladı. Anne babaların yaşadıkları sorunların çocuklara yansıması psikiyatrik bilgi arayışına itti bireyleri.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/343/haberler/3.htm), [web.archive.org (arşiv bağlantısı)](http://web.archive.org/web/20020427114118/http://www.aksiyon.com.tr:80/2001/343/haberler/3.htm)
