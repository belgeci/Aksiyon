# Başörtüye ruhsal taciz

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050302180939im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180939im_/http://www.aksiyon.com.tr/resim/305/46.jpg" vspace="5"/>
  </p>
 </font>
 <font class="content">
  Süpermarkete girdiklerinde alışveriş yapmak dışında amaçları yoktu. İki arkadaş kısa zaman içinde öte—berilerini alıp ayrılacaklardı.
 </font>
 <br/>
 <p>
  <font class="content">
   Daha rafların önüne geçmeden bağrışmalar duydular. Birileri slogan atıyordu. Acaba süpermarketin çalışanları grevde miydi? Ya da kürk karşıtı çevreci bir gösteri mi vardı? Sloganların kendilerini hedef aldığını anlamaları fazla sürmedi. ‘Modern’ bir kaç bayan, iki arkadaşa dönmüş, “Türkiye laiktir, laik kalacak” diye bağırıyorlardı.
   <br>
    <br>
     Aldırış etmediler, alışverişlerine devam ettiler. Ama düşünmeden de edemediler, başörtülü olmaları neden bazı kimselere “laikliğin tehlikede olduğu” hissini veriyordu? Manipüle edilmiş önyargı tesettüre laiklik karşıtlığı ve sistem düşmanlığı gibi bir rol biçiyordu belli ki. Diğerleri ise vatandaşlık bilinci içinde laikliğe, cumhuriyete bağlılığın gereğini yapıyordu.
     <br>
      <br>
       Geçtiğimiz yıl İzmir’de yaşanmış bu olayın bir insan üzerindeki etkisini ancak yaşayanlar bilebilir. Dışlanmanın, horlanmanın, düşman muamelesinin, alçaltıcı bakışların ne anlama geldiğini ancak bunlara muhatap olanlar bilebilir.
       <br/>
       <br/>
       Malum süreçte düğmeye basıldığı günden bu yana, dindar insanlar özellikle dindar bayanlar büyük şehirlerde kalabalıklara kendilerinden emin olarak karışamaz duruma geldiler. Hakaretleri, laf atmaları göze alanlar ise eve sinirleri ve psikolojileri sağlam olarak dönemiyorlar.
       <br/>
       <br/>
       Ya benim gibi ol ya da...
       <br/>
       <br/>
       Herşey, Müslüm Gündüz’den Fadime Şahin’e, Kalkancı ailesinden tüm marjinal gruplara ait sayısız sevimsiz görüntünün, günlerce ana haber bültenlerinde gösterime sunulmasından sonra başladı.
       <br/>
       <br/>
       Bu, cübbeli—sarıklı herkesin Müslüm Gündüz, başörtülülerin ise Fadime Şahin benzetmelerine maruz kaldığı günlerdi. Döneme adını veren 28 Şubat’ın etkileri gelip geçecek ve bu suni kaos dönemi sona erecek diye düşünülürken yaşananlar dayanak gösterilerek kamusal hayatta roller edinmiş ya da edinmeye çalışan tüm inançlı insanları etkileyen uygulamalar başlatıldı. Kimi işinden oldu bu kasırga operasyonu sonrasında, kimi okulundan, kimi de başörtüsünden. İşlerinden, okullarından atıldıkları yetmedi başka alanlarda da çalışma ya da okuma imkanları kasıtlı olarak kısıtlandı bu insanların ve kolu kanadı kırılmış kuşlar gibi yaşamaya terkedildiler neredeyse. Resmi bir kurumda işine son verilen biri belediyelerde dahi iş bulamasın istendi örneğin. Ya da Türkiye’deki üniversitelerde okuma imkanları elinden alınan başörtülü öğrencilerin yurtdışına gidişleri bile tahammül dışı bulundu.
       <br/>
       <br/>
       Oysa yaşamak zorunda oldukları düşünülmedi bile. Onlara çizilen “standartlar içinde yaşamak”la “yaşamamak” arasında bir tercih yapmaya zorlandılar neredeyse. İnandığı gibi yaşamaya çalışmak suç; bunu gerçekleştirmeye çalışanlarsa suçlu ilan edildi. Ya bizim istediğimiz gibi yaşayacak ya da yaşamayacaksınız noktasına getirildi binlerce insan. Kendilerine aslolma ötekilere ise tutunma çabası içindeki azınlık rolünü biçme cüretini gösterdiler hiç çekinmeden. Tüm dünyanın gözü önünde cereyan eden hak ihlalleri insan hakları mahkemesine kadar ulaştıysa da hakların sahiplerine iadesine yetmedi.
       <br/>
       <br/>
       Sevmediğine hayat hakkı yok
       <br/>
       <br/>
       Ancak malum sürecin üzerinden geçen üç buçuk yıl gösterdi ki yaşananlar belki de yaşanacaklar bunlarla sınırlı değilmiş. Sadece kamu kurum ve kuruluşlarında başörtüsü ve inancı ifade eden giyim türlerini yasaklayanlar, medyanın desteğiyle marjinal gruplara ait görüntüleri tüm inançlı kesime malederek bir çeşit “hedef gösterme” politikası başlattı. Olayların tuzu biberi olan Hizbülvahşet olayları ise birçok insanın artık inançlı kişiler hakkında tüm düşüncelerini bir anda değiştirmeye yetti. Çeşitli suni vehimler yıllarca aynı iş yerinde çalışmış ya da aynı okulda okumuş insanların arkadaşlarına farklı gözlerle bakmalarına hatta onlardan korkmalarına sebep oldu. Korktuğu ya da sevmediği varlıklara hayatiyet hakkı tanımama psikolojisi ise İslamı yaşamaya çalışan masum insanların dışlanması ve çeşitli sözlü tacizlerle rahatsız edilmesi gibi sonuçları doğurdu.
       <br/>
       <br/>
       Örneğin Nişantaşı’nda kendisi gibi başörtülü arkadaşıyla yürürken yaşlıca bir adamın yanlarından geçmesiyle birlikte “Gericiler!” şeklindeki ithamına şaşkınlık içinde maruz kalan Esra Çatkal bu tür tavırlara sıkça rastladığını ifade ediyor: “Bir keresinde Bostancı sahilinde arkadaşlarla yürürken karşı yönden gelen bir arabanın camından beline kadar dışarıya sarkan yaşlı bir adam yanımızdan geçerken “Atatürk ilkelerini koruyacağız!” diye bağırdı. Biz neye uğradığımızı şaşırmıştık. Moralimizi bozmaya, keyfimizi kaçırmaya çalıştıkları belliydi. Bunu başardılar da. Ancak zaman içinde bu ve benzeri olayları sıkça yaşadığım için o tür insanlarla karşılaşma ihtimali olan yerlere gitmemeye özen gösteriyorum.”
       <br/>
       <br/>
       Ancak bu durumda olan kadınların sayısı hiç de az değil. Hemen her başörtülü hanım en az bir kere böyle bir tacizle yüzyüze gelmiştir desek yalan olmaz. Bazı başörtülü meslektaşlarımızın haber yapma amaçlı olarak girmeye çalıştıkları üniversite ya da bir kısım kurumlara alınmamaları da başörtüsü yasağının yakında sokaklara taşacağı sinyallerini veriyor. Çünkü ne öğrenci ne de o kurumun çalışanı olmadığı halde başörtülü birini kurumun içinde görmeye tahammül dahi edemeyenler sokakta da aynı tahammülsüzlüğü göstermekten kaçınmayacaklar ve kaçınmıyorlar. İşte başörtüsü sorunları başladığından bu yana çeşitli bahanelerle psikolojik baskılara maruz kalan hanımlardan örnekler.
       <br/>
       <br/>
       Gamze Polat başörtülü bir öğretmen. Öğretmenliğinin ilk yıllarını Karadeniz’in küçük bir kasabasında geçirmiş. Ancak başörtüsünden dolayı yaşadıkları ona daha işin başında umutsuzluk yaşatmış. Onun yaşadığı duygusal tacizin baş kahramanı meslektaşlarından biri. Bu bayan meslektaş okuldaki diğer öğretmenleri de etkisi altına alarak bütün öğretmenlerin Gamze Hanımla değil arkadaş olmak konuşmasını bile engellemiş. Kendisinin tüm diyalog girişimleri sonuçsuz kalmakla birlikte tüm bunlara sebep olan meslektaşının sık sık inançlarına saldırı ve ithamlarına da maruz kalan Polat, o dönemini tamamen dışlanmış ve savunma halinde geçirmiş. Cevapsız bırakılan soruları ya da hiç bir konuşmasına muhatap bulamaması kadar, hararetli konuşmaların o odaya girince bitirilmesi de onu yaralayan, üzen, hatta canını sıkan davranışlardanmış. Gamze Öğretmen’in öğrencilerini sık sık sorguya çekerek derste neler anlattığını, neler konuştuğunu ayrıntılarıyla öğrenen ve düşmanca tavırlar sergileyen meslektaşı bunu onun yüzüne söyleyecek kadar da cüretkar davranıyormuş. Öğrencilere “insanların din, dil, ırk ve mezhep ayrımı olmaksızın eşit haklara sahip olduğu”nu öğretmesi gerekirken kendisi bunun tam aksini yapan ve öğrencileri de bu yönde etkileyen bu meslektaşına o zamanlar nasıl sabrettiğini anlayamayan Gamze Öğretmen ancak o öğretmenin okuldan ayrılmasıyla nefes alabilmiş. Diğer öğretmenler ve öğrencilerle artık sıcak ilişkiler kurabilen Gamze Öğretmen onların pişmanlık dolu “Biz seni farklı tanımışız” yollu itiraflarıyla karşılaşmış. Polat İstanbul’a tayini çıkınca aynı baskı ve dışlanma duygusunu yaşamamak için başını açarak okula devam etmiş. Ancak velilerin ve bazı öğrencilerin onun başörtülü olduğunu öğrenmeleri sonrasında gösterdikleri tavır değişikliklerini şimdi de yaşamaya devam ediyor. Okulda başörtüsünü hiç takmadığı halde öğretmenler toplantısında müdürün irtica ile ilgili sayfalarca yazı okumasından da rahatsız olan Polat bu yolla ona suçluluk hissi verilmeye çalışıldığına inanıyor.
       <br/>
       <br/>
       “Tartışmadan kendilerini ifade etsinler”
       <br/>
       <br/>
       Yaşanan bu tür olayların anlamsızlığını dahi tartışmaya gerek yok aslında. Aynı otobüse binen, aynı restoranda yemek yiyen ya da aynı iş yerinde çalışan insanların hiç bir uyum problemi yaşamadığı halde birbirinin varlığından rahatsız olmasını ne açıklayabilir ki... Bu patalojik durumun maruz kalana psikolojik sıkıntılar yaşatması bir yana bu tavır içine girenlerin de pek sağlıklı olduğu söylenemez. Başörtüsü yasaklamaları yüzünden bazı ruhsal problemler yaşayan kız öğrencilerin problemlerini dile getirirken karşılaştıkları bu tür tacizlerden bahsettiklerini söyleyen Psikolog Farika Teymur televizyonda dindarlar aleyhine çıkan haberler yoğunlaştıkça inançlı insanlara sözlü ya da bakış yollu tacizlerin de artabildiğini söylüyor. Bazı başörtülü hanımların gerçekten sıkıntı duyup mecbur kalmadıkça dışarı çıkmaktan bile kaçındıklarını söyleyen Teymur, taciz davranışlarını ‘önyargıları doğrultusunda davranan insanların maksatlı tavırları’ olarak nitelendirirken şu önerilerde bulunuyor: “Böyle bir tavırla karşılaşanlar eğer ikna etme imkanı varsa görüşleriyle karşısındakinin tavrını eleştirmeli. İletişim becerileri önemli, ortamı gerecek durumlarda bile sağduyu korunarak örneğin bir gülümsemeyle başlayıp kendini ifade etmeye çalışmalı.” Ortada haksızlık varsa hakkını almanın tartışma dışındaki yollarının denenmesi gereğine de işaret eden Teymur zayıf kalmamanın kendine güvenle ilgili olduğunu vurguluyor. Teymur’a göre güçlü olup kendine güven içinde karşısındakinin hatasını ortaya koyarak cevap vermeli ki onun da içinde bir şey kalsın. Teymur, vur kaç yoluyla, söyleyeceğini söyleyip giderek karşısındakine cevap hakkı tanımayanlar fikirlerinin sağlamlığına güvenmeyenlerdir, diye düşünüyor. Konuşarak fikirlerini eleştirenler ya da karşısındakine kendini ifade etme hakkı tanıyanlar yanıldıklarını anlıyorlar sonra da “Aaa, sen farklısın!” diyebiliyorlar. Teymur’a göre kendine güven problemin en önemli çözüm yolu. Kalabalık yerlere gitmekten kaçınmak ya da kendisine söylenen sözler karşısında susarak içine atmaksa daha büyük problemlere yol açabilir.
       <br/>
       <br/>
       “Zanlarıyla hüküm veriyorlar”
       <br/>
       <br/>
       Başörtülülere yönelik sözlü saldırılar ile dışlama davranışını cinsel tacizden farklı görmeyen Psikiyatr Mustafa Güveli bu tavırları ruhsal taciz olarak nitelendiriyor. İnançlı kesimin “ben buyum” tavrına karşılık “hayır sen öyle olamazsın, benim istediğim gibi olacaksın” demenin başka bir yolu olarak değerlendiren Güveli, bilinçaltında yatan korkuların insanları bu şekilde davranmaya ittiğini söylüyor. Güveli: “Kendilerine zarar verileceğinden korkuyorlar. Zanlarıyla hüküm veriyorlar. Kendi bütünlüklerini korumak adına, çeteleşerek yönetimi ele geçirmeye çalıştığını düşündüğü insanları, ortadan kaldırma ve potansiyel tehlikelerden korunma duygusu taşıyorlar. Tamamen vehimlerinden kaynaklanıyor bunlar” diyor
       <br/>
       <br/>
       Girdiği ortamlarda zaman zaman bu tür ruhsal tacizlerle karşılaşması inançlı insanları travmatize ediyor olacağından sosyal fobi gibi problemlerin de tetikleyicisi olabilirmiş. Ülkemizde özellikle kız çocuklarının fobik yetiştirildiğini söyleyen Güveli sık sık bu şekilde taciz edilen hanımların yatkınlığı varsa ileride yaşadıklarının sosyal fobiye sebep olabileceğini de ifade ediyor. Sosyal fobiyi “topluluk içine girememe, ya da kalabalıklar önünde konuşamama, böyle birşey sözkonusu olunca bile heyecan ve korkudan titreme ve soğuk soğuk terleme” şeklinde özetleyen Mustafa Güveli sosyal fobiye girmese de ruhsal tacizlerle karşılaşma ihtimali olan yerlere gitmekten kaçınan kişilerin durumunu “durumsal anksiyete” şeklinde tabir ediyor. Güveli durumsal anksiyete yaşayanlara problemin üstüne yürümelerini, kendisini rahatsız edeceğini düşündüğü insanların bulunduğu yerlerden kaçmak yerine bilakis gitmelerini tavsiye ediyor. Kendine güvenmelerini ve tartışmaya girmeden sözel olarak problemleri halletmelerini öneriyor bir de.
       <br/>
       <br/>
       “Amerika’ya da ulaştılar...”
       <br/>
       <br/>
       Farklı düşünce ve inanca sahip insanların inançlı olanlara verdiği rahatsızlık bazen inancını yaşamak için başka ülkelere gitmeyi cazip hale getirebiliyor. Ancak dinini daha rahat yaşamak için yurtdışına gitmek de her zaman çözüm olmayabiliyor çünkü orada da yine kendi insanımızdan aynı tavırları görmek mümkün. Türkiye’de görmeye tahammül edemediği insanları başka ülkelerde görmekse çılgına çevirebiliyor bazılarını. İşte Süheyla Acar’ın ABD’ye adım atar atmaz başından geçenler: “Eşimle birlikte Amerika’ya gidiyordum. Vize, Green Cart kontrolleri için bütün yolcular birbirlerine paralel uzanan şeritlerdeydik. Ben eşimle heyecanımı ve merakımı gidermek için çeşitli konulardan bahsederken bizden iki—üç arkadaki paralel şeritten bize doğru bakışların ve mırıltıların olduğunu farkettim. Bakışlarımı o yöne yönelterek olup bitenleri anlamaya, çalıştım. Birbirleriyle aynı kafadan oldukları anlaşılan gruptan genç bir hanımın alaylı tavırlarıyla bana haşince bakarak, “...Türkiye’yi bitirdiler buraya da ulaştılar...” sözleri şimşek gibi çaktı beynimde. Bu arada kılık kıyafetimi tepeden tırnağa kadar süzüp alaycı tavırlarını da ihmal etmediler. Bütün bunlardan emin olmak için eşime “Bunlar bize mi diyorlar” diye sordum. Oysa eşim olayı önceden farkettiği halde moralimi bozmamak için “Sanmıyorum, sen önüne dön” dedi. Ama mırıltılar, gülüşmeler hâlâ devam ediyordu. “Bu kıyafetle nasıl Amerika’ya geliyorlar, hayret bir şey” diye bana acıdı birisi de. “Evet hayret bir şey. Peki bunlar nasıl geliyorlar bu kafayla Amerika’ya” diye söylendim ben de. Hadi kendi ülkemizde alay edildik, hor görüldük, aşağılandık, onurumuz kırıldı, bari elin ülkesinde rahat bırakın bizi.” Daha insanca bir yaşam umuduyla gittiği bu ülkede, kendi insanı tarafından böyle bir hakarete maruz bırakılan Acar “Amerikalılar kimbilir neler yapar, bana burada da rahat yok” karamsarlığına düşmüş bir anda. Oysa sonradan bu düşüncelerinde ne kadar haksız olduğun anlamış.
       <br/>
       <br/>
       Elbette ki inançlı kesime gösterilen bu saygısızlığı herkese atfetmek doğru olmaz. Son derece saygılı insanların varlığı sevindirici. Herkesin aynı inanç ve görünümde olması sözkonusu bile olamayacağı gibi insanların birbiri üzerindeki en önemli hakkı da saygı beklentisi. Saygı göstermeyenin ise saygı beklemeye hakkı olmayacağına şüphe yok. Önyargı, vehim ve potansiyel tehlike tahminlerinin karşıdakini suçlu ilan etmeye yeterli olamayacağını bilmek kadar herkesin fikri hür, vicdanı hür olarak dünyaya geldiğini de kabullenmek daha insanca ve huzurlu yaşamayı sağlayacaktır. Nasıl bir tavır görmek istiyorsak öyle davranmalıyız.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13868), [web.archive.org (arşiv bağlantısı)](http://web.archive.org/web/20050302180939/http://www.aksiyon.com.tr:80/detay.php?id=13868)
