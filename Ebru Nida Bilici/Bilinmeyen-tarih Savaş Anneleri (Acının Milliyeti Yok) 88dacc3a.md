# Savaş Anneleri (Acının Milliyeti Yok)

*Ebru Nida Bilici Bilinmeyen-tarih*

<div>
 <p>
  <font>
   Çatışanlar kim olursa olsun savaşlarda en büyük yarayı kadınlar alır. Acı ve kederin taht kurduğu ana yüreği teselli kabul etmez. Ve sevdiklerini hiç yoktan kurban veren kadın, fillerin savaşında ezilen çimenlere döner. Pakistan"ın Revalpindi mülteci kampında sefaletin en koyusu yaşanıyor. İki erkek bir de kız çocuk annesi olan Benefşah, kamptaki yüz bin Afgandan sadece biri. 35 yaşında ama yaşadıkları sadece ruhunda değil, bedeninde de öyle büyük tahribat yapmış ki yaşının çok üstünde görünüyor. Benefşah, Taliban"ın hakimiyeti ele geçirmek için verdiği savaşın mağdurlarından. Afganistan"ın Mezar-ı Şerif şehrinden. Taliban ülkenin büyük kısmını ele geçirdikten sonra kuzey bölgesinin de kapısına dayanır. Çok kanlı çatışmalar yaşanır. Benefşah, kocası ve üç çocuğu bu savaştan canlarını kurtarmak için Pakistan"ın yolunu tutmaya karar verir. Taliban"ın ve kuzey güçlerinin hakimiyet alanının çizildiği bölgeyi eşek sırtında dağlardan aşarak geçmek zorundadırlar. Aynı kaderi paylaşan pek çok mülteci ile beraber bir tepenin sırtına geldikleri anda kendilerini büyük bir çatışmanın içinde bulurlar.
   <br/>
   <br/>
   Herkes bir yana savrulur, gizlenecek yer arar. O esnada, kocası kurşunlara hedef olur. Eşi ölmüş, üç çocukla, kadın başına savaşın göbeğinde, sonu belli olmayan bir yolculukta kalakalmıştır.
   <br>
    <br>
     Benefşah şimdi, sığındığı mülteci kampında daha çok çocukları için yaşam mücadelesi veriyor. Hayattan en küçük bir beklentisi yok. Ülkesine barış geleceğine inanmıyor. Yaşadıkları ruhunda derin izler bırakmış. Kendisi de, çocukları da donuk ve anlamsız gözlerle bakıyor insanlara. Çaresizliğin nasıl bir şey olduğunu gözlerinden okumak mümkün. Ailesinin birçok üyesini savaşta kaybetmiş, sağ kalanlar ile de bağı kopmuş. Yirmi beş yıldır savaş yaşayan bir ülkenin ferdi olarak savaşsız yılları hatırlamıyor bile.
     <br>
      <br>
       Bir yanda sosyal haklar,
       <br>
        <br>
         ötekinde hayat hakkı
         <br/>
         <br/>
         Her yıl 8 Mart Dünya Kadınlar Gününde refah toplumlarındaki kadının haklarından, statüsünden söz edilir. Oysa dünyadaki fakir ve eğitim alamayan insanların büyük çoğunluğunu kadınlar oluşturuyor. Türkiye dahil birçok ülkede kadınlar, erkeklere göre yüzde 25-50 oranında daha az ücretle çalışıyor. Çalışma şartlarının iyileştirilmesi, çocuğunun bakımı için kreşler açılması ya da medeni hukukta yer alması istenen haklar gerçekten de tartışılmaya değer. Ancak dünyanın birçok yerinde milyonlarca kadının hayat hakkının gasp edildiği düşünülünce kreş hakkından söz etmek ne kadar anlamlı olabilir? Dili, dini, ırkı farklı da olsa Afganistan"da, Bosna"da, Kosova"da, Filistin"de, Irak"ta, Çeçenistan"da, Amerika"da yaşanan savaş ve terör milyonlarca kadını ağlatıyor. Haklı-haksız, doğru-yanlış, suçlu ya da suçsuz ne olursa olsun anne için evlat evlattır. Irkı , dini, vatanı farklı olsa da bu gerçek değişmiyor. Amerikalı ya da Iraklı olması acının şiddetini değiştirmiyor. Devlet, ideoloji, doktrin, takım vs. galip gelmenin sevincini yaşarken, mücadele esnasında ölen, kaybolan veya mağdur olanların annelerinin yüreği sızlıyor.
         <br/>
         <br/>
         Bu yıl da dünyanın birçok yerinde kadının sosyal hakları tartışıladursun, biz fillerin savaşında ezilen çimen durumundaki kadınları konuşmak istedik. Dünyanın birçok bölgesinde yaşanan savaş ve terör eylemlerinde eşini, evladını ve yakınlarını kaybeden kadınlarla görüştük. İşte bu örselenmiş hayatlardan birkaç örnek.
         <br/>
         <br/>
         Bu kampta ölüm yaşamaktan güzel
         <br/>
         <br/>
         Benefşah"ın yaşadığı acılar da, içinde bulunduğu sefalet de şu anda sığındığı kamptaki binlerce kadının hayatından farklı değil. Yaşamla bağlantılarını her gün biraz daha zayıflatacak köhnelikteki bu yerde yaşamak, birçok kadın için ölümden farksız. Ev olarak kullandıkları çaput, toprak ya da çalı çırpıdan oluşturulmuş barınaklar sağlıklı yaşamalarına imkan tanımıyor. Kaldıkları yer, mülteci kampı olarak zikrediliyor ama devletin kurduğu ve yardım ettiği bildik kamplar gibi değil. Elektrik, su, tuvalet ya da bir insanın ihtiyaç duyabileceği herhangi bir imkan yok. Mültecilerin olabilecek en kötü şartlarda yaşadıkları bu yerde havaya keskin bir lağım kokusu hakim. Çadır ve barınakların arasındaki boş alan mezarla dolu. Burada yaşayan mülteciler yine buraya gömülüyor. Kalan boş alanlarda lağım suları birikmiş. Çocuklar bu mikrop yuvası sularda oynuyor. Binlerce kadın çöplerden topladıklarıyla çocuklarının karnını doyurmaya çalışıyor. Günde bir öğün yemek yenmişse kendilerini şanslı sayıyorlar. Çoğu zaman ağlayan çocuğunu susturmak için bir lokma yiyecek bulamayan anneler perişan. Kimsenin kimseye yardım edecek hali yok. Erkekler pazarlarda hamallık yaparak birkaç kuruş kazanmaya çalışıyor. Eşi yokken dışarı çıkması yasak olan kadınlar üç metrekarelik çadırda ailenin tek gelir kaynağı olan inekle akşama kadar durmak zorunda. Her çadırda en az on çocuk var. Çoğunun babası yok. Bu çileli hayat zaman zaman kadınları intihara kadar sürükleyebiliyor.
         <br/>
         <br/>
         Bu kalabalık arasında yitip gitmiş olsalar da savaşın ve yakınlarını (eşini, çocuklarını) kaybetmiş olmanın acısıyla aklını yitirmiş binlerce kadın var bu kampta. Hassas kadın yüreğinin kaldıramayacağı büyüklükteki acıları hissetmemenin belki de en kısa yolu bu. Ancak ötekilerin, yani aklını "henüz" yitirmemiş olanların onlar için yapabileceği hiçbir şey yok. Çünkü orada yaşayan her bir fert sadece kendine ve ailesine yetecek kadar yiyecek bulabiliyor.
         <br/>
         <br/>
         Bu hazin tablo avcılıkla geçinilen ilkel çağlarda değil; günümüzde, bolluk ve zenginliğin had safhaya ulaştığı, teknik imkanların sınırlara dayandığı yirmibirinci yüzyılda yaşanan bir dramı resmediyor. Çoğunluğunu kadın ve çocukların oluşturduğu Pakistan"ın Revalpindi kampındaki bu görüntüler sanki aynı yüzyılı paylaşmadığımız insanlara ait gibi duruyor. Kampı ziyaret edenleri bir anda yüzlerce yıl öncesine götüren manzaralar zaman tüneli içinde gidip gelmiş hissi uyandırıyor. Dışarıdan herhangi bir yardım gelmeyen kampta yaşayan insanlar kendi kaderlerine terk edilmiş durumda.
         <br/>
         <br/>
         Üç çocuğuyla ortada kaldı
         <br/>
         <br/>
         Bağımsızlığına düşkünlüğüyle bilinen Çeçenler yıllardır Rus tasallutundan kurtulma savaşı veriyor. Binlerce masum insan Rus kurşunuyla şehit oldu, binlerce aile dağıldı. Ahmedova ailesi de bunlardan biri.
         <br/>
         <br/>
         Ayşat Ahmedova, 39 yaşında Çeçen asıllı bir doktor. Tıp eğitimini Rusya"da aldığı yıllarda kendisi gibi Çeçen olan sınıf arkadaşı Salman ile tanışarak okul sonrası evlenir. Mezuniyetlerinin ardından Ayşat Ahmedova kadın doğum alanında uzmanlaşırken eşi ortopedist olarak göreve başlar. Çeçenistan"da yaşarken ilk iki çocukları dünyaya gelir. 1994-1996 yılları arasında Rusya"nın Çeçenistan"a yaptığı saldırılar huzurlarını kaçırır. Yaşadıkları şehir olan Grozni"nin merkezine atılan bombalardan biri evlerini yerle bir edince şehre yakın bir kasabaya taşınırlar. Bir süre sonra Ruslarla beş yıllığına yapılan anlaşma dolayısıyla ortalık biraz durulur. Bu dönemde tekrar şehre dönerler. Bir sağlık kuruluşunda başhekim olarak çalışan Salman, 2000 yılında Rusların yeniden başlayan saldırılarına hedef olmamaları için ailesini tekrar kasabaya taşır. Artık kendisi de zamanının bir kısmını dağlarda geçirmeye başlar. Ruslarla çatışırken yaralanan mücahitlerin tedavisi için sık sık görev alan Salman"a eşi de şehirden destek olmaktadır. Onun ilk müdahaleyi yaptıktan sonra kasabaya gönderdiği mücahitleri Ayşat, hastane haline getirilen evlerde doktor arkadaşlarıyla tedavi eder.
         <br/>
         <br/>
         Gördüğü kan ve şahit olduğu ölümler Salman"ı çok değiştirmiştir. Bir gün bazı Çeçenlerin Bakü"ye taşındığını ileri sürerek kendilerinin de gitmelerinin iyi olacağını söyleyen Ayşat"a öyle sert bir tepki gösterir ki bir daha bu konu konuşulmaz. Şehit olabilmek için sürekli dua eden Salman eşini de bu fikre alıştırmaya çalışır. Ölümünün yakın olduğunu biliyor gibidir. Eve son gelişinde, "Ben şehit olursam sakın çok fazla ağlayıp bağırma. Ben Allah için gidiyorum" diyen Salman"a Ayşat, "Üç çocukla ne yapayım?" diye sorar. Soruya soruyla karşılık veren Salman "Sen Allah"a inanmıyor musun?  Hiçbir mesleği olmayan nice şehit eşleri var. Sen en kötü ihtimalle çalışıp çocuklara bakabilirsin. Sizi Allah"a bırakıyorum. Hiçbir gün aç kalmayacaksınız" der ve helalleşerek dağa çıkar.
         <br/>
         <br/>
         Bu vedanın ertesi günü Rusların dağları bombalamaları üzerine şehit düşen Salman"ın cenazesi gece yarısı gizlice evine getirilir. Bu duruma hep hazırlanmaya çalışsa da Ayşat perişan olur. Eve bir ateş düşmüştür sanki. Ancak metin olmak zorundadır. Salman"ın dediği gibi gerçekten de bir gün bile aç kalmazlar. Eşinin arkadaşları onları güvenlik nedeniyle bir süre Bakü"ye götürür, sonra da Türkiye"ye getirir. O şimdi ülkemizde misafir. Çocuklarına kol kanat gererek okumaları için çalışan Ayşat, ailesinden, akrabalarından ve ülkesinden ayrı kalmanın ızdırabını yaşıyor. Onu hayata bağlayan tek şey çocukları. Ülkesinin geleceği adına ümitli olmasa da döneceği günü iple çekiyor. Günlerini kitap okuyarak geçiriyor. Ayşat, ilk geldiğinde sürekli ağladığını, ancak Allah inancı kavileştikçe kendinde bir güç hissettiğini söylüyor. "Çok sıkıntı çektik ama buradaki hayırsever insanlar ve eşimin arkadaşları çok yardımcı oldu. Kendimi daha iyi hissediyorum."  diyen Ayşat, bir anne ve eş olarak kadının sevdiklerinden ayrılmasının ölüme eşdeğer olduğunu söyleyerek özetliyor yaşadıklarını.
         <br/>
         <br/>
         Kızının yardımıyla ayakta duruyor
         <br/>
         <br/>
         Kosova"daki Müslümanlar 1993 yılında Sırp zulmüyle tanıştı. Savaş üç ay sürdü ama bu binlerce ailenin dağılmasına sevdiklerini yitirmesine yetti. Sebahat Rrotlla da Kosovalı bir hanım. Aslen Balkan Türklerinden. Savaş sırasında Prizren"de bulunuyormuş. Sırpların ellerinde silahlarla sokaklarda dolaştığı günlerde sadece sabahın üçünde ekmek almak için dışarı çıkarlarmış. Zaten ekmeği de Sırplar satmaktaymış. Canları istemediğinde, "Size ekmek yok." diyerek onları aç bırakan Sırpların eziyetleri şiddetini gittikçe artırmaya başlamış. Üç çocuk sahibi Rrotlla, biricik oğlu Süleyman"ı bu savaşta kaybetmiş.
         <br/>
         <br/>
         Çok zeki ve yaşadığı topraklara sahip çıkan, memleket sevdalısı bir çocuktur Süleyman. Annesinden hiçbir şeyini saklamaz. Ancak savaş başladığında ailesinden gizli olarak görev alır. Gönüllü olarak UÇK"da (Kosova Kurtuluş Ordusu) askerlik yapar. Bundan kimsenin haberi yoktur. Akıllarına da böyle bir şey gelmez. Çünkü evde beraberlerdir. Süleyman sadece geceleri "Anne ben bir saate kadar gelirim" deyip evden çıkar. Savaşın bitmesine bir ay kala annesine "Ben UÇK"ya gidiyorum." diyen Süleyman"a annesi engel olmak ister ama başaramaz. Dışarı çıkan Süleyman"dan bir daha haber alınamaz.
         <br/>
         <br/>
         Yaşadığı sürece "Bir Müslüman bu dünyadan şehit olarak gitmeli" diyen Süleyman vuslata ermiştir. Annesi bu durumu bir ay sonra öğrenir. Üstelik televizyondan. Uzun süre sakinleştiricilerle ayakta kalmaya çalışır. Oğlunun vefatından altı ay sonra taziyesini gazeteye veren aile, UÇK"daki görevini de taziyeyi okuyan birinden öğrenir. Ordudaki görevi ilk yardım malzemesi taşımak olan Süleyman, görevini belgelemek isteyen komutanına bu belgelerin Sırpların eline geçmesi halinde ailesine zarar geleceğini söyleyerek engel olur. Şimdi belge eksikliği yüzünden oğlunun şehit olduğunu ispatlayamıyor ailesi. Sabahat Rrotlla "Şu an herkesin de bildiği gibi Kosova tam bir ülke değil. Ama hükümet kurulsun oğlumun hakkını arayacağım." diyor. Sabahat Rrotlla, şimdi diğer tüm şehit anneleri gibi yüreğinin yangınıyla yaşamaya çalışıyor. Savaştan önce gayet düzgün olan maddi durumları da epeyce sarsılmış. Aile, Amerika"da yaşayan kızının yardımlarıyla ayakta durmaya çalışıyor.
         <br/>
         <br/>
         "Bütün ailemi kaybettim"
         <br/>
         <br/>
         Bosna, Avrupa"nın göbeğinde olduğu halde dünyanın görmezden geldiği kanlı bir savaşın sahnesiydi on yıl kadar önce. Üç yılı aşkın süren savaş, bir soykırım gibi sonlandı. Kada Hotic, Bosnalı bir anne. 1992"de Sırpların saldırılarına uğradıklarında kendilerini savunacak hiç bir şeyleri yoktur. Srebrenitsa şehrinin dört bir tarafı sarılmış ve giriş çıkış engellenmiştir. Kada Hotic"in bir kızı, bir de oğlu vardır. Elektrik mühendisi olarak çalışan 25 yaşındaki oğlu ve Tuzla"da yüksek öğrenim gören kızıyla sakin bir hayatın içindeyken bir anda kendilerini savaşın ortasında bulur.
         <br/>
         <br/>
         İlk saldırılara hedef olmamak için ormana kaçan tüm Müslümanlar döndüklerinde evlerini yağmalanmış ve yakılmış bulurlar. Artık canlarını kurtarmaya çalışmak dışında hiçbir şey yapamayacak durumdadırlar. Evleri sürekli bombalanmaktadır. Elektrik, su ve yiyecekleri yoktur. Elerindeki stok malzeme de tükenince insanlar açlıktan ölmeye başlar. Dünyayla bağlantıları kesilmiştir. Birleşmiş Milletler görevlilerine durumlarını anlatmaya çalışırlar, hatta küçük bir direnişle yardım etmeye mecbur bırakırlar. Sonunda geçici bir süre için saldırılar durdurulur. Ancak 1993 yazında Sırplar yeniden büyük bir katliam yapar. Ceset parçalarının her yere dağıldığı o manzarayı bugün hâlâ unutamayan Kada Hotic uzun süre kendine gelemez. Su ve yiyecek bulmak için oğlunun yerine mayınlı bölgeye kendisi giden Hotic evladını kaybetmektense kendi canını vermeye hazırdır.
         <br/>
         <br/>
         Günler günleri kovalar, 1995 Haziranında BM"den Hollanda askerleri gelir. Onların kendilerini kurtarmak istediklerini sanan Bosnalılar fark etmeden bir tuzağın içine düşer. Kada Hotic o sırada arkadaşlarıyla ormana kaçan oğlunu bir daha göremez. Giderken ona söyleyebildiği şey şu cümle olur: "Samir! Şansın bol olsun." Bu arada askerler kadınları da erkeklerden ayırır. Hotic, o anda eşinin de, tek kelime edemeden Sırpların silahları arasında gidişini seyreder.
         <br/>
         <br/>
         Ne ormana kaçanlardan, ne de askerlerin götürdüğü erkeklerden haber alınır. Hotic de oğlunu, eşini, erkek kardeşini ve eşinin kardeşini bir daha göremez. Toplu olarak Tuzla"ya gönderilen kadınlar savaştan sonra Srebrenitsali Anneler organizasyonunu kurarak evlatlarını, eşlerini ve kardeşlerini aramaya başlar. Hotic, esir kamplarını tarar ama hiçbir yakınını bulamaz. Toplu mezarlar tek tek ortaya çıkmaya başlayınca onların şehit olduklarını anlar.
         <br/>
         <br/>
         Kada Hotic kızını ise savaştan 6 yıl sonra görür. Tuzla"da evlenmiş ve burası bombalandığında Sırbistan"a kaçmıştır. Birçok yakınını savaşta kaybeden Hotic"in şimdi tek mutluluğu torunları. Psikolojik olarak iyi olmadığı için kimseyle yaşamak istemeyen Kada Hotic bazen saatlerce ağlıyor, düşüncelere dalıyor, günlerce susarak acılarını dindirmeye çalışıyor.  Sırpların bütün yakınlarını öldürüp ülkesini yıktıklarını söyleyen Hotic şimdi sanki yabancı bir yerde yaşayıp, yabancı bir havayı soluyor.
         <br/>
         <br/>
         "Evladım rüyama girmişti"
         <br/>
         <br/>
         Pakize Alp Akbaba, kamuoyunun yakından tanıdığı bir isim. Şehit Annelerinin öncüsü olan Akbaba"yı en çok PKK lideri Abdullah Öcalan"ın davası sürerken ve verilen hapis cezasını protesto ederken gördük. Onun seslenişlerini kimisi siyasi bir anlam yükleyerek değerlendirdi. Ama kimse bir ana olarak, yavrusunu kaybetmiş bir kadın olarak görmedi, dinlemedi onu. Şehitlere ve yakınlarına yapılan haksızlıkları dillendirmekten kendi acısını anlatmaya da, yaşamaya da fırsat bulamadı.
         <br/>
         <br/>
         15 yılda otuz bin insanın hayatına malolan terör binlerce anne gibi Pakize Alp Akbaba"yı da evlat acısıyla tanıştırdı. Henüz 21 yaşındayken PKK"nın hedefi olan Namık Ayhan, Astsubay okulunu kazanıp eğitimini aldıktan sonra Ankara Bakanlıklar"da göreve başlar. Kendi isteğiyle özel time seçilen Namık Ayhan sık sık doğuya gitmektedir. Bu dönemde sevdiği kızla nişanlanır. Ailesinin gözbebeği olan Namık Ayhan, her yönüyle diğer beş kardeşinden farklıdır. Onun için "Sanki bize emanet gibiydi" diyen annesi mutluluğu da acıyı da onunla yaşadığını söylüyor.
         <br/>
         <br/>
         Her zaman şehit olma arzusu taşıyan  evladının acı haberini almadan bir süre önce ilginç bir rüya görür anne Pakize Alp Akbaba: "Kolumda altı bilezik var ama bir tanesi kolumdan çıkıp yedi parçaya bölünüyor." Rüyasından çok etkilenir Pakize anne ama tatsız bir şeyi konduramaz evlatlarına. Bir süre sonra annesini arayarak kendilerine para gönderdiğini haber verip bu parayla nişanlısına bilezik alınmasını ister Namık Ayhan. Hellalik isteyerek Doğuya gideceğini de ekler. Ertesi gün cumadır. Bankadan parayı saat tam 11:45"te çeken Akbaba, o anda içinden bir şeyin koptuğunu hisseder. Fenalaşması üzerine parayı alıp eve dönen Akbaba, ertesi gün gelen haberin o saatte duyduğu acının sebebi olduğunu anlar. 3 Eylül 1993 Cuma günü 11:45"te Namık Ayhan operasyon dönüşü PKK"lı teröristlerin açtığı çapraz ateşte şehit düşmüştür. Hem de vücuduna yedi kurşun isabet etmiştir ki bu da annesinin gördüğü rüyayı yorumluyor.
         <br/>
         <br/>
         Aldığı haberle şoka giren Pakize Alp Akbaba, iki yıl kadar psikolojik tedavi görür ve aldığı ilaçlarla ayakta kalmaya çalışır. Kurduğu dernekte çalışmalar yapan Pakize Alp Akbaba, bu yolla acısını dindirmeye çalıştığını söylüyor. Oğluna ait eşyaları dernekteki bir odada sergileyen Akbaba, zaman zaman onlara dokunarak evladına olan özlemini dindirmeye çalışıyor. Ancak onun hazmedemediği en önemli nokta evladının katillerine zaman zaman af çıkarılması.
         <br/>
         <br/>
         "Telefonda konuşurken uçak çarptı"
         <br/>
         <br/>
         Lori Kane, 11 Eylül saldırılarında Dünya Ticaret Merkezinde çalışan eşini kaybeden Amerikalı bir hanım. Eşini hiçbir zaman en yoğun olduğu sabah saatlerinde aramaması gerektiğini bilen Kane, 11 Eylül tarihinde kahvaltı bulaşıklarını yıkarken aniden eşiyle konuşması gerektiğini hisseder. Lori o günü şöyle anlatıyor: "Güzel bir gündü, etrafta hiçbir kıpırtı yoktu. Bir gariplik olduğunu düşündüm. Sanki zaman durmuştu. Saate baktım 8:44 idi. Eşimi aramam gerektiğini düşünerek telefonu açtım. Küçük bir diyalog geçti aramızda." O gün oğlu Jason"u doktora götürmesi gerektiğini söyleyen Lori, eve gecikebileceğini, dolayısıyla o gün tanışmak maksadıyla eve gelecek olan özel öğretmeni karşılamak için eşinin eve erken gelmesi gerektiğini söyler. Cevap olumludur: "Sen ve Jason için orada olacağım."
         <br/>
         <br/>
         Ancak Howard birdenbire eşinin adını çığlık çığlığa tekrar etmeye başlar. Onun bir kalp krizi geçirdiğini sanan Lori neler olduğunu anlamaya çalışır. Bu arada eşinin elinden düşen telefonu başka biri alır ve binada yangın çıktığını ve Howard"ın tahliye organizasyonuyla ilgilendiğini söyler. Kısa bir süre içinde televizyondan ikiz kulelere uçak saldırısı olduğunu öğrenen Lori binaların yıkılmasından sonra gerçekten çok zor saatler geçirir. Eşini sağ bulabilmek umuduyla sürekli hastaneleri dolaşır. Bir gün adı Kane olan birinin hastanede yattığını bildiren bir telefonla soluğu hastanede alır ancak bu sadece bir soyisim benzerliğidir. Howard"a ait kalıntılara ancak beş ay sonra ulaşılır.
         <br/>
         <br/>
         Lori ve oğlu Jason, şimdi Howard"sız bir hayata alışmaya çalışıyor. Oğlunun okuduğu okulun kafeteryasında çalışmaya başlayan Lori geçinebilecekleri parayı kazanıyor ancak çocuğuna hem anne hem baba olmanın zorluklarını yaşıyor. Oğluna her ne kadar babasının yokluğunu hissettirmemeye çalışsa da Jason babasıyla balık tuttuğu günleri ve hafta sonu sürprizlerini çok özlüyor. Bazen birlikte geçirdikleri güzel günlerden bahseden anne oğul kendileri gibi 11 Eylül"de yakınlarını kaybetmiş ailelerle bir araya gelerek acılarını paylaşmaya çalışıyor.
         <br/>
         <br/>
         (Dosyaya katkıda bulunan Harun Çelik, Ayhan Alataş, Hatice Sunucu"ya teşekkür ederiz.)
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1989 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11246), [web.archive.org (arşiv bağlantısı)](http://web.archive.org/web/20050220221023/http://www.aksiyon.com.tr:80/yazdir.php?id=11246)
