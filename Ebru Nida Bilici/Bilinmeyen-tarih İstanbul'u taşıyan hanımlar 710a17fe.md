# İstanbul'u taşıyan hanımlar

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20031129203641im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031129203641im_/http://www.aksiyon.com.tr/resim/40/26.jpg" vspace="5"/>
  </p>
 </font>
 <font class="content">
  İstanbul’da 14 yılı aşkın süredir hizmet veren metroda, 7 bayan, vatman olarak çalışıyor. Devasa uzunluktaki araçları hiçbir yardım olmadan kullanıyorlar; üstelik arıza hallerinde aracı kenara çekip servis bekleme şansları da yok. Toplum kabullenmekte zorlansa da iş hayatının birçok noktasında kadınlar da yer alıyor uzun zamandır.
 </font>
 <p>
  <font class="content">
   Örneğin birçoğumuz farkında olmasak da, İstanbul’da 14 yılı aşkın bir süreden beri hizmet veren metroda, 7 bayan, vatman olarak çalışıyor. Evet yanlış okumadınız, yerin otuz metre altında saatte 80 km. hızla giden o devasa uzunluktaki araçları tek başlarına, hem de hiç bir yardımcıları olmadan bayanlar kullanıyor. Üstelik arıza hallerinde otoyoldaki gibi aracı kenara çekip servis bekleme şansları da yok onların. Koskoca bir tünelin ortasında duruveren aracın arızasını bulup sinyalizasyon merkeziyle bağlantı kurmak, arızayı gidermek, ya da kendilerini aşan bir sorunla karşı karşıyalarsa yolcuları en azından en yakın istasyona taşıyıp sonra da “aracı öldürerek” merkeze götürmek onların görevi. Üstelik aynı hatta gidip gelen diğer araçların düzenini etkilememek için bunları dakikalarla sınırlı sürelerde yapmak zorundalar. Tabii böyle hallerde yolculara durumu anlatmak ve paniğe yol açmadan meseleyi çözebilmek de maharet istiyor. Çünkü vatmanın bayan olması yolcuları tedirgin etmeye yetiyor.
   <br/>
   <br/>
   İşte bu tür durumlarda sorunu soğukkanlı ve çarçabuk çözebilme yetisini kazanmak için uzun ve zorlu eğitim ve sınavlardan geçmiş herbiri. Serpil Polat, Nihal Okur, Banu Günaydın ve Ebru Uyar metro hattında görev yapma liyakatini elde edebilmiş dört ‘vat(wo)man’. Aslında sayıları yedi olan bayan vatmanların sadece dördüyle görüşebildik. Çünkü Aksaray-Havaalanı ve LeventTaksim hatlarında beş dakikada bir hareket etmek zorunda olan ve kalabalıkları istasyondan istasyona taşıyan vatmanların ancak dördünü yakalayabildik dinlenme aralarında... Çok enerjik ve dakik olmaları gereken iş saatleri içinde onlara yetişebilmek için biz de bırakın dakikaları, saniyeleri hesaplamak zorundaydık. Çünkü ‘10 saniyem var gitmem gerekiyor’ diyen vatmana ait son fotoğraf karelerini bu kısacık süre içinde çekmek zorundaydık.
   <br/>
   <br/>
   Raylara yolcu düştü
   <br/>
   <br/>
   Vatman kelimesi halk arasında henüz pek bilinmediği için mesleğini soranlara makinist olduklarını söylüyorlar. Ancak kazara metroda çalıştıklarını söylediklerinde ise ya turizm şirketi olan Metro ya da Gross Market olan Metro anlaşılıyor. Ulaşım aracı olan metroda çalıştıklarını anlatabilmeleri ise hayli vakit alıyor. Serpil Polat dokuz yıldır metroda vatmanlık yapıyor. Yani mesleğin ilklerinden. Kendisinden önce birkaç bayan vatman daha olduğu için ilk tepkilerden nasibini almamış ama insanların zaman zaman tepkisel davranışlarına maruz kalabiliyor hâlâ. Özellikle ilk yıllarında bir bayan kullanıyor diye metroya binmeyi reddeden, hatta bunun için çıkıp gişedeki görevlilerle kavga eden yolcular bile olmuş. Kaba davrananlar, hatta laf atanlara da rastlamış ama tebrik edenler, bir bayanı bu işte görmekten mutlu olduğunu ifade edenler daha fazlaymış. Bu tür tepkiler de onu ve arkadaşlarını motive etmiş.
   <br/>
   <br/>
   Her gün binlerce insanı oradan oraya taşırken onları etkileyen birbirinden ilginç olaylar yaşıyorlar. Bundan iki ay kadar önce yaşadığı korkunç bir olay Serpil Polat’ı uzun süre etkilemiş örneğin. Aracı tam hareket ettirdiği bir anda peronun uç kısmında duran bir kadının başı döndüğü için raylara düşmesi korkunç bir kazayla burun buruna getirmiş onu. Aniden fren yaptığı halde yirmi metre kadar gittikten sonra durabilen aracın altından çıkan kadında -garip ama gerçek- bir tek çizik bile yokmuş. Soğukkanlı davranarak rayların arasındaki boşluğa düşmeyi başarabilen kadının hayatı kurtulmuş; ancak Serpil Polat olayın şokunu kolay atlatamamış. Herşeye rağmen seferini tamamlamak zorunda olduğu için ağlaya ağlaya işine devam etmiş ve yolcuları son istasyona kadar taşımış. Aslında bu tür vakalara tramvay hatlarında daha sık rastlanıyor. Çünkü otoyolla belirli yerlerde kesişmesi tramvay hattına araç ve yayaların aniden girmesine neden olabiliyor. Bu yüzden çeşitli heyecanlı olaylar yaşanabiliyor. Bir yayaya ya da arabaya çarptığını sanıp da indiğinde hiçbir şey olmadığını görmesi en sıradan olaylardan. Bu yüzden metroda çalışmayı daha fazla tercih ediyor bayanlar.
   <br/>
   <br/>
   Tabii bir bayan olarak bu kadar yoğun ve stresli bir işte çalışıyor olması kendisine ve ailesine çeşitli zorluklar yaşatıyor. Ancak evliliğinden önce bu işe başladığı, çocuğu bu şartlarda dünyaya geldiği ve eşi anlayışlı olduğu için zorlukları göğüslemesi daha kolay oluyor. Hamileliği süresince de bu işi sürdürdüğü için insanların ilgisini daha fazla çekmiş.
   <br/>
   <br/>
   Vatmanlık dede mesleği
   <br/>
   <br/>
   Bazı çok dikkatli yolcular onu günlük hayatında da tanıyor ve örneğin alışveriş yaparken “Aaa siz vatmansınız değil mi?” diye soranlara rastlıyor. Ancak asıl gözlemi kendileri yapıyor. Her gün aynı saatlerde aynı insanların metroyu kullanması; günlerce, aylarca hatta yıllarca aynı insanlarla yolculuk yapmaları, onların hayatındaki değişimleri bile fark etmelerinde etkili oluyor. Örneğin önce tek başına gelip giden bir delikanlı bir süre sonra yanında bir kızla görülmeye başlıyor. Önce ayrı ayrı gelip metroda buluşan bu çift bir süre sonra beraber gelmeye başlayınca “aa evlenmişler ” diye düşündürüyor. Derken bayanın hamile olduğu gözleniyor. Bir süre sonra delikanlı yalnız gelip gidiyor. “Demek çocukları dünyaya geldi.” Sonra üçü beraber gelip gitmeye başlıyor vs...
   <br/>
   <br/>
   Bu şekilde insanları artık yakından tanıyan vatmanlar bir süre sonra onlarla selamlaşmaya bile başlıyorlar. Bu onların işine renk katarken günün nasıl geçtiğini bile anlamadan işlerini zevkle yapmalarında etkili oluyor.   Serpil Polat’ın bir diğer özelliği mesleğinin bir dede yadigarı olması. Dedesinin de İstanbul’da yıllarca vatmanlık yaptığını söyleyen Polat mesleğinden duyduğu memnuniyeti dile getiriyor ve dedesinin de onunla gurur duyduğunu ifade ediyor.
   <br/>
   <br/>
   Memur olmayı beklerken vatman oldular
   <br/>
   <br/>
   Bayan vatmanların hepsi teknik liselerde elektrik ya da elektronik okumuş.  Ulaşım A.Ş’ye yaptıkları iş başvurularında memur olmayı bekliyorlarmış. Ancak o yıllarda hizmete girecek olan Taksim metrosuna bayan vatman alınacak olması hiç düşünmedikleri bu mesleğe itmiş onları. Üstelik bu işe girene kadar vatmanlık yapan hanımların olduğundan da haberdar değillermiş.  Günlerinin yedi-yedi buçuk saat kadarı araçta geçen bayan vatmanların iş saatleri de bir hayli zorlu görünüyor. İlk seferin beş-beş buçuk sularında yapılması sabahın dördünde servislere binmelerini gerektiriyor. Vardiya usulü yapılan nöbet değişimleri nedeniyle bazen çok erken, bazen de çok geç saatlerde iş başında olabiliyorlar. Gece saat bire kadar süren taşımacılık bazı sıkıntılar yaşatabiliyor. Geç saatlerde metroda fazla yolcunun bulunmaması ve peronların boş olması özellikle ilk ve son istasyonlarda tedirgin edebiliyor onları. Kabin değiştirebilmek için aracı terk etmek zorunda kaldıklarında sarhoşlarla yüzyüze gelebiliyorlar. Bu yüzden erkek meslektaşları zaman zaman fedakarlık yapıp hanımların çalışma saatlerini gün içine alabiliyor. Banu Günaydın, Nihal Okur ve Ebru Uyar Taksim metrosu için alınan en son ekipten. Hepsi de çok genç. Bu yüzden yolcuların şaşkınlıklarını daha fazla artırıyorlar. Onları görüp de “Aaa bayan kullanıyor aracı, binsek mi acaba? ” diye takılanlar olduğu gibi “Yahu bu kocaman aracı bu küçücük kız mı sürecek” diye küçümseyenlere dahi rastlanabiliyor. Ancak özellikle yaşlılar bu işten duydukları memnuniyeti uzun iltifatlarla dile getirirken seferin gecikmesine de sebep olabiliyorlarmış.  El ettim beklemedi  Nihal Okur yolcuların metroya dolmuş muamelesi göstermesinden şikayetçi en çok. Merdivenlerden aheste aheste inip eliyle dur işareti yapan yolcuyu beklemeyen vatmanın vay haline. Hiç üşenmeden gidip şikayet etmeleri işten bile değil. Oysa dakiklik çok önemli bu işte. İstasyondan ne bir dakika erken ayrılabilirsiniz ne de bir dakika geç. Keyfiliğe yer yok. Bir başka ilginç olay da Ebru Uyar’ın başından geçmiş. Peronun iki kıyısında bulunan araçlardan birine binmek üzere olanlar inenlere yol vermeyince vatman yolcuların ortalara doğru ilerlemesini istemiş ancak bu anonsu Ebru Uyar’ın kullandığı araca binmek üzere olan yolcular dikkate alınca bir problem var sanıp ilk iki vagonu boş bırakarak diğer vagonları hınca hınç doldurmuş. Birkaç istasyon sonra bunun farkına varan istasyon görevlileri Ebru Uyar’ı uyarınca yolcular bu gereksiz zahmetten kurtarılmış. Aslında herşeye rağmen zevkli bir mesleğe sahip olduklarını düşünüyor hepsi. Arıza durumları dışında pek yorucu sayılmaz. Ancak beyin olarak sürekli stres yaşıyorlar. Çünkü sürekli dakik olmak zorundalar. Öyle ki bu dakiklik çalışma saatlerinin dışındaki zamanı kullanırken de etkili oluyor. Bu yeni davranış şekli sayesinde dakikaların bile hesabını yapar hale gelmişler. Günlük işlerini bile her gün dakika şaşmadan yerine getiren bayan vatmanlar mesleklerinin kendilerine kazandırdığı bu özellikten memnun. Emekli olana kadar da başka iş yapmayı düşünmüyorlar.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2341), [web.archive.org (arşiv bağlantısı)](http://web.archive.org/web/20031129203641/http://www.aksiyon.com.tr:80/detay.php?id=2341)
