# Yaşadığı gibi öldü

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050225162623im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162623im_/http://www.aksiyon.com.tr/resim/393/393insan.jpg" vspace="5"/>
  </p>
 </font>
 <font class="content">
  Tekne kazasında kendi başının çaresine bakmak yerine teknedeki diğer insanları kahramanca kurtarmayı tercih eden Dr. Hasret Sezer Şahin sonuçta hayatını kaybetti ama çok farklı bir hayatın izleri de ortaya çıkmış oldu. Geçtiğimiz hafta İstanbul Kız Kulesi açıklarında meydana gelen tekne kazası büyük üzüntü yaşattı. 22 kişinin ölümle burun buruna geldiği kazada beş kişi hayatını kaybetti. Ancak kaza haberleri başından itibaren tek bir kişinin, Dr. Hasret Sezer Şahin’in, ismi etrafında dönüyordu. Onu haber başlıklarına taşıyansa, kaza sırasında kendi başının çaresine bakmak yerine teknedeki diğer insanları kahramanca kurtarmayı tercih etmiş olmasıydı.
 </font>
 <br/>
 <p>
  <font class="content">
   Sonuçta hayatını kaybetmişti ama “Nasıl yaşarsanız öyle ölürsünüz” hikmeti gereği meslek hayatı boyunca yaptığı gibi insanların hayatını kurtarırken bu dünyadan göçmüştü.
   <br/>
   <br/>
   Ancak Dr. Hasret Şahin’le ilgili söylenenler kazada gösterdiği diğergamlık ve kahramanlıkla sınırlı değilmiş. Öyle ki, ölümü sevenlerine tarifi zor acılar yaşatan bu şefkat kahramanını dostlarından, ailesinden ve arkadaşlarından dinleyince eşine az rastlanır bir insan portresi çıktı karşımıza. Ölümüne inanmakta hâlâ zorlanıyor, kabullenemiyor hiçbiri. Herkes ağız birliği etmişçesine “Kalemiz yıkıldı. Sahipsiz kaldık, biz şimdi kime gideceğiz?” diye birbirinden teselli bekliyordu.
   <br/>
   <br/>
   Hasret Şahin’in, gelin gittiği apartmanda yedi yıl komşuluk yaptığı Refia Altıner sinir haplarıyla ayakta durabiliyor şimdi. Acısı onu çok etkilemiş görünüyor. Dr. Hasret Hanım’dan bahsederken kelimeler aciz bırakıyor onu. “Ben böyle insan görmedim” diyor söze başlarken: “Ölüsü de ibret, dirisi de... 7 sene içtiğimiz su ayrı gitmedi, Helale harama bu kadar dikkat eden bir insana rastlamadım” diye devam ediyor.
   <br/>
   <br/>
   Hz. Yunus’un balığın karnındayken okuduğu duayı çok sevmiş olması ve hayatı boyunca dilinden düşürmemiş olması sevenlerine denizde hayatını kaybetmesi konusunda Hz. Yunus’un sünnetini yerine getirdiği fikrini veriyor. Ancak cesedin şimdiye kadar bulunamamış olmasını arama çalışmaları esnasında ihtimam gösterilmemiş olmasıyla irtibatlandıran yakınları gerekli ihtimam gösterilirse kendisine uygun bir şekilde denizden çıkacağını düşünüyorlar. Onlara göre Dr. Hasret tam bir deniz şehidi. Örneğine az rastlanır bir hayat yaşamış olması onun hakkında “O bu zamanın insanı değildi, onun eşi benzeri zor çıkar ” dedirtiyor sevenlerine. İhlaslı ve insana hizmetle geçirdiği ömründen dolayı da kadın evliyalardan Rabia’t—ül Adeviye’ye benzetiliyor.
   <br/>
   <br/>
   Ölüme karşı hep ‘hazır ol’daydı
   <br/>
   <br/>
   Refia Hanım’la komşulukları biter Hasret Hanımın, yedi yılın sonunda; ama dostlukları hep sürer. Sık sık görüşür, tatlı sohbetlere dalarlar. En son bir ay önceki görüşmelerinde de uzun uzun ölümden bahseder Dr. Hasret, sanki kendisine malum olmuştur bu erken ölümü. Zaten sürekli ‘Hazır ol’ vaziyettedir ölüme karşı. Heran “Lebbeyk Allah’ım’ demektedir lisanı haliyle. Arkadaşlarıyla yaptığı son görüşmede tek tek helalleşmesi ve tekneye binmeden önce kendisini iskeleye bırakan arkadaşına “denizde boğulan şehit değil midir,” demiş olması, kime ne verilecek gibi ayrıntıları tek tek bildirmiş olması onun tekneye binerken nereye gittiğini bildiği fikrini veriyor sevenlerine. Hayır işlerinde o kadar koşturduğu halde yine de “Birşey yapamadım; ömür çok kısa, geldi geçiyor. Günahlarım çok, bizi ancak şehadet paklar, dua edin de şehit olalım ” diyerek sık sık mahzunlaştığı da onu anlatan ifadelerden. Refia Altıner’in Ahlak–ı Muhammediye’ye benzettiği ahlakı ve mütebessim çehresi Dr. Hasret’in ismiyle mutlaka birlikte anılması gereken sıfatlar olarak öne çıkıyor.
   <br/>
   <br/>
   Onun en önemli özelliği müttaki bir hayat sürdürme çabasıdır . Normalin çok üstünde bir tevazuu, munis tavırları vardır. Kimseyi kırmaz, kimseyi kapısından boş çevirmez. Parası olmasa bile borç alarak ihtiyaç sahibinin müşkülünü çözer. Yetimlerin, dulların, garibanların, annesidir o. Depremzedelere ömür boyu ücretsiz tedavi garantisi vermiş, öğrencilere burs temini için bizzat çalışmıştır. Kendisi parasız kalmaya razıdır ama kimseyi eli boş çevirmeye gönlü elvermez.
   <br/>
   <br/>
   İyi bir anne, iyi bir eş, iyi bir evlat ve iyi bir akraba olarak yakınlarının sevgisini kazanan Dr. Şahin arkadaşları ve uzaktan yakından tanıyan herkes için de örnek alınması gereken bir insan olmuştur hep.
   <br/>
   <br/>
   Hasret Şahin pratisyen hekimdir aslında. Çok rahat uzmanlık yapıp büyük hastanelerde çalışabilecek kapasitededir de. Ama başörtüsüne müdahale edilebilir diye bu ihtimali hiç düşünmez. Yeni Sahra’da açtığı muayenehane ise birçok uzman doktoru kıskandıracak yoğunluktadır; ama sanıldığı gibi büyük paralar dönmez burada.  Ticari gayeyle değil Allah rızası için açmıştır orayı. İlk günden itibaren “İlminin sadakası” olduğu gerekçesiyle fakir hastalardan para almadığı gibi onların ilaç parasını dahi temin etmeyi bir vazife bilmiştir. Zaten sadece hastalar değil, bakkala borcu olanlar dahi geri çevrilmeyeceklerini bilerek bir anadan yardım ister gibi ona giderler hep.
   <br/>
   <br/>
   Pratisyen olsa da onun bilgisinin birçok profesörün bilgisine eşdeğer olduğunu gözlemlemiş hastaları.  Onun bu özelliğini ise “Hastalarını muayene ettikten sonra hastalık hakkında kendi görüşünü belirtir ama bir de profesöre gitmemizi salık verirdi. Ama profesör de aynı teşhisi koyardı. Çok başarılı bir doktordu.” sözleriyle ifade ediyorlar.
   <br/>
   <br/>
   Dr. Hasret Hanım hakkında anlatılanlar onun tevazuuna da işaret  ediyor ve unutulmaya yüz tutmuş bu kavramın onda nasıl neşet ettiğini anlatıyorlar. O girdiği topluluklarda hep dip köşelere oturacak ve mecbur kalmadıkça doktor olduğunu söylemeyecek kadar alçak gönüllüdür. Hatta dış görünüşüyle de öyle mütevazıdır ki bir gün otobüs durağında beklerken kendisini gündelikçi sanarak günde kaç lira kazandığını soran bir kadına “Ne verirlerse...” cevabını verir ve doktor olduğunu belirtme ihtiyacı duymaz  bile...
   <br/>
   <br/>
   Yakın dostu Nur Yıldırım da onbeş yılı aşkın beraberliğinde Dr. Hasret’i yaşamanın  ne olduğunu anlatmaya çalışıyor ancak onu ifade edecek kelimeleri seçmekte zorlanıyor. Dr. Hasret için, “Kafası sürekli kalbinin üstündeydi, tevazuyla başını önüne eğer, öyle konuşurdu” diyerek söze başlayan Yıldırım’a göre Hasret Hanım, Efendimiz’in (s.a.v) ve ashabının  hayatlarını örnek alıyordu. Yüksek sesini duyan olmamıştır. İnsani yönleri gibi mesleki bilgi ve başarılarının altını çizen Yıldırım hiçbir doktorun teşhis edemediği bir kalp hastasının rahatsızlığını teşhis edip bir tek hapla tedavi ettiğini anlatıyor Dr. Hasret’in. Ona olan bu güveni yüzünden kendisi de hangi doktora giderse gitsin doktorun teşhisini bir de Dr. Hasret’e kontrol ettirmeden emin olamaz durumundan.
   <br/>
   <br/>
   Nur Yıldırım Dr. Hasret’in son anda bile kendinden bekleneni yaptığına işaret ediyor ve tüm dostları gibi o da “O farklı biriydi ve onun ölümü de farklı olmalıydı, bu tam ona göre” diye düşünüyor.
   <br/>
   <br/>
   Üniversitedeki öğrencilik yıllarında aynı evi paylaşan Diş Hekimi Songül Kalyoncu Dr. Hasret’i kibar, zarif ve iyiliksever bir insan olarak tarif ediyor. Her gece teheccüd namazı kıldığına şahit olan Kalyoncu can dostunun maneviyatı yüksek bir insan olduğunu anlatıyor ve ondan yeterince yararlanamadığını esefle dile getiriyor.
   <br/>
   <br/>
   Dostlarının Dr. Hasret hakkında kullandığı ifadeler çok az insana nasip olacak türde. Üstelik böyle insanların sayısı her geçen gün azalıyor. Ardından iyi şeyler konuşulan her ölüm bizden ne konuşulacak?’ sorusuna cevap aratmalı belki de. Nasıl denir böyle durumlarda? “İyi insanlar güzel atlara binip gitti.”
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1310), [web.archive.org (arşiv bağlantısı)](http://web.archive.org/web/20050225162623/http://www.aksiyon.com.tr:80/detay.php?id=1310)
