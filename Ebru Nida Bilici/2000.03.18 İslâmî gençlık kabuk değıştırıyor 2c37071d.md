# İslâmî gençlık kabuk değıştırıyor

*Ebru Nida Bilici 2000.03.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaklaşık bir yıl önce kültürsanat muhabirimiz Muhsin Öztürk'ün dergide çıkan 'tesettürlü metalciler' başlıklı haberi okurlarımız kadar bize de büyük bir şaşkınlık yaşatmıştı.
  </font>
 </div>
 <div id="newsText">
  <font class="detail-text">
   Çünkü tesettürlü kızlardan herkesin beklediği tasavvuf müziğine ilgi duymaları; haydi diyelim Türk Halk Müziğiyle ilgilenmeleriydi. Oysa İmamHatip çıkışlı bir grup genç kız, Batı müziğinin uç noktalarından biri olan metal müzikten zevk alıyor, hatta bunu icra etmek için bir araya gelebiliyorlardı. Ancak aslında biz, metalci genç kızlara gelene kadar çeşitli pop müzik konserlerinde kendinden geçercesine müziğe eşlik eden hatta zaman zaman gözyaşları içinde şarkıcılara dokunmaya çalışan başörtülü genç kızlara ait görüntülere de alışmaya başlamıştık. İşte bu yüzden son model jeepinde, elinde sigarası ve kolonları yırtan tonuyla Sting dinleyen bir başörtülü kız şaşırtmıyor artık bizi.
   <br/>
   <br/>
   Uzun saçları, top sakalı, hippi kılığıyla camide namaz kılan delikanlıları ise takkesiz namaz kılanları azarlamaya alışmış dedeler bile yadırgamıyor eskisi kadar.
   <br/>
   <br/>
   On yıl önceki gibi mendil boyutlarındaki eşarbı, ceketpantolon takımının altına çorapsız giydiği sandaletleriyle bir genç kız gördüğümüzde öylece durup da arkasından bakakalmıyoruz artık. Çünkü olağan görüntülerden sayılıyor bu giyim stili şimdilerde. Yadırganansa on yıl öncesinin olmazsa olmazı bol pardösü ve büyük boy eşarplar.
   <br/>
   <br/>
   Uzun ve bol pardösülerle, büyük eşarpları üreten firmalar boşuna gözlüyor genç kızların yolunu. Onların çoğu ünlü markaların modelleriyle yeni bir tablonun içinde yerlerini aldılar bile.
   <br/>
   <br/>
   Eskiden "Müslüman gençler" derdik bu gençleri tanımlamak için. "İslamcı gençler" ifadesiyse "Biz Müslüman değil miyiz?" alınganlığı gösterenlerin ideolojik anlam yüklemeye çalışarak ürettikleri bir tabirdi. Ancak kulağa hoş gelmeyen, soğuk ve tanımladığı insanlardan uzak bulduğumuz bu tabir yerine biz şimdi "İslam gençliği" demeyi tercih ediyoruz.
   <br/>
   <br/>
   Gerçekten de değişen bir şeyler var İslam gençliğinde. Bir şeyler hızla kabuk değiştiriyor ve bu değişimin dışındakiler kadar içindekiler de durumun şaşkınlığını yaşıyor. On yıl önce kesin çizgilerle diğer gençlerden ayrılabilen İslam gençliği bugün ayrım noktasında zorluk yaşatıyor. Öyle ki küçük ayrıntıları saymazsak bir aynılaşmaya gidildiğinden bile bahsedebiliriz. Yani giyim stillerinin benzeştiği kadar dinledikleri müzik hatta eğlence anlayışları bile aynı denecek kadar yakın "diğer" gençlerinkine.
   <br/>
   <br/>
   Gençlerin yaşadığı değişimin en önemli göstergelerinden biri tüketim alışkanlıkları. Eskiden büyük sebat göstererek karşısında durdukları, tüketiminden kaçındıkları günlük hayata ait eşya ve ürünlerin kullanımında bugün pek kaygı taşımadıklarını gözlüyoruz.
   <br/>
   <br/>
   Aslında onların tüketim konusunda on yıl önce gösterdikleri hassasiyete üretici firmalar da uyuyor, talebe uygun üretim yapıyordu. Yıllarca akkollü olduğu için kolonya dahil birçok güzel kokulu üründen uzak kalan Müslümanlar için alkolsüz esans sektörü ortaya çıkmıştı örneğin. "İğde çiçeği", "Cuma rüzgarı" gibi isimlerle anılan bu esanslar güzel kokudan hoşlanan gençler için geçiş döneminde can simidi olmuştu. Oysa çok geçmeden bu ürünler, ithal parfümlerin dayanılmaz cazibesi karşısında hızla mevzi kaybettiler.
   <br/>
   <br/>
   Aslında bu konudaki değişimde, "cevaz veren" din adamlarının da payı  olduğunu belirtmekte yarar var. Yenilikçi din adamlarıyla artık takvadan ziyade fetva dairesinde meseleleri değerlendiren  eski din alimlerinin yıllarca fetva verilmeyen alkollü esansların kullanımıyla ilgili olarak "takva açısından sakıncalı olmasına karşın kullanımının mübah olduğu" şeklinde görüşler serdetmesi gençlerin bu ürünleri gönül rahatlığıyla kullanmasında etkili oldu.
   <br/>
   <br/>
   Rock müzik 'in' Yeşil Pop 'out'
   <br/>
   <br/>
   Gençleri müzikten ayrı düşünemeyeceğimize göre dinlenilen, tercih edilen müzik türlerinde gözlenen değişimleri de gözardı etmemek gerekiyor. On yıl önce din içerikli olmasına rağmen İslam gençliğinin dinlediği müzik "sazlı mı sazsız mı" tartışmalarıyla sık sık gündeme gelirdi. Sadece erkek sesleriyle yapılan marş, ilahi ve kaside türündeki sazsız müzik bir süre sonra vurmalı enstrümanlar eşliğinde yapılmaya başlandı. Ancak kısa bir süre sonra kamuoyunda "Yeşil Pop" diye adlandırılan ve her türlü enstrümana yer verilen yarı ilahi, yarı özgün müzik tarzı İslam gençliğinin daha yoğun ilgi gösterdiği müzik türünü oluşturdu. Bu tarz ilk etapta çok tutuldu. Çıkan her yeni kaset kapış kapış edilirken, bu türde müzik yapan Erentürk Ertürk, Eşref Ziya Terzi, Aykut Kuşkaya, Mustafa Demirci, Mehmet Emin Ay gibi isimler de popüler "Yeşil Pop"çular olarak hafızalara kaydedildi.
   <br/>
   <br/>
   "Yeşil Pop" diye tabir edilen müziğin sevenlerine ulaşması noktasında kaset satışlarının yanısıra 90'lı yılların başında izin verilen özel radyolar imdada koşmuştu. İslami hassasiyete sahip bir kaç özel radyonun sevilen bu müziklere yer vermesi müzik üreticileri için seslerini daha geniş kitlelere duyurmanın bir yoluydu. Bu aynı zamanda İslam duyarlıklı radyoların özellikle gençler tarafından dinlenmesini sağlıyordu. Ancak gençler bu radyoları sadece müzik için dinlemiyordu tabii. İnteraktif bir yayın politikası yürüten bu radyoların dini bilgiler verilen, toplumsal ve aile içi davranışlara yönelik eğitici programları da  ilgi çekiyordu. Ancak bu radyoların da ilk yıllarda edindiği heyecanlı dinleyici kitlesi çok değişti. Özellikle gençlerin ilgiyle takip ettiği müzik programları içerik değiştirerek her türlü müzik yayını yaptığı halde gençlerin başka radyo frekanslarında gezinmelerini önleyemedi.
   <br/>
   <br/>
   Arz talebe uydu
   <br/>
   <br/>
   Dindar gençliğin değişmesi onlara hizmet veren sektörleri de etkiledi. Ancak olayı farketmekle birlikte gardını alan başta giyim sektörleri olmak üzere yayınevleri hatta kırtasiyeler dahi yeni taleplere ayak uydurmakta gecikmedi.
   <br/>
   <br/>
   Adı tesettürle birlikte anılan Tekbir Giyim'in sahibi Mustafa Karaduman pardösü ve eşarp tasarımlarında artık yeni taleplere cevap vermeye çalıştıklarını belirtirken yarısı gençlere yönelik, yılda yedi bin kadar model ürettiklerini ve bu modelleri çeşitli defilelerle tanıtmaya çalıştıklarını söylüyor. Tekbir Giyim gençlerin değişen giyim anlayışına uygun olarak değiştirdiği stratejisiyle süreçten fazla etkilenmemiş. Çünkü Osmanbey'de sadece gençlere hitabeden bir mağaza açmış. Ancak 3 yıldır gençlere ait çizgi, renk ve desenlerle satış yapan "D8" adlı bu genç tesettür mağazası Tekbir'in tüm satışlarının sadece beşte biri kadar satış yapabiliyormuş. Karaduman eşarp ve pardösü tasarımlarında modellerin en az yarısını gençlere yönelik hazırladıkları halde orta yaş ya da daha üstüne daha yüksek satış yaptıklarını belirtirken gençlerin eskiye oranla daha çok ceket etek  tarzı giyinmeyi tercih ettiklerini ifade ediyor.
   <br/>
   <br/>
   Özellikle üniversite öğrencilerinin gerek kırtasiye ihtiyaçlarını karşılamak gerekse fotokopi çektirmek için en sık gittikleri yerler  kırtasiye dükkanları şüphesiz. Buralarda kitaptan kasete tüm ihtiyaçlarını karşılamaları mümkün. Bu yüzden kırtasiye dükkanları gençlerin değişen tüketim alışkanlıklarını da en çok hisseden yerlerin başında geliyor. Gençlerin eskisi kadar okumadıkları dikkat çeken ilk gözlem. İnternet cafelere takılıp chat yapmak daha eğlendirici. Okuyan azınlığınsa okumak için yaptıkları seçimlerde büyük değişim var. İnsan Yönetme Sanatı, Liderlik ve Yönetim, Zihinsel Becerileri Geliştirme, Zorluklarla Mücadele ya da Psikolojiyle ilgili kitaplar gençlerin okumayı tercih ettiği kitapları oluşturuyormuş. Şirinevler Tuna kırtasiye satış görevlisi Adem Bakal eskiye oranla kitap ve kaset satışlarındaki düşüşe dikkat çekiyor. Bakal "Eskiden Nil ve TÖV'ün eserleri çok hızlı tükenirdi. Tefsirlerle fıkıh kitapları, sahabe hayatı ve fikir kitapları da aynı şekilde... Ancak bunların hiç birini almıyorlar artık. Belki bu kitaplara sahip olduklarındandır. Ya da başka sebepler vardır. Ama son zamanların en çok satan kitapları Oma, Deniz Feneri, İçe Kritik Bakış gibi ünlü ve biraz da medyatik kitaplar. Mesleki başarı vaadeden kitaplar da hayli ilgi görüyor."
   <br/>
   <br/>
   Tuna kırtasiyenin gençlere yönelik yeni projeleri de varmış. Kitap okuma  alışkanlığını tekrar kazandırmak için kitapcafe tarzında bölümler hazırlamayı düşünüyor bünyesinde. Tuna'nın Beşiktaş şubesi ise bunu çoktan gerçekleştirmiş bile.
   <br/>
   <br/>
   "Horoz ötüşü verseniz dinlenirdi"
   <br/>
   <br/>
   İslami duyarlılığı olan özel radyoların da gençlerin eğilimlerindeki değişimden etkilendiğini belirtmiştik. Üniversite öğrencisi iki kızı olduğu için gençlerdeki değişimi hem bir baba olarak hem de bir radyocu olarak gözlemleme fırsatı bulan Moral FM kurucularından Haluk İmamoğlu, değişimi şöyle yorumluyor: "Bundan 1015 yıl öncesi siyasal İslamın yükselişe geçtiği dönemlerdi. Refah Partisi güçleniyordu, iktidara gelmesi halinde çok şey beklenen bir parti durumundaydı. Bosna'da yaşanan zulüm tüm Müslümanları etkisi altına almıştı. Din kardeşine karşı bir duyarlılık vardı. Bu duyarlılık dini duyguları da taze tutuyordu. Yine 89'da sesli ve görüntülü yayınlar üzerindeki devlet tekeli kalktı ve her tür yayına izin verilen özel radyo ve televizyonlar kanunu çıktı. O yıllarda bu radyo ve televizyonlardan horoz ötüşü verseniz ilgiyle izlenirdi." Artık gençlerden ilk yıllardaki ilgiyi görmediklerini söyleyen İmamoğluna göre heyecanın azalması ve bir doygunluğun yaşanması kalite arayışını getirmiş. Öyle ki eskiden benimsediği radyoda ilgisini çeken konular olmasa bile dinlemeye devam eden ya da en azından açık tutan insanlar bugün kanal değiştirebiliyor. İmamoğlu farklı bir noktadan bakınca ilgili kurum ve kuruluşları daha iyiyi üretmeye yönlendirdiği için olumlu karşılanabilir buluyor bu değişimi. Ancak farklı alanlarda yaşanan değişimin olumsuz sebeplerle açıklanabileceğini düşünüyor: "Başörtüsü problemleri yaşanıyor olması gençleri farklı örtünme biçimlerine itti. Bu bir noktada anlaşılabilir. Ancak başörtülü olduğu halde namaz kılmayan ya da diğer dini vecibelerini yerine getirmeyen, çeşitli nahoş davranışlarda bulunan gençler şuurdaki azalmayla açıklanabilir."
   <br/>
   <br/>
   Neden on yıl?
   <br/>
   <br/>
   Yaptığımız karşılaştırmada daha çok son on yıl üzerinde durma sebebimiz bu dönemdeki sosyal hayatta görülen değişim hızının artan bir ivme göstermiş olması. Kitle iletişim araçlarının günlük hayatta kazandığı önem ve siyasal dengelerde gözlemlenen çalkantılar gençlerden öte tüm toplumu etkiledi aslında son on yılda. Yine benzer araçlar yardımıyla tüm dünyada esen moda rüzgarları, kitleleri peşinden sürükleyen fikir akımları, tartışma ve sorgulamanın hayatımızda daha yüksek oranda yer alması tüm toplumları etkilediği kadar ülkemizi de etkilemişti.
   <br/>
   <br/>
   Gençlerdeki değişimi toplumun değişiminden ayrı düşünemeyeceğimiz için önce Müslümanların gösterdiği kitlesel değişimi, bu değişimin hangi süreçte gerçekleştiğini ve sebeplerini irdelemek gerekiyor. Takip edeceğimiz bu yol bizi İslam gençliğinde gözlemlenen değişimin sebeplerine götürecektir şüphesiz.
   <br/>
   <br/>
   "Müslüman da eğlenmeyi bilir"
   <br/>
   <br/>
   Yaşanan değişimlerden toplumun tüm kesimlerinin aynı ölçüde etkilenemeyeceği ön kabulü, gençlerin değişimden neden farklı oranlarda etkilendiğini açıklıyor. Ailelerin kültürel ve sosyal yapısı, çevre, okul ve ekonomik güç gibi etkenler gençlerin değişim profilini farklılaştırdığı gibi bu kitlenin homojenliğinden bahsetmemizi de engelliyor. Dolayısıyla İstanbul'daki ve Anadolu'daki gençlerin bu değişimden aynı alanlarda ve aynı oranda etkilendiği konusunda kesin birşey söyleyemiyoruz.
   <br/>
   <br/>
   Son yıllarda bazı çevrelerin İslama "temizlikçi kadının, kapıcının, varoşların ve Anadolu köylüsünün dini" imajı yüklemeye çalışarak Müslümanları "eğlenmeyi, tatil yapmayı bilmeyen, köylülükten kurtulamamış bir zümre" olarak tanımlaması İslamı yaşayanları rahatsız ediyordu. Bu imajı yıkmak için Müslümanların verdiği ilk tepki ekonomik gücünü yansıtacak "yeni bir görünüm" ve "yaşam şekli" oluşturmak ve bunu göstermek oldu.
   <br/>
   <br/>
   Aynı dönemde bahsettiğimiz kesime hizmet veren tesettür giyim firmaları düzenlediği defilelerle oluşturulmaya çalışılan yeni tarzın ilk eskizlerini hazırlamıştı bile. Oysa alışılagelmiş örtünme şeklinden uzak, örtünmeyi aşan bir şatafatı  yansıtıyordu sunulanlar. Çok geçmeden sokaklar ve önemli davetler genişletilmiş podyumlara dönüşerek Müslüman kadınların ve genç kızların farklı çizgideki tercihlerini yansıtan mekanlar haline geldi. Bu bir gövde gösterisiydi artık. Moda dünyasının daha yakından takip edilmesi ve kabul görmüş yerli ve yabancı markalara gösterilen ilgi giyim konusunda gösterilen hassasiyetin bir sonraki adımını oluşturuyordu.
   <br/>
   <br/>
   Sunulan yeni eğlence ve tatil imkanları bu konuda süregelen tüketim anlayışı da dahil tüm kalıpları yıkarak farklı uygulamalarla farklı yaşam stillerini ortaya koyuyordu. Bu dönem "zengin Müslümanların" fakir olanlardan ayrıldığı ve oluşturduğu yeni sosyal hayatın gereği olarak büyük alışveriş kompleksleri, zayıflama merkezleri ve beş yıldızlı otellerle barıştığı yıllardı. Bu kitlenin yeni yaşam şekline ait  görüntülerin medyada sıkça yer almasıysa "köylü dini" ithamında bulunanlara verilen bir mesajdı. Anlatılmak istenen "biz dinimizin gereğini yerine getirirken dinin elverdiği ölçüde dünyalık zevklerden de tatmayı biliriz!"di.
   <br/>
   <br/>
   Son on yıllık süreç içinde dindar kesimin tatil anlayışının farklı bir formatta  seyrettiği konusunda fikrimizi paylaşan Sosyolog Fatma Karabıyık Barbarosoğlu bunu şöyle ifade ediyor: "90 öncesi tatil yapmak doğru mudur, değil midir tartışmaları yapılırken 90 sonrası birden beş yıldızlı tatil anlayışı yine reklamlar yoluyla oluşturuldu".  Barbarosoğlu "Beş yıldızlı otel tatili yeni davranış ve tüketim kalıplarını benimsemek demektir. Nedir bu yeni tüketim kalıpları? Daha kaliteli ve daha gösterişli bir hayatı sürdürebilir olduğunu isbat etmek üzere bir şatafat yakalamak. Bu durumu yeni zengin Müslümanlar pekiştirdiler" derken Kanal 7'den naklen verilen Ahmet Kaya konserini hatırlatıyor ve soruyor "Kadınlar ve erkekler kol kola girerek "Müslümanların da eğlenebildiğini göstermek" üzere sağa sola sallandılar. Daha dün aynı toplantı salonunda yanyana oturmayanlar için biraz hızlı bir değişim değil mi?"
   <br/>
   <br/>
   Barbarosoğlu, dünün gençleri için takva sahibi olmak önemliyken bugün bunun değiştiğine de dikkat çekiyor. Orta yaşın, hafızasını inkâr pahasına her türlü yeniliği onayladığı, medyanın "kötü Müslüman tiplemesi"ne karşı "hayır, ben o Müslümanlardan değilim"i isbat için "İslami tartışmalar" adı altında herşeyin mübah hâle geldiği, ısmarlama fetvaların alındığı bir ortamda takva sahibi olmayı kimsenin umursamadığını söyleyen Barbarosoğlu için 90 öncesi ve 90 sonrası gençliği ayıran en önemli çizgi bu.
   <br/>
   <br/>
   "Tüketim zaafı ve markaya  düşkünlük artıyor"
   <br/>
   <br/>
   Ali Bulaç'a göre ise İslamcılar ayrımından önce toplumun tümünde bir değişim yaşandı ve bu tüm dünya toplumları için geçerliydi. "Kentleşme ve küreselleşme" dinamikleri şeklinde tanımlanabilecek süreçten Müslümanlar da derinden etkilenmişti. Dolayısıyla Müslüman ailelerin çocukları da kent hayatına katılayım derken tüketim kültürüne, markaya, "tesettür defileleri"ne, pop müziğe, flörte evet diyecek olursa onlar da Batıcılar gibi bir maskaralığı tekrarlamaktan başka bir şey yapmış olmayacaktı.  "Maalesef gidiş bu yönde" diyen Bulaç, Müslüman kesimin çocuklarının müthiş bir tüketim zaafı, markaya düşkünlük, pahalı giyim ve hızla toplumun ana gövdesinden, özellikle yoksul kesimlerinden uzaklaşma eğilimi gösterdikleri görüşünde. Bulaç "Kentin onların hayatını dönüştürdüğü"nü ileri sürerken bunu şöyle yorumluyor:  "Bana kalırsa İslamcılık modern dünyaya nasıl bir cevap verebileceğine dair herhangi bir karar vermiş değil henüz. Modern dünyayı tüketiyor. Bu küreselleşmeye katılmak değil, tam aksine akıntıya kapılıp homojenleşmeye boyun eğmektir."
   <br/>
   <br/>
   "İthal çarelere ihtiyacımız yoktu"
   <br/>
   <br/>
   İslam gençliğinin yaşadığı değişimi daha önceki yıllarda yaşanan bazı hayal kırıklıklarıyla açıklayan Mehmet Şevket Eygi ise 60'lı yıllardan itibaren Arap dünyasından, Pakistan'dan, İran'dan ithal malı çareler ve çözümler alınmaya başlandığına dikkat çekiyor. Eygi'ye göre İhvanı Müslimin gibi hareketlere ve Seyyid Kutup, İbni Teymiye gibi alimlere ait eserlerin Türkçeye çevrilmesinin bunda etkisi olmuştu.
   <br/>
   <br/>
   Bu fikir akımları, dolayısıyla da İslami hareket başarılı olamadı o yıllarda. Hem zaten kendi ülkelerinde başarılı olmayan hareketler ve fikir akımları bizde nasıl başarılı olacaktı ki? Osmanlının torunları olarak bizim böyle reçetelere ihtiyacımız olamazdı. Eygi böyle bir süreç sonunda İslam gençliğinin yaşadığı ruh halini şöyle yorumluyor: "90'lı yıllarda gençler geçen on yıl içinde hem İslami hareketin, hem kendisinin kirlenmiş olduğunu gördü. Hayal kırıklığına uğradı. Bir bezginlik, bıkkınlık yaşadı. Derin devlet ve gizli güçler istenene uygun bir İslam üretme hazırlığına giriştiler. Protestan ülkelerdeki Hıristiyanlığa benzeyen hümanizma ve ahlak sistemi olmaktan öteye gidemeyen, kuşa çevrilmiş bir İslam'dı bu. Sünneti kaldırdılar. Kur'an'ı ise kendi heva ve heveslerine göre değerlendirmeye başladılar. Gençlik iki arada bir derede kaldı." Bu süreç sonunda İslam'ın bir köylü, kırsal kesim ve varoş hareketine dönüştüğüne dikkat çeken Eygi, derinlik ve tefekkürden hızla uzaklaşıldığını, böylece giyim kuşama önem veren, cafelerde kapuçino içerken alabildiğine saçma konuları tartışan bir İslam gençliğinin ortaya çıktığını söylüyor.
   <br/>
   <br/>
   "Geçici bir hastalık bu"
   <br/>
   <br/>
   Gençlikteki değişimi irdelerken içinde bulundukları yaş ve ülkemizde maruz kaldıkları baskılar açısından ele almazsak onlara haksızlık yapmış oluruz. En doğal hakları olan eğitim konusunda dış görünüm gibi basit bir meseleden dolayı mağdur edilmeleri kendi içlerinde bir çelişki yaşamalarına neden oldu. Eğitim hakkından vazgeçmek istemediği gibi inançlarından da taviz vermek istemediler. Böylece yeni örtünme şekilleriyle bir çıkış yolu bulmaya çalıştılar. Olgunlaşmamış bir fikir yapısı ile bu baskıya maruz kalmaları tepkisel bir formata itti onları. Bir yılgınlık ve vazgeçmişliğin onları kendilerinin de anlayamadığı bir ruh haline soktuğu ortada. Böyle bir durumdaki insanı sorgulamak ne derece doğru, tartışılmalıdır...
   <br/>
   <br/>
   Dini konulardaki bilgisi ve bunları ele alırken seçtiği üslubuyla gençleri etkileyen Mustafa İslamoğlu gençlerin içinde bulunduğu bu dönem ve yaşadıkları  baskılar sonucunda bunalıma düştüklerini vurgularken şöyle diyor: "Gençlik bir buhran çağıdır. Değişim, gelişim ve dönüşüm çağıdır. 'Ben' bilinci bu dönemde gelişir. Oysa bizde gençlik sosyal açıdan bunaltılıyor, 'ben' bilincinin gelişmesine engel olunuyor, siyasi ve politik yasaklarla karşısına dikiliniyor. Gençlerin yaşlarının  verdiği tepki ve maruz kaldığı baskılar arasında sıkışıp kalması dolayısıyla bir bunalıma sürüklenmesi çok normal. Bunlar olağandışı zamanın olağan  tepkileridir."
   <br/>
   <br/>
   Türkiye gibi eklem noktasında bulunan müstesna coğrafyalarda böyle bir 'kültür anarşisi'nin yaşanmasını da normal kabul ediyor İslamoğlu. Ancak o, bir mevsim kadar geçici kabul ettiği bu durumla ilgili umutlar taşıyor. "Hiç bir hastalık kalıcı değildir" derken "Vücudun irini dışarı atması gibi toplum da bu hastalıktan bir süre sonra kurtulacaktır" diyerek sözlerini tamamlıyor.
   <br/>
   <br/>
   "Örnek alınan ülkelerden farklıydık"
   <br/>
   <br/>
   Peki ya gençler, onlar yaşadıkları değişimi nasıl değerlendiriyorlardı? Takvadan uzaklaştıklarını mı düşünüyorlardı yoksa yeni yeni normale döndüklerini mi? İslam'dan uzaklaştıklarını mı, yoksa Türkiye Müslümanlığı'nı keşfettiklerini mi iddia ediyorlardı? Boğaziçi Üniversitesi öğrencisi bir grup gençle değişim ve sebepleri üzerine yaptığımız söyleşide bu soruların cevaplarını aradık.
   <br/>
   <br/>
   Psikolojik Danışmanlık öğrencisi Tuba Akyüz 70'li yıllardan itibaren İslami hareketin ve bu hareketin yandaşlarının geçirdiği değişimi şöyle yorumluyor: "70'li yılların sonunda İslam coğrafyasındaki sıcak atmosfer sebebiyle Türkiye'de İslami değerler çok ön plandaydı. İran rejimi çok tazeydi. Öğrenci olayları devrim iddiasına endeksliydi. İslam vurgusu taşıyan herşey çok fazla öne çıkmıştı. Bunun dışındaki herşey alternatifti, kabul edilemezdi. İran ve diğer İslam ülkelerindeki söylemler bizde de kullanılmıştı. Oysa o ülkelerle aynı duruşta değildik. Onların devlet sistemi, kültür yapısı, etnik yapısı, mücadele tipi, cihad sloganları ülkeye girdiğinde ortam bulamadı. Uymadı. Bir yerlileşme bu belki de, ya da kendi bulunduğu toprağı farketme..."
   <br/>
   <br/>
   Uluslararası İlişkiler ve Siyaset Bilimi öğrencisi Halil İbrahim Yenigün, 79'daki İran devriminin tüm dünyayı alıp götüren siyasileşme dalgasına sebep olduğunu vurgularken tüketim alışkanlıkları üzerindeki etkisini şöyle yorumluyor: "İlk önce marşlar revaçtaydı. Aynı dönemde İslami tiyatrolar gündeme geldi. Hatta bu tiyatrolarda saz çalınması durumu söz konusu olunca tepki alır mıyız endişesi yaşandı. Derken bu gerçekleştirildi ve tepki de almadı. Sonra marşlar saz eşliğinde okunmaya başladı. Radyolarda müziksiz marşlarla başlayan serüven müzikli özgün ilahilere, sonra da şarkılara bıraktı yerini. Hatta şu anda 'top ten' ve 'X magazin' gibi kavramlar da yer almaya başladı İslami medyada."
   <br/>
   <br/>
   28 Şubat'tan en çok gençler etkilendi
   <br/>
   <br/>
   Halil İbrahim'e göre 28 Şubat kararları da İslamı yaşayan tüm kesimler üzerinde büyük bir yılgınlık meydana getirdi. Eskiden yapıcı etkinlikler çok heyecanlıydı. Ancak 28 Şubat'la o ana kadar yapılan herşey fos çıktı, herşey silindi. Cemaatler çözüldü. Cemaatlere güven azaldı. Özellikle son çare olarak gördükleri, bel bağladıkları Refah Partisi baktılar ki bu dönemde kapatılıyor, "daha ne yapılabilir, ne beklenebilir ki" duygusuna kapıldılar. Okumayı da bıraktılar bu arada... Hem okuyup da ne olacaktı, birşeyler yapmaya kalksan bir anda herşeyin sonu gelebiliyor. Böylece geri adım atılmaya başlandı. Ve bireysellik ön plana çıktı.
   <br/>
   <br/>
   28 Şubat konusunda Tuba da aynı görüşte ancak kitlesel bozulmanın 28 Şubat öncesinde başladığı halde o tarihten sonra bunun hızlandığını düşünüyor. Önceden sisteme "Küfür düzeni" şeklinde  bakıldığı halde Özal'ın Müslümanlara gösterdiği sıcak yaklaşım bir şaşkınlık meydana getirdi. Bu dönemde "Küfür düzeni" söylemi kan kaybetti. Bunu  devam ettirenler azaldı ve daha da marjinalleşti. Muhafazakâr söylem yaygınlaştı. Refah büyüyordu. Meclis'te etkili olmaya başladı.
   <br/>
   <br/>
   Uluslararası İlişkiler öğrencisi Ahmet Ragıp Akay da 28 Şubat'la birçok şeyin değiştiğini vurgularken aslında Erbakan'ın şahsında İslami görüşü savunanların terbiye edilmeye çalışıldığını ileri sürüyor. Ragıp bununla verilmek istenen mesajı "Çizmeyi aşarsan "dan" diye kafana ineriz" şeklinde algılamış. Bir dönem cebinde "E  listeleri"yle dolaşarak yediği herşeyin caiz olup olmadığını araştıranların bugünkü pervasız tavırlarını yılgınlıkla açıklıyor.
   <br/>
   <br/>
   İletişimi kolaylaştıran "Ceket"
   <br/>
   <br/>
   Aynı dönemlere rastlayan giyim alışkanlığındaki değişimi Edebiyat Fakültesi öğrencisi Melek Dinçer şöyle gözlemlemiş: "Başörtlü arkadaşları 56 yıl önceki giyimlerinin dışında farklı bir çizgide görüyoruz. Eskiden ceket etek giyenler garipsenirken şimdi tam tersi yaşanıyor. Başörtülü arkadaşlara cekete geçiş sebeplerini sorduğumda "bunun daha rahat olduğunu ve bu kıyafet sayesinde insanlarla daha rahat iletişim kurabildiklerini" söylüyorlar."
   <br/>
   <br/>
   Tuba Akyüz ise başörtüsü olaylarının cekete geçiş sürecinde etkili olduğunu vurgularken şöyle devam ediyor "Pardösü ürkütüyordu insanları. Ceketse daha bir onlardanmış havası veriyor. Bu yüzden cekete geçildi."
   <br/>
   <br/>
   Gençlerin değişim sürecine ait  bir diğer yorumu da özel radyo ve televizyonlarla ilgili. Tuba gözlemlerini anlatırken gençlerin İslami radyo ve televizyonlar yerine ötekileri tercih etmelerini de bir İslam genci bakış açısıyla yorumluyor: "Başkalarının araçlarıyla bir yerlere gelebileceğiz gibi düşünülüyordu. Radyo ve tv birer araç. Ancak bunlar taviz vermeyi gerektirdi. 'Bir radyo veya televizyonumuz olduğunda tek başına ayakta kalmamız mümkün' sanılıyordu. Oysa reklam almak zorundasınız. Böyle olunca uzak durduğunuz, hakkında yıllarca olumsuz görüş ileri sürdüğünüz ürünlerin ve kurumların reklamını almak zorunda kalabiliyorsunuz." Bunun gençlerin bir ikilem yaşamasına sebep olduğunu söylüyor Tuba. Herşeyin başta çok yadırganıp, tartışılmasına karşılık çabuk benimsenmesi de şaşırtıcı. "İslami radyolar da açıldığı ilk dönemlerde dinleyici kitlesi için çok şey ifade ediyordu. Ancak bir süre sonra birşey ifade etmemeye başladı. Önceden eğitici bilgilendirici programlar yapılırken şimdi gençlere yönelik programlarda "İslami Geyik"(!) yapılıyor" diyor.
   <br/>
   <br/>
   Doğru noktayı kim buldu?
   <br/>
   <br/>
   Belki bilirsiniz, Nasreddin Hoca'nın bir bağlama fıkrası vardır. Hani Hoca sağ eliyle sazın tellerine vururken sol elini bilinenin aksine hiç oynatmadan bir noktada sabit tutarmış. Etrafındakiler 'Hoca Hoca, bizim bildiğimiz tüm bağlamacılar sol ellerini oynatır dururlar sen nasıl böyle sabit tutuyorsun?' diye sorduklarında cevabı yapıştırmış: 'Onlar benim bulduğum noktayı arıyorlar'. Bize öyle geliyor ki bundan 1015 yıl önce İslam duyarlı çevreler Nasreddin Hoca gibi doğru noktayı bulduklarını sanmışlardı. Söylemleri, giyimleri, kuşamları, dinledikleri, okudukları bir yeknesaklığı çağrıştırıyordu. Epeydir bir arayış başlamış görünüyor. Elbette yanlış yola sapanlar, hatasını farkedip dönenler olacak. Yaşamak da bunu gerektirmiyor mu zaten? Vakayı tespitten öteye gitmemeye gayret ederek, kitlesel değişimin ne yanında ne de karşısında görünmeyi istedik. Bu değişimin bir noktasında biz de olabiliriz çünkü. Hayat olduğu gibi yaşanmaya, bağlama bilindiği gibi çalınmaya çalışılıyor. Ne dersiniz bir 10 yıl sonra, bugün içinden geçtiğimiz süreç hakkında aynı şeyleri söyleyebilecek miyiz?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5979-26-isl%C3%A2m%C3%AE-genclik-kabuk-degistiriyor.html), [web.archive.org (arşiv bağlantısı)](http://web.archive.org/web/20140523003915/http://www.aksiyon.com.tr:80/aksiyon/haber-5979-26-isl%C3%A2m%C3%AE-genclik-kabuk-degistiriyor.html)
