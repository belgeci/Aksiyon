# “Zeki” reklam istiyoruz

*Ebru Nida Bilici 1999.09.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Reklam sektörü son on yılda büyük bir atak gerçekleştirdi. Amatörce yapılan, yüzeysel ve sıradan ifadelerin yer aldığı reklamlar bugün yerini, kullanılan karakterden müziğine,
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060501080450im_/http://www.aksiyon.com.tr/resim/249/63.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   çarpıcı sloganlarından çekim ortamına kadar ayrıntılarıyla düşünülmüş reklamlara bıraktı. Ürün satışlarını büyük oranda etkilediği bugün herkesçe kabul edilen reklamcılık Batıda gösterdiği gelişimin bir uzantısı olarak artık Türkiye’de de profesyonelce uğraşılan titiz çalışmaların ortaya konduğu bir alan haline geldi. Hatta seyircinin, dolayısıyla da tüketicinin beğenisini toplayan öyle reklamlar yapılıyor ki bunlar her yıl yapılan “en iyi reklam” yarışmalarında aldıkları ödüllerle bir kez de konunun uzmanlarından takdir görüyor.
   <br>
    <br>
     Ayrıca bu reklamlar en beğenilen film ya da diziler arasında gösterilse bile seyredenin tepkisiyle karşılaşmıyor artık. Ancak reklam sektörünün es geçtiği bir nokta var ki özellikle hanımların tepkisini topluyor. Özellikle evhanımlarına yönelik reklamların büyük çoğunluğu çocuklara bile hitap edemeyecek kadar düşük bir seviyede. Hanımların anlama kabiliyetinden şüphe edildiği izlenimi veren bu reklamların çoğunda ya insanüstü karakterlere yer veriliyor ya da yardımına başvurulan ürüne erkek karakteri giydiriliyor. Kullanılan ifadeler ise fazla düz ve basit. İşte bir kaç örnek: Bir deterjan reklamı ve ürünün paketinde kullanılan yeşil renkteki yeşil güç, yani yeşil süpermen. Kadın süpermenden yardım istiyor ve olaya el koyan süpermen yardımıyla çıkmayan inatçı lekeler iflas ediyor. Bir diğer reklam lavabo temizliğinde kullanılan ürünle ilgili. Temizliği binlerce minik beyaz adamın yaptığı şeklinde bir imaj oluşturularak “gücünüz ve zamanınız size kalsın” deniliyor. Bir başka reklamda ise dans hocası üzgün duran hanım öğrencisine soruyor; “Bugün neniz var kuzum?” Kadının derdi o gün ne pişireceğidir. Basit danslar eşliğinde “Bu işin kolayı var” diyen hoca ona bir margarin önerir, paketin içinde yer alan yemek tarifi hanımın problemini çözecektir.
     <br>
      <br/>
      Bu örnekleri çoğaltmak mümkün. Ancak ne yazık ki yaygınlaşan bir ifadeyle “low IQ”(zeka seviyesi düşük) denebilecek senaryoları olan bu reklamlar bugün daha çok evde oturan ve tüketim pastasının en büyük bölümünü elinde tuttuğu varsayılan evhanımı prototipine hitap ediyor. Oysa sözkonusu ürünler bugün yaşı, eğitim seviyesi, mesleği ve medeni durumu ne olursa olsun tüm kadınlar tarafından kullanılıyor. Öyleyse zeka seviyesinin alt sınırını tutmanın anlamı ve sebebi ne?
      <br/>
      <br/>
      “Televizyonumu kapatıyorum”
      <br/>
      <br/>
      Bu tür reklamlara tepkisini daha çok televizyonunu kapatarak gösteren Ecz. Birnur Mert çok abartılı ve seviyesiz bulduğunu ifade ettiği bu reklamların hanımlar tarafından hazırlanmıyor olabileceğini düşünüyor. “Çünkü” diyor “Bir hanım elinden çıkıyor olsa reklamlarda hanımlar bu şekilde ifade edilmezdi. Bu biraz erkeklerin kafasındaki kadını canlandırıyor gibi.”
      <br/>
      <br/>
      Mert, saçma bulduğu reklamlar için vakit sarfiyatını önlemek amacıyla televizyonunu kapatıyor ama tepkisini sadece bu yolla ifade etmekle kalmıyor; bilinçli her hanım gibi Reklam Özdenetim Kurulunu da arayarak şikayetlerini gerekçeleriyle bildiriyor. “Canımı çok sıkan bir fıstık bir de ciklet reklamı vardı. Arayıp tepkimi bildirdim. Benim gibi rahatsızlık duyan başkaları da olmuş ki bu ara onları hiç yayınlamıyorlar” diyor. Birnur Mert ‘evde oturan, komşusunda gördüğü, onun tavsiye ettiği deterjanı kullanan, ya da aldığı üründen nasıl bir promosyon çıkacak diye bakan kadınlar’a hitap ettiğini düşünüyor bu reklamların. Ancak ona göre aslında çalışıyor olduğu için çıkmayan lekelerle fazla uğraşmasını gerektirmeyecek deterjanların reklamları ya da eve geldiğinde zaman ayarlı fırınındaki yemeğini zamanında pişmiş ve sıcak bulacağını ifade eden reklamlar daha anlamlı.
      <br/>
      <br/>
      Tüm dünyada böyle...
      <br/>
      <br/>
      Bu noktadaki hatayı ciddi bir medya planlaması yapılmamasına bağlayan iletişim sosyolojisi uzmanı Nurdoğan Rigel hedef kitle ev kadınıysa ona yönelik reklamların onun evde bulunduğu ve işlerinin yoğun olmadığı saatler olan 10:00—13:00 ila 14:00—18:00 arasında olması gerektiğini ifade ederken “Oysa bu saatlerin dışına taşılarak bu reklamlar bir de primetime’da gösterime girmektedir. Bu da medya planlamasının çok ciddi yapılmadığının göstergesi. Bu reklamların bir kısmı dış kaynaklı. Örneğin süpermenin kullanıldığı reklam Almanlar’a ait. Süpermen gibi bazı hayal ürünü kahramanların kullanılması tüm dünyada kadına nasıl bakıldığını gösteriyor. Hedef kitlenin kadın olduğu reklamlarda çözülümü kolay ve basit mesajlar yer alıyor” diyor. Erkek ve kadınlara yönelik reklamlarla ilgili yorumlarda ister istemez feminist söylemlere girdiklerinin altını çizen Rigel: “Ev hanımları tüm dünyada aynı. Dış dünyaya açılımını sağlayan şey televizyon. Entellektüel bir seviyesi yok, orta ve daha düşük bir kültüre sahip. Üreticinin mesajı bu tipteki hanımlaradır. Zaten entellektüel seviyesi yüksek olanlar bu reklamları geçer. O ne istediğini bilir. İhtiyaç duyduğu şeyi belirlemiş, kalitesini seçmiştir bile” diyor. Ancak kadının varsayılan seviyesinde onu hapsetmenin gereksizliğine de işaret eden Nurdoğan Rigel sosyal reklamlara ağırlık verilmesi gerektiğini söylüyor. “Kadınla ilgili eğitici reklamlara da yer verilmelidir” diyor; sivil savunmanın önemine değinen, çocuk edinmeye teşvik eden ya da sigaraya karşı başlatılan reklamlar gibi. Rigel son olarak bizde sadece reklamların değil tüm programların low IQ özelliği taşıdığının altını çiziyor.
      <br/>
      <br/>
      Oyuncak reklamı çocuğa değil
      <br/>
      <br/>
      Reklam Özdenetim Kurulu üyesi, M.Ü. İletişim Fakültesi öğretim üyesi olan Bozel Poyraz, Reklam Ajansı yöneticisi Feridun Hürel hanımlara yönelik reklamların bir kısmının düşük zeka kategorisine girdiğini ancak pilot bir hedef kitle tespit etmenin kaçınılmaz olduğunu belirtiyor. Bu hedef kitlenin dar tutulmasını, ürüne bir kişilik verilmesi gereğiyle açıklayan Hürel böylece iki ayrı margarin reklamında farklı tiplemeler kullanılarak iki ayrı ev hanımını da tanımlamış oluyor. Yani bu durumda ev hanımlarını da kendi aralarında ikiye ayırmak mümkün. Sempatik görünüşlü bir yağ damlacığıyla konuşan ev hanımıyla, aile fertlerinin kalp sağlığını ve kandaki kolesterol dengesini düşünen bilinçli kadın arasında da böylece bir fark oluşturulmuş oluyor. Reklamcılık konusunda henüz istenen seviyede olmadığımızı kabul eden Hürel, Reklam Özdenetim Kurulunun henüz bir yaptırımı olmamasını eleştirirken Batıda reklamcılık konusunda kanunlar çıkarıldığını ve uymayanların cezalandırıldığını söylüyor. Bizdeyse aynı işlem manevi kınama veya hatır gönül yoluyla hallediliyormuş. Tüketiciden de bazı reklamlar hakkında eleştiri aldıklarını söyleyen Hürel bunları dikkate alarak ilgilileri uyardıklarını belirtiyor.
      <br/>
      <br/>
      Hürel, Batıdan da ilginç örnekler veriyor. Örneğin Finlandiya’da ciklet ve şekerleme reklamlarında diş fırçası resmi bulundurmak şartmış. Yunanistan’da ise oyuncak reklamları sabah yedi ile akşam on arasında gösterilemezmiş. Çünkü oyuncak reklamları onu görüp ‘ille de isterim’ diye tutturmasın diye çocuklara değil, seçmeleri için ebeveynlere yapılırmış. Şiddete meylettiren oyuncakların ise reklamları asla yapılmazmış. İngiltere’de bir araba reklamında kadını aşağılayan ifadeler kullanılınca kadın derneklerinin tepkisi bu reklamı kaldırtacak kadar etkili olmuş. Bizde bu konularda gönüllü ve amatörce çalışıldığını söyleyen Feridun Hürel, konan kuralların belli cezai yaptırımı olmadığı için uyanların enayi durumuna düşüp zarar ettiğini söylüyor.
      <br/>
      <br/>
      Hanımlara yönelik reklamların belirli bir kültüre sahip bayan orta çoğunluğa hitap ettiğini belirten Ege Üniversitesi İletişim Fak. Halkla İlişkiler Dekan Yardımcısı Ahmet Bülent Göksel de bu sınıftaki hanımları komşusundan etkilenen, ürünün reklamını yapan stardan etkilenen, sınıf atlama çabası olan orta veya lise mezunu, iki çocuğu olan hanımlar şeklinde tanımlıyor. Bu hanım tipini diğerinden ayıran Göksel ‘diğer kadın’lara yönelik reklamların daha çağdaş ve anlamlı olduğuna da dikkat çekiyor. Modern kadın çizgileri gösteren bu hanımlar için zaman ayarlı fırının reklamından bahseden Göksel, alt kültür seviyesindeki kadınlara yönelik reklamların eğitici rolü üstlenmesinin reklamın sosyal sorumluluğunun çok küçük bir bölümünü oluşturduğunu söylüyor.
      <br/>
      <br/>
      Tüm reklam sektörünün sadece küçük bir kısmını oluşturan bu tür reklamlar artık bir çok kadını rahatsız ediyor. Daha ince düşünülmüş, estetik kaygılar güdülen, hem göze, hem kulağa, hem de akla hitabeden ve ekonomik çıkarların öne çıkarıldığı reklamlar özellikle hanımların beklentisi dahilinde. Çok güzel reklamların yapıldığı gözlemlenen son yıllarda bunun gerçekleşmesi hayal değildir sanırız...
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15318), [web.archive.org (arşiv bağlantısı)](http://web.archive.org/web/20060501080450/http://www.aksiyon.com.tr:80/detay.php?id=15318)
