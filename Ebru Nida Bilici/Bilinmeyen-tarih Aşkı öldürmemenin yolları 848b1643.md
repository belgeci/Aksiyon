# Aşkı öldürmemenin yolları

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050227092549im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092549im_/http://www.aksiyon.com.tr/resim/349/blank.gif" vspace="5"/>
  </p>
 </font>
 <font class="content">
  Sevdiğinizi anlamak, sevginizi tekrar canlandırmak için Özcan Ünlü’den küçük bir reçete: “Eşinizi uyurken seyredin. Dünyayla irtibatının kesildiği o anda, yorgunluğunu anlamaya çalışın. Eviniz için vücudunu yıprattığını, sadece iyi ve mutlu bir gelecek için çırpındığını düşünün bir an. Sabah kalktığında ona sarılın ve ‘seni çok seviyorum’ deyin.”
 </font>
 <br/>
 <p>
  <font class="content">
   Eşinizi ne kadar sevdiğinizi düşündünüz mü hiç?  Çevrenizdeki mutlu evliliklere baktıkça iç geçirdiniz mi? İmrendiniz mi başkalarının mutluluğuna zaman zaman?  Eşinize haftada en az bir kere seni seviyorum diyerek sarıldınız mı? Onun size karşı olan tepkisini ölçtünüz mü hiç? Sahi mutlu musunuz?
   <br>
    <br>
     Sevgi ve aşk, devamında da evlilik... Her insanın hayatının bir döneminde bunlardan en az birini yaşamış olduğunu düşünürsek bu konularda yazılmış her tür yazıya duyulan ilginin yoğunluk sebebini de anlayabiliriz herhalde. Hepimizin kütüphanesinde sayısı evlilikle ilgili yaşanan problemin şiddetiyle doğru orantılı olarak mutlu evliliklerin nasıl olacağını anlatan en az üç beş kitap bulunmaktadır. Çocuklarımız birer yetişkin olduğunda kütüphanelerimizi gözden geçirirlerse bizim bu konulara ne çok yoğunlaştığımızı şaşkınlıkla görecekler. Çiğdem ve Özcan Ünlü çiftinin Mozaik Yayınları’ndan çıkan Sevgi, Aşk ve Mutlu Evlilik adlı kitabının önsözünde yer alan girişteki sorular karşı cinsle yaşadığı duygusal yakınlığı bireysel manada test etmenin gerekliliğine işaret ediyor. Her çiftin yaşadığı evliliği ve kendi rolünü zaman zaman sorgulaması, yolunda gitmeyen şeyler varsa bundaki etkisini görmeye çalışması sorunların zamanında çözümünü sağlayabilir onlara göre.
     <br>
      <br>
       Kitap sevginin/aşkın, sonrasında bir ideal haline gelen evliliğin, evlendikten sonra aşkı ve sevgiyi korumanın yollarını, eşler arasındaki problemlerin nasıl aşılabileceğini, çocuklara bakışı, çevreyi yorumlayışı, örnek ve mutlu aile olmanın ne anlama geldiğini anlatırken; dünya ölçeğinden ülkemize doğru geniş bir yelpazede yaşanmış hayatları gözler önüne sermeyi hedefliyor.
       <br/>
       <br/>
       Kitap edebi bir üslupla kaleme alınmış. Okumayı zevkli ve anlaşılır bir hale getirmek için küçük kıssalar, şiirler, okuma parçaları, espriler, ünlü kişilere ait sözler ve tabii sevgi ve aşkı anlatan resimler kullanılmış.
       <br/>
       <br/>
       Evin hakimi sevgi olmalı
       <br/>
       <br/>
       Evde taraflardan birinin baskın değil, sevginin hakim olması gerektiğine işaret eden kitapta evliliği olumsuz etkilerden korumak için sık sık gözden geçirip tarafların üzerlerine düşen vazifeyi yerine getirmeleri öneriliyor. Sevginin dozunu artırmak, çocuklara ilgiyi yoğunlaştırmak, evi ihmal etmemek, evliliği sürprizlerle  renklendirmek, sosyal ve kültürel etkinliklerle popülist dayatmayı hafifletmek, okumak ve okumayı teşvik etmek, sevgiyi kendi evinde ve eşinde aramak, yeni ilgi alanları geliştirmek...” bunlardan bazıları...
       <br/>
       <br/>
       Evliliği evciliğe dönüştürmek
       <br/>
       <br/>
       Kitap üzerinde yaptığımız incelemeler kitabın temelde anlatmak istedikleri konusunda farklı bakış açıları yakalamamızı sağladı. Ancak kitabın yazarıyla yapacağımız görüşme günümüz evliliklerini irdeleme ve temel sorunun nerede olduğu konusunda fikir verebilirdi. Bu kitabı yazmaya neden ihtiyaç duyduğunu merak ettiğimiz Ünlü Ailesiyle yaptığımız görüşmeden işte bir kaç önemli nokta...
       <br/>
       <br/>
       Aslında şair olan Gazeteci Özcan Ünlü iki üç yıldan beri sevgi— aşk şiirleri ve aynı konudaki metinlere yoğunlaştığını ifade ediyor. “Sevgi ve aşkı evliliğe kadar götürebilmek mümkün mü, sevgi ve aşkı evliliğe nasıl yansıtır, evliliği kurumsal bir halden eğlenceye nasıl çevirebilirim” üzerinde en çok düşündüğü konular olmuş. Sevginin tüketilebilen bir şey olması evliliklerin bir süre sonra hodgam, sıradan, heyecansız paldırküldür devam eden bir müessese haline getiriyor. Oysa evliliği çocukken oynamaktan çok zevk aldığımız evcilik gibi eğlenceli hale getirmek  evliliği kurtarabilir diyen Özcan Ünlü buna kendince çözüm yolları aramış. Ünlü’ye göre evliliği hoş bir ortam haline getirmenin yolu evi ve ev içindekileri sevmekten geçer. “Kadın susacak, çocuk babasının yanında put gibi durarak saygılı olduğunu gösterecek’ gibi toplumun belirlediği abartılı kuralları çağa nasıl dönüştürebiliriz konularında düşünmüş Ünlü.  “Ana maddesi  sevgi olan bir evliliği anlatmayı hedefledim. Sevgi şiirleri beni bu kitabı yazmaya yönlendirdi. Sevgi ve aşk vardı ancak insanlar bunu pek hoyratça kullanıyorlardı. İdeal evlilikler bir anda gerçekleşemese de ona yakın evliliklere götüren yollar olmalıydı. Bunun için geniş araştırmalar yaptık.” diyor kitabı tanımlarken.
       <br/>
       <br/>
       Şevket Rado’nun “Hayat Böyledir” kitabından esinlendiğini ifade eden Özcan Ünlü çevresindeki yüz kadar aile üzerinde de uzun uzun gözlemler yaptığını söylüyor. Sokakta karısıyla nasıl yürüyor (erkek önde kadın akada mı, yoksa elele mi), parktaki halleri ( tamamen çocuklarıyla mı   ilgililer yoksa bir süre sonra kendi içlerine mi çekiliyorlar), başka insanlarla ilişkileri vs.
       <br/>
       <br/>
       Kitap Özcan Ünlü’nün kaleminden çıkmış. Ama bir erkek bakış açısıyla yazılmış olması tek bir yöne kaydırabilir diye Çiğdem Hanım tarafından test edilmiş . Ayrıca teknik konularda da onun yardımları olmuş.
       <br/>
       <br/>
       Sevgiyi çabuk tüketiyoruz
       <br/>
       <br/>
       Oysa hak etmediğimiz kadar coşkun yaşayıp bitiriyoruz sevgiyi zamanından önce. İlk dönemlerdeki heyecanı çabuk kaybediyoruz. ‘Nasıl olsa benim, artık nereye gidecek ki’ rahatlığı, iş bitmiş, olayı bağlamışlık duygusu oluşuyor bir süre sonra. İlişkiye nasıl başladığımız  çok önemli diyor Özcan Ünlü. Ona göre bu bir kültür meselesi. İnsan 20 yaşındayken elini tuttuğu sevgilisinin, 30 yaşında elini tuttuğu eşi olmasını istemeli, ya da seksen yaşında hasta yatağında yatarken başucunda durup elini yine sevgiyle tuttuğu kişinin de aynı kişi olmasını istemeli. Farklı toplumlardan insanları görüyoruz hâlâ sevgiyle elele tutuşup birbirlerinin gözünün içine bakıyorlar. Oysa bizim toplumumuzda insanlar sevdiğini ifade etmenin, ilgi göstermenin bir zaaf olduğunu düşünüyor” diyor.
       <br/>
       <br/>
       Evliliğin işlerliğini korumasında sevginin hâlâ yaşıyor olmasında eşlerin dayanışması çok önemli. Bizim kültürümüzde işler çok kabaca ayrılmıştır. Ev işleri kadına, dışarıdaki işler erkeğe. Ancak şimdi kadınlar da dışarda çalışıyor. Öyleyse evdeki işlerin de paylaşılması gerekiyor. Erkekler kadının olağanüstü güçlere sahip olup herşeyin üstesinden geleceğini sanıyorlar. Gerçi kadınlar da bu konuda suçlu erkek evlada iş yaptırmayarak iyilik yaptığını sanıyor. Oysa çeşitli beceriler kazanması eşine yardımcı olabilmesi onun iyiliğinedir. Kayınvalideler ise oğullarına iş yaptırıyorsa gelinleri pek sevmezler. Hatta oğuldan istenen şeyi yapmak üzere hemen hamlederler. Oysa kadının istemesine gerek duymadan birlikte iş yapıp kalan zamanı birlikte değerlendirmekten yana bir tavır içinde olunmalı. Bunlar ideal evliliklerde yaşanabilir diyorsunuz ama Özcan Ünlü’ye göre bunu şansa bırakmamalı. Yani eğer erkek kendiliğinden kalkıp bir şeyler yapmıyorsa kadın onu çağırmalı. Hâlâ direniyorsa ona küçük cezalar vermeli. Bu yolla hem problem tatlılıkla çözülmüş olacak hem de evlilik evcilik gibi eğlenceli bir hal alacaktır.
       <br/>
       <br/>
       Kavga etmeyenler mutlu mu?
       <br/>
       <br/>
       Tek tarafın (çoğunlukla kadının) sustuğu, böylece hiç tartışma yaşanmayan evlilikler mutlu evliliklerdir denebilir mi sizce? Sessiz sedasız bir çığ büyümektedir böyle evliliklerde. Bu bir gün patlama noktasına gelebilir ve taraflar önemli zararlar görebilir. Ya psikosomatik hastalıklar çıkar birer birer ya da susan kişi bir gün dayanamayıp konuşmaya başlarsa söyledikleri kimseyi memnun etmez.
       <br/>
       <br/>
       Evlilik bir birliktelik, bir hayat paylaşımı olsa da insanların kendilerine özel alanları da olmalı Ünlü’ye göre. Kadın da erkek de belirli zamanları kendi arkadaşları ve kendi özel ilgi alanlarına vakit ayırabilmeli. Sürekli bir arada bulunma bir süre sonra didişmelere kapı aralayabilir.
       <br/>
       <br/>
       Evlenmek kadar evliliği korumanın, evliliği korumak kadar bu durumdan mutlu olmanın ayrı bir sanat olduğu günümüzde evliliklerin sağlam zemine oturması ve uzun ömürlü bir birlikteliğe dönüşmesi için eşlere eşit oranda görev düşüyor. Sevmek ve emek vermek ne denli anlamlıysa bu anlamı ebedileştirmek için de korumak bir gerekliliktir. Sevgiyi sevip sevgiliyi mutlu etmek gaye halini alırsa mutsuzluk denen şey de tarih olur herhalde. Bu kitabı okumak evinize ne kadar mutluluk getirir bilemeyiz ama göstereceğiniz çabanın bir gün size sevgi olarak döneceğini tahmin etmek kehanet sayılmaz.
       <br/>
       <br/>
       Kitapta neler var?
       <br/>
       <br/>
       Eşlerin birbirini anlamak üzere çaba göstermeleri gerektiğini de anlatan Özcan Ünlü kitabında kadın erkek herkese şöyle bir çağrı yapıyor: “Bu akşam eşinizin yüzüne çocuğunuz gibi bakar mısınız? Onun yüzündeki çizgilerin hangi çileleri barındırdığını anlamaya çalışın. Ona hak verin. Haksız bile olsa yanlış yaptığını düşündüğünüz bir davranışından dolayı onu anlamaya çalıştığınızı isbata yönelik sözler söyleyin. Sizin onu can kulağıyla dinlediğini gördüğündeki sevincini birlikte yaşarsınız.
       <br/>
       <br/>
       Onu uyurken de seyredin. Dünyayla irtibatının kesildiği o anda, yorgunluğunu anlamaya çalışın. Eviniz için vücudunu yıprattığını, sadece iyi ve mutlu bir gelecek için çırpındığını düşünün bir an. Sabah kalktığında ona sarılın ve “seni çok seviyorum” deyin”
       <br/>
       <br/>
       e.bilici@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12535), [web.archive.org (arşiv bağlantısı)](http://web.archive.org/web/20050227092549/http://www.aksiyon.com.tr:80/detay.php?id=12535)
