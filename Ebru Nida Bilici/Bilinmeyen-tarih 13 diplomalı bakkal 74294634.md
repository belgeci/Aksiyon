# 13 diplomalı bakkal

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20031129140720im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031129140720im_/http://www.aksiyon.com.tr/resim/45/56.jpg" vspace="5"/>
  </p>
 </font>
 <font class="content">
  Özel kurslarda verilen muhasebe ve bilgisayar kursları ile bunların türevi olan daktilo ve diksiyon kursları ihtiyacı olan olmayan herkes için bir cazibe ve umut merkezi haline geldi. Kursların neredeyse para karşılığı dağıttığı sertifikalarla iş bulacağını sanan gençler umduklarını bulamadı. O kurs senin bu kurs benim koşturup duran gençler yine işsiz, yine işsiz. Bu uğurda harcanan paralar ise cabası....
 </font>
 <p>
  <font class="content">
   Bir insanın en fazla kaç diploması olabilir? Üç mü? Beş mi? On üç desek? “Yok canım o kadarı mümkün değil” demeyin. Bahsettiğimiz üniversite diploması değil elbette ki, özel kurslardan alınmış diplomalar. Ama bunun da sayısının on üç olması pek sık rastlanan bir durum değil. Ama olabilir. Peki on üç diploması olan bu kişi işsiz desek? Cevabınız “Burası Türkiye!” mi olacak? Evet bu tür kara mizah örneklere genelde bizde rastlanır. İşte bir örnek.
   <br/>
   <br/>
   Durmuş Ziya Bilgin kurs canavarı diye tabir edilebilecek kadar kurslarla hemhal olmuş, bir o kadar da mağdur edilmiş bir vatandaş. Belki de kurs mağdurlarının en mağduru. Antalya Kemer’de ikamet eden Bilgin 1992— 1996 yılları arasında tam on üç kursa giderek sertifika ve diploma edinmiş. Lise mezunu olan ve Halk Eğitim Merkezlerinin yürüttüğü LİMME projesi kapsamında bilgisayar, resim, bilgisayar programcılığı, iş ve teknik eğitimi alan Bilgin, daha sonra endüstri meslek lisesi bünyesinde bilgisayarlı muhasebe, ticaret lisesinde normal ve elektronik daktilo, muhasebe; elektrik, yabancı dil kurslarından İngilizce ve Arapça, Limasollu Naci eğitim kurumlarından da Almanca eğitimi almış.
   <br/>
   <br/>
   Ancak ne yazık ki neredeyse bir koleksiyon oluşturacak sayıya ulaşan diploma ve sertifikalar Durmuş Ziya Bilgin’e önünde ardına kadar açılacağını umduğu iş kapıları açmamış. Bir mesleğim olsun diyerek bunca kursta dirsek çürüten Bilgin hiçbirinin yararını görmemiş. Sonunda pes etmiş ve kendine bir bakkal dükkanı açıp onu işletmeye karar vermiş. Belki de kurslar için harcadığı milyarları elinde tutsa şimdi bakkal dükkanı yerine marketi olabilirdi. Çünkü en ucuzu ayda kırk—elli milyonu bulan kurslar Bilgin’in bütçesinde önemli gedikler açmış. Şimdi sahip olduğu tüm başarı ve bitirme belgelerini dükkanının duvarlarına asan Bilgin esefle onları seyrediyor. Müşterilerin dikkatini çeken bu diploma ve sertifikalar bazen onların hayret dolu sorularına da muhatap edebiliyor. “Bu kadar diploman olduğu halde hiçbir mesleğe sahip olamadın mı?” şeklindeki yarı acıma, yarı alay yüklü sorular üzüyor tabii. Ama “işte memleketimin hali” der gibi onları sergilemeye devam ediyor ısrarla. Üstelik bakkallık maddi yönden tatmin etmiyor onu. Özellikle ekonomik krizden sonra işleri bir hayli bozulmuş.
   <br/>
   <br/>
   Diploması sayesinde komando
   <br/>
   <br/>
   Şu sıralar diplomaları Bilgin’e maddi olarak yarar sağlamasa da manevi yararlar sağlıyor. Kendisini sosyalleştirdiğine inandığı bu kurslar sayesinde insanlarla daha rahat iletişim kurduğunu söyleyen Bilgin, resmi kurumlarla yazışma konusunda çevresindeki herkese yardım ediyor. Çevre halkının dilekçelerini yazan ve iş takibinde onlara yardım eden Bilgin bu yolla aldığı eğitimi hayata geçirmeye çalışıyor. Ha, bir de askerliği süresince işine yaramış diplomaları. Biraz ufak tefek olduğu için askerliğe kabul edilmeyeceğini düşünen Bilgin yazıcı olarak askerliğini yapmış, hem de Hakkari Çukurca’da bir komando birliğinde! Durmuş Ziya Bilgin şu anda bir üniversite öğrencisi adayı. Hiçbir kurstan yarar görmeyen Bilgin geçtiğimiz yıl girdiği ÖSS sınavından yüksek puan alarak 4 yıllık Mali İktisat bölümünü kazanmış. Bir yıl kayıt donduran Bilgin gelecek yıl eğitime başlayacak. Bakalım dört yıl sonra edineceği on dördüncü diploması onu bakkallıktan kurtarabilecek mi?
   <br/>
   <br/>
   Kurs mağduriyeti
   <br/>
   <br/>
   Sürücü kurslarının ya da özel eğitim kurumlarının tabela kalabalıklığı birçoğunuzun dikkatini çekmiştir. Muhasebe, ön muhasebe, bilgisayarlı muhasebe, daktilo, elektronik daktilo, diksiyon, bilgisayar, açık lise, açık öğretim ve daha neler neler... En son teknolojik adımın paralelinde ve ‘tecrübeli öğretmenler’ tarafından verileceği iddia edilen derslerin isimleri sıralanır birkaç katlı binanın neredeyse tüm yüzeyini kaplayacak şekilde. Gazetelerin ilan sayfaları ise birbirlerine karşı verdikleri müşteri savaşının arenasıdır. Sende muhasebe varsa, bende bilgisayarlı muhasebe var; sende bilgisayar işletmenliği varsa bende web tasarımı, autocat var... Birbirlerine galebe çalabilmenin yolunu arar dururlar. Ancak şimdilerde ilanın sonuna düşülen zekice düşünülmüş “iş imkanı” notu bazı kursları diğerlerine karşı daha güçlü kılıyor. İlgiyi, talebi artıran ve ‘bu kursa gidenlerin kesin iş bulacakları’ umudunu körükleyen bu not aslında anlaşılandan farklı şeyler ifade ediyor. Kuşkucu olmayan kişilerin kolayca kanacakları bu ibare aslında kursiyerler adına kursun iş başvurusu yapabileceği anlamına geliyor. Sayıları her gün artan bu yeni tür eğitim birimleri temelde lise mezunu olup da herhangi bir alanı olmayan gençlere belirli alanlarda bilgi ve beceri kazandırıp iş edindirme imkanı sağlamak için kurulmuş. 90’lı yılların başında hayatımızdaki yerini genişletmeye başlayan bilgisayar bu yolla daha çok kullanıcı bulacak, bu eğitimi alanlar da iş başvurularında bu özelliklerini ‘tercih sebebi’ olarak kullanabilecekti. Ancak sadece lise mezunları değil üniversitede aldığı muhasebe eğitimini yeterli bulmayan üniversiteliler de bu kurslardan yararlanma yolunu seçti. Aynı şekilde okulda aldığı diksiyon ya da bilgisayar eğitiminin yetersiz kaldığı gerekçesiyle iletişim fakültesi mezunları da kurslar yardımıyla bu eksiklerini tamamlamaya çalıştı.
   <br/>
   <br/>
   Ancak ne yazık ki eğitim sistemimizdeki boşluklar ve kontrolsüzlük burada da kendini gösterdi ve vatandaşın lehine sonuç vermesi beklenen bir kurum, aleyhine döndü. Binlerce gencin umut bağladığı kurslar birer para tuzağı haline geldi. Kapısına tabela asan, kursiyer avına çıktı. Aylarca kurslara para akıtan gençler ellerinde ne işe yarayacağı belli olmayan sertifika ve diplomalarla Durmuş Ziya Bilgin örneğinde olduğu gibi ortada kalıverdi. Üniversite diplomasının bile hiçbir kapıyı açma garantisi olmadığı bir ülkede sertifikalara umut bağlamak biraz trajikomik olabilir ancak hiç değilse birşeyler öğrenmiş olmaları kendilerini ifade edecekleri bir ortamda işe yarayabilmeliydi. Ne yazık ki umut tacirleri Milli Eğitim onayı bile olmayan sertifikaları kursiyerlerin ellerine tutuşturarak piyasaya bırakmaktan başka birşey yapmadı. Elbette ki aldığı paranın hakkını veren, müfredata uygun şekilde eğiten kurumları yok sayamayız. Ama fiyatı, dolayısıyla da kaliteyi düşürerek haksız rekabet yapan, meşruiyeti şüpheli kurslar bir çok gence pahalıya mal oldu.
   <br/>
   <br/>
   Bilgisayarsız bilgisayar kursları
   <br/>
   <br/>
   Bunun en ilginç örneklerinden birini Meral Ayyıldız yaşamış. Ayyıldız’ın bilgisayar öğrenmek için verdiği savaş tam bir kara mizah örneği. Bilgisayarı olmayan ortamda bilgisayar öğretme gibi bir imkansızı gerçekleştirmeye çalışan bir kursa kayıt yaptırmak onun en büyük yanlışı olmuş. Dolayısıyla da hiç bir şey öğrenemeden ayrılmış. Baştan sona teorik bilgilerle kursiyerleri eğitmeye çalışan hocalar bazı bilgileri ezberleterek sonuca ulaşacaklarını düşünmüşler belli ki. İki ay kadar iş çıkışında kursa devam eden Ayyıldız bir süre sonra yeterince bilgi edindiğine ya da en azından bazı programları kullanmayı öğrendiğine kanaat getirince ayrılmış. Ancak girdiği yeni işinde büyük bir fiyaskoyla karşılaşmış. Kursta hiç bir şey öğrenemediğini, dosya açmayı bile bilmediğini ancak bilgisayarla yüzyüze gelince anlayan Ayyıldız bu işleri mesai arkadaşlarının yardımıyla kısa sürede öğrenmiş. Ancak kursa verdiği onca para da içini sızlatmış. “Bilgisayarsız bilgisayar kursları” bir süre sonra bir adım atarak bilgisayar bulundurmaya başlamış ancak bu sefer de maliyeti düşürmek için ikinci el, yıpranmış, ilkel modeller kullanmışlar. Ahmet Bilen, Meral Ayyıldız’a göre böyle bir ‘ayrıcalığı’ yaşamış bir genç. İş imkanlarını geliştireceği umuduyla kurslara bel bağlayan Bilen, 1996 yılında sekiz ay süreyle haftada iki gün üç saat bilgisayarlı muhasebe kursuna devam etmiş. Ancak bu kurs onu madden ve manen sömürerek vakit kaybına neden olmuş. Artık tarih olmuş Micro adlı programı öğreten kursta en ilkel bilgisayar modelleri kullanılıyormuş. Eğitim sırasında sık sık çöken ve çok yavaş çalışan bilgisayarlar kursiyerlere zor anlar yaşatıyormuş. Bilgi kalitesinin düşük olduğunu söyleyen Bilen, Milli Eğitim onayı olmayan sertifikasıyla piyasada uzun süre iş aramış ancak hiçbir firmadan olumlu yanıt almamış, çünkü bu belgelerin geçerliliği yok.
   <br/>
   <br/>
   Diploma koleksiyonerleri
   <br/>
   <br/>
   Bugün özellikle lise mezunu olan bay— bayan kime sorsanız en az iki sertifikası var. Ama bir işi var mı? Yok. “Umut garibanın ekmeğidir” sözünü doğrulayan gençler aldığı sertifikaların işe yaramadığını gördükçe hep bir başkasının peşine düştü. Her biri kurs canavarına dönen gençler iş sahibi olabilirim umuduyla hem paralarını hem de zamanlarını kurslara hasretti. Hiç bir sektörü tümden karalamak doğru değil elbet. Bugün çok büyük bilgisayar firmaları kendi tanıtımlarını yapmak için belirli bir ders saati ücretsiz olmak üzere birkaç aylık kurslar düzenliyor. Ancak genel olarak tüm kurslar ve verdiği sertifikaların denetimi sıklaştırılmalı. Aksi halde yanlış ellere bırakılan eğitim çok daha kötü sonuçlara gebe kalacağı gibi çeyizi diplomalarla dolu genç kızlar ve diploma koleksiyoneri işsizlerin sayısı hızla artacaktır.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2436), [web.archive.org (arşiv bağlantısı)](http://web.archive.org/web/20031129140720/http://www.aksiyon.com.tr:80/detay.php?id=2436)
