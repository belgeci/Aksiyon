# Çocuklar duymasın, çocuğum âşık

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20031129203143im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031129203143im_/http://www.aksiyon.com.tr/resim/41/22.jpg" vspace="5"/>
  </p>
 </font>
 <font class="content">
  Çocuklar Duymasın dizisinin bir Türk yapımı olması ve aile ortamının bizim aile yapımıza benzemesi çocukların diziyi daha fazla benimsemesine sebep oluyor. Yabancı filmlerin etkisi bu kadar olmuyor. Bir bombardıman halinde haftada birkaç kez farklı kanallarda gösterilen dizi sayesinde erkek çocuklar Havuç’la, kızlar ise Duygu ile kendini özdeşleştirerek tavır ve davranışlarını taklit ediyorlar.  “Mutfak!” komutu, tartışmanın eşiğine geldiği halde kendine hakim olmayı başarabilen anne ve babanın birbirlerine avazları çıktığı kadar bağırıp diş gıcırdatarak tehditler savurabilmeleri için tahsis edilmiş mekana davet.
 </font>
 <p>
  <font class="content">
   Çocuklar anne babanın kavga ettiğini, kavganın konusunu ve hangisinin neyi savunduğunu bildiği halde sadece —sözümona— kavgada geçen sözcükleri duymadan salonda beklemektedir. Birbirlerine dilediğini, dilediği şiddette söyleyen anne baba yüzlerine yapışmış yapay bir gülümsemeyle döner ve aile, konu ne olursa olsun genelde annenin tercihi doğrultusunda karar alır. Çocukların anne baba arasında sık sık tekrarlanan tartışmalardan kötü şekilde etkilenmelerini önlemek için bulunmuş bu mutfağa kaçış yöntemi her bölümde defalarca tekrarlanır.
   <br/>
   <br/>
   ‘Çocuklar Duymasın’ dizisini ilginç kılan ve seyircinin dikkatini ilk etapta toplayan da bu replikler. Ancak bu sıradışı yöntem seyirciye komik geldiği kadar eğitimin önemli bir kuralını, “çocukların yanında kavga etmeme” kuralını hatırlattığı için diziyi meşrulaştırmış oluyor. Bilinçli ve çocuklarının ruh sağlığını düşünen şehirli, modern bir annenin maço babaya rağmen dayattığı davranışlar anlatılıyor dizide.
   <br/>
   <br/>
   Ailenin afacan, bir o kadar da bilmiş oğlu bitmek bilmeyen istekleriyle anne babaya zor anlar yaşatır ancak dizide en çok işlenen konu Havuç lakaplı çocuğun aşklarıdır. Âşık olduğu kızın ilgisini çekmek için boyunun uzamasını isteyen; bir cep telefonunun olması gerektiğini her fırsatta yineleyen; onu tavlama taktiklerini babasından alan çocuk dizideki en dikkat çeken karakterlerden biridir. Dizide çocuk karakterlerin bulunması ne yazık ki birçok ailede çocukların izlemesinde bir sakınca olmadığı hissini uyandırıyor. Ancak uzmanlar dizinin başta rol alan çocuklar olmak üzere seyreden tüm çocukları olumsuz etkilediğini her fırsatta yineliyor.
   <br/>
   <br/>
   Anaokullarında aşk
   <br/>
   <br/>
   Dizinin gizli açık birçok zararlı etkisi zaman içinde onu seyredenler üzerinde görülebiliyor. Yetişkinlerin birbirini light, taş fırın, feminist ya da dominant olarak sınıflandırması bir yana erkek çocuklar Havuç’la, kızlar ise Duygu’yla kendini özdeşleştirerek, onlarda gördükleri tavır ve davranışları taklide başlıyor.
   <br/>
   <br/>
   Anne babaların çocuklarındaki değişikliklerden yakınan ifadeleriyle artık daha sık karşılaşıyoruz. İlköğretim okullarının hatta okul öncesi eğitim birimlerinin veli toplantılarında sık sık çocukların âşık olma sendromu gündeme geliyor şimdi. Kim kime âşık, kimin aşkı karşılık buluyor, kiminki platonik vs... Öğretmenler şaşkın, veliler panikte. Yetişkinliğin ya da çocuklarını tanımalarının verdiği tecrübeyle bunun geçici birşey olduğunun farkında hepsi ama bu durum çocukların derslerini etkilediği için bir an önce aşılması gereken bir problem olarak kabul ediliyor.
   <br/>
   <br/>
   Öğretmeninin uyarısıyla kızındaki değişikliklerin ve melankolik tavırların okul arkadaşına âşık olmasıyla bağlantılı olduğunu öğrenen Zehra Burçak, dizinin çocuğu üzerindeki etkilerden rahatsız bir veli. Beşinci sınıfa giden kızının okulundaki birçok çocuğun aynı durumda olduğunu ifade eden Burçak, veli toplantılarında sık sık bu konunun konuşulduğunu söylüyor. Çocuklardaki bu âşık olma sendromu toplantıların önemli konularından birini oluşturmaktadır. Okulun rehberlik ve psikolojik danışmanı ise toplantıya katılarak aileleri sorun karşısında nasıl davranmaları gerektiği konusunda bilgilendirir. Ancak durumun gereğinden fazla dikkate alınmaması gerektiğini, bunun geçici bir durum olduğunu söyleyen danışman, velileri yeterince teskin edemez çünkü ‘küçük acemi âşıklar’ derslerini aksatacak kadar etkisindeler olayın. Zehra Burçak ergenlikten önceki yaş döneminde böyle aşkların yaşanmasının mümkün olmadığını bildiğini ve bu tavırların taklit olduğunu söylüyor ama endişelenmekten de kendini alamıyor. Yapabildiği tek şey kızına bazı yaptırımlar uygulamak olmuş; kendini toplayıp derslerine gereken ilgiyi göstermedikçe arkadaşına gidememek gibi.
   <br/>
   <br/>
   Zehra Burçak problemin kızının diziyi izlemesinden kaynaklandığının farkında olsa da seyretme yasağı uygulayamıyor. Çünkü dizi hakkında arkadaşlarının yaptığı kritikler onun kendisini kötü hissetmesine neden oluyor ve mutsuzluk yaşatıyor. Böyle olunca da Zehra Burçak’ın yapabildiği tek şey diziyi kızıyla beraber seyrederek hatalı noktaları onunla konuşup, etkileri azaltmak oluyor.
   <br/>
   <br/>
   “Ben aslında başkasını seviyoyum”
   <br/>
   <br/>
   Velilere göre dizinin bir Türk yapımı olması ve aile ortamının bizim aile yapımıza benzemesi çocukların diziyi daha fazla benimsemesine sebep oluyor. Yabancı filmlerin etkisi bu kadar olmuyor. Bazı çizgi filmlerin de bu tür etkileri oluyor çocuklarda, ama bir bombardıman halinde haftada birkaç kez farklı kanallarda gösterilen dizinin bıraktığı tahribat daha büyük.
   <br/>
   <br/>
   Ancak çocuklar âşık olma ve duygusal bir ilişkiyi sürdürme konusunda o kadar ileri gidiyor ki çocuk safiyetinin de etkisiyle aynı anda iki kişiyi birden idare etme “kurnazlığı”nı gerçekleştiriyor. Bu tesbit şöyle örneklendiriliyor: “Kızım âşık olduğu arkadaşına bir hediye almış, bunu fark eden aynı okulda okuyan ablası ise çocuğu uyararak bu yaptıklarının doğru olmadığını ifade ediyor ancak çocuğun verdiği cevap ablayı şaşkına çeviriyor: “Ben aslında Süveyda’yı sevmiyorum, başka birini seviyorum ama Süveyda üzülmesin diye bunu ona söyleyemiyorum!”
   <br/>
   <br/>
   İlkokulda evlilik muhabbeti
   <br/>
   <br/>
   Bir ilköğretim okulunda görev yapan Ömer Barış da çocuklardaki âşık olma yarışını bizzat gözlemlemiş bir öğretmen. Dizide her konunun esprili bir tarzda verilmesinin çocukların almasını kolaylaştırdığını, dolayısıyla âşık olma davranışının çocuğa daha normal geldiğini ifade ediyor. Tabii bu durum da en önce derslerini olumsuz yönde etkiliyor. Çocuklar arasında bazen ‘evlilik’ sözlerinin dahi geçtiğini söyleyen Barış, bir öğrencinin diğerine yazdığı “Falanca seni seviyor, sen onunla evlendin mi?” gibi insanı şaşkınlığa uğratan bir nottan bahsediyor. Barış’a göre aşkın, evliliğin ne olduğunu bilmiyor bu çocuklar, yaptıkları tek şey rahat ve mutlu bir çocuk olarak algıladıkları Havuç’u taklit etmek. Ancak bu onların ruhsal dengelerini etkileyebilir. Çocukların en az zararla bu dönemi atlatabilmeleri için ise okul ve aileler işbirliği içine giriyor. Rehberlik hocalarının ailelerle paslaşarak çözmeye çalıştığı bu problem için ailelerin kararlı bir tavır sergilemesi gerekiyor.
   <br/>
   <br/>
   Çeşitli yuva ve anaokullarında rehberlik ve psikolojik danışmanlık hizmeti veren Yasemin Yalçın da, dizide akşam ne işlenmişse ertesi gün çocukların arasında geçen konuşmaların bu minvalde olduğunu gözlemlemiş. Ailedeki kız manken olmak istemişse kızlar arasında manken olma hevesi dikkat çekiyor. Aşk ya da âşık olma kavramlarının çocuklar arasında yaygınlaşmasının dizi filmle meşrulaşmış olmasından kaynaklandığı kanısını dile getiren Yalçın, filmle bunun isminin konulmuş olduğunu ifade ediyor. Daha önce böyle şeylerin meşru olmadığının farkında olan çocuk filmde yeralmasıyla meşrulaştığını hissediyor.
   <br/>
   <br/>
   Ben demeden, ben erkeğim diyorlar
   <br/>
   <br/>
   Okul öncesi yaş döneminin çocukların modelleme dönemi olduğunu vurgulayan Yalçın’a göre filmdeki karakterleri dikkatle seyreden çocuk baba olarak Haluk’u modelliyor. Her ne kadar erkek çocuğun ‘ideal’i kendi babası olsa da aile içinde yeterli diyalog sağlanamamışsa ya da çocuk babayı farklı ortamlarda gözlemleyememişse model olarak güç olgusunu fazlasıyla yansıtan Haluk’u seçebiliyor. Çünkü çocuk TV’de baba oğul ilişkisini bizzat gözlemliyor.
   <br/>
   <br/>
   Dizinin bir marka olduğunu ve ailece seyredilmesinin de çocuğu etkilediğini, orada verilen mesajların benimsenmesini kolaylaştırdığını söyleyen Psikolog Yasemin Yalçın, diziye doğru öğeler yerleştirilmedikçe bu tür problemlerin yaşanabileceğini belirtiyor. Ona göre eğitimciler dizide geçen ifade ve tavırları beğenmiyor ancak çocuğa bunları sadece yasaklayarak sorun çözülemez. Yasak, mekana hastır. Aile öğretmenin koyduğu yasağı desteklemiyorsa ve çocuk bunu sindiremediyse öğretmenin etkisi burada biter. Bu yüzden ailenin yaklaşımı çok önemli. Çocuk yanlış kişiyi modelleme problemini ancak daha etkin bir model bulunca aşabilir. Çocuğun diziden etkilenerek şekillenen arzu ve isteklerini sindirip, bastırarak ya da parasızlık gerekçesiyle ekarte etmeye çalışan ailelerin çocukta özentiye sebebiyet verebileceğini vurgulayan Yasemin Yalçın, olmayacak şeyleri çocuğa nedenleriyle anlatmanın gerektiğini belirtiyor. Çünkü istekleri reddedilen çocuk “Annem benim hiçbir isteğimi yerine getirmiyor” duygusuna kapılabilir.
   <br/>
   <br/>
   Çocuğun cinselliği anlaması gereken yaş vardır. Ben kavramı oturmadan “Ben erkeğim” demeye başlıyor. Ayrıca dizide çocuğa hitap etmeyen yetişkin problemlerine de yer veriliyor. Yasemin Yalçın’a göre hamilelik problemleri, cinsel konulara fazlaca duyarlı olan İsmail ya da çaycının verdiği taktikler çocukları onlara uygun olmayan, bilmesi gerekmeyen şeylere uyandırabilir. Ve bu çocukların ruhunu etkileyebilir. Annem beni doğurmadan önce böyle kötü hisler içine girmiş ya da sıkıntılar yaşamış gibi.
   <br/>
   <br/>
   Peki çocukların bu kadar ilgi gösterdikleri bir diziden onları koparmak mümkün değil mi? Bugün birçok anne baba bu ve benzeri filmlerin çocuk üzerindeki etkilerini fark etmiş olsa da çocuğu uzaklaştırma konusunda başarısız. Çözümü televizyonu hepten kapatmakta bulan bazı ebeveynler ise çocukla çatışma haline girebiliyor ve çocuk mutsuz olabiliyor.
   <br/>
   <br/>
   Çocuğun duygusunu, heyecanını paylaşın
   <br/>
   <br/>
   Oysa uzmanlar Mevlânâ’nın “Çocuğun elinden kokulu soğanı alabilmek için, ona kokulu elma verin” tavsiyesine uygun tavırları öneriyor. Çocuğa diziyi seyrettirmemek için ona sunulacak alternatiflerin cazibesini artırmak tavsiye ediliyor. Çocuk öyle zevkli şeylerle meşgul edilmeli ki filmi hatırlamamalı bile. Kanal değiştirmek ya da tv’yi kapatmak yerine o saatlerde yürüyüş yapmayı, yemeği beraber pişirmeyi ya da birlikte oyun oynamayı teklif edebilirsiniz. Kısaca çocuğun dikkati farklı bir yöne çekilmeli. Ancak herşeye rağmen çocuğun seyretmesinin önüne geçilemiyorsa filmi çocukla seyrederek hatalı noktalar hakkında konuşulmalı. “Neler yaşandı, ne olmalıydı”nın kritiği yapılmalı. Çocuğun yanlışları kendisinin bulması sağlanmalı. Çocuğun evet dediğine siz hayır derseniz bunu kabullenmesi zor olabilir. Çocuk hayırı kendisi keşfetmeli. Bu daha kalıcı ve etkili olacaktır.
   <br/>
   <br/>
   Ayrıca anne babanın çocukların yanlışını düzeltme noktasında hep telaşlı bir uyarıcı rolünde ya da nutuk çekme peşinde olmasının sakıncalı olduğu belirtiliyor. Çocuk duygularını heyecanla anlatıyorsa, anne baba onun heyecanını paylaşmalı ama uygun bir dille hatasını görmesi sağlanmalı.
   <br/>
   <br/>
   Bu dizi yayınlandığı günden beri sık sık medyada yer aldı. Reklamın iyisi kötüsü olmaz mantığıyla dizinin yapımcılarının bundan yararlanmaya çalıştığı, hatta belki tartışmaları bizzat tetikledikleri konuşuldu. Ama bizim için mesele ne bu dizi, ne de bir başkası. Önemli olan bunlar karşısında anne babaların nasıl davranması gerektiğini bilmesi. Tabii dizinin yapımcılarının da ilkeli davranarak gördükleri ilgiyi hak etmek için biraz daha kafa yormaları ve verdikleri mesajın etkilerini de hesaba katmaları gerekiyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2371), [web.archive.org (arşiv bağlantısı)](http://web.archive.org/web/20031129203143/http://www.aksiyon.com.tr:80/detay.php?id=2371)
