# Psikolojik değil, stiff-man’miş

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050227161101im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161101im_/http://www.aksiyon.com.tr/resim/352/58.jpg" vspace="5"/>
  </p>
 </font>
 <font class="content">
  Bir hastanın başına gelebilecek en hazin durumlardan biri hastalığının teşhis edilememesinin yanısıra hasta olduğuna başta doktorlar olmak üzere çevresindeki hiç kimseyi inandıramamasıdır herhalde.
 </font>
 <br/>
 <p>
  <font class="content">
   Son yıllarda psikosomatik hastalıkların artışı ya da hastalık hastalarına artık daha sık rastlanıyor oluşu gerçek hastalar için birer handikap haline geldi. Çünkü doktorlar tanısını koyamadıkları hastalıklara “psikolojik” deyip işin içinden çıkıveriyor. Artık o hasta kolunun bacağının ağırdığını, çektiği sancıların sahici olduğunu hatta hiçbir ruhi rahatsızlığının olmadığını anlatsın dursun, anlayan bulursa...
   <br>
    <br>
     Akit Gazetesi okurlarının yakından tanıyacağı meslektaşımız Mine İzgi son üç yıldır böyle şanssız bir hasta olan annesi Nezaket İzgi için neredeyse bütün enerjisini harcıyor. Meslektaşımız üç yıldır kızkardeşiyle birlikte bu amansız hastalığa karşı savaş açmış durumda... Hastalığın oluşum süreci ve sonrasında yaşananlar gerçekten çok ilginç ve yürek burkacak türden.
     <br>
      <br>
       İzgi’nin tıp fakültesi öğrencisi kızkardeşinin başörtülü oluşu gerekçesiyle okuldan uzaklaştırılmasıyla başlıyor herşey. Kızının okumasını çok isteyen annenin üzüntüsü evlatlarında hastalanacak korkusu uyandırıyor. Çok geçmeden sol ayak topuğunun çekilmeye başlaması ‘eyvah’ dedirtirken önce sol bacakta ardından da sağ bacakta çekilme, kasılma, şekil bozukluğu ve dindirilemeyen ağrılar başlıyor. Ancak ne yazık ki yapılan tüm tetkiklere rağmen hastalığın gerçek nedeni bulunamıyor. Daha doğrusu doktorlar bulamadıklarını bir türlü kabul etmiyor; kimi bel fıtığı diyor, kimi psikolojik, kimi de konversiyon (beden diliyle isyan) olduğunu iddia ediyor... Elliden fazla doktor, ondan fazla hastane dolaşılıyor. Hatta gidilen doktorlar uzman doktor bile değiller. Hepsi profesör ya da doçent. Seyir üzüntüyle başladığı için psikolojik olmasından şüpheleniliyor ama uygulanan psikolojik tedavilere hiç bir şekilde cevap vermiyor. Ne elektroşokların, ne de ağrı kesicilerin hiç bir etkisi olmuyor.
       <br/>
       <br/>
       Hasta değil deneme tahtası
       <br/>
       <br/>
       Hastalığının farkında ve şuuru yerinde olan Nezaket İzgi’nin bu üç yıllık süreç içinde çocuklarına ve doktorlara ısrarla anlatmaya çalıştığı şey biyolojik bir hastalığı olduğudur. Ruhen çok rahat olduğunu, aklında, psikolojisinde hiç bir sıkıntısının olmadığını kendini çok iyi hissettiğini, sadece bedenen hasta olduğunu anlatmaya uğraşıp duruyor. O, “Benim ayaklarım ağrıyor, benim vücudum çekiliyor, ağrılarım var ve sanki bir tornavidayla vücudumu oyuyorlar” dedikçe doktorlar belfıtığı olabilir, omuriliğinde birşey olabilir diyerek o bölgede yoğunlaşıyor. Çektirilen MR’ların, tomografilerin, rontgenlerin tahlillerin haddi hesabı yok. Ne hikmetse ‘anne’de hiç bir ilerleme yok aksine seyir hızlanıyor. Biyoenerji, hipnoz (ki onları uygulayanlar da profesör), kaplıcalar demeyip alternatif alanlarına da başvuruluyor. Tıbbın ya da bazı tıpçıların aciz kaldığını gören aile hastalarına şifa olur umuduyla biraz da çevrenin baskısıyla tanıdık ve şarlatan olmadıklarını bildikleri cincilere de gidiyorlar. Ama onlar yakınların duygularını sömürmeye kalkıp “bunda kafir cin var vs.” diyerek kandırıyorlar. Mine İzgi bu olayları yaşadığı dönemi şöyle anlatıyor: “Bu tür şeylere inanmadığım halde çevrenin ısrarıyla gittik. Mezarlıktan muskalar bile çıkardık, kimbilir kime aitti... Bunlar bizi çok korkuttu, üzdü... Ama sonuçta benim dediğim doğru çıktı. Yer gök duayla duruyor buna inanıyorum. Ama onların hangisi benim annem için yaptığım dualar kadar içten, samimi ve yüreği yanarak dua edebilirdi?” diyor.
       <br/>
       <br/>
       Meğer stiff—man’miş
       <br/>
       <br/>
       Bundan yirmi gün kadar önce tamamen tevafuk eseri hastalık nihayet teşhis ediliyor. Sadece Bakırköy Ruh ve Sinir Hastalıkları Hastanesine gidilmediği için herkes oraya da gitmelerini istiyor. Ama ne hasta ne de yakınları bu konuda istekli. Nihayet bir yararı olmayacağını bile bile, sadece gitmiş olmak için, bir de oraya götürülüyor hasta. Nöroloji klinik şefi hastayı görünce ‘Tamam bu konversiyon’ diyor. Klinikte yatacak ama tedavi sistemine göre refakat yasak. Bu şartın kabul edilme aşamasında verilen kararın zorluğunu anlatırken Mine İzgi şunları söylüyor: “Annem ne sağına ne soluna dönebiliyor, bırakın tuvalete gitmeyi yemeğini dahi yiyemiyor. Durumunu bildikleri halde annemi “Bu hastayı yatıracağız, tek başına kalacak ve iyileşecek” diyerek yatırdılar. Annemi orada bıraktık ama onbeş gün sonra oradan çıkardığımızda annemin yedi kaburgasında kırık, bütün vücudunda yatak yarası, el ve ayaklarında da muhtelif yaralar açılmış vaziyetteydi. Hem de birkaç santimlik yaralardı... En az altı kilo vermiş... Midesi küçülmüş, yemek dahi yiyemeyecek durumdaydı. Artık mamalarla besleniyor.”
       <br/>
       <br/>
       Bu dönemde konsültasyon için servise gelen bir başka Nöroloji Uzmanı Fikret Aysal, Nezaket İzgi’yi görünce bu hasta sizin hastanız değil, ne işi var burada diyor ama servis doktorları itiraz ediyor. “Olamaz bu psikolojik bir durum” diye ısrar edilince bir emg çektirilmesine karar veriliyor. O güne kadar kimsenin aklına gelmeyen emg’nin çekilmesi kesin sonucu ortaya çıkarıyor. Nezaket İzgi aslında bir stiff—man hastasıdır. Katılaşmış insan diye tercüme edilen bu hastalığın en önemli sonucu bağışıklık sisteminin çökmüş olması. O ana kadar bir çok nörolog hastayı gördüğü halde hiçbiri hastalığı tanıyamamış ne yazık ki. Zaten diğer branştaki doktorların çoğu bu hastalığın adını bile bilmiyor. Milyonda bir rastlanan bir hastalık bu, belki de Türkiye’de ilk.
       <br/>
       <br/>
       “Ben hastayım”... “Hayır değilsin”
       <br/>
       <br/>
       Hastalık nihayet teşhis ediliyor ama hastanın çektikleri de kendisine kaldı. Mine İzgi “Çok şükür annemi delirtmeden hastalığı teşhis edildi” diyor ve ekliyor: “Bence hiç bir hasta yakını tamamen bilgilenmeden doktora güvenerek hastasına zulmetmesin. Biz açıkça anneme zulmettik. Bunun vicdan azabını çekiyoruz. Bunu nasıl telafi ederiz bilmiyorum. Bunu ona anlattık ve o bizi anlamış görünüyor ama biz hâlâ bu vicdan azabını yaşıyoruz. Doktorlar anneniz hasta değil, isterse her işini kendisi yapabilir dedikçe biz de anneme sen hasta değilsin, kendi işini yapabilirsin, yapmıyoruz diyerek ona yüklendik. Bugüne kadar annesini reddetmiş, yüksek sesle konuşmuş çocuklar değiliz. Annem de şok oluyordu. Doktorlar da zaten anneme ‘Çocukların sana bakmazlar, niye baksınlar, onların da kendi hayatları var’ diyordu. Bunlar annemi kesinlikle ruhen çok yıpratmıştır.”
       <br/>
       <br/>
       Hastalığın ne olduğunu bilmek elbet çok önemlidir ancak tedavisi de çok pahalıdır. Tedavi için yirmi milyar gereklidir ve bu bir şekilde bulunmalıdır. Üç senedir kendi imkanlarıyla tedavi sürdürmeye çalışılmış. Özel hastanelerde pahalı tetkikler vs. yaptırılmış.
       <br/>
       <br/>
       Teşhis edilen hastalığın tedavisinde kullanılacak cihazların maliyeti çok yüksek. Omuriliğe takılacak pompa benzeri bir cihaz için gerekli para yirmi milyar. Bağ—Kur sağlık güvencesi olan hasta ne yazık ki Bağ—Kur’un bu konuda yardımını göremiyor. Zaten şimdiye kadar yapılan tahlil ve röntgenlerin parasını da Bağ—Kur yetkilileri “yatalak hastayı görmek istedikleri?!” için alamamışlar.
       <br/>
       <br/>
       Şimdiye kadar kendi imkanlarını sonuna kadar kullanan aile yirmi milyarlık talep karşısında şaşırıp kalmış durumda. Ancak Mine İzgi’ye yazar çevresinden arkadaşları imkanları ölçüsünde sahip çıkıyorlar. Düzenlenen bir kitap kermesiyle diyalog halinde bulundukları Birey, Birun, Ravza, Hayat, Mektup, Uysal, Timaş ve Nesil Yayınları gibi yayınevlerinin bağışladığı kitapların satışından elde edilecek para tedavi için kullanılabilecek. Geçtiğimiz günlerde Yenigün Eğitim, Kültür ve Yardımlaşma Derneğinde düzenlenen kermesi çok yakında Üsküdar’da yinelemeyi düşünen İzgi ve arkadaşları Hekimoğlu İsmail, Engin Noyan, Hüseyin Üzmez, Vehbi Vakkasoğlu, Şule Yüksel Şenler, Ali Erkan Kavaklı gibi birçok yazarı da kermes süresince hem birbirleriyle hem de okurlarıyla buluşturdu. Yayınevi sahipleri ve yazarların yardımları karşısında sevincini dile getiren Mine İzgi şunları söylüyor: “Çevremdeki herkes ‘Sana kötü gününde yardım etmeyeceksek dostluğumuz nerede kalıyor?’ diyerek yardıma koştular. Ne kadar para toplanabilir, biz o ameliyatı gerçekleştirebilecek parayı toparlayabilir miyiz bilmiyorum ama bu desteği görmek insanı gerçekten iyi hissettiriyor.”
       <br/>
       <br/>
       “Yardımları geri ödeyeceğim”
       <br/>
       <br/>
       Kitap kermesinden kitap satın alarak maddi yardımda bulunanların yanısıra, Albaraka Türk Bakırköy Şubesindeki 22844 numaralı Merve Hilal İzgi’ye ait hesap numarasına nakit yardımında bulunan hayırsever vatandaşlar da duyarlılıklarını göstermiş oluyorlar.
       <br/>
       <br/>
       Ancak Mine İzgi yardım etmek isteyenlerin kendilerine ait bilgiler eşliğinde para göndermelerini istiyor. Çünkü yapılacak yardımları tekrar hayır sahiplerine ödemek istiyor. O zaman ihtiyacı olan bir başka insana daha yardım etme imkanı doğacaktır. Mine İzgi “Ben şu anda işimi yapamıyorum, kızkardeşim çalışamıyor. Ama annem iyileşince önümüz açılacak ve para kazanabileceğiz o zaman bize yardım edenlere borcumuzu ödemekten sevinç duyacağız” diyor.
       <br/>
       <br/>
       Nezaket İzgi şimdi ameliyat olacağı ve kısmetse tekrar yürüyeceği günleri bekliyor bir hastane odasında. Sevenleri ve durumunu bilenler mümkünse madden, değilse dualarıyla ona destek olmaya çalışıyor. Kendisiyle beraber yakınlarının da derin bir oh çekeceği günlerin bir an önce gelmesini temenni ediyor. Meslektaşımız ve dostumuz Mine İzgi’ye sabır ve kolaylıklar diliyoruz.
       <br/>
       <br/>
       e.bilici@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12878), [web.archive.org (arşiv bağlantısı)](http://web.archive.org/web/20050227161101/http://www.aksiyon.com.tr:80/detay.php?id=12878)
