# “Piyasayı altüst edeceğim”

*Ebru Nida Bilici 2000.01.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Zaman, bazı insanların hızına yetişemeyecek kadar yavaştır bazen. Ancak hayatı ciddiye aldığı kadar, hayatla dalga geçebilen insanlar için zamanı kendi peşinde koşturmak hiç de zor değil...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060501080236im_/http://www.aksiyon.com.tr/resim/268/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Böyle bir hayatın örneğini sevdiği işi yapmanın mutluluğu ile ilgi duyduğu alanlarla ilgilenmenin zevkini, hayır faaliyetleri yürütebilmenin huzuruyla aynı anda yaşayabilen Mehmet Yapıcı’da görmek mümkün. 38 yaşındaki Mehmet Yapıcı’yı hem işinde hem de sosyal hayatında iç huzuru elde etmiş nadir insanlardan saymak yanlış olmaz. Ancak Mehmet Yapıcı’yı sayfalarımıza taşıyacak kadar önemli kılan şey İstanbul’un özellikle Avrupa yakasında hızla yayılan ünü. Mehmet Bey bir terzi. Yenibosna’daki Zafer Mahallesi Eflatun Sokak’taki Şef Tekstil adlı atölyesi ise günün her saatinde hanımların —deyim yerindeyse— işgali altında. Her zevke ve her keseye göre imalat yapan tekstil sektörünün piyasaya sürdüğü birbirinden güzel giysiler bugün bir çok terziyi böyle kalabalıklara hasret bıraksa da Mehmet Yapıcı’nın atölyesi bu konuda ‘maşallah’lı.
   <br>
    <br>
     On yıl öncesinin fiyatları
     <br>
      <br/>
      Atölyeyi bu hale getirense insanı şoka uğratan fiyatlar. Yapıcı tayttan pijamaya, tişörtten body’ye her tür giysinin parçasını sadece ve sadece “Yüzelli bin lira”ya dikiyor. Pantolon paçası kıvırma, duble paça yapma, fermuar dikme işlerinden ‘yüz bin’ lira, diğer küçük tamiratlardan ise sadece ‘elli bin’ lira alıyor. Elli bin lira ile yüzelli bin lira arasında değişen fiyatlar komik ötesi!! Hatta, evet size katılıyorum, hiç inandırıcı değil. Yazıyı okurken ‘eski tarihli bir dergi mi okuyorum’ şüphesine de düşebilirsiniz. Ya da ‘dikişi çok kötüdür’ diyebilirsiniz. Ancak bunların hiçbiri doğru değil . Doğru olan şu ki yedi yıl Lebib Mısırlı’da çalışmış, 22 yıllık, tecrübeli bir terzi 2000 yılı ocak ayında dikiş fiyatlarını yüz– yüzelli bin lira olarak açıklıyor.
      <br/>
      <br/>
      Ucuz dikip mutlu oluyorum
      <br/>
      <br/>
      Bir buçuk senedir bu fiyata giysi diken Mehmet Yapıcı enflasyona meydan okuyarak bir yıl daha mevcut fiyatı korumayı hedefliyor. Bu kadar ucuz dikme sebebini ise “insanları mutlu etmek” şeklinde açıklıyor. Severek yaptığı işini ve çalışma şeklini şöyle anlatıyor Mehmet Yapıcı: “Yenibosna ve çevresi tekstil ürünlerinin bol satıldığı yerler. Hanımlar bu kumaşçılardan artık kumaşları çok ucuza alıp bize getiriyor. Biz de dikiyoruz. Mağazalarda en az on milyona satılan pijama takımlarını, tişörtleri, etekleri bu şekilde üçyüzelli—dörtyüz bin liraya maledebiliyorlar. Çok seri bir üretim yapıyoruz. Bugün verilen kumaşı müşterinin yanında biçiyoruz ve ertesi gün teslim ediyoruz. Ben biçiyorum eşim dikiyor.”
      <br/>
      <br/>
      Lebib Mısırlı firmasında altı—yedi yıl çalışan Bedriye ve Mehmet Yapıcı hızlı üretim özelliklerini burada kazanmışlar. Daha sonra kendi işlerini kuran Yapıcı çifti hayat felsefelerini yansıtan türde üretime devam etmişler.
      <br/>
      <br/>
      “Burada yapılan işler halka hizmettir”
      <br/>
      <br/>
      Bu kadar ucuza maledilen giysilerin müşterileri çok mutlu ettiğini ifade eden Mehmet Yapıcı insanların duasını almaktan çok mutlu. ‘Onların dualarıyla ayakta’ olduğunu ifade ederken “Hastalık nedir bilmeyiz. Allah koruyor. Geçenlerde bir kaza geçirdik. Çok büyük bir tehlike atlattık. Ne bize ne de arabamıza birşey oldu. İnsanların dualarıyla oluyor bu. Huzurlu ve mutluyuz. Eşim ve çocuklarımla arkadaş gibiyiz. Bu büyük bir zenginlik. Milyarları olup da böyle bu mutluluğa hasret insanlar var” diyor.
      <br/>
      <br/>
      Mehmet Yapıcı yaptığı işin ‘hayır’ amaçlı olduğunu atölyesinin duvarlarına astığı tabelalarda da ifade ediyor: “Burada yapılan işler halka hizmettir.” Bunun dışında Yapıcı’nın hayata bakış açısını anlatan başka tabelalar da göze çarpıyor: “Para kaybedilir, kazanılır ama kişilik asla”, “Huzuru yakalamak istiyorsan insanlık için birşeyler yap”, “Ne yaparsan yap ırkçılık ve ayrımcılık yapma”, “Düştüğün zaman yardımına dostun değil tefeci koşar”, “Huzur bulmak için cömert ol, huzuru kaybetmek için fesat ol” şeklindeki ifadeler bunlardan bazıları...
      <br/>
      <br/>
      İyi ki terzi mafyası yok
      <br/>
      <br/>
      Piyasadaki terzilerin bir pantolon paçası kıvırma ya da bir fermuar dikme işi için bile en az bir milyon lira aldığını hatırlatıp nasıl oluyor da bu kadar ucuza diktiğini sorarken “İyi ki terzi mafyası yok, size göz açtırmazlardı” diyoruz, o cesaretle şunları söylüyor: “Benim Allah’a bir can borcum var. Onu da nasıl isterse öyle alır. Kimseden korkum yok. Bu tür şeyleri dikmek bir dakika bile sürmez. Onların bir milyon liraya yaptığını yüz bin liraya yapmak bana zarar vermiyor. Üstelik insanların duasını alıyorum.”
      <br/>
      <br/>
      Yaptığı işle insanları memnun etmenin yanısıra ülke ekonomisine de katkı sağladığını ifade eden Yapıcı “Bugün tekstil artıklarını değerlendiren bir fabrika yok. Ben atılacak kumaşları değerlendiriyor, insanların kullanabileceği hale sokuyorum. Bunlardan artan çok küçük parçaları bile ‘at’ deseler de atmıyor, elbezleri yapıp onlara veriyorum. Onbeş seneden beri kumaşları değerlendirme gereğinin mücadelesini veriyorum. Devletin bu yüzden benden vergi almak şöyle dursun bana destek olması gerek” diyor.
      <br/>
      <br/>
      Hem sporcu hem müzisyen
      <br/>
      <br/>
      Günde yüzlerce parça diken Mehmet Yapıcı sosyal hayatını ihmal etmeyen biri. Yedi yıl profesyonel futbolcu olarak sahalarda koşmuş. Yedi—sekiz kez İstanbul Gol Kralı olmuş. Kocasinan Spor Kulübü, Zeytinburnuspor, Özel İdare, Sümerspor, Şirinevler, Siyavuşpaşa gibi kulüplerin formasını giymiş. Sahip olduğu evini ve arabasını da o yıllarda kazandıklarıyla aldığını söyleyen Yapıcı dikiş konusundaki performansını da sporculuğuna bağlıyor.
      <br/>
      <br/>
      Mehmet Yapıcı yaşı ilerleyip sporu bırakınca da yıllardır amatörce ilgilendiği müziğe dönmüş. Şu anda nota dersleri alan Yapıcı’nın onlarca şarkı sözü var. Bunlara kendince müzikler de yapmış ancak henüz satışlarına başlamamış. Nota bilgisini tamamlayıp satışlara başladığındaysa piyasayı altüst edeceğini söylüyor Yapıcı, “Çünkü” diyor “Diktiğim giysiler gibi şarkı sözlerinin fiyatlarını da çok çok ucuz tutacağım. Ucuzluk benim hayat tarzım.”
      <br/>
      <br/>
      Nasıl olsa bu şekilde de geçiniyor o. Kahveye gitmez, içkisi yok, sigarası yok. “Herkes eğlenmeye gazinoya giderken ben evimde orgumun başında bir kaç şarkı çalıyorum çoluk çocuk eğleniyoruz. İstesem 2000 model araba alırım ama 94 model Doğan’ım da beni istediğim yere götürüyor” derken bu tür şeylere fazladan para bağlamak yerine ihtiyaç sahiplerine yardım etmeyi tercih ediyor Yapıcı, ve “... ben böyle mutlu oluyorum”diyor.
      <br/>
      <br/>
      Şu anda enstrüman olarak sadece org çalan Yapıcı depremzedeler için de bir şarkı yapmış. Şarkı sözü yazma hobisi çok eskiye dayanıyor Yapıcı’nın. Yetiştirme yurtlarında büyüdüğü için çok duygusal olduğunu, bunun da kendisini müziğe yönelttiğini ekliyor.
      <br/>
      <br/>
      “Evin yükünü kadınlar çekiyor”
      <br/>
      <br/>
      Mehmet Beyin müşterileri hep bayan olduğu için ‘Bayanlarla çalışmak zor mu?’ sorusuyla biraz deşmek, hemcinslerimiz hakkındaki düşüncelerini öğrenmek istiyoruz; ancak o çekiştirmeye hiç yanaşmıyor, müşterilerini saygıyla anıyor. “Bayanlarla çalışmak erkeklerle çalışmaktan daha kolay. Bayanlar çok sabırlı ve bütçelerini erkeklerden daha çok düşünüyor. Hangi erkeği şurada bir saat bekletebilirsiniz? Ama bayanlar ailelerinin her ferdini hem de çok ucuza giydirebilmek için sabırla saatlerce bekleyebiliyor. Evin yükünü kadınlar çekiyor aslında” diyor.
      <br/>
      <br/>
      İş hayatında mutluluğu yakalamak, başarıyla iç huzuru aynı anda tatmak uzak, özlenen bir duygu bugün milyonlarca insan için. Ya başarıyı ya da huzuru feda etmek insanları ikilemler girdabına sürüklese de hem iş hem de sosyal hayatta mutlu olmanın sırrı mutlu etmekte gizlidir aslında.
      <br/>
      <br/>
      ‘İnsan insanın kurdudur’ söyleminin yaygınlaştığı günümüzde bu tür insanlar ‘müzelik’ kabul edilse de ‘insan olmak’ hâlâ böyle birşey her halde... Ne dersiniz?..
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14848), [web.archive.org (arşiv bağlantısı)](http://web.archive.org/web/20060501080236/http://www.aksiyon.com.tr:80/detay.php?id=14848)
