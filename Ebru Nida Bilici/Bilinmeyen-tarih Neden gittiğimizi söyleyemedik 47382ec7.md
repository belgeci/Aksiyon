# “Neden gittiğimizi söyleyemedik”

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050226074923im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226074923im_/http://www.aksiyon.com.tr/resim/403/28.jpg" vspace="5"/>
  </p>
 </font>
 <font class="content">
  Beş yıl Türkiye’yi siyasi bir darboğazın eşiğine getiren gerginlik çok şeyi değiştirdi. Yassıada, Zincirbozan tecrübelerinden geçmiş politikacıların, hapishanelere yabancı olmayan aydınların bu döneme ayak uydurması zor değildi. Ama aynı sürecin kurbanı bir grup daha vardı ki onlar daha hayatlarının baharındaydı ve kendi dünyalarında dersleriyle, okullarıyla meşguldüler.
 </font>
 <br/>
 <p>
  <font class="content">
   Yıllardır anfilerinde ders dinlediği, sıralarına oturduğu, kantininde çay içtiği okullar yüzlerine kapandı. Yıllardır sorunsuz şekilde kullandıkları örtüler, siyasi havaya uygun olarak siyasi simge olarak görülmeye başlamıştı. Çoğu sosyal yapının alt katmanlarından geliyordu, ailelerinde, yakın çevrelerinde üniversite okuma fırsatı bulmuş ilk kuşaktı. Kimi şehrin soğuk bir duvar gibi önünde dikilişi karşısında köyüne dönmeyi tercih ederken, kimi azmi elden bırakmadı. Yola devam etmek isteyenlerden bir kısmı başını açarak, bir kısmı peruk takarak sorunu aşmaya çalışırken, bir kısmı da yurtdışında okumayı denedi.
   <br>
    <br>
     Almanya, Macaristan, Avusturya, Kanada, Avustralya, Amerika ve Azerbaycan bu gençlerin eğitim almak umuduyla gittiği ülkelerdi. 1999 yılında yani bu örtülü sürgünün başladığı yıl Aksiyon dergisinde bu gidişin bir ‘beyin göçü’ olduğunu, yüzlerce genç ve azimli insanın yitişi anlamına geldiğini, dolayısıyla ülke için bir kayıp olduğunu anlatan bir kapak dosyası hazırlamıştık. Haberin yayınlandığı hafta gelen mesajlar okurlarımızın da başörtüsü uğruna bu kadar insanın kaybından duydukları üzüntüyü dile getiriyordu. Onlar da bizim gibi bu sorunun biran önce giderilmesi gerektiğini vurguluyor bu gidişe yetkililerin dur demesi gereğine işaret ediyorlardı.
     <br>
      <br>
       Gitme dur diyemedik
       <br/>
       <br/>
       Genç üniversiteli kızların buruk ve hüzünlü gidişleri başta aileleri ve arkadaşları olmak üzere konuyu insan hakları ihlali çerçevesinde değerlendiren aydın kesimi de derinden yaralamıştı. Ama siyasiler dışında konuyu çözüme ulaştıracak kimse olmadığı için yapılanlar yazma ve çizmeyle sınırlı kalmıştı.
       <br/>
       <br/>
       O tarihten bu yana üç yıl geçti. Ama ülkede yasaklar adına henüz hiçbir değişim gözlenmedi. Giden öğrencilerin ara sınıflarda olanları okullarından mezun olup geri döndüler; ne yazık ki ülke bıraktıkları gibiydi hâlâ. Başörtüsü yasağı konusunda herhangi bir ilerleme kaydedilmemiş, kendileri gibi yurt dışına çıkma imkanı bulamayan arkadaşları hâlâ sorunun çözümü için mücadele veriyordu. Oysa aynı dönemde fakülteye giren arkadaşları çoktan mezun olmuş, hayata atılmış, ailelerine destek, ülkeye hizmet vermeye başlamıştı bile. Bu şartlar altında birinci gruba göre şanslı ama mezunlara göre şanssızdılar.
       <br/>
       <br/>
       Herbirinin en az iki üç yıllık kaybı oldu. Artık sene kaybının bir anlamı yoktu belki. Ama asıl üzüntü veren yasağın hâlâ devam ediyor oluşuydu. Yasak herbirine çok büyük acılar yaşatmıştı. Gurbeti tattırmıştı örneğin. Kendi isteğiyle yurt dışında eğitim alan yaşıtlarından farklıydı durumları. Bir sürgünde gibi hissediyorlardı kendilerini. Bir mecburiyet olması onlara gurbeti daha da acılaştırıyordu. Gittikleri ülkede kendi dillerini konuşan, kendilerini anlayacak hiçkimse yoktu, beraber gittikleri aynı kaderi paylaşan arkadaşlarıyla dertleşiyor, birbirlerini teselli ediyorlardı. Umutlarını hiç yitirmediler. Çünkü tek sermayeleri umuttu. Türkiye’de de tüm diğer medeni ülkelerde olduğu gibi eğitim almak ya da hizmet etmek isteyenlere başörtülerinin engel gösterilmediği günleri düşlüyorlardı.
       <br/>
       <br/>
       Macaristan’da eğitim alan öğrenciler Seget’te toplanmıştı. Uluslararası bir eğitim kurumuydu Seget Üniversitesi ve tamamı yabancı öğrencilerden oluşuyordu. Kendileri gibi Müslüman öğrenciler de vardı ama başörtüsü problemi yaşadığı için buraya gelen sadece Türklerdi. Diğer öğrencilerse kendi ülkelerinde tıp eğitimi almak uzun zaman ve para isteyen bir eğitim türü olduğu için Macaristan’ı seçmişti. Oysa başörtülü Türk kızları ülkelerinde devlet okullarında okudukları halde Macaristan’da paralı eğitim almak zorunda kalmışlardı. Hem kendileri hem de aileleri zorluk yaşıyordu bu yüzden. Aralarında evli olanlar da vardı, çocuğundan ayrı kalanlar da ama başladıkları işi bitirme azmi onları kamçılıyor, hem daha başarılı hem de daha idealist olmaya zorluyordu.
       <br/>
       <br/>
       Gittikleri ülkelerde -özellikle de Türklerin egemenliğinde yaşamış Doğu Avrupa ülkelerinde- Türk olmaları hasebiyle herkesten sevgi ve saygı görüyorlardı. Yaşlı kadınların yolda rastladığı bu gençlere lisan farklılığı nedeniyle bir şey anlatamasa da dokunması, sırtını sıvazlaması, sevgiyle bakması onlara bu gurbette bir merhem gibi geliyordu. O insanların gösterdiği nezaket ve yardımseverlik onlara zor günlerinde teselli oluyordu.
       <br/>
       <br/>
       Ama hepsinden önemlisi polis engeliyle karşılaşmadan, hocaların aşağılayan söz ve bakışlarına maruz kalmadan derslere girebilmeleri önemli bir farklılıktı onlar için. Böyle bir eğitime alışmaları zaman aldı ama özledikleri de buydu.
       <br/>
       <br/>
       Tabii zor anlar da yaşıyorlardı gidiş şekilleri yüzünden. Cerrahpaşa İngilizce Tıp Fakültesi beşinci sınıfı yarıladığı halde Macaristan’da dördüncü sınıftan itibaren okuması istenen Nuray Engin arkadaşlarının neden ara sınıfta nakil yaptığı yönündeki soruları karşısında yaşadığı sıkıntıyı şöyle dile getiriyor: “İsrailli arkadaşlarım bana Macaristan’a gidiş sebebimi sorduğunda gerçek sebebi söylemek ağırıma gidiyordu. Bunu bilmesinler istiyordum. Ülkemin ve Müslümanların içinde bulunduğu bu durum onları sevindirebilir diye onlara başka nedenler gösteriyordum.”
       <br/>
       <br/>
       Tıp eğitimini Azerbaycan’da devam ettirmek zorunda kalan Güliz Yılmaz ve aynı ülkede biyoloji okuyan Elif Kor da Azerbaycan’da bulunmalarının asıl nedenini kimseye bildirmemeye çalıştıklarını dile getiriyor. Azerbaycanlı gençlerin daha iyi bir eğitim için Türkiye’ye gidiyor olmasına karşılık bu öğrencilerin Azerbaycan’a gidişi merak uyandırıyormuş. Ancak konuyu bilen ve ülkemizdeki durumdan haberdar olan hocalar üzüntülerini dile getiriyormuş. Bu durumda da gençler bunun geçici bir durum olduğunu söylüyor, umutlarına onları da ortak ediyorlarmış. Çünkü onlar inanıyor ki bu ülke insanı başörtüsüne gereken değeri veriyor ve kendilerine sorulsa başörtüsü yasağının kaldırılmasından yana olacaklar. Ancak başörtüsü yasağıyla ilgili kararlar tamamen siyasi sebeplerle alınıyor. Hepsi geçici. Ve mutlaka birgün engeller kalkacak ve haklar sahiplerini bulacak.
       <br/>
       <br/>
       “Hizmet için geri döndük”
       <br/>
       <br/>
       Başörtülü üniversiteli kızların yurt dışına ilk gittikleri yıl sayıları daha azdı. Ülke başına ortalama 10 öğrenciydi bu sayı. Ancak zaman içinde sayıları arttı. İlk yıl gidenlerin durumlarından memnun oluşu sonraki yıllarda gitmeyi düşünenlerde umut oldu. Şimdi bazı ülkelerde bu sayı kırka ulaşmış durumda. Yazının girişinde de bahsettiğimiz gibi bu öğrencilerden bir kısmı mezun olup Türkiye’ye döndü. Dolayısıyla mezun oldukları okullarda mezuniyet törenleri yapıldı. Ama hepsi için buruk birer törendi bunlar. Ne aileleri ne de yakınları gelebildi törenlerine, ne de bitirmeyi hayal ettikleri okullardaydı bu mezuniyet. Aynı burukluğu farklı ülkelerde yaşayan bu genç mezunlar, aileleri ve sevdikleriyle mutluluklarını paylaşmak istediler. Bunun için Türkiye’de de temsili bir mezuniyet töreni düzenlemeye karar verdiler. Gidişlerinde kendilerine destek olan ve gittikleri ülkelerde güvenli ve sağlıklı bir eğitim almaları için organizasyonda yardımcı olan AK-DER, onları dönüşlerinde de yalnız bırakmadı ve genç mezunlar için mezuniyet töreni düzenledi. Bu törene ailelerin yanısıra siyasetçi ve aydınlar da davetliydi.
       <br/>
       <br/>
       İşte geldik, buradayız!
       <br/>
       <br/>
       Tören önemli bir mesajı verme amacını taşıyordu. Genç doktor ve öğretmen adayları başörtüsüyle okuyabilme ve çalışabilme isteklerinde kararlı ve mücadelelerinde sebat göstermişlerdi. Üstelik birçokları gibi bu ülkeyi sudan sebeplerle terkedip yurt dışında küçük düşürme gayreti göstermek yerine kendilerini -dışarıda da olsa- yine bu ülkeye hizmet için yetiştirdikleri ve mücadelelerini sürdürecekleri verilmek istenen asıl mesajdı. Onlar sanıldığı gibi gittikleri ülkelerde kalmadılar. Geri döndüler ve hizmet için kendilerine görev verilmesini bekliyorlar. Genç doktorlar uzmanlık sınavına girebilmek ve uzmanlıklarını ülkelerinde yapmak istiyorlar. Ama bu mümkün olmazsa yurt dışında dört yıl daha uzmanlık için yaşamak zorunda kalacaklar. Oysa onlar ülke insanının özellikle sağlık alanında yaşadıkları sorunları bildikleri için severek yapacakları bu hizmette önlerindeki engellerin kaldırılmasını istiyorlar.
       <br/>
       <br/>
       Onlar umutlarını koruyorlar. Okuldan ihraç edildikten sonra bekleyip yasakların kalktığı gün tekrar eğitimlerini devam ettirmeye çalışmak yerine, kendi imkanlarını zorlayarak, birçok sıkıntıya katlanarak, eğitimlerini tamamlayıp, beklenen gün geldiğinde yetişmiş eleman olarak hizmet vermeyi istiyorlar. Ülkesini seven, hizmet için çırpınan bu genç doktorlar, genç öğretmenler ülkemiz için önemli bir zenginlik. Kullanmayı bilirsek tabii...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1761), [web.archive.org (arşiv bağlantısı)](http://web.archive.org/web/20050226074923/http://www.aksiyon.com.tr:80/detay.php?id=1761)
