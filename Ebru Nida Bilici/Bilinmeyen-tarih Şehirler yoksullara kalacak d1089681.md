# Şehirler yoksullara kalacak

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20031129203133im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031129203133im_/http://www.aksiyon.com.tr/resim/34/20.jpg" vspace="5"/>
  </p>
 </font>
 <font class="content">
  Ülkedeki en zengin insanların kendileri için oluşturdukları şehrin kalabalığından, gürültüsünden ve fakirlerinden uzak gettolar diğer kesimleri de harekete geçirdi. Bir alt gelir grubundan olan zenginler de kendilerini şehir dışına attı. Öyle görünüyor ki şehirler yoksullara kalacak
 </font>
 <p>
  <font class="content">
   Birkaç ay önce arkadaşımız Meral Yılmaz’ın “Zengin Gettoları” başlıklı kapak dosyası büyük kentlerde gözlenen yeni bir trendi haber veriyordu. Değişen yaşam mekanlarıyla ilgili bu dosyada ülkenin en üst düzeydeki gelir grubundan olan küçük azınlığın şehrin dışında kendileri için kurdukları küçük saklı kentlerden bahsediliyordu. İstanbul’un keşmekeşinden, gürültü ve kalabalığından, bir de fakirlerden uzak kalmayı tercih eden bu kesim şehrin dışında özlemlerini gerçekleştirebilecekleri alanları kendi zevk ve isteklerine göre planlıyor, şekillendiriyorlardı. Bu plana göre yeni yerleşim yerleri hem gürültü ve kalabalıktan uzak ama günün teknolojisiyle donatılmış, hem de yarım saatten kısa bir süre içinde şehrin merkezine ulaşılabilecek yakınlıkta olmalıydı.
   <br/>
   <br/>
   1980’lerden itibaren kurulmaya başlanan bu ‘şehirden kaçış planları’, küçük birkaç örneğinin başarıyla gerçekleştirilmesinin üzerinden fazla geçmemişti ki en üst gelir grubundan insanların oluşturdukları kendilerine özel bir dünya halini almıştı. Çünkü artık şehir merkezindeki en gözde mekanlar bile cazibesini ve oturulabilirliğini kaybetmişti.
   <br/>
   <br/>
   Taşının toprağının altın olmadığı binlerce kez ispatlanmış olsa da İstanbul hâlâ her gün göç alıyor ve gitgide içindekileri barındıramaz bir hale giriyor. Giderek büyüyen bir dilimde yer alan yoksul kesim ise üst gelir grubundan insanların artık görmeye tahammül edemeyecekleri bir sayıya ulaştı. Ve şehirden göç başladı.
   <br/>
   <br/>
   İstanbul’un yoğun ve stresli yaşamı, hava kirliliği, trafik işkencesi, çarpık kentleşme olgusu, biraz da 17 Ağustos sonrasındaki deprem korkusu ile, hep var olan “doğal çevrede villa yaşamına özlem” çoğaldı, bir gereksinime dönüştü. Bu tarz yaşamın kalitesini doğrudan etkileyen ve talebi belirleyen vazgeçilmez kriterler vardı. Yeşil, sakin, temiz havalı ve doğal bir ortam, düzgün ve seyrek yapılaşmayı teminat altına alacak sağlıklı bir imar planı, kent merkezlerine makul sürelerde ulaşılabilmesi, sağlık, eğitim, spor, eğlence vb. sosyal gereksinimlerin beldede karşılanabilmesi. İkinci olarak da etrafında çarpık yapılaşma olasılığı bulunmaması, modern gereksinimlere cevap verir nitelikte, kaliteli, sağlam ve estetik olması, konut sitesinin düzgün bir altyapıya sahip olması, sosyal tesislerin yeterli olması.
   <br/>
   <br/>
   Tüm bunlar yeni yeni kurulan uydu kentlerin taşıması gereken en önemli ve ayırt edici özellikler idi. Öyle ki restoranından alışveriş merkezine, kreşinden kuaförüne, golf sahasına, tenis kortuna, sağlık merkezleri ve okullara kadar her tür istek ve ihtiyaca cevap veriyor olması şehre uzaklığın getireceği tüm dezavantajları kendi içinde eritmelidir. Ve insanlar sadece iş ya da toplu eğlence merkezleri için şehre gitmelidir.
   <br/>
   <br/>
   İkinci zengin sınıf gettoları
   <br/>
   <br/>
   Ancak gazete ilanlarına ve şehir dışında hızla artan yapılaşmaya bakınca durumun sadece bu yüzde birlik kesimle sınırlı olmadığını anlamak zor değil. Sükuneti, huzuru, emniyeti ve mutluluğu şehrin dışında arayanların sayısı her geçen gün artıyor. Tabii her gelir grubu kendi gettosunu kurarak yapıyor bunu. Kemerburgaz, Ömerli ya da Göktürk beldesinde oluşturulan birkaç milyon dolarlık evler kadar değerli olmasa da yüzde beşlik dilime sığdırılabilecek kesim de yüz bin doların üzerinde fiyat biçilen ev ve villalar edinme peşinde şimdi.
   <br/>
   <br/>
   İnsanların betondan ve gürültüden kaçma ve yeşile doyma eğiliminde olduklarını fark eden inşaat şirketleri de onlara özel ve gelir seviyelerine uygun alternatifler sunuyor artık; tabii modern yaşamın gerekleriyle birlikte.
   <br/>
   <br/>
   Çeşitli anketlerle müşteri profilini çıkaran ve yaygınlaşan şehir dışına göç özlemini tespit eden inşaat şirketleri İstanbul’a çok yakın ama doğayla iç içe projeler geliştiriyor. Ancak bunların hepsi öyle çok büyük sayıda evlerden oluşan ya da kalabalık yerler değil. Hitap ettikleri gelir grubuna göre konut sayısı belirleniyor. Yani evlerin fiyatları yükseldikçe bir belde için tasarlanan konut sayısı düşüyor. Dumankaya İnşaat’ın gerçekleştirme aşamasında olduğu Gizli Bahçe ya da Kelebek Vadisi gibi dar kapsamlı projelere karşılık, birçok kooperatifin birlikte oluşturduğu Boğazköy Toplu Konutları 4 bin konut ve 2 bin villayla iki ayrı uydu kent örneği sunuyor. Ağaçların gölgesinde, eski İstanbul konak ya da yalılarının mimari özelliklerinde inşa edilmiş evler, eski İstanbul’u İstanbul dışında yaşamayı isteyenlere sunarken, benzer doğal özelliklerle birlikte daha uygun fiyatlı çok katlı konutlar da alıcı buluyor.
   <br/>
   <br/>
   İnşaat şirketlerinin yaptığı pazar araştırmalarında şehir merkezindeki bitişik nizam apartmanların artık cazibesini kaybettiği ve site yaşamına bir özlem olduğu gözlenmiş. Aileler özellikle çocuklarının güvenle bahçesinde oynayabileceği siteleri daha çok talep ediyor şimdi. Bu isteği şehrin iç kısımlarında arayanlar da var tabii. Onlar için Etiler’deki Acarkent türü site yaşamları bir miktar ihtiyaca cevap veriyor. Şehir merkezinde villa yapılamıyor oluşu daha doğrusu bunun maliyetinin çok yüksek oluşu da bazıları için şehir dışında yaşamı zorunlu kılan etkenlerden biri. Çünkü şehir merkezinde yapılan binalar en az beş katlı olmak zorunda. Böyle olunca lüks ve büyük evlerde yaşamak isteyenler soluğu şehir dışında alıyor.
   <br/>
   <br/>
   Bu arz talep dengesi inşaat şirketlerini çeşitli cazibe noktaları oluşturmaya itmiş tabii. İnsanlara şehre gelme zorunluluğu duyurmayacak şekilde ihtiyaçlarının önemli bir kısmını temin edecekleri sosyal tesisler sunmak şehir dışına gönül rahatlığıyla yerleşmelerini sağlayan önemli bir etken. İnsanları şehir dışına çekmek için farklı avantajlar sunmak gerekiyor. Satın alma güdülerini artıracak bu imkanlar insanların doğayla bu kadar iç içeyken bile teknolojiden kopmadıkları hissini yaşatmalı.
   <br/>
   <br/>
   Boğazköy Kooperatifler Birliği Yönetim Kurulu üyesi Mehmet Polat da yaklaşık altı bin aileye yaşam imkanı sunacak toplu konut projelerinin ihtiyaçtan ve talepten kaynaklandığını söylüyor. İstanbul merkezinde yaşamanın zorluklarına dikkat çeken Polat bir zamanların en lüks bölgelerinden biri olan ve seçkin insanların yaşadığı Levent villalarının bile artık sadece büro olarak kullanıldığını ifade ediyor. Yine aynı şekilde Şişli gibi yaşamanın ayrıcalık olduğu birçok semtteki daireler de muayenehane ve iş yeri olarak kullanılıyor. Şehir merkezindeki çarpıklaşma insanların daha düzgün şehir planları sunan uydu kentlere yönelmesine sebep oluyor. Bu yüzden de şirketler oluşturdukları uydu kentlerde gerekli tüm fonksiyonlara ve çağdaş şehircilik ilkelerine yer verme zorunluluğu duyduklarını söylüyor.
   <br/>
   <br/>
   Aidatlar yüksek olmalı
   <br/>
   <br/>
   Çok lüks projelerde fiyat pek önemli değil. Konumu ve firmanın ismi yeterli bir evi satın almak için. Ancak gelir seviyesi düştükçe fiyatlandırma da önemli olmaya başlıyor.
   <br/>
   <br/>
   Ancak her şey evi satın almayla bitmiyor. Yaşanılan sitenin aylık aidat ve yan giderleri önemli bir yekûn tutabiliyor. Üst gelir grubundan olan kesim için bu hiç de önemli bir sorun değil, hatta gerekli. Çünkü bu yolla geliri pek de yüksek olmayan insanlar bu yerleşim bölgelerinden uzak tutulabiliyor. Yani her önüne gelen bu yeni uydu kentlerde oturmamalı. Bir ayrıcalığı olmalı. Şehrin dışında olmak güvenlik konularında daha bir titiz olmayı gerektiriyor bu gettolarda. Bu yüzden yüksek duvarlarla çevrili sitenin ve binaların girişlerinde, optik okuyuculu kartlı giriş sistemleri mevcut. Emniyeti sağlamaya yönelik kapalı devre güvenlik kameraları güvende hissetmeyi sağlayan teknolojik imkanlar arasında. Sanal alışveriş imkanı veren, dairelere, bloklara, erişim imkanı sağlayan, “Site içi network ağı”, dijital yayınlar ve 24 saat sınırsız internet erişimi ise bu izole kentlerin olmazsa olmazları arasında.
   <br/>
   <br/>
   İnsanlar farklılaşma isteği duyuyor
   <br/>
   <br/>
   Ancak bu toplu hareket sadece şehirsel yerleşim planlarının görünümünü değiştirmiyor, sosyal bir başkalaşımı da ortaya koyuyor.  Ayrı ayrı da olsa her gelir grubu kendi gettosunu oluşturarak şehir dışına çıktığına göre gelecekte şehir merkezlerinin yoksul insanlara kalacağını söylemek için kahin olmak gerekmiyor. Konuyla ilgili değerlendirmelerde bulunan Ali Bulaç bu sosyal değişimin gerekçelerini şöyle açıklıyor: “Kentleşme belli bir noktaya geldikten sonra insanlar arasında farklılaşma isteği baş gösteriyor. Bu sadece İstanbul’a has bir durum değil. 12 milyonluk Paris şehrinin de 9 milyonu banliyölerde, 3 milyonu şehir dışında yaşıyor. Şehir dışına göçen grupların şehirden ayrı bir yaşamları olsa da şehirle entegre bağları vardır. İstanbul da böyle bir sürece giriyor. Siteler ve yeni yerleşme düzenleri oluşuyor. Gecekondu bölgelerinin ortasında siteler yükseliyor. Ancak yüksek duvarlarla çevrili, sosyal tesisleri, sineması, kafesi olan ve belli bir gelir grubuna sahip insanlara hitap eden bu bölgeler her geçen gün artıyor.”
   <br/>
   <br/>
   Tüm bunların sosyal farklılaşma ihtiyacının bir ürünü olduğuna dikkat çeken Bulaç’a göre insanlar bu tür arzularını farklı yollarla ifade eder. Jeep kullanmak gibi. Jeep bir arazi aracıdır ama diğerlerinden farklı görünme isteğiyle asfalt yolda, şehir merkezinde jeep kullanma davranışı gözlemleniyor. Ve bu bir çeşit “maganda zenginliktir”. Bu tür bir kullanım ayıptır aslında. Ayrıca Türkiye’deki gelir bölüşümünde adaletsizlik var. Şehir merkezinde yaşayan 6 milyon insan 350 milyon TL ve daha altında bir gelire sahip. Üstelik bu gelir yoksulluk sınırının altında.
   <br/>
   <br/>
   Dolayısıyla bu insanların kendi zevklerine göre mekan seçme şansları yok. Bu mecburiyetleri de onları kendiliğinden belirli bölgelere sürüklüyor. Tabii bu yapı patolojik bir şiddet üretiyor. Böylece yepyeni bir kent türü ortaya çıkıyor.
   <br/>
   <br/>
   Orta sınıf yok oluyor
   <br/>
   <br/>
   Bulaç, ortaya çıkan bu yeni eğilim sonucunda heterojen bir topluluğun meydana geldiğine dikkat çekiyor tabii. Bu topluluğu oluşturan bireylerin kimlikleri, memleketleri ve özellikleri farklı oluyor. Böylece yeni bir kent sınıfı oluşuyor. Orta sınıf olma özelliği kalkıyor. Bu gelişmede insanlar nerede yer bulursa yerleşme dönemine giriyor. Gelir durumu iyi olanlar şehir dışına çıkıyor. Ancak bunlar kendilerini diğerlerinden önemli farklarla ayırıyor. Bu insanlar sadece parası olan insanlar değil. Belirli bir kültür ve eğitim düzeyine de sahip. Bu yüzden kendileriyle aynı mekanı paylaşacak insanların da aynı özellikleri taşımalarını şart koşuyorlar. 2 milyon dolara alıcı bulan Kemer Country’deki villalara öyle her isteyen giremiyor. Öyle ki İbrahim Tatlıses 3 milyon dolar teklif ettiği halde kültürel farklılığından dolayı kabul edilmiyor. Bu mekanlarda kültürel kastlar oluşturuluyor ve sosyal ve kültürel statüsü farklı olanlar kabul edilmiyor.
   <br/>
   <br/>
   Bu izole edilmiş, içe kapanık yeni yaşam şekli önemli ayrışmaları beraberinde getirecek gibi. En zengin tabakaların altında kalan ikinci kademedeki zenginler sınıfı da belirli bölgelerde “ikinci zengin sınıfının” gettolarını oluşturuyor. Örneklerine Batılı büyük kentlerde de rastlanan bu kümelenme, hem sosyal hayatta ve insan ilişkilerinde, hem demografik yapıda, hem de ekonomik faaliyetlerde önemli değişimleri de beraberinde getirecek görünüyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2216), [web.archive.org (arşiv bağlantısı)](http://web.archive.org/web/20031129203133/http://www.aksiyon.com.tr:80/detay.php?id=2216)
