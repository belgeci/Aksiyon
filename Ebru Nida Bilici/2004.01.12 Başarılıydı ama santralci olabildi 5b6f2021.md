# Başarılıydı ama santralci olabildi

*Ebru Nida Bilici 2004.01.12*

<div>
 <p>
  <font>
   Fakültede herkesin tanıyıp sevdiği Mehmet Fatih Moray, okulun en parlak simalarından biriydi. Âmâydı ama bu özelliğine rağmen başarıları herkesçe bilinirdi. Okulu dereceyle bitireceğini ve akabinde medya dünyasında iyi bir yere geleceğini tahmin etmek zor değildi. Mezuniyetinden dokuz yıl sonraki karşılaşmamızda hal hatır sorduktan sonraki ilk sorum nerede çalıştığı olmuştu. Cevap "İstanbul Üniversitesi" oldu. Kafamdaki bilgi ve tahminlere göre bu cevabı yeniden yorumlayıp "O halde araştırma görevlisi olarak çalışıyorsunuz" gibi yarı tahmin yarı soru cümlesiyle devam ettim. Onun "Nerdee?!" karşılığı "İstanbul Üniversitesi"nin santralinde çalışıyorum" cümlesiyle son buldu. Bu cevaba o kadar çok şaşırmıştım ki, ne diyeceğimi bilemedim. Tamam, görme engellilere özel eğitimleri döneminde en azından santral görevlisi olarak çalışabilmeleri için böyle bir eğitim verildiğini biliyordum ama İletişim Fakültesi"ni hem de dereceyle bitiren biri santralde nasıl istihdam edilebilirdi? Oysa cevap basitti "Burası Türkiye".
   <br/>
   <br/>
   Bu çocuk görmez, onu eğit
   <br>
    <br>
     1960 Kırıkkale doğumlu olan Mehmet Fatih Moray bir işçi ailesinin beşinci çocuğu. Doğuştan görme engelli. On yaşına kadar tedavisi için uğraşılır ancak ümit kesilince körler okuluna gönderilmesi kararlaştırılır. İstinye ve Ankara"daki körler okulunda başlayan eğitim hayatına ortaokuldan sonra bir süre ara verir. Bu dönemde bir fabrikada çalışır. Çalıştığı fabrikadaki sendikal faaliyetleri nedeniyle "84"te işten atılır. Boşta kaldığında eğitim isteğini gerçekleştirmeye yeniden niyetlenir. Liseyi dışarıdan bitirdikten sonra İstanbul Tıp Fakültesi"nin santralinde çalışma imkanı bulur. Santral görevlisi olduğu yıllarda dönemin asistanları onu destekler ve ona kitaplar okuyarak üniversiteye giriş konusunda yardım eder. 1988"de Marmara Ünivesitesi"nin o zamanki adıyla Basın Yayın Yüksek Okulu"nu kazanır. Aslında puanı hukuk fakültelerine girebilecek kadar yüksektir ancak sıralama hatası yüzünden ilk sıradaki tercihini kazanır.
     <br>
      <br>
       Vize sonuçları arkadaşlarımı yakınlaştırdı
       <br>
        <br>
         Üniversiteye başladığında hocaları ve arkadaşları tarafından önce çok yadırganır. Bunda biraz acıma içgüdüsü de vardır. Bu durum ilk vizelere kadar sürer. Vize sonuçları açıklandığında puanlarının çok yüksek oluşu özellikle de okulun en zorlu hocalarından biri olan Nuri İnuğur"dan yıllar sonra 100 alan ilk öğrenci olması onu bir anda ilgi odağı haline getirir. İlk günlerde kurulamayan diyaloglar kurulmaya başlar. Ancak bazı hocaların garip tavırları sürer. Örneğin bir hoca onu sınava almaz ve "Senin sınavını sonra yapacağım" der. Ancak daha sonra "Sen derslere sürekli katılıyorsun zaten, sana sınavsız 80 puan vereyim" teklifinde bulunur. Mehmet Fatih Moray"ın "Ben dilenci değilim, 30 da alsam bileğimin gücüyle alırım" cevabına karşılık teklif edilen puan 100"e çıkarılır ancak bu da kabul edilmeyince sınav yapılır. Sınavdan 85 puan alan Moray, bu sonuçtan daha çok memnun kalır.
         <br/>
         <br/>
         Daha sonra ders çalışabilmesini kolaylaştırmak adına Altı Nokta Körler Derneği"nde yapılan bir uygulamadan yararlanmaya başlar Mehmet Fatih. Orada gönüllüler tarafından ders kitapları kasetlere okunmaktadır. Bu imkan, kimseden yardım istemeden ders çalışabilmesini sağlar. Ancak ödev hazırlamak için hâlâ bazı envanterlere ihtiyaç duymaktadır. Örneğin bilgisayar kullanması gerekmektedir ancak o dönemde ne sesli bilgisayarlar ne de onun ihtiyaç duyduğu programlar Türkiye"ye gelmiştir. Bu yüzden ödevlerini arkadaşlarıyla ortak hazırlar.
         <br/>
         <br/>
         AA stajını görmediğim için kaçırdım
         <br/>
         <br/>
         Derken üçüncü sınıfı bitirir ve staj dönemi gelir. Yaz tatilinde yapacağı staj için kendisine Anadolu Ajansı çıkar. Ancak nasıl olduysa birileri onun staj yerini kendi kafasına göre değiştirir ve Anadolu Ajansı"na başka biri gönderilir. Bu durumu sorgulayan Moray"a verilen cevap ise çok inciticidir: "Sen oraya staja gitsen bile habere gitmek ya da bilgisayar kullanabilmek için bir başkasına muhtaç olacaksın. Bu yüzden oraya bir başkasını gönderdik." Bu cevap onu çok üzer. Kendisine önerilen yeni staj yeri ise engellilere yönelik yayın yapan bir dergidir. Moray özel nedenler yüzünden oraya da gitmez ve bir başka dergiden aldığı belgeyle kağıt üzerinde staj yapmış görünür. Böylece aktif gazeteciliği staj miktarınca bile olsa yapamamış olur. Sadece Radyo Barış adlı yine engelliler için yayın yapan bir radyoda bir süre Sakatlar Derneği Başkanıyla beraber program yürütür. Ancak salt özürlülerle ilgili bir program yapmak yerine farklı alanlarda yayın yapmak istediğini söyler. Örneğin felsefe merakının tezahürü olarak "Düşüncenin Güncesi" adlı bir program teklifi sunar radyoya ancak bunun için sponsor bulması istenir ve böylece proje rafa kaldırılır.
         <br/>
         <br/>
         Derken okul biter ve dereceyle mezun olur. Hocalardan biri okulda araştırma görevlisi olarak kalmasını teklif eder ama staj konusunda kendisine yapılan haksızlık ve aşağılamayı hazmedemediği için bu teklifi kabul etmez.
         <br/>
         <br/>
         Lise çağlarındayken girmiş olduğu İstanbul Üniversitesi santralindeki görevi üniversite hayatı boyunca da devam eder. Aynı dönemde evlenir ve çocuk sahibi olur. Geceleri çalışıp sabahları sınava girdiği günler az değildir. Kendisinden çok daha büyük maddi ve manevi imkanlara sahip onlarca arkadaşına bir ibret dersi verir gibi okulu başarıyla bitirir.
         <br/>
         <br/>
         Devlet emek veriyor, karşılığını almıyor
         <br/>
         <br/>
         Ancak okuldaki başarıları ve mesleğine yaptığı yatırım iş hayatında görme engelinin gölgesinde kalır. Onu tanıyanların "bütün kapıların onun için ardına kadar açılacağı" tahmini boşa çıkar ve başvurduğu her kurumdan eli boş ayrılır. Yıllardır geçimini sağlayan santral memurluğu görevine devam etmek zorunda kalır bu başarılı iletişim öğrencisi.
         <br/>
         <br/>
         Mehmet Fatih Moray emeklilik süresini doldurmuş durumda şimdi. İstese hemen emekli olabilir. Ancak okuyan iki çocuğu olduğu için emekliye ayrılmak istemiyor. Sahip olduğu en önemi özelliklerden biri olan azmini işinde yükselme amacıyla kullanıyor. Bunun için görevde yükselme sınavına girmiş ve şu sıralar sonuçları bekliyor. Gazete ve televizyonlarda çalışma umudunu ise çoktan yitirmiş durumda. Çalıştığı santralde kendisi gibi görme engelli dört kişi daha var. Arkadaşlarından biri de Siyasal Bilgiler mezunu. Türkiye şartlarında kendilerine daha iyi iş imkanlarının verilmeyeceği düşüncesi, ellerindekiyle yetinmeleri gerektiğini öğretmiş onlara. Ancak Moray"ın sorguladığı önemli bir nokta var; "Devlet bize bunca yıl emek verdi, yatırım yaptı. Eğitim imkanı sundu. Bize bu kadar harcama yaptığı halde bu emeğin kendisine dönüşünü neden sağlamıyor" diyor. Gerçekten de bunca eğitim ve emek verildikten sonra bu insanların daha verimli olabilecekleri yerlerde istihdam edilmeyişi anlaşılması zor bir durum.
         <br/>
         <br/>
         Üniversiteyi bitirdikten sonra dernekte bilgisayar kullanmayı da öğrenen Moray, görme engelliler için hazırlanan bilgisayar modellerinin hepsini kullanabiliyor. Sık sık kullandığı İstanbul Üniversitesinin Bilişim Ofisindeki bilgisayar laboratuvarı onun gibi teknolojiye meraklı görme engelliler için bulunmaz nimet. Türkiye"de eğitimli görme engellilerin sayısının toplamın yüzde 4"ünü oluşturduğunu söyleyen Moray, bu sayısal azlığın pazar oluşumunu engellediğini, dolayısıyla da bu bilgisayarların Türkiye"ye girişinin bin-bin beş yüz dolara geldiğini söylüyor.
         <br/>
         <br/>
         Türkiye"deki ve dünyadaki değişimleri çok iyi takip eden Moray, hâlâ kendini geliştirme çabası içinde. Eğitimini aldığı dalda bir iş imkanı bulabileceğini düşünmüyor. Ama manevi tatmin için dahi olsa bir radyoda haftanın değerlendirmesini yapacağı bir program hazırlamayı istiyor. Ne diyelim bahtı açık olsun...
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1358 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11036), [web.archive.org (arşiv bağlantısı)](http://web.archive.org/web/20050904121101/http://www.aksiyon.com.tr:80/yazdir.php?id=11036)
