# En 'baba' hocalar

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050119205049im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119205049im_/http://www.aksiyon.com.tr/resim/499/60.jpg" vspace="5"/>
  </p>
 </font>
 <font class="content">
  Onları birçok aydın ve yazardan ayıran en önemli fark hanım dinleyicilerinin erkeklerden daha çok olması. Sadık okur ve dinleyicileri, yazı ve konferanslarını büyük bir dikkatle takip ediyor. Ve sözlerini titizlikle uygulamaya çalışıyor.
 </font>
 <br/>
 <p>
  <font class="content">
   Canlı yayına telefonla katılan dinleyici hayli sıkıntılı bir ses tonuyla hiç alışılmadık bir şey için dua istiyordu. "Hocam ineğim çok hasta, onun için dua eder misiniz?" Allah Allah, nasıl bir istekti bu? ÖSS sınavı için dua isteyen yüzlerce dinleyicisi olmuştu, eşiyle yaşadığı sorunun halli için dua bekleyen ya da evladının hastalığı karşısında duadan başka tesellisi olmayan dinleyicileri de... Ama ineği için dua isteyene ilk kez rastlamıştı. Bu beklemediği, hatta ilk etapta biraz komik bulduğu istek karşısında bir anlık şaşkınlık geçiren konuşmacı, çocukluk günlerini hatırladı. Annesinin "Bu bizim süt fabrikamız" dediği inekleri ailenin en önemli geçim kaynağıydı, o yüzden ona seve okşaya bakar, bir şey olmaması için elinden geleni yapardı. O anda radyosu başında kendisini dinleyen bütün dinleyenlerden, Çankırı"dan arayan "Gülistan kızı"nın bu müşkülü için dua istedi ve kendisi de dua etti. Ertesi hafta aynı saatlerde yapılacak programını iple çekti. Acaba inek iyileşmiş miydi? Beklenen telefon gecikmedi, Gülistan bu kez teşekkür için aramıştı. "Hocam ineğim iyileşti" diyordu. O kocaman "sevgi ailesi"ne ve onlara sevgiyi hatırlatan "hoca"sı Vehbi Vakkasoğlu"na minnet doluydu.
   <br>
    <br>
     Bu olay Vakkasoğlu"nun haftada bir yayınlanan "Kalp Sevmekten Yorulmaz" adlı programında yaşanan yüzlerce olaydan biriydi. Binlerce dinleyicisi vardı onun; gerek soru ya da dua istekleriyle arayan, gerekse dualarıyla darda kalan o insanlara destek olmaya çalışan... Birbirini tanımayan ama bir sevgi yumağı haline gelmiş yüzlerce, binlerce kalp. Bu programda en çok da samimiyet vardı. Ne derler düşüncesine hiç kapılmadan rahatça, içinden geldiği gibi ifade ediyordu insanlar duygularını. Bir sonraki telefonun öbür ucunda 80 yaşında bir nine vardı. İkinci hafta uyuyakaldığı için programı dinleyememiş, ineği hasta olan dinleyicinin teşekkürünü kaçırmıştı. Halbuki o gece sabaha kadar dua etmişti Gülistan kız için. "Kıldım namazı ettim duayı, kıldım namazı ettim duayı" diyordu. Bu, Vehbi Vakkasoğlu"nu çok duygulandıran olay, insanlar adına umut vermişti.
     <br>
      <br>
       Hanımlar onları tercih ediyor
       <br/>
       <br/>
       Her pazartesi Moral FM"in 105 frekansında buluşan insanlar bir ailenin fertleri gibi birbirini önemsemeyi başarmış. Bu dinleyicilerin en önemli özelliği hanım oluşları. Yurt içinde ve yurt dışında düzenlenen yüzlerce konferansın dinleyicilerinin yüzde 99 oranında bu kesimden oluşması, hatta konferansların bizzat onlar tarafından organize edilmesi de yazarın hanımlar tarafından itibar edilen bir insan olduğunun ispatı.
       <br/>
       <br/>
       Birçok konuşmacıyı kıskandıracak bu ilgi ve dinleyici/okuyucu kitlesi ülkemizde çok az aydına nasip oluyor. Vehbi Vakkasoğlu gibi Ahmet Şahin Hoca ile Prof. Süleyman Ateş de bu özelliğe sahip akla gelen isimler. Ahmet Şahin"in Zaman gazetesindeki yazısını okumadan güne başlamayan ve çevresindeki hemcinslerini bu yazıların tutkunu yapan yüzlerce hanımın olduğunu biliyoruz. Ya da Şahin"in, Vakkasoğlu"nun ve Ateş"in radyo-Tv programlarının ya da sohbet toplantılarının daimi dinleyicisi olan, kitaplarını başucu kitabı haline getiren yüzlerce, binlerce hanım...
       <br/>
       <br/>
       Acaba her şeyi bir kenara bırakıp da bu yazar ya da din adamlarını can kulağıyla dinlemeye iten şey ne? Aynı alanda hizmet veren diğer yazar ve din adamlarından farklı olarak ne anlatıyorlar ya da nasıl anlatıyorlar ki bu kadar müdavim edinebilmişler? Kemale ermiş yaşları, babacan tavırları, sempatik yüz ifadeleri, pozitif elektrik veren bakışları, gözlerindeki sevgi ışıltıları, merhametli duruşları hanımların rahatça dertlerini açıp soru sorabilmelerinin gerekçesi olarak ilk dikkat çekenler arasında. Ama bu durumu kendilerinin nasıl değerlendirdiklerini öğrenmek için sözü onlara bırakıyoruz.
       <br/>
       <br/>
       Vakkasoğlu bu ilgi yoğunluğunu "Biz gönüle hitap ettiğimiz için muhatabımız genelde hanımlar oluyor" şeklinde yorumluyor. Erkekler gönülsüz mü? Elbette değil ama yazara göre bu biraz da erkeklerin işle güçle fazlaca hemhal olmaları ve kendilerini ifade etmede daha çekingen davranmalarıyla ilgili.
       <br/>
       <br/>
       Vakkasoğlu bu durumdan şikayetçi değil. Ona göre "sevgi yetimi, şefkat öksüzü" insanlarla dolu toplumumuza yeni bir şekil vermenin tek yolu kadınları eğitmekten geçiyor. Arızalarından dolayı şikayet ettiğimiz erkekler de kadınların eseri olduğu için kadının eğitilmesinin toplumu eğitmek olduğunu söylüyor. Bunun tarih ve kültürümüzde de karşılığı olduğunu söyleyen Vakkasoğlu, Efendimizin (s.a.v) "Ne mutlu Medine kadınlarına ki düşündükleri her soruyu sormalarını haya duyguları önlemezdi" hadisini hatırlatıyor.
       <br/>
       <br/>
       Vakkasoğlu, hanımların bu öğrenme gayretlerini takdirle karşılıyor. Dinleyicilerine sık sık Efendimizin (a.s) "Oğullarınızı sevin" hadisini hatırlatan Vakkasoğlu, annelere "Oğullarınızın gönlüne sevgi ve şefkat mayası çalın" diyor ve erkekler ağlamaz şeklindeki telkinleri unutmaları gerektiğini söylüyor. Çünkü ona göre yürek sevgisiz olmaz. Ama bu Avrupalıların yaptığı gibi yerli yersiz "seni seviyorum" demek olmamalı. Sevgi kelimesi yıpratılmamalı. Sevgi, yeri geldiğinde bir hal hatır sorma, bir ziyaret ya da bir tebessümle ifade edilebilir. Gönlünüzü kıran kişi bir kucak gülle karşınıza çıksa da gönlünü gül etmemişse bir anlamı yoktur.
       <br/>
       <br/>
       Dinleyicileriyle çok şey paylaştıklarını söyleyen Vehbi Vakkasoğlu"nu dinleyicilerine sevdiren en önemli özelliği belki de babacan hali. Öz babalarına bile baba diyememiş birçok hanımın ya da genç kızın ona "Baba" diye seslenmesi bunun en önemli göstergesi belki de.
       <br/>
       <br/>
       "Gönül ihraç edelim"
       <br/>
       <br/>
       "Gönül" kelimesinin hiç bir dilde tam karşılığı olmadığını söyleyen Vakkasoğlu, yaptığı işi gönüllere girmek olarak tanımlıyor ve din, dil, ırk ayrımı yapmadan gönüller fethetmeye çalışmak gerektiğini söylüyor. Ona göre Batı bu konuda kriz yaşıyor. Bizim de en büyük övünç kaynağımız olan "aile" tehdit altında. Kişisel gelişim akımının da insan ilişkilerini olumsuz yönde etkilediğini söyleyen Vakkasoğlu, "kendini sev, kendini dinle, kendini önemse" diyen bu akımın tasavvufun kazandırmaya çalıştığı diğerkâmlık duygusunu öldürdüğünü söylüyor.
       <br/>
       <br/>
       Ahmet Şahin de en "baba" yazarlardan
       <br/>
       <br/>
       Ahmet Şahin, Zaman gazetesindeki özellikle aile hayatı ve sosyal sorumluluklarımız konulu yazılarıyla hanımların ilgisini çeken bir yazar. Şahin"in bu alanda sıkça yazması, gözlemlediği bazı sorunların çözümü için kendince çareler aramasıyla ilgili. "Bu toplumda inanç ve vicdanımıza ters düşmeden aile hayatı nasıl yaşanır"ın etüdünü yapan Şahin, kendi aile hayatı için tespit ettiği çözüm yollarını okurlarıyla paylaşıyor. Köşesine sık sık gelen soruları cevaplarıyla birlikte Yeni Aile İlmihali adı altında toplayan yazar, bu konuların çok ciddi bir ihtiyacı karşıladığını gözlemlemiş. Ayda iki kez baskı yenileyen ilmihalin şu ana kadar 77 bin gibi bir satış yapması, okurların bu konuya ne kadar duyarlı olduğunu ortaya koyuyor.
       <br/>
       <br/>
       Ahmet Şahin, okurlarının daha çok hanımlardan oluşmasını eğitimden hep yoksun bırakılmaları ve bilgiye aç olmalarıyla açıklıyor. Kulaktan dolma bilgilerin onları doyurmadığına, bu yüzden güvendikleri kalemlerden İslamı öğrenmeye çalıştıklarına dikkat çeken Şahin, İslami hayatı yaşamak isteyenlere ait sorulara da rastladığını söylüyor. Bir de sık sık modern hayata ayak uydurarak, İslami kıstaslara gereği gibi dikkat etmeyen "koca şikayetleri"ne rastlıyor. Namahremle aralarındaki duvarın yıkıldığını ve bundan duydukları rahatsızlıkları dile getirenlerin yanı sıra, işten çıkınca eve gelmeyen, arkadaşlarıyla aile fertlerinden daha çok görüşen eşlerden şikayetçi hanımlar da varmış. Bu şekildeki şikayetlere zaman zaman onları özeleştiriye davet ederek çözüm bulmaya çalışan Şahin, hanımların tepki göstererek eşlerini evde tutacaklarını sanmalarının yanlış olduğunu söylüyor.
       <br/>
       <br/>
       Eşler arasındaki kültür ya da eğitim dengesizliklerinin de aile içinde birçok sorun doğurduğuna değinen Şahin, erkeğin dışarıda temas halinde olduğu her insandan birşeyler kazandığını ama hanımların daha dar bir çerçevede kalarak kendini geliştiremediğini söylüyor. Bu dengesizlik de huzursuzluklara sebep olduğu gibi bazen boşanmayla bile sonuçlanabiliyor. Bu tür durumların her iki tarafın gayretiyle aşılabileceğini söyleyen Şahin, beylerin de hanımların tekamülü için kitap okumaya teşvik etmeleri ve sosyal hayatın içinde bulunmaları için yüreklendirmeleri gerektiğini vurguluyor. Sıkça dile getirilen kadim konulardan biri de gelin-kaynana problemleri. Basının bu konuyu genelde olumsuz yorumlarla gündeme getirmesinin de etkisiyle bu sorunun hep taze kaldığına dikkat çeken Ahmet Şahin, "Telkin yoluyla gelinin ve kaynananın birbirine anne ve kız gibi bakmaları sağlanmalı" diyor. Bazı geleneksel davranışların da İslammış gibi algılandığını, Doğu terbiyesinin İslam terbiyesi sanılmasının yanlış olduğuna değinen Şahin, problemlerin de en çok bu yüzden çıktığını söylüyor.
       <br/>
       <br/>
       Hanımlar hurafeye daha yatkın
       <br/>
       <br/>
       Hanımların ilgi gösterdiği bir başka isim de Süleyman Ateş. 1978-80 yılları arasında Diyanet İşleri Başkanlığı yapmış olan Ateş"i zaman zaman yoğun gündemler içinde hararetli Tv programlarında görüyoruz ama o genelde reyting kaygısıyla suni bir hararetin katıldığı programlardan çok, bilimsel tartışmaların yapıldığı toplantıları tercih ediyor. Kanal 7"de stüdyoda bulunan hanımların sorularına cevap verilerek yürütülen bir programda geçtiğimiz sezon konuk olan Ateş, onlara yardımcı olmaya çalıştı. Bu tecrübesinden yararlanarak erkek dinleyicilerle kadın dinleyiciler arasında tespit ettiği farkları öğrenmeye çalıştığımız Ateş, hanımların daha munis, duygulu bir yapıya sahip olduklarını ve daha kolay ikna edildiklerini söylüyor. Ateş"e göre erkekler daha katı bir görüşe sahip oldukları için önyargılarını değiştirmek daha zor. Buna karşılık kadınların öne çıkan en önemli özelliği ne yazık ki hurafeye yatkın olmaları. Cinlerle ilgili konulara da kolayca yoğunlaşan hanımların en önemli meraklarından biri de bu. Bazen hurafe ve cinle alâkalı sorulardan bunalan Süleyman Ateş, bu konuya ne kadar cevap vermeye çalışırsa çalışsın yer etmiş bazı saplantıları yok edemediği görüşünde. Bazen bir soruya dakikalarca zaman ayırıp açıklasa da birkaç dakika sonra aynı gruptan bir başka hanımın benzer bir soruyu farklı kelimelerle yeniden sorduğunu anlatan Ateş, bazen havanda su dövdüğü hissine kapıldığını söylüyor. Bu yüzden "Boşuna uğraşıyorum, daha verimli çalışmalar yapmalıyım" diyerek kendini geri çekmeye çalışıyor ve bu tür toplantılara katılmama kararı alıyor. Ama bir süre sonra bunun bir hizmet olduğunu, kendisinin de insanları dini konularda aydınlatmaya mesul olduğunu düşünüp yeniden bu tür davetleri kabul ediyor. Ateş Hoca"ya göre kadınlar genelde daha dindar. Giyimi bu intibaı vermese de namaz kılabiliyor ya da dine ilgi duyabiliyor. Süleyman Ateş"e en sık sorulan soruların başında evlenme usulleri geliyor. Görücü usulüyle evlenme ile flört yoluyla evlenme arasında tercih sorunu yaşayanlar bu konuyu sık sık gündeme getiriyor. Ayrıca kadın-erkek eşitliğinin toplumsal ve İslami yorumları da merak edilenler arasında.
       <br/>
       <br/>
       Türk toplumunun geçirdiği evreleri yakından takip eden Süleyman Ateş, genel olarak bir Batılılaşma hevesinin gözlendiğine dikkat çekiyor ve bunun etkilerinin en çok evlilik müessesesi üzerinde olduğunu söylüyor. Kanunların da evliliği zorlaştırdığına vurgu yapan Ateş, nafaka ve tazminat konularının tarafları mağdur etmesi yüzünden nikahsız beraberliklerin daha sevimli göründüğünü söylüyor. Evliliği tehdit eden ve aileyi yok etmeye yönelik bu durum dinimiz ve geleneklerimizle bağdaşmadığı için bir kaos yaşanıyor Ateş"e göre. Böylece sevgisiz ve mutsuz bir nesil meydana geliyor. Bu noktada geleneklere bağlı kalarak soruna daha sağlıklı çözümler bulunabilir.  Aile ile ilgili konularda kadınlar daha duyarlı Ateş"e göre. Örneğin çocuklarla ilgili konularda baba daha fevri davranarak çözümü zorlaştırabiliyor. Ancak anneler olaya daha filozofça yaklaşıp, tarafları kendince idare ederek sorunun konuşularak çözülmesini sağlayabiliyor. Bu yüzden kadının bilinçli tavırları aile saadetini korumanın garantisi olabiliyor.
       <br/>
       <br/>
       Kadınların toplumların şekillenmesinde önemli rolü olduğuna da dikkat çeken Ateş, onların iyi yetiştirilmesi taraftarı. Özellikle çocukların üzerinde babadan çok annenin etkisi var. Kadını iyi yetiştirilen toplumların birçok sorunu çözülür. Kadınların da dinin kendilerine verdiği değer ve hakları iyi öğrenip anlamaları gerekir. Ülkemizde özellikle miras konularında görülen hak ihlalleri bilinçli kadınlar sayesinde çözülebilir. Kadınların haklarını elde edebilmek için mücadele etmesi gerektiğini belirten Ateş, vaizlerin de bu konuyu açıklaması gerektiğini söylüyor.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11648&yorum_id=1), [web.archive.org (arşiv bağlantısı)](http://web.archive.org/web/20050119205049/http://www.aksiyon.com.tr:80/detay.php?id=11648&yorum_id=1)
