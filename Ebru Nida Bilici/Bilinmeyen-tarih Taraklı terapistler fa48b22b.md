# Taraklı terapistler

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050302174953im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174953im_/http://www.aksiyon.com.tr/resim/302/19.jpg" vspace="5"/>
  </p>
 </font>
 <font class="content">
  Meşhur hikayeyi bilmeyeniniz yoktur. Tarihin ünlü krallarından Midas’ın eşek kulakları olduğu rivayet edilir. Bunu herkesten gizlemek için başından miğferini  hiç çıkarmayan kral, saçını kestirmek için çağırttığı her berberi sırrını kimseye söylemesin diye oracıkta öldürtürmüş.
 </font>
 <br/>
 <p>
  <font class="content">
   Bir süre sonra hiç bir berber kralın saçlarını kesmeye yanaşmaz olmuş. Gün gelip saçını kesecek berber kalmayacağını farkeden Midas elindeki son berberi sırrını kimseye açıklamaması şartıyla serbest bırakmış. Artık kralın daimi hizmetine giren berber bir sırrı taşımanın sıkıntısıyla kıvranmaya başlamış. Bu büyük yük altında aylarca, yıllarca yaşadığı sıkıntılardan sonra bir gün dayanamamış ve sazlığa giderek bağıra bağıra defalarca “Midas’ın kulakları eşek kulakları” demiş. Berber, rahatlamış bir halde evinin yolunu tutarken başına geleceklerden habersizmiş. Birkaç gün içinde o sazlıktaki kamışları kullanarak flüt yapan köylülerin kamışlarından şöyle bir nağme yükselmeye başlamış: “Midas’ın kulakları, eşek kulakları”.....
   <br>
    <br>
     Bu hikaye sır tutmanın zorluğunu anlatır aslında, ancak hikayede dikkat çeken bir başka nokta berberlerin insanların hayatındaki en büyük sırdaşlardan biri olduğu.
     <br>
      <br>
       Saçlardaki beyazlardan, küçük saçsız bölgelere; et benlerinden saçla kapatılmaya çalışılan tüm kusurlara bir çok küçük sır sadece berberin bilgisine açıktır aslında. Saklamaya çalışılan herşey sadece berberin ellerinde istenen şekli alır. Bu konuda yardımcı olacak tek merci de onlardır zaten.
       <br/>
       <br/>
       Ancak berberler ya da şimdiki genel kullanım şekliyle kuaförler, sadece fiziki problemlerin değil ruhsal ya da günlük sıkıntıların paylaşıldığı dostlardır. Hatta bir sırdaş. Çünkü uzak olmasının sağladığı bir yakınlık oluşuyor müşteriyle kuaförü arasında. Kendisini tanıyan hiç kimseyle paylaşılamayan sırlar, en açık yüreklilikle dile getiriliyor orada. Bir teselli, bir avunma, bir paylaşım ya da sadece içini dökme bu belki. Ancak kesin olan şu ki, kuaförünü sadece ‘kuaför’ olarak görmeyen insanlar için uzak olduğu kadar yakın bulunan bu dostla en samimi sohbetlere dalmak çok iç açıcı.
       <br/>
       <br/>
       Kimi zaman eşlerin, kimi zaman kayınvalidenin, ya da iş arkadaşının hatta patronun kıyasıya eleştirildiği, ya da onlarla yaşanan problemler karşısında bir tavsiye umulan sohbetlerdir aslında bunlar. Türlü türlü sıkıntıları vardır insanların ve tarafsız bir dinleyiciye ihtiyaç duyarlar hep. Ancak temelde beklenen haklı olduğunun tescillenmesiyle birlikte problemin çözümüne yardım edecek tavsiyelerdir. Böylece terapiye dönüşen bir güzelleşme seansı başlar.
       <br/>
       <br/>
       “Anlatanı dinlemeye hazırım”
       <br/>
       <br/>
       “Kapıdan girdiği andan itibaren anlarım bir sıkıntısı olduğunu” diyor 12 yıldır kuaförlük yapan Sevil Eren. Problem dinlemeye alışkın belli ki. Böyle bir müşteri gelince onu rahatlatmak için neler yaptığını anlatıyor. “Önce onu servisle rahatlatmaya çalışırım. Çay kahve vs. ikram eder, ondan sonra saçına ya da cilt bakımına başlarım. Bazen el ya da yüz masajı yapmayı öneririm. Manikür yapar, ellerini parafinle rahatlatmaya çalışırım. Hatta çoğu zaman bundan para almam. Bu tür jestler onları bir anda önceki ruh hallerinden uzaklaştırıyor.” Fiziksel ön rahatlama işlemlerinden sonra müşterinin isteklerine geçildiğinde ona sadece “Biraz sıkıntılı görünüyorsunuz, hayırdır, birşey mi var?” diyerek hal hatır sorduğunu söylüyor Sevil Eren. “Geçiştiriyorsa üstelemiyorum” diye de ekliyor. Ancak hanımların çoğunluğu içini dökmek, biraz rahatlamak için konuşmaya çok istekli oluyormuş.
       <br/>
       <br/>
       En çok nelerden mi bahsediyorlarmış? Tabii ki eşlerden... Hatta eşlerine kızgınlarsa bu bazen onların çok radikal değişiklikler yapmalarında bile etkili olabiliyormuş. Birden bire upuzun saçlarını kestirmeleri ya da çok farklı bir tonda boyatmaları eşlerine kızgın oldukları zamanlarda yaptıkları değişikliklerdenmiş. Sevil Hanım bu tür değişikliklerin sebebini baştan tahmin etmekle birlikte sorduğunda beklediği cevabı alıyormuş.
       <br/>
       <br/>
       Sevil Eren, iltifatların müşterileri olumlu yönde etkilediğini belirtiyor. Saçla ilgili işlemleri bitirdikten sonra “Eh artık eşiniz sizi bu akşam yemeğe götürür artık” dediğinde hanımların “Aaa, o mu, nerede?” diyerek yakınmaya başladıklarını da söylüyor.
       <br/>
       <br/>
       Müşterilerinin sıkıntılarını şaka yoluyla unutturmaya çalıştığını ifade eden Sevil Eren “Olaylarla dalga geçmemiz onların da o çok büyüttükleri olayları basit görüp can sıkacak birşey olmadığına kani olmalarını sağlıyor” diyor. Bazen müşteriyi konuşturmak, rahatlatmak için kendi sıkıntılarından da bahsediyormuş Sevil Eren. Böylece bir dostluk kuruluyor ve hanımlar salondan mutlu ve relaks bir şekilde ayrılıyormuş.
       <br/>
       <br/>
       Psikoloji okuyan kuaför
       <br/>
       <br/>
       Kuaför Sevil Eren, psikoloji kitaplarına da ilgi duyan biri. Müşteri iletişiminde kullanmak amacıyla okumuyormuş aslında, hatta başta yararı olduğuna dahi inanmıyormuş ancak şimdilerde geliştirdiği diyaloglar ve insan ilişkilerinde öğrendiklerinin yararını gördüğünü düşünüyor. Rahatlatma ve bir anlamda terapi yapma konusunda o kadar ilerlemiş ki, çalıştığı Kardelen Güzellik Merkezine örneğin sadece fön için gelen müşteriler daha uzun kalmak ve sıkıntılarını biraz olsun unutmak amacıyla saçını boyatmaya ya da cilt bakımı yaptırmaya karar veriyorlarmış.
       <br/>
       <br/>
       Sırlar farklı, sırdaş aynı
       <br/>
       <br/>
       Emine Tezel ise 26 yıllık kuaför. Son 15 yıldır İngiltere’de yürütmüş mesleğini. Şu anda Türkiye’de misafir olarak bulunuyor. Ancak biz İngiltere’deki müşteriyle kuaför dostluğunun bizdekiyle benzer yanları olup olmadığını, orada da kuaför salonlarındaki sohbetlerin terapiye dönüşüp dönüşmediğini merak ediyoruz. İngiliz müşterilerin en çok nelerden yakındıklarını, nelerden şikayet ettiklerini soruyoruz.
       <br/>
       <br/>
       Kadın ve erkeklere aynı kuaför salonunda hizmet verildiğini belirten Emine Tezel eşiyle birlikte çalışıyor. Müşterileriyle sıcak samimiyet ortamları oluşturduklarını, hatta onbeş yıllık müşterilerinin olduğunu söylüyor. Genelde insani ilişkilerin bizimkinden çok farklı olduğuna ve kimsenin kimse üzerinde hak iddia edemediğine dikkat çeken Tezel, ne kayınvalideden çeken gelin, ne gelininden çeken kayınvalide, ne de eşinden yıllardır dayak yiyen bir kadın örneğine hiç rastlanmadığını söylüyor. Gelinle ilgili yaşanan en büyük şikayet haftada bir görebileceği torununu onun dışında da görmesine izin verilmemesi şeklinde olabiliyormuş. Ya da bunu isteyen kayınvalide ‘problem çıkaran kayınvalide’ olabiliyormuş. Türkiye’de çalıştığı yıllarda gelin ya da kaynana problemi yaşayan müşterilerinin olduğunu söyleyen Tezel, İngilizler’in Türkler’in yaşadığı türde problemler yaşamadığına dikkat çekiyor. Tezel’e göre İngilizlerin önemli dertleri nerede tatil yapacağı ya da evinin yeni dekorasyonuyla ilgili. Oysa Türkiye’deki gibi parasal sıkıntılardan dolayı yakınan kimseye rastlanmıyormuş. Eşlerin birbirini aldatması ya da erkek arkadaşının randevusuna gelmemesi de sık gündeme getirilen konulardan. Tüm bu farklılıklara rağmen, İngilizler’den de bazen çok özel sırlarını dahi kuaförüyle paylaşan müşteriler çıktığını söylüyor Tezel.
       <br/>
       <br/>
       “Arayanla arananı buluşturuyorum”
       <br/>
       <br/>
       Emine Tezel, zamanı boşa geçirmeme konusunda çok hassas davranan İngilizler’in kuaför salonunda beklemekten sıkılmaları durumunda onları rahatlatmak için “Oturun dinlenin, relaks olmaya çalışın her zaman koşturma içindesiniz, biraz kendinizi dinleyin, ruhunuzu dinlendirin” gibi psikologvari önerilerde bulunduğunu söylüyor. Bu yolla onları dinlendirdiğini, çeşitli ikramlarla onları rahatlattığını söyleyen Tezel, “Salonuma gelenleri sadece fiziksel olarak rahatlatmayıp ruhen de sıkıntılarından kurtulmalarına yardım etmeye çalışıyorum” diyor. Çeşitli konularda fikir ve tavsiyeler isteyenlere yardım ettiği gibi ev bulma, eşya satma, eşya alma hattâ evlendirme gibi konularda müşterilerine yardım ettiğini söylüyor.
       <br/>
       <br/>
       Bir müşterinin aradığı diğerinde varsa onları buluşturuyormuş. Ya da araları açık olan iki müşteri varsa (bu bazen gelin kaynana da olabiliyor) gereksiz gerginlikleri önlemek için onlara aynı saatte randevu vermemeye özen gösteriyormuş.
       <br/>
       <br/>
       Müşterilerinin özel günlerini not eden Tezel doğum günleri ya da evlilik yıldönümlerinde onlara kart da atarmış, o gün salona davet eder ve hediye olarak da manikür, fön ya da benzeri hizmetleri parasız yaparmış.
       <br/>
       <br/>
       Müşterilerinin ilgi gördükleri zaman gayet rahatladıklarını, iltifatlardan da çok hoşlandıklarını belirtiyor Tezel. Ona göre insan ne kadar kötü bir ruh halinde olursa olsun güzel, dinlenmiş ya da zayıflamış olduğu söylenince değişip rahatlayabiliyor.
       <br/>
       <br/>
       Ancak insanın her türlü hali var. Kendisi de sıkıntılıyken müşteriyi rahatlatmak bir kuaför için nasıl mümkün olabilir diyoruz. Ancak cevap her zamanki gibi “meslek sırrı” tarzı bir açıklamayla geliyor. Tezel’e göre bu, işini sevmeyle doğru orantılı. “Kendi dertlerine rağmen güler yüz ve samimiyetle işini yapıyor ve müşteriyi hem fiziken hem ruhen güzelleştiriyorsan başarı senin” diyor.
       <br/>
       <br/>
       “Benim acelem yok”
       <br/>
       <br/>
       Rahmi Tuna ise 10 yıllık berber. Kendisine ‘erkek kuaförü’ denmesinden pek hoşlanmıyor. Kuaför salonlarını kadınlara has bir ortam olarak değerlendiriyor belli ki. “Bizde sadece erkeğe has bakım türleri var. Saç ve sakal kesimi vs.”
       <br/>
       <br/>
       Uzun yıllardır kendisini tercih eden müşterilerinin olduğunu söyleyen Tuna, kesim işlemleri uzun sürmediği için öyle uzun uzun sohbet edemediklerini ifade ediyor. Ancak bazen müşterilerin daha bekleme koltuğundayken sohbete başladıklarını, hatta uzun süre kalmak için sonradan gelen müşterilere “Benim acelem yok” diyerek sıralarını verdiklerini söylüyor. Erkekler arasında bu tür müşterilerin genelde emekli memurlardan çıktığını, konuştukları konuların ise daha çok “Ne olacak bu memleketin hali” türünden olduğunu söylüyor. Hayat pahalılığı ya da çocuklarının eğitim masrafları sıkıntıların başında yer alıyor. Ancak daha genç olup, herhangi bir kurumda çalışanların sıkıntıları ise bambaşka. Onların baş şikayet konusu her gün sakal tıraşı olmakmış örneğin. “Bir gün değil, beş gün değil, kıyafet yönetmeliği olmasa sakal bırakacağım yahu” şeklindeki söylenmelere çok alıştığını belirtiyor kuaför Rahmi Bey.
       <br/>
       <br/>
       “Bu da geçer yâ hû” demeli
       <br/>
       <br/>
       Eşinden ya da kayınvalidesinden şikayetlenme ise sadece hanımlara has bir tutum değil belli ki. Rahmi Tuna, hanımın yaptığı harcamalardan, kayınvalidesinin sıklaşan ziyaretlerine birçok konuda şikayetlenen müşterilerinden de örnekler veriyor. Ancak o, bu konularda müşterilerinin rahatlaması için elinden geleni yaptığını söylüyor. “Problemler daha çok maddi olduğu için yapabileceğim fazla birşey olmuyor. Sadece kesim fiyatlarını düşük tutarak yardım etmiş oluyorum. Ancak onların benden asıl beklediği onları dinlemem. Bir de bazen onlara dükkanın duvarında asılı duran benim de çok sevdiğim yazıyı gösteriyorum. Orada şöyle yazıyor: “Bu da geçer Yâ Hû”. Olayların hep iyi yanlarını görmelerini tavsiye ettiğine de dikkat çeken Tuna olaylara böyle bakmayı yıllar önce yine bir müşterisinden öğrendiğini belirtiyor. “Müşterilerini uğurlarken biraz olsun rahatlatmışsam kendimi mutlu sayıyorum” diyen Rahmi Tuna bazen onların anlattıkları karşısında kendi dertlerini unuttuğunu, bunun da bu işin iyi yanı olduğunu vurguluyor.
       <br/>
       <br/>
       Bizi anlamadığını düşündüğümüz yakınlarımızla konuşmayı terkedip, yabancılarla konuşmayı tercih edeli kuaförleri dert küpüne çevirdik anlaşılan... Neyse ki onlar bunu bir misyon gibi omuzlamaktan kaçınmıyor. “Benim işim saç yapmak, dert dinlemek değil” demedikleri için kendimizi şanslı saymalıyız. Bir de sadece saç bakım parası verirken aynı zamanda psikolog ihtiyacını da giderdiğimiz için onlara bir  teşekkür borçluyuz. Sırlarımızı, sıkıntılarımızı onlarla paylaşarak rahatladığımıza göre, herhalde şöyle diyebiliriz: “Ne mutlu kuaförüm var diyene.”
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13955), [web.archive.org (arşiv bağlantısı)](http://web.archive.org/web/20050302174953/http://www.aksiyon.com.tr:80/detay.php?id=13955)
