# Radyo kapatan güfteler

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050224094851im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224094851im_/http://www.aksiyon.com.tr/resim/402/43.jpg" vspace="5"/>
  </p>
 </font>
 <font class="content">
  RTÜK belirli bir zemine oturtmadan getirdiği keyfi yasaklarla İslâmi duyarlılığı olan radyoları sık sık kapatıyor. İçinde “şehit, cihad, şehadet, kıyam, mazlum, zulüm, başörtüsü, imam hatip, Ayasofya, Mescid-i Aksa” gibi kelimelerin geçtiği ezgileri radyolarda çalmak artık yasak.
 </font>
 <br/>
 <p>
  <font class="content">
   Türkiye’de dini temaları konu alan müziğin ilahiler dışında verdiği ilk ürünler 1980’lerin ortalarında piyasaya çıkmaya başladı. Klasik “İslâmi müzik”ten epey farklı bir çizgide seyreden bu yeni tür, “müziğin İslâmda yeri” konulu hararetli tartışmaların da fitilini ateşledi. İslâmda müziğin sınırlarının konuşulduğu, hangi müzik aletlerinin kullanılabileceği eksenli ‘İslâm-müzik’ tartışmaları bir süre sonra durulduğunda dindar gençlerin cismen değilse de ismen çok iyi tanıdığı genç müzisyenler müzik dünyasındaki yerlerini çoktan almıştı. Aslında bu genç müzisyenleri diğerlerinden ayıran belki de en önemli fark birbirlerini rakip olarak görmüyor olmalarıydı. Çünkü bir “dava”ları vardı ve yaptıkları müzikle öncelikle bu davaya hizmet ediyorlardı. Dolayısıyla onlar aslında birer dava arkadaşıydılar.
   <br>
    <br>
     Evde, sokakta, okulda İslâmi müzik
     <br>
      <br>
       Çoğunlukla ideolojik ifadelerin kullanıldığı bu yeni İslâmi müzik türü başından beri önemli bir isimlendirme sıkıntısıyla da karşı karşıyaydı. Bazılarının Yeşil Pop diye tanımladığı müziğin yapımcıları bu ismi kabullenmedikleri halde kendilerini tam olarak anlatacak başka bir isim de veremediler yaptıkları müziğe. “Biraz özgün, biraz Anadolu Rock’ı, biraz Türk, biraz Batılı”ydı müziklerini tarif için kullandıkları ifadeler. Ortaya çıkansa bazen bir marş bazen de içli bir ağıttı. Yer yer hüzünlendiren, çoğu zaman da coşturan besteler Allah ve peygamber sevgisinin yanısıra fedakârlığın önemini vurguluyor; vatan için gerektiğinde şehadetin tatlı bir şerbet olduğunu ifade ediyordu.
       <br/>
       <br/>
       Filistin, Cezayir ve Afganistan’daki Müslümanların yaşadığı mezalim, Bosna’da bir milletin yok oluşu, ülkemizdeki ihtilal yıllarında yaşanan sağ-sol çatışması ve bu dönemde yitirdiğimiz gençler, ezgilerin konusunu oluşturuyordu. Bu ezgilerin dikkat çeken bir yönü, beşeri aşka yer verilmeyişiydi. Bu yüzden de dışarıdan yapılan eleştiriler bu noktaya odaklanıyordu.
       <br/>
       <br/>
       Beşeri aşkın kendine yer bulamamasına karşın bu müzik türünü en çok gençlerin dinliyor olması bugünden bakınca garipsenebilir ama dini hassasiyetlerin bugüne oranla daha çok korunduğu o yıllarda gençlerin dünyadaki ve Türkiye’deki Müslümanların sorunlarına kayıtsız kalmaması doğal bir sonuçtu. Öğrenci evleri İslâmi müzik kasetlerinin en çok dinlendiği yerlerdi. Liseli ve üniversiteli gençlerden oluşan dinleyici kitlesi çıkan her kaseti alıyor, walkman’i yardımıyla ev dışında da dinliyordu. ‘Kalksam ve Dirilsem’, ‘Bir Güneş Doğuyor’, ‘Umut Sancısı’, ‘Adı İçin Yaşamak’, ‘Gökyüzü Depremleri’ gibi albümler 1990’lı yılların başında dindar gençlerin en çok dinlediği albümlerin başında geliyordu. Bu albümlere imza atan Eşref Ziya Terzi, Ömer Karaoğlu, Hakan Aykut, Erentürk Eren, Taner Yüncüoğlu, Abdülbaki Kömür gibi müzisyenler de en çok ilgi gören isimler olarak gençlerin kalbindeki yerini alıyordu.
       <br/>
       <br/>
       Yeni nesil İslâmi müziğin sevenlerine ulaşmasında, kaset satışlarının yanısıra 1990’ların yeniliği olan özel radyoların da etkisi büyüktü. İslâmi hassasiyete sahip radyoların sevilen bu müzik eserlerini yayınlaması, konserlerinden haberdar etmesi, hatta bizzat konserler düzenleyerek halkla buluşmalarını sağlaması müzisyenlerin seslerini daha geniş kitlelere duyurmalarında önemli rol oynadı. Çünkü kaset çıkarmış bu genç müzisyenler ezgileri ve sesleri çok iyi tanındığı halde çoğu ismen ve simaen bilinmiyordu bile. Dönemin ilk çıkan kasetlerinin kapaklarında kaseti çıkaran şirketin ismi ile pek de estetik olmayan, alâkasız illüstrasyonlar yer alırken, takibeden yıllarda bazı ilerlemeler kaydedildi ve kaset kapaklarına sanatçıların isimleriyle şarkıların listesi ve illüstrasyon da olsa sanatçı portreleri yeralmaya başladı.
       <br/>
       <br/>
       RTÜK engeli
       <br/>
       <br/>
       Ancak radyoların bu yeni müzik türünü bol bol yayınladığı dönem fazla uzun sürmedi. İslâmi müzik üretim hızının düşmesinde de rol oynayan yeni yayın çizgisi, İslâmi radyolarda birşeylerin artık değiştiği fikrini veriyordu. Artık dinleyici isteklerine yer veren programlarda, Bir Güneş Doğuyor, Şehidan gibi parçalar yayınlanamıyordu. Gerekçeler dinleyiciye pek fazla yansıtılmıyor olsa da konuyu biraz eşeleyince altından Radyo Televizyon Üst Kurulu (RTÜK) çıkıyordu.
       <br/>
       <br/>
       28 Şubat kararlarının hayata geçirilmesiyle birlikte birtakım adı konmamış yasakların uygulamasıması RTÜK'e düştü. Yazılı ve görsel basında uygulanmayan yasaklar radyolarda hayata geçirildi. Böylece üretildiği günden itibaren sekiz-on yıl kadar radyolarda yayınlanmasında hiç sakınca görülmeyen ezgiler birden bire yayından kaldırıldı.
       <br/>
       <br/>
       İçinde “şehit, cihad, şehadet, kıyam, mazlum, zulüm, başörtüsü, imam hatip, Ayasofya, Mescid-i Aksa” gibi kelimelerin geçtiği ezgileri yayınlayan radyolar tek tek kapatma cezası aldı. Bu ezgilerle toplumu din, dil, ırk ve mezhep ayrılığına ittiği iddia edilen radyolar RTÜK’ün 15 günden 4 aya kadar değişen kapatma cezalarıyla karşı karşıya kaldılar.
       <br/>
       <br/>
       Özel FM, çaldığı parçalardan dolayı ceza alan radyolardan biri. Radyonun yöneticilerinden Ünal Özyıldırım bu yüzden 15 aylık hapis cezası da almış. Dinleyiciye aktarılan gazete manşetleri ve köşe yazıları ile Kur’an tefsiri ya da ezgilerden dolayı alınmış birçok cezası olan Özel FM, halen 15 aylık cezasının bitmesini bekliyor. Yayınlanan ezgilerle ilgili yasağın ne olduğunu belirleyen bir uyarı almadıkları halde RTÜK tarafından sık sık kapatılmaktan şikayet eden Özel FM’in yasaklı kasetlerden oluşan geniş bir arşivi bulunuyor. Diğer İslâmi radyolarda çalınıp kapatılmaya yol açan kasetlerle, kendi sansür kurullarının sakıncalı bulduğu kasetlerin sayısı 70’i aşıyor. Yayınlanabilir buldukları ezgileri ise tedirgin bir şekilde yayınlıyorlar.
       <br/>
       <br/>
       Örneğin Başbağlar katliamını anlatan ve yıllardır radyolarda defalarca yayınlanmış olan “Oy Başbağlar Başbağlar,  diye başlayan ağıt birdenbire sakıncalı bulunarak Özel FM’in kapatma cezası almasına neden olmuş. Yine Grup Genç’in seslendirdiği Şehidan ve Mescid-i Aksa ezgilerinin yayınlanması da Özel FM’i 120 gün süreyle susturmuş.
       <br/>
       <br/>
       Ünal Özyıldırım radyosunun aldığı cezalardan oldukça muzdarip ama bundan çok, İslâmi duyarlılığı olan radyoların diğerlerinden daha büyük baskılar altında olmasına üzülüyor. Çünkü çeşitli etnik gruplara ait radyolarda bile daha rahat programlar yapılıyor. 1997 yılından itibaren piyasadaki İslâmi müzik parçalarının yüzde 70’inin bugün yasaklı olduğunu söyleyen Özel FM tonmaisteri Nurdal Durmuş da RTÜK’e karşı açılan davaların yüzde 95’inin RTÜK lehine sonuçlanmasının onları hukuk arayışında umutsuz kıldığını ifade ediyor.
       <br/>
       <br/>
       Moral FM gardını almış
       <br/>
       <br/>
       Yayına başlayan ilk İslâmi özel radyolardan biri olan Moral FM de ilk yıllarda dinleyici istekleri doğrultusunda İslâmi ezgilere yer vermiş. Ancak süreç içinde diğer İslâmi radyoların bir bir kapatılmasına şahit oldukça tedbir almanın gerekliliğine inanarak sözkonusu ezgilerin önemli bölümünü rafa kaldırmış. Yeni üretilenleri ise kılı kırk yararak değerlendirdikten sonra yayınlıyor. Şimdilerde en çok ve en rahat yayınlayabildikleri tür tasavvuf musikisi.
       <br/>
       <br/>
       Yasakların müzik yayını açısından radyoları epeyce zora soktuğunu söyleyen Moral FM yayın koordinatörü Gültekin Alihocagil, doğrudan ideolojik mesajların yer aldığı müzik eserlerini kaliteleri açısından eleştiriyor. 10 yıl önce gelip geçici akımların gözde ve ideolojik akımların ön planda olduğunu ancak tüm bunların ihtiyaçtan doğduğunu, bu yüzden de karşılık bulduğunu belirtiyor. Kaset kapağından içindeki müziğe kadar herşeyde bir kalitesizliğin söz konusu olduğu bu üretim tipinin bir yönüyle İslâmi camiaya zarar verdiğini de sözlerine ekliyor. Ona göre dışarıdan bakan birine “Dindar kesim kalitesiz şeyler yapıyor” hissini veriyor bu müzik parçaları. “...Ama bir yönüyle bu doğaldı, çünkü o günün şartlarındaki havayı müzik diliyle seslendiriyordu bu genç müzisyenler”. Aynı furyadan o dönemde yapılan filmlerin de nasiplendiğini belirten Alihocagil bu film ve müzik parçalarının 28 Şubat 1997’ye kadar sık sık yayınlanabilmesine karşılık bu tarihten itibaren tümüyle yasaklandığına işaret ediyor.
       <br/>
       <br/>
       Fakat bandrolleri var!
       <br/>
       <br/>
       Ancak işin ilginç yanı bu ezgilerin üretimi aşamasında ne 28 Şubat öncesinde ne de şimdi herhangi bir yasağın söz konusu olmaması. Kültür Bakanlığı’ndan onaylı, bandrollü bu kasetler konu radyolarda yayınlanma olunca karşılarında RTÜK’ü buluyor. Üretiminde hiçbir sakınca bulunmadığı halde bu albümlere getirilen radyo yasağına mantıklı bir açıklama getiremiyor kimse. Aynı şekilde gazetelerde yayınlanmasında hiçbir sakınca görülmeyen bazı manşetlerin ya da köşe yazılarının da radyoda yayınlanması gazetelere değil radyolara ceza yağdırıyor. RTÜK’ün bu yaptırımını ahlaki bulmayan müzisyen Abdülbaki Kömür, bunu sigara paketleri üzerindeki ‘Sağlığa zararlıdır’ yazısına benzetiyor.
       <br/>
       <br/>
       Pişman değiliz hiç birimiz
       <br/>
       <br/>
       Peki yeni İslâmi müzik türünün önemli bir miktarının radyolardan silinmesine neden olan RTÜK’ün bu tutumu bu müziğin yapımcılarını nasıl etkiledi? Onlar halâ müzik yapmaya devam ediyorlar mı, yoksa düşüncelerini, tarzlarını mı değiştirdiler? Bu isimlerden birkaçının kulvar değiştirerek farklı müzik piyasalarına yöneldikleri, yeni tarzlarıyla ‘top 10’ listelerinde yeralmaya başladıkları gözleniyor. Yeni durumu anlayabilmek için halâ aynı duyarlılıkları taşıyan müzisyenlerle şimdi neler yaptıklarını, on yıl önceki eserlerine bugün nasıl baktıklarını konuştuk.
       <br/>
       <br/>
       Dindar gençlerin çoğunun zevkle dinlediği, yaptığı her kaseti ilgiyle takip edilen Eşref Ziya, bugünden bakınca 1990’lı yıllarda yapılan müziği “siyasi” ve “radikal içerikli” olarak tanımlıyor. Kamplaşmanın yoğun yaşandığı, karşı saftakilerin de direkt söylemler içinde olduğu o yıllarda dindar kesimin cevabının da doğrudan olması gerekliydi ona göre. O dönemdeki müziğin bir cevap, bir karşı duruş şeklinde ortaya konması doksan öncesi yıllarda her düşünce yapısının uçlarda seyretmesiyle doğrudan alâkalı.
       <br/>
       <br/>
       Ancak Özal’lı yıllarda, birlikte yaşama formüllerinin revaç bulması ve diyalog atmosferinin güçlenmesiyle esmeye başlayan olumlu rüzgar müzisyenleri de etkiledi. Böylece önceki on yılda yapılandan daha ‘cool’ bir tarz tercih edilmeye başlandı. Radikal ve keskin ifadeler müzik parçalarından yavaş yavaş çekildi. Evrensel ve ılımlı söylemler öne çıkmaya, söylenmeye ve daha çok dinlenmeye başladı. Terzi’ye göre bunlar Özal döneminin sanatçılara yansıyan etkileriydi.
       <br/>
       <br/>
       Abdülbaki Kömür de Terzi’den farklı düşünmüyor. Ona göre 10 yıl önce zamanın heyecanıyla ilk akla gelen söz ve müziklerle parça yapılıyordu. “Bu konuda artık daha fazla muhasebe yapılıyor olması müziğimizde bir değişim gibi algılandı. Ama dünyaya bakışımız değişmedi. Belki kemâle erme diyebiliriz. Artık estetik kaygılarımız var. Eskiden ne söylersek, nasıl söylersek söyleyelim bizi anlar, dinler dinleyici kitlemiz diye düşünürdük. Bugün herkesin algı seviyesinin farklı olduğunu gördük” diyor Kömür süreci özetlerken Müziğin ideolojiyi ekarte ettiği günlerde yaşıyoruz. Kötü malı değil dava arkadaşına, babana bile satamayacağın gerçeği ve dinleyicilerin kalite arayışı genç müzisyenleri daha iyi eserler vermeye itti. Dolayısıyla RTÜK’ün radyo kapatma cezaları olmasa da İslâmi müzik doğal bir değişim sürecine girecek, kendini yenileyecekti. Böylece demokratik bir süreçte daha iyiyi bulma gayreti sözkonusu olacaktı.
       <br/>
       <br/>
       Değişim rüzgârı herkesi etkiledi
       <br/>
       <br/>
       İslâmi müziğin gösterdiği değişimin Türkiye’nin politik sürecine çok endeksli olmadığını düşünen müzisyen Ömer Karaoğlu ise “Kendi içinde bir serüven” olarak tanımladığı müzikteki farklılaşmayı 90’lı yıllarda hayatın tüm alanlarında, her kesimin yaşadığı bir değişimle irtibatlandırıyor. Ama ona göre olay dışardan bakarak yorumlanamayacağı gibi genel bir değişim başlığı altında da ele alınamaz. Karaoğlu’na göre 10-15 yıl önce dini duyarlılıkları baz alan güfteler tercih ediliyordu, söyleyişler sertleşebiliyordu. Ama tümüyle rijit, protest söylemler olarak ifade edilemez hepsi. Çünkü farklı konular da işleniyordu. Geçen süre içinde müzikte biçimsel bir değişim yaşandı. Ancak işlenen konular değişmedi. Enstrümanlar, icra, stüdyo teknikleri vs. değişti. Ayrıca Türk politik süreci pek çok kesim üzerinde etkili olduğu gibi müzik piyasasını da zora soktu.
       <br/>
       <br/>
       Tasavvuf musikisi revaçta
       <br/>
       <br/>
       Bu süreçten belki de en az etkilenen (ya da hiç etkilenmeyen) müzisyenler de var tabii. Başlangıçtan beri tasavvuf müziği icra eden Mustafa Demirci, Mehmet Emin Ay, Savni Sami Özer bu isimlere birer örnek. Protest müziğin artık eskisi kadar ilgi görmemesi tasavvuf müziğine yöneltti müzik severleri. Talep arza dönüştü ve Mehmet Emin Ay, Mustafa Demirci ve Erkan Mutlu gibi tasavvuf müziğinin önde gelen isimleri yeni albümler çıkararak üretim hızlarını artırdı. Mehmet Emin Ay’a ait “Selam İmam Hatiplim” adlı kaset de şu anda yasaklılar arasında, ama Ay, ağırlıklı olarak tasavvuf müziği yaptığı için bu yasak onun müzik anlayışını genel olarak kapsamıyor.
       <br/>
       <br/>
       Aynı piyasada farklı bir türde müzik yapıyor olması hasebiyle ve sürecin kendisinde bıraktığı izleri öğrenmek için olayı Mustafa Demirci’ye soruyoruz. Demirci başından beri aynı çizgiyi devam ettirdiği, tasavvufi eserler seslendirdiği ve ürettiği için hiç sorun yaşamadığını ifade ediyor. Üstelik içinden geçilen sürecin sonunda daha fazla tercih edilir olduğunun altını çiziyor. Ona göre 90’lı yılların başında tüm dünya Müslümanlarının içinde bulunduğu sıkıntılı durum, atmosfer olarak daha ön plandaydı. Onların yaşadıklarını dile getiren kasetler çok sattı. Ve talep arzı doğurdu. Ama bugün Afganistan içinde dönen fitnelere bakınca söylenenlerin anlamını yitirdiğini, destansı özelliklerini kaybettiklerini görüyorsunuz. Dolayısıyla bu değişim toplumun hislerindeki değişimle paralellik gösterdi. Buna paralel olarak gelişen olaylara bakınca 28 Şubat’ın da etkilerinden de sözedilebilir.
       <br/>
       <br/>
       “Olmadı Dost” kırgınlığı anlatıyor
       <br/>
       <br/>
       Peki bir pişmanlık var mı? Dün yapılan müziklerin muhasebesi noktasında ne düşünüyor müzisyenler? Eşref Ziya Terzi bugünden bakarak 89’u, 90’ı değerlendirmenin yanlış olduğunu düşünüyor. Bugün taşıdığı özellikler ve tecrübelerle “Aynı şeyleri bugün aynı tarzda söylemem belki” diyor ama o gün için “Keşke söylemeseydim” demiyor. Çünkü o gün, o söylemler gerekliydi, bugün gerekmiyor. O sanatçılar onları seven kitlenin sözcüsü gibiydiler. Sert ifadeler kullanma, slogancılık en belirgin yanlarıydı. Ama Terzi’ye göre bu müziklerin o dönemin gençlerine faydası oldu.
       <br/>
       <br/>
       Eşref Ziya’nın 2000 yılında çıkardığı “Olmadı Dost” adlı albümde de biraz o günlere gönderme yapılıyor. Albüm söylenmiş, beklenmiş, istenmiş şeylerin olmayışına, gerçekleşmeyişine karşı bir manifesto niteliği taşıyor. Biraz hüzün, biraz kırılganlık içeriyor güfteler.
       <br/>
       <br/>
       Nostalji albümlerinde ince seçim
       <br/>
       <br/>
       İslâmi müzik yapan bu müzisyenler bugün geçmişte çıkardıkları albümleri şöyle bir elden geçirerek, remix yaparak, seçme eserlerle tekrar piyasaya çıkarıyor. Klasikler1 adlı albümüyle 99 yılında sevenlerine tekrar bir jest yapan Eşref Ziya da ezgi seçiminde radyo dinleyicilerinin isteklerini dikkate almış ama dikkatli davranmış. Çok sert üslup kullanılmış ezgilere yer vermemiş. Çünkü ona göre Bir güneş doğuyor Cezayir’de/ Filistin’de ifadelerinin geçtiği ezgiler bugün birşey ifade etmiyor. Hindikuştur dağları/ Mücahiddir adları... dense ne anlamı olacak? Dünyadaki dengeler değişti.
       <br/>
       <br/>
       Yeni albümler daha kaliteli
       <br/>
       <br/>
       Tabii bu arada aynı kadronun yeni kasetleri artık göz dolduruyor. Hem sanatçının fotoğrafları yeralıyor kaset kapağında, hem de kağıt ve kaset kalitesi dikkat çekiyor.
       <br/>
       <br/>
       88-89 yıllarında asla söylenemeyen şeyler artık söylenebiliyor yeni kasetlerde. Beşeri aşk var herşeyden önce. “İlahi aşkı hakkıyla bilen insanlar olarak beşeri aşkı neden anlatmayalım, neden hayatımızda yeri olmasın?” diyor Eşref Ziya Terzi. Ancak cinsel ifadelerin ya da kadın tasvirlerinin yer almamasına yine de dikkat ediliyor.
       <br/>
       <br/>
       Bugün bir prodüktör olarak albümlerin hazırlık aşamasında müzisyenlerle diyaloğu süren Terzi, kaseti içeriğine inanıyorsa yaptığını söylüyor. Dinleyici isteklerini gereğinden fazla ciddiye almadığını, isterse bir milyon satsın cami avlularında çalan türde kalitesiz müziklere kaset yapmayacağını belirtiyor.
       <br/>
       <br/>
       İmam hatipliler Tarkan dinliyor
       <br/>
       <br/>
       RTÜK’ün radyolara yayın yasağı koyması İslâmcı müzisyenlerin üretimlerini etkilediği gibi bu müzisyenlerin bir kısmının kendi istek ve arzularıyla tarz değiştirdiği de üzerinde durulan bir konu. Ancak bu noktaya dikkat çeken Özel Fm tonmaisteri Nurdal Durmuş dinleyicilerin bundan pek memnun kalmadığına işaret ediyor. Programa konuk ettikleri müzisyenlerin dinleyiciden canlı yayında eleştiri aldığını anlatan Durmuş, müzisyenlerin de gerekli desteği göstermedikleri gerekçesiyle dinleyiciyi suçlu bulduğunun altını çiziyor. Ayrıca Türkiye’de herşeyin değiştiğini ya böyle olmak ya da bırakmak zorunda olduklarını söyleyen müzisyenler dinleyicilere olayın onların bilmediği yönleri de olduğunu hatırlatıyor.
       <br/>
       <br/>
       Mustafa Demirci de İslâmi müziğin genel olarak bir değişim geçirdiğini kabul ediyor ama olayın bir de dinleyici cephesi olduğunu hatırlatıyor. İmam hatip öğrencilerinin bile yüzde 80’inin, 90’ının Tarkan hayranı olduğunun altını çizen Demirci “Bizim değerlerine sahip çıkmamızı on yıl önceki tarzı devam ettirmemizi istiyorlar ama kendileri bizim müziğimize sahip çıkmıyorlar. Şu anda ağırlıklı olarak üniversiteliler ve orta yaş grupları dinliyor bizi. Anadolu’da da dinleyenimiz oldukça fazla” diyor.
       <br/>
       <br/>
       Müzikte evrensel değerler yer almalı
       <br/>
       <br/>
       İslâmi müzik yapan müzisyenlerin bugün yaptıkları albümleri dinlerken ülkenin içinden geçtiği siyasi ve toplumsal dönüşümün üretilen sanat eserlerinne de yansıdığını görüyoruz. 90’lı yılların sağ kesime hitabeden müzisyenleri artık daha geniş kitlelere müzik yapıyor. Abdülbaki Kömür bu durumun bir gereklilik olduğunu söylüyor. Ona göre her inancın kendine göre farklı değerleri var: “Ancak insani değerler hangi dinden olursa olsun, bütün insanlar için aynı anlama gelir. Bu yüzden ezgilerde bu evrensel değerler vurgulanmalı. Örneğin biz de sevebiliriz. Bunu ifade etmekten neden çekinelim ki? Bugün İslâm’ın çevreye verdiği önemi daha iyi anlıyoruz. Dinleyici kesimi işi çiçeğe böceğe döktünüz diyebilir ama sanatın işlevini düşününce sanatçının bir adım önde olması gerekir”.
       <br/>
       <br/>
       İslâmi duyarlılığı olan müzisyenlerin ve onların eserlerine yer verecek olan radyoların RTÜK’ün keyfi uygulamaları ve potansiyel dinleyicinin talepleri karşısında ‘uygun adım’ı bulmak için epey çabalamaları gerekecek. Ama Ömer Karaoğlu’nun birkaç ay önce çıkmış “Bizde Kalan İzler” adlı son albümünün kapağında yeralan şu cümleler bu müzik türünün geçirdiği serüveni ve dışarıdan algılanış biçimini özetliyor sanırız: “Müziğin tınıları içinde yüreklerimizin diliyle konuştuk. Süslü ve ağdalı söyleyişler yerine sade ve doğrudan bir dili tercih ettik. Popüler ve kişiliksiz elbiselere mesafeli durduk. Çalışmalarımızda his ve duyuşlarımıza özgü biçimler aradık. Kimi çevreler geleneksel bulmadı, kimi yeterince modern. Kimi ‘ideolojik’ bir dilimiz olduğundan yakındı, kimi dostlar yeterince ‘sert’ olmadığımızdan. Oysa biz yüreğimizin eriştiği kadar olmak istedik. Zamanla savrulmadık sağa sola, konjonktür rüzgarlarına yüz vermemeye çalıştık. Ve sadece şarkı söylemediğimizi farkettik. Gördük ki hayat şarkıları, şarkılar da hayatı besliyor. Söylediğimiz her şarkı bir büyük şarkı için. Gökyüzüne saldığımız her sada bir gün kulaklarımıza geri dönecek.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11799), [web.archive.org (arşiv bağlantısı)](http://web.archive.org/web/20050224094851/http://www.aksiyon.com.tr:80/detay.php?id=11799)
