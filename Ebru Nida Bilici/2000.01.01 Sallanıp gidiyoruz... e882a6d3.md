# Sallanıp gidiyoruz...

*Ebru Nida Bilici 2000.01.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eskiden ‘Nasılsın?’ ya da ‘N’aber?’ gibi sorulara “Yuvarlanıp gidiyoruz” şeklinde verdiğimiz cevaplar bugün yerini “Sallanıp gidiyoruz işte” gibi yarı şaka yarı ciddi ifadelere bıraktı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060501080150im_/http://www.aksiyon.com.tr/resim/265/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ancak fay hattı üzerindeki bölgelerde fiziksel bir sallantıyı anlatan bu ifade her an sallandığını hisseden insanların durumuna da tercüman olabiliyor. 7.4 ve 7.2’lik Marmara Depremleri bir çok insanda travma etkisi bıraktı. Aslında birçok insanın farkında olmasa da profesyonel yardıma ihtiyaç duyacak kadar etkilendiği bu depremler sonrasında yaşadıkları ve yaşayabilecekleri psikolojik problemleri gidermek amacıyla İstanbul Sağlık Müdürlüğü üstüne düşeni yerine getirmek için kolları sıvadı. Psikiyatrik problemlerin birçok fiziksel rahatsızlığa sebep olabilme ve günlük yaşamı etkileme gücünün farkında olarak bu problemin acil çözümü için harekete geçen Sağlık Müdürlüğü dünyada ilk kez yapılan bir çalışmayla 6 Eylül’de harekete geçti. Öncelikle il genelinde en çok etkilenen bölge olması itibariyle Avcılar—Gümüşpala ile Avcılar—Denizköşkler bölgelerinde yirmi bin kişi üzerinde bir anket yapıldı. Aslında anket yüzbin kişiyi hedef almıştı. Ancak evini terkedenler ve katılmak istemeyenler dışında ulaşılan yirmi bin kişi ankete cevap verdi. Ankette yer alan sorular kişilerin deprem anında yaşadıkları ile deprem sonrasındaki yaşadıkları ruhsal farklılıklar ile ilgili. Cevaplar üzerinde incelemeler yapan uzman psikiyatri hekimleri üç dört bin kadar kişinin profesyonel yardıma ihtiyaç duyduğunu tespit ederek bunları Gümüşpala ve Avcılar merkezde oluşturulan Ruhsal Danışma Merkezine davet etti. Ancak sadece bir buçuk iki bin kadar kişi merkeze başvurarak hizmetten yararlanmak istedi.
   <br>
    <br>
     İkisi Gümüşpala’da ikisi Avcılar merkezde olmak üzere dört psikiyatrın danışmanlık yaptığı merkezi ve buralarda yürütülen hizmetleri Psikiyatr Mustafa Güveli’den dinliyoruz. Depremin bize öğrettiği kavramlardan biri olan PTS(Post Travmatik Stres bozukluğu)’nin sebep olduğu sıkıntıların insanları yüksek oranda etkilediğine dikkat çeken Güveli şunları ifade ediyor: “ PTS yani travma sonrası ortaya çıkan stres bozukluğu zamana ve yaşananlara bağlı değişimler göstererek farklı zamanlarda ortaya çıkabilir ya da farkedilebilir. Bu, yirmi gün de olabilir altı ay da... Örneğin depremden sonraki dönemlerde herhangi bir problem yaşamayan kişiler artçı şokların etkisiyle PTS yaşayabilir. Ya da depremden sonra hiç bir rahatsızlık hissetmeyen kişi altı ay sonra tetikleyen bir olayla baskılanmış bir PTS tanısı gösterebilir. Bu yüzden ankette yeralan sorulara çoğunlukla evet cevabı verenler problem yaşamakta ya da çoğunlukla hayır cevabı verenler yüzde yüz sağlıklı diyemiyoruz. Çünkü hemen her soruya evet cevabı verdiği halde sağlıklı bulduğumuz insanlar da oldu.”
     <br>
      <br/>
      Psikiyatrik sorunları mangala benzeten Güveli “Mangalın küllenmesi tamamen sönmesi anlamına gelmediği gibi görünürde ya da kişilerin yansıttığı kadarıyla ‘sağlıklı’ tanısı koymak yanıltabilir. Bu yüzden bize başvuran kişileri altı ay ile bir yıl hatta daha uzun süre müşahede altında tutabiliyoruz” diyor.
      <br/>
      <br/>
      Depremden etkilenen insanların etkilenme oranının da değişim gösterdiğini söyleyen Güveli, “Kapalı ortamda bulunmaktan korkan, tek başına herhangi bir yerde duramayan, tedavi için merkezimize geldiği halde burada bulunmaktan çekinenler olduğu gibi depremden beri evinden dışarı adım atmamış kişiler de var. Bütün bunlar çok ciddi rahatsızlıklar. Bunların giderilmesi için benzer sıkıntılar yaşayan herkesi buraya davet ediyoruz. Merkezimiz teşhis tedavi ve ilaçlar konusunda para talep etmemektedir” diyor.
      <br/>
      <br/>
      İstanbul’un depremden en fazla etkilenen bölgesi olan Avcılar’da elde edilen verilerden İstanbul çapında %7—8 oranında PTS yaşayan insan olduğunun anlaşıldığını belirten Güveli, kendilerine başvuruda bulunmayan ya da ulaşılmamış kişilerin öncelikle kendilerini test edip, herhangi bir ruhsal problem yaşıyorlarsa bu konuda yardım talebinde bulunmalarını öneriyor. Çeşitli korku hislerinin yaşanması kadar, hiç bir tepki göstermeme durumunun da bir probleme işaret edebileceğini söyleyen Güveli, öncelikle boşalmayı sağlamanın gerekli olduğunu ifade ediyor.
      <br/>
      <br/>
      Dünyada benzeri olmayan, deprem sonrası Ruhsal Danışmanlık çalışmasının dünya ülkeleri tarafından ilgi çektiğini söyleyen Mustafa Güveli, çalışmanın ayrıntılarıyla ilgili bilgi edinmek amacıyla dialoğa geçen yabancı tıp uzmanlarından bahsederken merkezin tespit edilen rahatsızlıkların giderilme tarihiyle sınırlı olmayıp yeni çalışmalar için devam edeceğini söylüyor. Buna göre çalışmanın ikinci ayağı bir süre sonra bölgeyi yeniden tarayarak problemin geçip geçmediğini tespit etmek olacak. Bunun dışında ise merkezde görev alanlar yaşanabilecek yeni bir olaya karşı ekip oluşturmuş olarak hazırlıklı olmayı hedefliyorlar.
      <br/>
      <br/>
      Ruhsal Danışma Merkezini ziyaretimiz sırasında bazı lise öğrencilerinin yardım amaçlı olarak buraya geldiğini gözlemliyoruz. Rehberlik ve Danışmanlık hocaları Zerrin Gündüz’ün rehberliğinde merkeze gelen öğrenciler hayli tedirgin görünüyorlar. Zerrin Gündüz merkeze geliş sebeplerini şöyle anlatıyor: “Öğrencilerimiz depremden çok etkilendiler. Bir arkadaşları depremde hayatını kaybetmişti. Bu da onları çok üzdü. Genel bir tedirginlik ve sıkıntı ile korku hakim üzerlerinde. Bu sıkıntılarını paylaşmak için bana geldiler ancak psikiyatrik tedaviye ihtiyaçları olduğunu anladım. Bu konuda yardım edecek birimleri araştırdım. Bakırköy Ruh ve Sinir Hastalıkları Hastanesi beni buraya yönlendirdi. Burada problemleriyle başa çıkmayı öğreneceklerini düşünüyorum. Ayrıca bu denli olmasa da depremden etkilenen diğer öğrencilerimiz için okulumuzda farklı bir çalışma yapmayı düşünüyorum. ABD’den bazı uzmanların yardımıyla yapacağımız bu çalışmada 2 saatlik konuşma, resim, ritm ve müzik gibi yöntemlerle öğrencilere yaşadıkları problemlerin üstesinden gelmeleri konusunda yardımcı olacağız.”
      <br/>
      <br/>
      Öğrencilerden Esra Ocak, Burcu Atlas ve Duygu Baysuna o dehşet gecesinden bahsederken ne denli korktuklarını anlatıyor; hâlâ o korku ve tedirginliği yaşadıklarını ifade ediyor. Esra Ocak “17 Ağustosta bizim eve çok yakın bir apartmanda oturan bir arkadaşımı kaybettim. Bu beni çok etkiledi. Her an deprem olacak kaygısı yaşıyorum. Evde de çok sık konuşuluyor bu. Artık yeter konuşmayın diyorum dinleyen yok. Okulda da aynı hava hakim. Sık sık tatbikat yapılıyor ve herkesin konuştuğu tek şey deprem. Bu stresten nasıl kurtulacağımı bilemiyorum” diyor.
      <br/>
      <br/>
      Burcu Atlas ise 17 Ağustosta ailesi Adapazarı’nda bulunduğu için günlerce haberleşememenin sıkıntısını yaşamış. Evleri hasarlı olduğu için aynı korkuyu yaşamaya devam ediyorlar. En büyük korkusu olabilecek bir depreme uyku anında yakalanmak. “Evde karar aldık deprem olursa mutfağa kaçacağız” derken önceki depremde arkadaş ve tanıdıklarını kaybetmiş olmanın üzüntüsünü yaşıyor.
      <br/>
      <br/>
      Duygu Baysuna da depremi en korkunç haliyle yaşayanlardan. Okul açılıp da tanıdığı bazı arkadaşlarının hayatını kaybettiğini öğrenince daha çok etkilenmiş. “Depremden çok korkmamıza rağmen en çok espri konumuz da deprem” diyor. Ancak emin değil: “Bu bizi iyi yönde mi, kötü yönde mi etkiliyor bilmem. Ama tek bildiğim kendimi güvende hissetmediğim” diyor.
      <br/>
      <br/>
      Merkezle ilgili olarak İstanbul Sağlık Müdürü Psikiyatr Mecit Çalışkan deprem sırasında ve sonrasında yaşanan problemlerin uzun sürse de aslında bir hastalık olmadığının altını çizerken “Yapmaya çalıştığımız bütün bunların depresyon ya da hehangi bir ruhsal rahatsızlığa yol açmasına engel olmak” diyor. Profesyonel yardım alınmadığı takdirde hastalığa yol açacak bu durumdan sıyrılmak için koruyucu ruh sağlığı hizmetiyle kişilerin ruhsal direncini artırmayı hedeflediğini ekleyen Çalışkan, deprem sonrasında psikiyatri kliniklerine yoğun başvuruların kendilerini harekete geçirdiğini ifade ediyor. Dünya çapında ilgi gören bu çalışmanın dünya literatürüne gireceğini söyleyen Çalışkan “1988’deki Ermenistan depreminden sonra benzer bir çalışma daha küçük çapta ve yalnızca çocuklar üzerinde yapılmıştı. Okula ya da herhangi bir kapalı ortama girememe özelliği gösteren çocuklara tedavi uygulanmıştı. Bizim yaptığımız ise daha geniş çaplı bir çalışma. Hatta bu çalışmayı İstanbul’un Anadolu yakasına ve diğer deprem bölgelerine yaymayı düşünüyoruz” diyor.
      <br/>
      <br/>
      Deprem bir çok insanın evini yıktığı gibi ruh dünyasında da hasar bıraktı. Evlerini tamir etmek için gösterdiği çabanın bir kısmını ruhunda açılan yaraları tedavi etmek için gösterenler daha sağlıklı bir geleceğe sahip olabilir. Sağlık Müdürlüğü bu konuda üzerine düşeni yapıyor, ya siz?
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14933), [web.archive.org (arşiv bağlantısı)](http://web.archive.org/web/20060501080150/http://www.aksiyon.com.tr:80/detay.php?id=14933)
