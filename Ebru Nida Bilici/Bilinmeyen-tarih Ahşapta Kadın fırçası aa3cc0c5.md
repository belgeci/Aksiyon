# Ahşapta Kadın fırçası

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050302180727im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180727im_/http://www.aksiyon.com.tr/resim/303/62.jpg" vspace="5"/>
  </p>
 </font>
 <font class="content">
  En farklı ve en özgün modeli bulma arayışı son yıllarda özellikle ev dekorasyonu konusunda en dikkate alınan kriterlerin başında geliyor.
 </font>
 <br/>
 <p>
  <font class="content">
   Fabrikasyon, basma kalıp, hatta neredeyse birbirinin aynı eşyalarla donatılmış evlerden sıkılalı, insanlar yeniliklerin peşinde. Tümüyle kendi iç dünyasını yansıtan renk ve modellerden oluşmuş dekoratif ürünlere sahip olmaksa bir hobi olmaktan öte bir ihtiyaç halini aldı şimdilerde.
   <br>
    <br>
     Ancak evde geçirdiği sürenin erkeğinkine oranla daha fazla oluşundan mı, ‘evi yapan dişi kuş’ rolünden mi, yoksa estetik ve sıradışılığa vurgun oluşundan mıdır bilinmez, kadınlar bu tür zevklere daha yüksek oranda sahip ve icraat yönünden de öne çıkan konumda. El becerilerini ya da hayal gücünü kullanarak evini farklı ve sevimli hale getirme uğraşındaki kadınların sayısı her geçen gün artıyor. Bu artış konusundaki tahminimizi somutlaştıran ise iç dekorasyon eğitimi veren kurumların başvuru listelerindeki kadın kursiyerlerin sayısal çokluğu.
     <br>
      <br>
       Ahşap boyama ‘IN’
       <br/>
       <br/>
       Kumaş boyama, geçtiğimiz dönemlerin en gözde el becerilerinden biriyken cam, seramik ve ahşap boyama bugün daha büyük değişiklikler peşindeki hanımların gözdesi. Dört yıldır Bakırköy’de iç dekorasyon eğitimi veren Semih Yener eğitim kurumunda senede yaklaşık 250 kadar hanım ahşap boyama konusunda kurs görüyor. Amerikan Plaid firmasına ait ürünlerin Türkiye’deki tek distribütörü olan Semih Yener kendi eğitim kurumunda bu ürünlerin kullanıldığı iç dekorasyon eğitimi verirken ürünlerin tanıtım ve satış işlemlerini de yürütüyor. Türkiye genelinde yüze yakın satış noktasının oluşturulduğu bu eğitim sistemi İstanbul dışındakiler için seminerler aracılığıyla yaygınlaştırılıyor.
       <br/>
       <br/>
       Ancak İstanbul’daki ahşap boyama ilgilileri için yedi aylık kurslar düzenleniyor. Haftada bir gün altı ders saati içinde verilen ahşap boyama eğitimi hanımların yoğun ilgisini çekiyor. Geçen yıl tamamlanmış eğitim dönemi sonunda öğrencilerin oluşturduğu ürünler Bakırköy Kültür Merkezinde 11— 21 Eylül tarihleri arasında sergilenirken yoğun ilgiyle karşılaşmış. Sergi yeni öğrencilerin de yeni dönem kayıtlarını hızlandırmış. Bu yılki hedef 400 öğrenci.
       <br/>
       <br/>
       Öğreticilere özel eğitim
       <br/>
       <br/>
       Amerika’da bir yıllık eğitim sonunda ahşap boyama derslerini yürüten öğretmenlerden Nilay Başaran farklı bir sistemle gerçekleştirilen ahşap boyama işlemlerinin sanıldığından daha kolay öğrenildiğini belirtiyor. Özel bir resim ya da çizim kabiliyeti gerektirmeyen bu sistemde yirmiye yakın teknik sayesinde ahşap boyama ve resimleme yöntemleri kullanılıyor. Kursiyerler kurum bünyesinde hizmet veren ahşap atölyesinden istediği mobilyayı satın alarak ahşap boyama tekniklerini uygulayabiliyor. Bu mobilyaları sipariş usulüyle kendine has çizgi ve modelde edinmek de mümkün. Boyama için gerekli malzemeler pek ucuz sayılmaz ama sonuçta ortaya çıkan ve bir benzerini oluşturmanın mümkün olmadığı ürünlerin satış fiyatı yüksek olduğundan maliyetini katlayacak kadar iyi bir gelir sağlıyor. Milli Eğitim Talim Terbiye kurulundan onaylı kursun sonucunda açılan imtihanda başarı gösteren kursiyerlere sertifika verilerek öğretici statüsüne sahip kılınıyor.
       <br/>
       <br/>
       Sadece bir hobi edinmek, zamanını değerlendirirken evine yeni bir görünüm kazandırmak için değil; bunu ticari amaçlı yapan hanımlar da Semih Yener eğitim kurumunun yolcularından. Nevi şahsına münhasır kavramını tanımlayan boyanmış ve desenlenmiş ahşap ürünler sandık, masa, sandalya, sepet, deri koltuk, aynanın yanısıra akla gelmeyen onlarca objeden oluşabiliyor. Sergide yoğun ilgi çeken ürünler yeni öğrencilerin kazanımını sağlamış.
       <br/>
       <br/>
       “Kendime güvenimi artırdı”
       <br/>
       <br/>
       İki yıldır kursa devam eden Ayşen Yağanoğlu da böyle bir sergiyi gezdikten sonra karar vermiş, ahşap boyama kursuna devam etmeye. Emekli hemşire ve kozmotolog olan Yağanoğlu bütün evi kursta öğrendikleri çerçevesinde değiştirdiğini söylüyor. Mutfak dolaplarından banyodaki seramiklere herşey yeniden şekil almış şimdi. Eşi ve çocukları dahil evdeki herkesin bu değişimden hoşnut olduğunu söyleyen Yağanoğlu bunun kendisine de güzel duygular yaşattığını söylüyor. Çevresindekilerin gördükleri karşısında bu kursa ilgi duyduğunu da söylüyor ayrıca. “Kendimi keşfettim, neler yapabildiğimi gördüm, yapamam sandığım şeyler karşısında başarı sağladım, bu da kendime güvenimi artırdı” diyen Yağanoğlu bu yolla hem aile bütçesine katkı sağladığını hem de eşe dosta hediye olarak götürdüğü küçük eşyaların beğeni kazandığını söylüyor.
       <br/>
       <br/>
       Semih Yener el sanatları eğitim merkezi sıradışı ve estetik doyuma ulaştıran ürünlere imza atarak iyi hissetmeyi amaçlayan herkesin aradığını bulacağı bir yer. Ticarete dönük planlamalar kazanımları artırıyor. Neler yapabileceğini görüp kendine duyulan güvenin artmasıysa bu eğitimin promosyonu sanki. Öyle ya zevk aldığınız bir işi yapıyor olmak kaç meslekte geçerli bugün?..
       <br/>
       <br/>
       Semih Yener Elsanatları Eğitim Merkezi: (0212) 543 44 72 —572 54 59
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13915), [web.archive.org (arşiv bağlantısı)](http://web.archive.org/web/20050302180727/http://www.aksiyon.com.tr:80/detay.php?id=13915)
