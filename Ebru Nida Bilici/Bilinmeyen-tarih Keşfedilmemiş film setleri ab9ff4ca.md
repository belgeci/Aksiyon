# Keşfedilmemiş film setleri

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20031129141124im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031129141124im_/http://www.aksiyon.com.tr/resim/441/22.jpg" vspace="5"/>
  </p>
 </font>
 <font class="content">
  Son yıllarda büyük ilgi gören yerli diziler tatil anlayışımızda önemli bir değişikliğe neden oldu. Eskiden sadece deniz kenarında tatil yapan yerli turistler artık Asmalı Konak’ı görmek için Kapadokya’ya; Kınalı Kar Beyi’nin konağını görmek için Cumalıkızık’a gidiyor. Eskiden tatil denince ilk akla gelen güneş, deniz ve kum; tatil beldesi denince de ‘güney illeri’ olurdu.
 </font>
 <p>
  <font class="content">
   Ülke sınırları dışındaki tatil mekanlarına mali gücü yetmeyenler için güneye inmek, bronzlaşmak ve yüzmek iyi bir tatil yapmak demekti. Oysa ülkemizi ve tarihi zenginliklerimizi bizden iyi tanıyan yabancı turistlerin bir numaralı uğrak yeri daha iç kesimlerdeki tarihi ve turistik yerlerdi. Kapadokya, Nemrut Dağı, Efes, Aspendos, Mardin ve benzeri kültürel zenginliklerimizin bulunduğu iller yerliden çok yabancı turisti ağırlıyordu her yıl. Son yıllarda turizmcilerin turizme kazandırmaya çalıştığı açılımlar ve yine onların gayretiyle bir miktar gündeme getirilen ‘alternatif turizm’ yerli turistlere de doğa ve kültür turizminin varlığını hatırlattı. Meseleye bir katalizör etkisi yapan yerli diziler kültür turizmini epeyce hareketlendirdi. Milyarlarca liraya yapılamayacak reklam/tanıtım bir dizide yer alan görüntüler sayesinde yapılabildi. Hemen her kanalda haftanın birkaç günü yayınlanan bu ağalı, hanımağalı ve konaklı yerli diziler turizmcilerin yükünü önemli oranda hafifletti. Örneğin eskiden sadece yabancı turistlerin ilgisini çeken Kapadokya, Asmalı Konak dizisi sayesinde son bir yıldır tam bir yerli turist akınına uğradı. Bu akını yüzde yüzlük bir artışla ifade eden Duru Turizm Kültür ve Alternatif Turlar Müdürü Erdal Çeri eskiden Kapadokya’ya haftada bir gün bir ya da iki otobüs yolcu taşırken şimdi haftanın üç dört günü onar otobüs yolcu taşıdıklarını söylüyor. Aynı bölgeye yolcu taşıyan diğer turizm şirketlerini de hesaba kattığımızda göz kamaştırıcı bir artış ortaya çıkıyor.
   <br/>
   <br/>
   Benzer bir ilgiyi Kınalı Kar dizisiyle Bursa’nın Cumalıkızık köyünün yakaladığı da yine turizmcilerin belirttiği bir ayrıntı. Tarihi evleri ve eski mahalle yapısıyla turistlerin dikkatini çeken Cumalıkızık’ın, dizinin gördüğü ilgiye paralel olarak turizmde önemli bir hareketlilik yaşaması yine bölge halkı ve turizmcilerin yüzünü güldürüyor. Tabii turizmcileri epeyce rahatlatan bu durum her iki dizinin de çok beğenilmesiyle alakalı. Dizilerde yer alan çevreye ait iyi çekilmiş görüntüler de bu işte etkili. Çünkü yine Kapadokya bölgesinde çekildiği halde “turistlerin ilgisini çekmeyen” Kırık Ayna dizisinin çekim arenası turizmcilerin bu savını güçlendiriyor. Gülbeyaz dizisinin ve Gönderilmemiş Mektuplar filminin çekildiği Amasra da Kapadokya benzeri bir turizm hareketliliği yaşayamamış.
   <br/>
   <br/>
   Bu da gösteriyor ki bir dizinin tutulması ve arkasındaki medya desteği diziyle alakalı A’dan Z’ye her alana yansıyor. Yani Kapadokya’nın veya Cumalıkızık’ın bol turist alması bir yana dizilerde kullanılan materyaller de (eşarplarından sürmesine, takılarından kadehlerine kadar) çok alıcı buluyor. Ancak herşeye rağmen seyircinin merakını celbeden ve gidip görme arzusunu harekete geçiren dizilerin iyi bir tanıtım aracı olduğu ve tüm turistik merkezlere canlılık getirilebileceği bu şekilde kanıtlanmış oluyor.
   <br/>
   <br/>
   Dallas’ı Van’dan iyi biliyoruz
   <br/>
   <br/>
   Aslında mekanların sık izlenen ve beğenilen diziler yardımıyla zihinlere kazınması durumu insanımızın pek de yabancı olduğu bir şey değil. Amerika’nın onlarca şehrini ya da eyaletini sırf diziler vasıtasıyla ezberlemiş bir milletiz biz. “Dallas” dizisiyle zihinlerimize ‘caddelerinde petrol krallarının dolaştığı bir şehir’ şeklinde yerleşen Dallas, kumarhaneler şehri olarak aklımızda yer etmiş olan Las Vegas, depremleriyle ünlü San Francisco, kovboylarını ezberlediğimiz Teksas, denizi ve güneşiyle ünlü Florida, Washington, Los Angeles, Oklahoma, Cenova City ve daha sayamadığımız birçok şehir ya da eyalet Hakkari’den, Van’dan daha tanıdık birçoğumuza.
   <br/>
   <br/>
   Film endüstrisi oldukça zengin durumda olan Hollywood’un bazen bir şehri ihya eden filmleri bir yana çölün ortasına kurduğu maket şehirlerle de aynı başarıyı yakaladığını biliyoruz. Bu da iyi yapılmış bir filmin seyirci üzerindeki etkisini çok iyi gösteriyor. Bizde Vizontele filmi dışında kurgu şehirler pek denenmedi ancak buna ihtiyaç da yok zaten; ülkenin doğusundan batısına kadar her tür filme mekan oluşturacak o kadar çok şehir, köy, ya da kasaba var ki... Yeter ki yapımcılar İstanbul dışında da bir şeyler yapılabileceğini görsün.
   <br/>
   <br/>
   Turizm şirketlerinin tüm gayretine rağmen şimdiye kadar aldığının birkaç katı kadar turist almaya başlayan Kapadokya ve Cumalıkızık şans bu şekilde yüzlerine gülmese daha yıllar yılı ’gizli hazineler’, ‘saklı kentler’ olarak bilinmezliklerini koruyacaktı belki de.
   <br/>
   <br/>
   Oysa bir Safranbolu, Muğla, Kastamonu, Gelibolu, Edremit, Nemrut, Urfa, Harput ya da Assos birçok filme mekan olarak düşünülebilir.
   <br/>
   <br/>
   Ama bunun için film yapımcılarının ya da yönetmenlerin bu eşsiz güzellikteki beldelerden haberdar edilmesi lazım. Gerçi böyle bir çalışma düşünülünce keşif için Türkiye’yi dolaşıp uygun mekan aranıyordur ancak bu yazıyla biz de özellikle belediyelerin kendilerinden bahsedip ne tür imkanlar hazırlayabilecekleri konusunda seslerini duyurmaya çalıştık.
   <br/>
   <br/>
   Safranbolu hazır film seti
   <br/>
   <br/>
   Ülkemizdeki belediyelerin önemli çoğunluğu maddi sıkıntılar içinde olduğundan bu tür filmlere bizzat sponsorluk yapacak güçte değil ancak hepsi de uygun zemin hazırlayarak şehirlerinde yapılacak film çekimlerine destek olabileceklerini ifade ediyor.
   <br/>
   <br/>
   Örneğin Safranbolu Belediye Başkanı Nihat Cebeci, Safranbolu’nun eski Türk evlerini korumaya almış nadir şehirlerden biri ve ‘korumacılığın başkenti’ olduğunu vurgularken şehrin henüz tanıtım safhasında olduğunu söylüyor. Cebeci, Safranbolu’yu yerliden çok yabancı turistin ziyaret ettiğini ve yerli turistlerden hak ettiği ilgiyi görmediğini ifade ediyor. Belediye ve turizm şirketleri kendi çaplarında tanıtım yapıyorlar ama bu henüz yeterli olmuyor. Bir turizm kenti olmalarına rağmen turizm teşviklerinden de faydalanamadıklarını ve gerekli oranda tanıtım yapamadıklarını söyleyen Cebeci sadece festivaller ve ulusal basında yer alan tanıtım programlarıyla kenti tanıtmaya çalıştıklarını söylüyor. Ayrıca Safranbolulu olan yapımcı Türker İnanoğlu şu sıralar gösterimde olan “Seni Kurtaracağım” adlı dizinin ilk birkaç bölümünü Safranbolu’da çekerek şehrin tanıtımına bir miktar katkıda bulunmuş. İnanoğlu bir de baştan sona Safranbolu’da çekilecek bir dizi için söz vermiş. Bunun turizmi önemli oranda etkileyeceğini düşünen Cebeci, film yapım şirketlerine çağrıda bulunuyor: “Gelin birbirinden güzel Safranbolu evlerinde filmler, diziler çekin, biz de size halk olarak ve belediye olarak elimizden gelen desteği verelim.” Haftalık 10 bin turist alan Safranbolu daha fazlasını kaldıracak alt yapıya sahip.
   <br/>
   <br/>
   Birkaç bölümle Kasımiye şöhret oldu
   <br/>
   <br/>
   Mardin ili de önemli tarihî ve mimarî zenginliklere sahip bir şehir. Bu zenginliğin turizm alanında en iyi şekilde değerlendirilmesi halinde ilin kalkınmasına ve ülke turizmine büyük katkı sağlayacağı kuşkusuz. Farklı din ve kültürlere ait mimari yapıların dikkat çektiği Mardin’de farklılıklarına rağmen birlikte yaşayan bu insanların hayatını konu alan filmlerin çekilmesi mümkün. Mardin’in bu özelliklerine dikkat çeken Belediye Başkanı Abdülkadir Tutaşı film şirketlerini Mardin’e davet ediyor. Bu tür yapımlara maddi katkıda bulunmaları mümkün değil; işçilerinin parasını bile ödemekte zorlanan bir belediye olarak fazla birşey yapamayacaklarını söyleyen Tutaşı hem belediye olarak hem de halk olarak her tür yardıma hazır olduklarını belirtiyor. İlin tanıtımı ya da film çalışmalarına destek verilebilmesi için belediyenin herhangi bir bütçeye sahip olmadığını söylüyor. Ancak tarihi altyapı, otantik şehir görünümleri birçok film şirketinin ilgisini çekecek zenginlikte.
   <br/>
   <br/>
   Mardin Belediyesi’nin tanıtım konusundaki eksikliğini ilin en büyük turizm ve seyahat şirketi olan Bilen Tur kapatmaya çalışıyor. Dizi filmlerin çekildikleri mekanların turizmi büyük oranda hareketlendirdiğinin farkında olan Bilen Tur’un sahibi Talip Bilen bu konuda kapılarının yapımcılara sonuna kadar açık olduğunu belirtiyor. Daha önce de keşif için gelen bazı ekiplerin konaklama, yeme içme ve gezip görme gibi tüm ihtiyaçlarını ücretsiz karşıladıklarını söyleyen Talip Bilen aynı hizmeti bu amaçla gelen tüm ekiplere verebileceklerini söylüyor. “Berivan” dizisinin 23 bölümünün Midyat, Hasankeyf, Savur gibi Mardin’in çeşitli beldelerinde çekildiğini hatırlatan Talip Bilen bu sayede bölge turizminin bir hayli canlandığını söylüyor. Asmalı Konak dizisinin birkaç bölümünün çekildiği Mardin’deki Kasımiye Medresesi de, kente olan ilgiyi önemli oranda artırmış. Mardin’in doğuda yer alması meşhur olmasını engelliyor. Yine de Mardin, Urfa, Adıyaman gibi turizm merkezlerini ziyaret eden yerli turist sayısı filmler ve diziler sayesinde yüzde 20’ye yakın artmış. Irak’taki savaşın da bu bölgeye yapılan turizmi son aylarda olumsuz etkilediğini söyleyen Bilen tekrar eski canlılığına kavuşabilmesi için yeni dizilerin çekimine destek vereceklerini belirtiyor.
   <br/>
   <br/>
   Muğla evleri STK’ların prestij evi olabilir
   <br/>
   <br/>
   Tarihi Muğla evleri birçoğumuzun adını bile duymadığı gizli tarih hazinelerimizden biri. Yüzlerce yıllık konakları ve Türk evleriyle aslında birçok filme plato olabilecek yapıdaki Muğla ne yazık ki bu yönüyle gündeme hiç gelmiyor. Marmaris, Bodrum, Fethiye gibi ilçeleri dünyaca ün yapmış olan Muğla ne yazık ki ilçelerinin gölgesinde kalmış. Antalya Film Festivali’nde gösterilen “Şarkıcı” adlı sinema filmi Muğla’da çekilmiş. Show Tv’de yayınlanan “Zeybek Ateşi” adlı dizi de Muğla çevrelerinde çekilmiş. Ancak şehrin tanıtımı için daha fazla ses getiren, ilgi çeken yapımlara ihtiyaç var. Muğla Belediyesi Basın Danışmanı Hasan Önkaş’ın verdiği bilgiye göre Safranbolu evleri kadar tarihi ve estetik güzelliklere sahip ve Safranbolu’dan bir yıl önce koruma altına alınmış olmasına rağmen Muğla evleri gerekli ilgiyi görememiş. Tarihi Kentler Birliği tarafından tarihi evlerin korunmasında başarılı bulunan ve ödüllendirilen Muğla, yüzlerce yıllık yapı geleneğini bozmadan bugüne ulaşmış. Safranbolu’nun büyük şehirlere yakın olma avantajına sahip olduğunun altını çizen Önkaş, Başkan Osman Gürün’ün turizmi harekete geçirecek önemli projeleri olduğunu söylüyor. Belediyenin 110 yıllık Şerefliler Konağı’nı restore ederek bir kültür evi şeklinde hizmete açtığını söyleyen Önkaş, Başkan Gürün’ün şu çağrısını yineliyor: “Başkanımız bankalara ve sivil toplum kuruluşlarına ‘Gelin buradaki tarihi evleri siz restore edin ve sizin prestij eviniz olsun, sanat galerisi veya misafirhane olarak kullanın’ şeklinde çağrıda bulundu. Bu ilgi çekti ancak aynı dönemde meydana gelen ekonomik kriz birçok kurumun geri çekilmesine neden oldu. Bu teklifimiz hâlâ geçerli. Bu konuda adım atacak tüm kurumlara da desteğimiz olacaktır.”
   <br/>
   <br/>
   Bölge turizmini canlandıracak iyi yapılmış dizilerin yerli turistleri Muğla’dan ve Muğla evlerinden haberdar etmeye yarayacağını düşünen Önkaş, film yapım şirketlerine misafir etme, ev sahipleriyle buluşturma, aracılık etme ve fikir verme konularında her türlü desteği vereceklerini açıklıyor. Hasan Önkaş’ın verdiği bilgilere göre alternatif turizm amaçlı yayla turizmi de Muğla çevresinde önümüzdeki sezondan itibaren yaygınlaştırılacak. Belediyenin turizm şirketleriyle ortaklaşa bir çalışma içine girerek günübirlik turlarla yaylaları gezme ya da yayla evlerinde konaklama imkanı vereceği belirtiliyor.
   <br/>
   <br/>
   Aslında ülkemizde kültür turizmine imkan sağlayacak onlarca belde var. Saymakla bitmez ancak öncelikle bahsetmemiz gereken birkaç belde var ki bir başka ülkede olsa birçok filme mekan hatta konu olabilirdi. Örneğin Trabzon’un tarihi ve doğal güzelliğe sahip eşsiz iki beldesi olan Sümela Manastırı ve Uzungöl şimdiye kadar yönetmen veya yapımcıların dikkatini çekmeliydi. Bu iki mekanın kullanıldığı filmlerin hem ilgi çekmesi hem de bu bölgenin turizmini hareketlendirmesi işten bile değil.
   <br/>
   <br/>
   Uzungöl Belediyesi Başkanı Kadir İnan film çekimlerine oldukça müsait olan Uzungöl’ün bir filme mekan tayin edilmesi durumunda çekim ekiplerine her türlü imkanı tanıyacakları konusunda söz veriyor. Belediyenin imkanları kadar kendi özel imkanlarını da seferber edeceğini ifade eden Kadir İnan, sahibi olduğu turizm tesislerinin de bu amaçla kullanılacağını söylüyor. Önümüzdeki Ağustos ayında ilki düzenlenecek olan turizm şenliğiyle Guinness rekorlar kitabına geçmeyi ümit eden İnan, göl çevresinde elele tutuşan insanların kardeşlik mesajı vereceğini ve rekor büyüklükte bir halka oluşturacağını söylüyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2578), [web.archive.org (arşiv bağlantısı)](http://web.archive.org/web/20031129141124/http://www.aksiyon.com.tr:80/detay.php?id=2578)
