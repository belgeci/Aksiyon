# Kendine kapalı, dünyaya açık

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050227092946im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092946im_/http://www.aksiyon.com.tr/resim/345/18.jpg" vspace="5"/>
  </p>
 </font>
 <font class="content">
  Eğitim yılı sona ererken bazı kanalların ana haber bültenlerine taşınan özel okulların yıl sonu etkinliklerine ait görüntüler dikkatleri çekecek yoğunluktaydı. Ticari kaygılar ve albeni kazandırma gayretiyle şekillenmiş olduğu belli bu gösterilere birbiriyle yarışıyor havası veren şey ise aynı formattaki görüntülerdi
 </font>
 <br/>
 <p>
  <font class="content">
   Ricky Martin’den Shakira'ya, Back Street Boys’tan Britney Spears'a yabancı popçuların müzikleri eşliğinde yapılan danslar bu gösterilerin bir eğitim kurumu tarafından organize edildiği konusunda şüpheye düşürecek türdeydi. Kendi adıma Türkçe şarkılara ya da kendi kültürümüze ait dans ve oyunlara rastlamadığımı söyleyebilirim. Zaten Türkçe melodiler de sadece Tarkan, Sibel Can ya da diğer ünlülerin taklitlerinden oluşan gösterilerde yeralabildi. Onlarda ise makyaj ve giysiler konusunda öyle abartılı davranılmıştı ki insana o sanatçıların minyatürünü izliyorum hissi veriyordu.
   <br>
    <br>
     İşte bu yıl sonuna doğru birbiriyle yarış edercesine ‘televizyonda gösterilmeye değer çarpıcılıkta’ görüntüler vermeye çalışan eğitim kurumlarını bizler hemen her akşam ekranlarımız başında esefle izlerken vakit geldi çattı ve kendi oğlumuzun gittiği yuvanın yıl sonu etkinliğine misafir olarak katıldık. Çok heyecanlıydık. Deyim yerindeyse oğlumuzun ilk mürüvvetini görmeye hazırlanıyorduk. İtiraf ediyorum okulla ilgili olumlu düşüncelerime rağmen ticari zorunluluklar gerekçesiyle televizyonda izlemeye alışkın olduğumuz türde bir programla karşılaşmayı bekliyordum.
     <br>
      <br>
       Oysa bizi sevindiren bir yanılgıyla programı salya sümük izleme ve sonuna kadar tadını çıkarma zevkine erdik. Bu salya sümük hikayesi kendi çocuğumuzun sergilediği sahne performansını ebeveyn duygusallığıyla karşılamamızla ilgili değildi elbette. İlk ve orta okul günlerimizi uzun yılların ardında bıraktığımız halde o zamanlara ait bir sıcaklık bir tanıdıklık vardı programda. Folkloründen, semasına, Üsküdar rondundan, İstanbul’un fethi dramasına, milli duygularımızı harekete geçiren şarkılara dek herşey çocuk cıvıltıları arasında bir zevkler deryasına salmıştı bizi sanki. Herşey ama herşey çok güzeldi. Ve ne Tarkan taklidine ne Sibel Can’ın göbek dansına ihtiyaç duyduk eğlenmek için. Çocuklarımız kadar biz de eğlenmiştik o gün.
       <br/>
       <br/>
       Çocuklar ne ister?
       <br/>
       <br/>
       Suni bir şekilde oluşturulmuş yeni eğlence anlayışımızla kıyaslayınca hiç de sıkıcı denemeyecek bu tanıdık etkinlikler kültürümüze ait bazı değerlerin hâlâ bir yerlerde yaşatılıyor olduğu sevincini yaşattı bize. Dolayısıyla çocuğumuzun doğru ellerde olduğu konusundaki güvenimiz pekişmiş oldu bir kez daha.
       <br/>
       <br/>
       Demek ki televizyonun belirlediği yeni taşkın eğlence anlayışına rağmen eğlenme eğlendirme yolları aranıyor hâlâ. Ve bunun için ihtiyacımız olan tek şey topluma sağlıklı bireyler yetiştirme gayreti içindeki eğitimcilerdi.
       <br/>
       <br/>
       Peki sadece eğitimcilerin bu tür konulardaki titiz tavırları yeterli oluyor mu, öğrencilerin ve velilerin bu etkinliklerin çerçevesini oluşturmadaki rolleri ne ölçüde? Simge Eğitim Kurumları adına konuşan Sevgi Çiçeği Çocuk Yuvası Müdürü Fatma Odabaşı yıl sonu etkinlikleri konusundaki sorularımızı cevapladı. Odabaşı yıl sonu etkinliklerinde ne tür faaliyetlerin yer alacağına öncelikle yuva yetkililerinin karar verdiğini söylüyor ancak velinin nabzını da en iyi onlar bilir diyor. Yani velinin onayını alacak, çocuğun da rahatlıkla yapacağı oyunlar tercih ediliyor.
       <br/>
       <br/>
       Peki veliler eğitim kurumuna duydukları itimat nedeniyle konuyu eğitimcilere tevdi etmiş olabilirler ama Tv’lerin etkisindeki çocukların hem de böyle bir zamanda taklit ya da yabancı pop müzik eşliğindeki dansları tercih etmesi daha beklenilen birşey değil midir? Çocukların eğitimcilerin belirlediği, belki de daha önce hiç görmediği müsamerelere itirazı olmaz mı? Fatma Odabaşı çocuğun kendisine bilinçli bir şekilde sunulmadıkça o tarz birşey isteyeceğine inanmadığını ifade ederken: “Eğer çocuğa çılgın eğlence türleri sunarsak onu tercih edebilir. Ama biz yapıcı ve olumlu etkileri olan farklı alternatifler üretirsek çocuk onların eksikliğini duymaz. Bu yüzden sunulan şeyler çok önemli” diyor. Sevgi Çiçeği’nde prensip olarak çocuk şarkısının dışında kaset dinlettirmediklerine dikkat çeken Odabaşı bir yetişkin şarkısının kültürü, içeriği ve ifadeleriyle, çocuk şarkısınınkilerin farklı olduğunu belirtiyor. Bu uygulamanın ve öğretmenlerin genel tavırlarının çocuklara böyle bir açık hissettirmediklerini söylüyor. Çocukların evde kendilerine ait kitaplığı, yaşına uygun kitapları olması gerektiği gibi yaşına uygun kasetlerinin de olması gerektiği inancını dile getiren Odabaşı müziğin çocuk için önemli olduğunu, bu ihtiyacın da bu şekilde giderilmesiyle yaşından önce farklı müzikler dinleme ihtiyacı duymayacağını ifade ediyor. “Biz bunu kurumumuzda uyguladığımız gibi velilerimize de evde uygulamalarını öneriyoruz ama bunu gerçekleştiremeyebiliyorlar. Bu da bize vakit kaybettirip emeğimizin uçup gitmesine neden olabiliyor” diyor üzüntüyle...
       <br/>
       <br/>
       “Ben etek giymem...”
       <br/>
       <br/>
       Velilerin eğitim yılı boyunca sosyal ilişkiler içinde insani ve mesleki tecrübelerini tanıdıklarını belirten Odabaşı personel ve eğitimcilerinin kollektif bir şuur içinde çalıştıklarını belirtirken bunun veliye yansıdığını anlatıyor. Bundan duyulan memnuniyetin getirisi olarak da velinin kuruma itimadı artıyor. Odabaşı, etkinliklerde öyle radikal kesitler olmadığını, kendi ortak kültürümüzün bir ürünü olduğunu vurguluyor. Örneğin bir sema gösterisinden normal hiçbir Türk ailesinin rahatsız olması mümkün değil ona göre çünkü “Mevlânâ bizim kültürümüzün bir değeri, yurt dışından da bir çok insanın keşfedip önem verdiği bir büyüğümüzdür. Biz bu çalışmayı yaparken de çocuklara onu anlattık. Sağ elin yukarı doğru açık, sol elin aşağı doğru dönük olmasının anlamını ve Mevlânâ’nın önemli özelliklerini anlattık. İnsanlara duyduğu sevgi ve hoşgörüyü anlattık. Velilerimizin hiçbirinden de en ufak bir tepki almadık. ”
       <br/>
       <br/>
       Ancak herşey iyi hoş da bir yerlerde bir hata var ve biz suçluyu başka yerde arıyoruz galiba. Bizler, ‘eğitim kurumlarımız tarihimize, kültürümüze sahip çıksın, bu değerlerimizi yaşatsın istiyoruz ancak kendi üzerimize düşen vazifeyi yerine getirmiyoruz. Düşünün bir, evinde sürekli olarak müzik kanalları açık olan çocuk aileden Mevlânâ’yı, Fatih’i, Akif’i, Necip Fazıl’ı dinlememişse bunlar da nereden çıktı demez mi? Ben bu işte yokum demez mi? Zaman zaman bu tür tepkilerle karşılaştıklarını söyleyen Fatma Odabaşı konuyu şu örnekle açıklıyor: “Bir çocuğumuz semazen rolündeydi. Çok da güzel yapıyordu. Ama kostümü görünce ben etek giymem diyerek katılmak istemedi. Aileyi devreye soktuk. Semayı, semazenlerin neden öyle giyindiğini baba çocuğa anlattı ve sonunda çocuk ikna oldu.”
       <br/>
       <br/>
       Neyse ki ailelerin bu yöndeki eksikliğinin bilincinde olan Fatma Öğretmen ve ekibi uyguladıkları her gösteriyle ilgili gerekli bilgileri çocuklara verme konusunda titiz davranıyor. İstanbul’un fethinin temsilinde olayı kılıç oyunu şeklinde ya da savaştan ibaret bir konu olarak algılamamaları için bilimsel bir başarı olarak gemilerin kızaklarla çekilmesi olayını öne çıkarmaya çalışmışlar. Zaten fetih kutlamaları sırasında fetihle ilgili olarak onları bilgilendirdikleri için de çocuklar gemiyi görünce hemen çekmeye başlamışlar, belli ki konuya aşinalar.
       <br/>
       <br/>
       Taklit çocuğa ketliyor
       <br/>
       <br/>
       Tabii ki kendi kültürümüze ait kesitleri miniklerin o heyecanlı ciddiyetleri içinde görmek hayli duygulu anlar yaşatabiliyor. Bir sanatçıyı taklit eden ya da bale yaptığını zanneden bir çocuktan da daha sevimli gelebiliyor. Ama merak etmeden geçemiyoruz, taklide dayalı etkinliklerin çocuğa verdiği zarar ne ölçüde? Çocuğun sanatçıları taklit etmesi onu çok fazla etkiliyor Fatma Odabaşı’na göre. Dramalarda da bir canlandırma var ama orada çocuklar nihayetinde çocukluklarından birşeyler katıyor. Ancak bir sanatçıyı taklit ederken çocuk makyajıyla, giysileriyle, hareketleriyle birden o kişi oluveriyor. Bir de etraftan gördüğü ilgiyle tamamen o havaya giriyor. Fatma Öğretmen bunun gerçekten sağlıksız olduğunu vurgularken özenti ruhlu bir çocuk geliştirebileceğine dikkat çekiyor. Tabii bunun çocuğun becerilerine de ket vurabileceğini, çocuk becerilerini versiyon versiyon ortaya koyabilecekken küçük bir Tarkan kopyası olarak kalabileceğini ifade ediyor. Dolayısıyla çocuğun üretkenliğini engelleyen taklitçi olmasına sebep olan oyunlar zararlı.
       <br/>
       <br/>
       Deneyim kendine güveni arttırır
       <br/>
       <br/>
       Ne yazık ki bazen anne babalar bazen de eğitimciler bu etkinliklerin önemini gereğince kavrayamamış olabiliyor. Çocuğun bu belkide ilk sahne deneyimi olacak programlarda onların gerçekte ne istediklerine değil anne babanın ya da eğitimcilerin tercihlerine bakılıyor. Oysa geleceğin mikrofon tutacak elleri onlar, insanların önüne çıkıp bir şeyler sunma durumunda olabilirler ileride. Ve bu deneyimleri kendilerine duyacakları güvenin ve kendini ifade etme yetisinin antrenmanı olacaktır şüphesiz. Öyleyse bu tür etkinlikleri daha bir hassasiyetle ele almalı, bir günlük eğlenceden daha ciddi bir şey olduğu bilincine varılmalı. Odabaşı’ya göre sahnede yer alma da eğitimin bir parçası. Bu ilk sahne deneyimleri çok önemli çocuklar için. “Çok iyi sahne performansı gösteren çok rahat davrananlara bakıyoruz geçen sene bir kez olsun sahneye çıkmış çocuklar. Demek ki bu deneyim bir yıl sonrasında bile etkisini gösteriyor, biz bile farkı fark ediyoruz. Bilgi ve becerilerdeki oturmuşluk deneyimle doğrudan alâkâlı” diyen Odabaşı gelecek yıl ilkokula başlayıp okuma bayramında rol alacak öğrencileri konusunda da iddialı, onların diğerlerinden farklı olup parmakla gösterileceğine inanıyor. Fatma Odabaşı yıl sonu etkinliklerinin nasıl olması gerektiği konusunda bilgi verirken Sevgi Çiçeği’nin yıl sonu etkinliklerinden örnekler veriyor: “Yıl sonu etkinliklerine hazırlanırken çocukların ruhuna ve yaş gelişimlerine uygun oyunlar seçtik. Ama kültürümüze ait bir kaç küçük ayrıntıya da yer verdik. Etkinlikler çok yönlü hazırlanmalı. Biliyorsunuz bu çok yorucu, emek isteyen bir çalışma, en az üç ayınıza malolabiliyor. Çok yönlü olursa çocukların çok şey çıkarma şansı var. Biz İstiklal Marşı söylendikten sonra çocuğa step yaptırdık. Yani çocuğu çocukluğundan uzaklaştırmadan, o canlılığına, o cıvıl cıvıllığına uygun çalışmalar yaptırdık. Rontlar ve dramalar vardı programda.”
       <br/>
       <br/>
       Müsamerenin en ilgi çeken gösterilerinden biri olan “Geçmiş Zaman Olur ki” adlı oyunun veliler üzerindeki etkisini Fatma Odabaşı şöyle anlatıyor: “Bir çocuk dünyaya geliyor ve ta kendisi de çocuk sahibi olana dek geçirdiği her yaş dönemini (okul yılları, mezuniyet, aile kurma gibi) ayrı bir çocuk canlandırarak sevincini heyecanlarını anne ve babasına hitaben dile getiriyor. Bu anne babaları çok duygulandıran bir oyundu. Velilerimizin çoğu hüngür hüngür ağladılar. Bu kadar yoğun bir duyguyu yaşatan bu oyundaki çocukların en küçüğü iki yaşındaki bir kız çocuğu en büyüğü ise altı yaş grubundandı.” Pek rastlanmayan bir uygulama olmakla birlikte altı yaş grubu için hazırlanan diploma töreninin de öğrencilere duygulu anlar yaşattığını belirten Odabaşı diploma töreninin onlara gerçekten birşeyleri hak ettiklerini, bir şeyleri sonuna dek yaptıklarını hissettirdiğini ifade ediyor.
       <br/>
       <br/>
       Eğlencenin dozu kaçmadan
       <br/>
       <br/>
       Odabaşı eğlenirken ölçüyü kaçırmanın ya da taşkın davranmanın eğlence olmaktan çıktığını ifade ederken televizyonda rastladığı bir eğlenme türünü örnek olarak anlatıyor: “Geçen gün. Bir okulun yaz şenliği adı altında bir gösterisine rastladım. Yoğurt yeme yarışı yapılıyor güya. Ama orada yoğurt yenmiyor, yoğurt dolu kaşıklar havada uçuşuyor. En sonunda da yoğurt kabı birinin başına ters çevriliyor ve veliler ha ha ha gülüyor. Bu oyun değil. Bu bize çok uzak. Bizim için besin nimetdir ve değerlidir. Biz burada artan yemeklerimizi ihtiyacı olan bir aileye veriyoruz ve çocukların bundan haberi var. Çocuk ona sahip olmayanların da var olduğunu anlayıp değerini öğreniyor. Ama yarışma başlığı altında nimete saygısızlık yapılıyor. Buna eğlence olarak baktığınızda bile taşkınlık olarak kendini gösteriyor. Eğlencenin de bir dozu olmalı. Eğlenirken bu kadar özgürlük tanıdığınız çocuğa yuvada ya da evde de aynı özgürlüğü tanıyor musunuz? Zannetmiyorum.”
       <br/>
       <br/>
       Taklide dayalı gösteriler sakıncalı
       <br/>
       <br/>
       Çocukların senede bir yaptıkları bir gösteri olmaktan ziyade şeklinin çocukları önemli oranda etkileyecek bir olay olması hasebiyle Çocuk Psikiyatristi Mücahit Öztürk’ün etkinliklerle ilgili görüşlerine de başvurduk. Öztürk çocukların sosyal gelişimi açısından önemli buldukları için spordan sanata tüm sosyal faaliyetleri önerdiklerini ancak ne yazık ki okulların bu konuda işin kolayına kaçtıklarını ifade ediyor. Yeni şeyler üretmek yerine “komedi” türü şeyleri sahnelemeyi tercih ediyorlar. Öztürk’e göre yıl sonu müsamereleri doğal ve gerekli. Ancak her çocuğun tiyatral manada bir faaliyet içinde olmasını, bu yönde bir başarı göstermesini beklemek hatta buna zorlamak sakıncalı. Örneğin bir spor dalında başarılıysa o yönde bir etkinlik içinde olmasına ve bu yönde kendini ifade etmesine imkan verilmeli. Kolaya kaçmadan özgün faaliyetlere yer verilmeli.
       <br/>
       <br/>
       Özğün faaliyetler düzenlenmeli
       <br/>
       <br/>
       Ancak okullar birbirini taklit etmekten öteye gidemiyor ne yazık ki. Mücahit Öztürk’e göre onlar da televizyonların yaptığını yapıyor artık. Göze hitabeden iyi reklam malzemesi olabilecek etkinliklerle sınırlıyorlar kendilerini. Sanatçıların taklitleri konusunda ise oldukça abartılı davranıyorlar. Belki bu konuda çok başarılı öğrenciler varsa dozunu aşmamak kaydıyla ona da yer verilebilir ama gösterinin sadece taklide dayalı olması yanlış. Zaten taklitlerin de çocuklara kazandıracağı hiçbirşey yok. Çocukların sosyal faaliyetleri konusunda önceliği ailenin isteklerinin belirlediğine de dikkat çeken Öztürk çocuğun istek ve becerilerinin göz önüne alınmadığını ifade ediyor. Çocuğum bale öğrensin, piyano çalsın diyen anne babaların okulları ve faaliyetlerini buna göre seçtiğini oysa çocuğun yetenek ve isteklerini aile dışından birilerinin tespit etmesinin daha doğru olduğunu ifade ediyor.
       <br/>
       <br/>
       Etkinliklerin aslında sadece yıl sonunda değil yıl içinde de sıkça yapılması daha doğru Mücahit Öztürk’e göre ancak bu etkinliklerin türünü seçerken de çocuğun kendi gibi olduğu, kendinden birşeyler katabileceği roller üstlenmesine yardımcı olunmalı. Böylece çocuk rolün önemini hissedecek, rolünde kendini bulacaktır.
       <br/>
       <br/>
       Her fırsatta milli duygularımızın ve kültürel değerlere bağlılığımızın diğer uluslara oranla daha güçlü olduğunu vurgularız. Ancak ne yazık ki görünmeyen bir el ağacı yaşken eğme gayretiyle çocuklarımızı bir yandan eğlendirip bir yandan hiç de istemediğimiz bir forma sokuyor. Doğrultulamayacak kadar sertleşmeden çocuklarımızı kendi inandığımız doğrular ışığında yönlendirmeliyiz. Eğlencenin ciddiyeti de bu olsa gerek...
       <br/>
       <br/>
       enbilici@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12660), [web.archive.org (arşiv bağlantısı)](http://web.archive.org/web/20050227092946/http://www.aksiyon.com.tr:80/detay.php?id=12660)
