# Yurtdışından''Tanrı misafiri'' geldi

*Ebru Nida Bilici Bilinmeyen-tarih*

<div>
 <p>
  <font>
   Fatih Koleji öğrencileri bugünlerde tatlı bir heyecan yaşıyor. Ev sahipliğini yaptıkları 4. Uluslararası Çocuk Halk Oyunları Festivaline altı ülkeden katılan akranlarını evlerinde misafir ederek farklı kültür, dil ve ırktan insanları tanıma şansı buluyor.
   <br/>
   <br/>
   Milli bayramlarımızdan 23 Nisan Ulusal Egemenlik ve Çocuk Bayramını tüm dünya çocuklarıyla kutlamaya başladığımızda ilkokuldaydık. Adını bile bilmediğimiz onlarca ülkeden gelen farklı dil, din ve ırktan birçok çocuk bir hafta kadar ülkemizde kalıyor, Çocuk Haftası etkinliklerine katılıyordu. Gelenekselleşmiş bu kutlama şekli yıllardır aynı heyecanla yürütülüyor. Ancak bu kutlamaların çocuklar için en heyecan verici yanı yurtdışından gelen yaşıtlarını evlerinde misafir etmeleri. Yıllar önce aynı yaşlardayken biz de evimize bu çocukları alalım diye aileme baskı yaptığımızda onların sadece Ankara"daki ailelere verildiğini, bizim ise Doğudaki bir Anadolu şehrinde yaşadığımızı hatırlatarak mümkün olmadığını söylemişlerdi. Buna gerçekten çok üzülmüş, Ankaralı akranlarıma gıpta etmiştim.
   <br>
    <br>
     Çocuklar için farklı ülkelerden insanlarla tanışıp kaynaşmak hoş bir tecrübe olabiliyor. Birşeyleri paylaşmak ve kendi kültürüne ait özellikleri ona tanıtmak çocuklara çok renkli hatıralar yaşatıyor. Bu tür birlikteliklerden çok güzel dostluklar doğabilir ve yıllarca sürebilir.
     <br>
      <br>
       Fatih Kolejleri C.I.O.F.F el ele
       <br>
        <br>
         Bu paylaşımların çocuklara neler kazandırabileceği öngörüsüne sahip Fatih Eğitim Kurumları bu yıl dördüncüsünü düzenlediği Uluslararası Çocuk Halk Oyunları Festivali"yle öğrencilerinin kültürel bilişimine katkıda bulunmaya çalışıyor. UNESCO"nun bir kolu olan C.I.O.F.F (Dünya Folklor Festivali Federasyonu) ile işbirliği çerçevesinde her yıl 5-10 kadar ülkeden 9-12 yaş arasındaki çocukların oluşturduğu halk oyunları ekiplerini ülkemize davet eden Fatih Eğitim Kurumları, öğrencilerine farklı bir tecrübe yaşama imkanı sunuyor.
         <br/>
         <br/>
         İlk kez bir özel okul tarafından yürütülen bu festival çerçevesinde misafir öğrencilere İstanbul"daki tarihi ve turistik yerler gezdiriliyor ve onların hoş vakit geçirmeleri sağlanıyor.
         <br/>
         <br/>
         Altı ülkeden katılım var
         <br/>
         <br/>
         Ancak onlar için asıl tecrübe Türk insanını ve misafirperverliğini tanıma imkanı sunan konaklama yerlerinde. Bu yıl altı ülkeden otuzar çocukla yapılan katılım 180 kişilik bir grubu misafir etme görevi yüklemiş Fatih Koleji velilerine. Her aileye bir çocuk emanet eden kolej hem öğrencilerine bir yabancı akranına evsahipliği yapma imkanı veriyor, hem de o çocukların Türk insanını tanımalarını sağlıyor.
         <br/>
         <br/>
         Malezya, Ukrayna, Kore, Çin, Özbekistan ve KKTC"den gelen çocuklar okulun altı şubesine dağıtılmış durumda. Veliler misafir aldıkları çocuğun hem festival merkezlerine geliş gidişinde yardımcı oluyor, hem de okul dönüşü onlarla yakından ilgileniyor.
         <br/>
         <br/>
         Kızları Beyza"nın misafiri olan Özbekistanlı Kamila Jabrail Samovi"yle ilgilenen Hidayet - Münir Can çifti de bu ailelerden biri.
         <br/>
         <br/>
         10 yaşındaki Kamila"yı evlerinde misafir eden Can ailesi heyecanlı bir hafta geçiriyor. Can ailesinin Fatih Koleji 4. sınıf öğrencisi olan kızları Beyza festivalde Türkiye"yi temsil eden halk oyunları ekibinde. Bu yüzden festivaldeki tüm etkinliklere Kamila"yla beraber katılıyor. Beyza, ailesinin desteğini arkasına alarak Kamila"yı memnun etmek için elinden geleni yapıyor.
         <br/>
         <br/>
         Mutlu musun Kamila?
         <br/>
         <br/>
         Misafirleriyle dil konusunda bir miktar sorun yaşayan Can ailesi, kızlarının İngilizcesinin yanında biraz da hâl diliyle anlaşmaya çalışıyor. Beyza"nın Kamila ile anlaşabilmek için olağanüstü çaba harcayarak İngilizce pratik yapması aile için sevindirici. Anne Hidayet Can kızının misafirini bu derece önemseyip ilgilenmesinden ve aldığı bu sorumluluğu seve seve yürütmesinden memnun. Kızının bugünlerde uykusunda bile Kamila"ya birşeyler anlatmaya çalıştığını anlatan Can bunun ikisi için de güzel bir tecrübe olduğunu söylüyor. Ayrıca Beyza Kamila"ya Türkçe kelimeler de öğretmeye çalışıyor. Ona sık sık "Mutlu musun?"diye soran Beyza misafiriyle yakından ilgilenerek sıkılmasını önlemeye çalışıyor. Anne Hidayet Can ise yemek konusunda sıkıntı yaşamasın diye çocukların sevebileceği türde yemekler yaparak Kamila"nın beslenmesine yardımcı oluyor.
         <br/>
         <br/>
         Festivalin açılış gününde hem kızları Beyza"yı hem de Kamila"yı seyretmeye giden aile en az Beyza kadar Kamila"nın gösterisinde de heyecanlandıklarını söylüyor. Kamila"nın gösteride giydiği yerel kıyafetleri kadar danslarını da beğenen Can ailesi kendileri gibi tüm velilerin heyecanla gösterileri izlediklerini söylüyor.
         <br/>
         <br/>
         Festivalin dördüncü yılı olmasına rağmen Can ailesi ilk kez misafir öğrenci alıyor. Başlangıçta bazı tereddütleri olmuş, herhangi bir sorun yaşar mıyız diye... Çünkü bazı çocuklar ailelerinden ilk kez ayrı kaldıkları için bunu problem haline getirebiliyormuş. Üzerlerine alacakları görev ciddi bir sorumluluk gerektirdiği için biraz tedirgin olmuşlar. Ancak Kamila"yı görünce tüm korkuları dağılmış. Sıcakkanlı, sevecen ve güleryüzlü olan Kamila hiç yabancılık çekmeden ailenin tüm fertleriyle kaynaşmış.
         <br/>
         <br/>
         Kamila"nın Can ailesinde misafir kaldığını öğrenen arkadaşları da onu   görmeye gelmiş.
         <br/>
         <br/>
         Kamila Türkiye"yi çok sevmiş
         <br/>
         <br/>
         İletişim kurmamızda bize yardımcı olan Kırgız asıllı arkadaşımız Marat Ömürov sayesinde ilk kez Kamila"nın söylemek istediklerini tam anlamıyla anlayan Hidayet Can, onun ailesiyle telefonda görüşmesi konusunu da bu yolla gerçekleştirdi. Kamila ev hanımı bir anne ile muhasebeci bir babanın iki kızından biri. 10 yaşında. Ülkesindeki ünlü dans okullarından birinde eğitim alıyor. Altı yaşından beri bu okula gidiyor. İlk kez bir yurtdışı tecrübesi yaşıyor. Ama buraya geldiği için çok memnun. Türk insanını ve Türkiye"yi çok sevmiş.
         <br/>
         <br/>
         İki küçük arkadaş o kadar güzel anlaşmışlar ki bu dostluklarını devam ettirmek istiyorlar. Can ailesi bir gün yolları düşerse Özbekistan"a giderek Kamila"yı ve ailesini ziyaret etmeyi düşünüyor. Çocuklar ise telefonla ve yazışarak diyaloglarını devam ettirmeyi planlıyor. Görülüyor ki kısa süreli bir misafirlik bile bugün çocuk olsa da yarının büyüklerinin birbirlerine karşı önyargılı olmalarının önündeki en büyük engel olabilir. Dolayısıyla bu tür organizasyonlar da yarınlara yapılan en değerli yatırımlar olarak kabul edilebilir.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 878 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11374), [web.archive.org (arşiv bağlantısı)](http://web.archive.org/web/20050221054451/http://www.aksiyon.com.tr:80/yazdir.php?id=11374)
