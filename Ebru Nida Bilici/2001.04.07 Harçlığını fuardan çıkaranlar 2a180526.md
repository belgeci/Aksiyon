# Harçlığını fuardan çıkaranlar

*Ebru Nida Bilici 2001.04.07*

<div>
 <p class="spot">
  Özellikle İstanbul'da okuyan üniversite  öğrencileri para kazanmak için fuarlarda  görev alıyor. Daha çok kitap fuarlarında  çalışmayı tercih eden üniversiteli gençler  para kazanmanın yanısıra çevre edinme,  çok sayıda insan tanıma ve önemli  şahsiyetlerle tanışma gibi imkanlar da  elde etmiş oluyorlar böylece
 </p>
 <p class="metin">
 </p>
 <img border="0" src="/web/20010629032720im_/http://www.aksiyon.com.tr/2001/331/resimler/Harc.jpg"/>
 <p class="metin">
  Her yıl katlanarak artan eğitim masrafları birçok anne babanın çocuklarının eğitimi konusunda ciddi problemler yaşamasına sebep oluyor. Mali yetersizlikler nedeniyle eğitimi yarım kalmış birçok insanın varlığı ise gözardı edilecek gibi değil. Geçim derdini çok küçük yaşlarda omuzlayan küçük işçileri toplumun değişik noktalarında görüp üzülsek de bilinçli bir şekilde aile bütçesine katkı amaçlı çalışan gençlerin çabası saygı uyandırıyor.
 </p>
 <p class="metin">
  Ancak aileler de, gençler de artık daha şanslı. Çünkü yeni, ilginç ve güvenilir iş imkanlarına sahip artık gençler. Bugünün gençliğine sorumsuz ve asalak gözüyle bakanlara inat ailesine yük olmadan eğitimini tamamlamayı hedefleyen öğrencileri çalışma hayatının değişik noktalarında görebiliyoruz şimdi. Ancak yazımızda yeralacak bu gençleri diğer çalışanlardan ayıran önemli bir fark var. Artık özellikle İstanbul'da okuyan üniversite öğrencilerinin önemli bir çoğunluğu para kazanmak için fuarlarda görev alıyor. Daha çok kitap fuarlarında çalışmayı tercih eden üniversiteliler para kazanmanın yanısıra çevre edinme, çok sayıda insan tanıma ve önemli şahsiyetlerle tanışma gibi imkanlar da elde etmiş oluyor böylece. Yeni çıkan yayınları takip edebilme, daha çok kitap ve yazar tanıma gibi etkenler de fuar hostesi olarak çalışmayı cazip kılan faktörler arasında.
 </p>
 <p class="metin">
  Öğrenci de memnun, yayıncı da
 </p>
 <p class="metin">
  Marmara Üniversitesi Edebiyat Fakültesi öğrencisi Şule Gökçen Ersöz memur bir ailenin çocuğu. Okuyan iki kardeşi daha var. Dolayısıyla ailesinin Gökçen'e her ay para göndermesi aileyi önemli ölçüde etkileyebilir. Gökçen ise kendisini bu noktaya kadar zorluklara göğüs gererek getiren ailesine destek olma hedefini tarihsel olarak yakınlaştırarak para kazanma sürecine geçmiş bile. Bu sene ailesinden hiç para almadan eğitimini sürdürdüğünü söyleyen Gökçen'in herhangi bir işte çalışmak yerine fuar hostesliğini tercih ediyor olması da bilinçli bir tercih.   Bu part time iş sayesinde de edebiyatı ve birçok yayını daha yakından tanıma şansını elde etmiş oluyor aynı zamanda.   Öğrenciler memnun dedik yeni işlerinden, peki yayınevleri bu teşrik–i mesai hakkında neler düşünüyor? Hayat Yayınları Pazarlama Satış Müdürü ve Fuar Sorumlusu Ali İhsan Bayram da en az öğrenciler kadar memnun çünkü öğrencilikte mali problemlerin zorluğunun bilinciyle öğrencilere iş imkanı sağlayarak yardım etmeyi hedefliyor. Fuar döneminde yayınevi işleyişinin aynen devam etmesi çalışanları fuarda istihdam etmeyi de güçleştiriyor, bu da hem öğrencinin hem de yayınevlerinin işine yarayan bu yöntemin keşfine neden olmuş.
 </p>
 <p class="metin">
  Kazancını artırmak hostesin elinde
 </p>
 <p class="metin">
  Hosteslerin satışı önemli ölçüde etkilediğini söyleyen İhsan Bayram kitap satışının beyne hitabeden bir eylem olduğunu vurguluyor. Bu yüzden hal ve tavırlar kadar hosteslerin kitapları tanıyor olması çok önemli. Bu yüzden Hayat Yayınları fuarda görevlendirdiği kişilerin önceden kitabı okumalarını istiyor. Böylece fuarda "Ben şöyle bir kitap istiyorum" diyen okura hostes "aradığınız kitap bu" diyerek rehberlik edebilir. Fuar sonrasında da hangi kitapların daha çok ilgi gördüğünü ve gözlemlerini konuşmak üzere yayınevi ve hostesler toplantı yapıyorlar. Böylece geleceğe yönelik hedefler belirlenmiş oluyor. Hostesin okurla ilgilenmesi, yönlendirmesi ve dolayısıyla kitabı satabilmesi yayınevi için önemli. Bu ise hem hostesin yani öğrencinin hem de yayınevinin kazanç hanesine ekstra bir para olarak yazılıyor. Yol ve yemek masraflarının yanısıra 10 milyonla 25 milyon arasında değişen günlük ücret primlerle bir hayli kazançlı bir hale gelebiliyor. Mesela yayınevi fuarla ilgili bir satış hedefi belirliyor ve bu hedef aşılırsa hostese prim olarak yansıtıyor. Böyle olunca 300– 500 milyona kadar varan bir kazanç söz konusu olabiliyor hostes için. Hedef belirleme hostesin okura istediği kitabın yanısıra iki kitap daha satması konusunda teşvik edici oluyor, böylece hem hostes hem de yayınevi kazanıyor.
 </p>
 <p class="metin">
  İhsan Bayram bazı öğrencilerin bu şekilde çevre edinmesinin burs alma konusunda da onlara yararı olduğunu söylerken ailelerine bu yolla destek olmaya çalışan öğrencileri tercih ederek bir insanlık görevini yerine getirdiklerini söylüyor.
 </p>
 <p class="metin">
  Gayret öğrenciden destek işverenden.
 </p>
 <br/>
 <center>
  <a class="anaorta" href="http://web.archive.org/web/20010629032720/mailto:enbilici@usa.net">
   enbilici@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/331/haberler/3.htm), [web.archive.org (arşiv bağlantısı)](http://web.archive.org/web/20010629032720/http://www.aksiyon.com.tr:80/2001/331/haberler/3.htm)
