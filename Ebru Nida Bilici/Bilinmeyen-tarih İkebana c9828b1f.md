# İkebana

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050226214715im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214715im_/http://www.aksiyon.com.tr/resim/334/12.jpg" vspace="5"/>
  </p>
 </font>
 <font class="content">
  Misafirlerinizin geleceğini öğrendiğinizde evin derli toplu olmasına göstereceğiniz dikkatin yanısıra yapacağınız ilk şey mutfağa girerek maharetli ellerinizle misafirlerinizin midelerini şenlendirecek yiyecekler hazırlamak olacaktır şüphesiz...
 </font>
 <br/>
 <p>
  <font class="content">
   Misafirperver her millet ya da ailede bu böyledir. Ancak ilginçtir Japonlar bu konuda diğerlerinden ayrılıyor. Çünkü Japon hanımların misafirleri için yaptıkları hazırlıklar sadece yiyecek ve içeceklerden ibaret değil. Onlar misafirlerinin gözüne ve gönlüne de hitabedecek bir telaşın içine girerek misafirin sevdiği renk ve çiçeklerden oluşan ikebanalarla evlerini süslüyorlar yüzyıllardır. Bu, misafire ‘ziyaretinden dolayı duydukları memnuniyetin’ bir ifadesi Japon kültürüne göre. Ancak ikebana öyle sadece özel günlerde ve misafire hürmeten yapılan bir şey değil. Japon gündelik hayatının önemli ayrıntılarından biri.
   <br>
    <br>
     İkebana bilmeyen evde kalır
     <br>
      <br>
       Ülkemizde birçok insanın adına bile yabancı olduğu ‘ikebana’ Japon kültürünün önemli yapıtaşlarından. Kısaca Japon çiçek süsleme sanatı olarak tanımlanan ikebana Japonlar için o kadar önemli ki bir genç kızın bu sanatı bilmeden evlenmesi düşünülemiyor bile. Tıpkı çay seremonisi gibi...
       <br/>
       <br/>
       Bazı kaynaklar Çin ya da Orta Asyalı Türkleri ikebananın en eski uygulayıcıları olarak gösterse de bugün ikebana denince akla ilk Japonlar geliyor. Bunun sebebi ise Japonların ikebanayı geliştirmek ve çeşitlendirmek üzere yaptıkları çalışmalar. Budist rahiplerin ölülerin mezarları başına filizler dikerek başlattıkları ikebana, stil ve mekan değiştirerek günümüzdeki halini almış. Bugünkü uygulanışı ise hayatın her noktasında yeralmakla birlikte daha çok hanımların kontrolünde. Ülkede ikebana eğitimi veren çok köklü birkaç okul var ancak temel bilgiler daha çok anneden kızına bırakılan bir miras gibi günümüze ulaşmış. Geliştirmek ve ikebana bilgisini tekâmüle ulaştırmak isteyenler ikebana okullarına gidebiliyor. Ancak bu okullarda öğrenimin sınırı yok. Eğitimi alanlar hatta ders vermeye başlayanlar bile kendilerini hâlâ öğrenci sayıyor ve öğrenmeye devam ediyor.
       <br/>
       <br/>
       Öğretirken bile öğreniyor
       <br/>
       <br/>
       Kumiko Tsuçhida ülkemizde kendi kültürünü tanıtma amacıyla bulunan bir Japon. İstanbul Üniversitesi’nde Japonca öğretmenliği yapmanın yanısıra çeşitli platformlarda ikebanayı tanıtmayı kendine görev edinmiş. Otel sahibi olan annesinden ikebana yapmayı öğrenen Tsuçhida “Annem otelin her odasında mutlaka bir ikebana bulundururdu. O bunları kendi elleriyle yaparken hep yanında olduğum için göre göre ben de öğrendim. Ancak bu yeterli değildi. Kendimi geliştirmek ve yeni teknikler öğrenmek için bu işin okuluna gittim. On yıldan uzun bir süre vaktimi ikebana eğitimine ayırdım ve iki üç tane diplomam var bu konuda. Hattâ eğitim dahi veriyorum ancak öğrenciliğimin bittiğini düşünmüyorum. İnsanın bu konuda öğreneceği şeylerde sınır yok” diyor.
       <br/>
       <br/>
       Kumiko Tsuçhida ile ikebana üzerine konuşunca bunun dışardan göründüğünden çok daha manidar ve önemli bir sanat olduğunu farkediyoruz. Japonların günlük hayattaki koşturmaca ve dakikliklerini gözönünde bulundurunca yapımı en az yirmi dakika alan bu sanata bu kadar uzun vakit ayırmalarını anlamakta zorlanıyoruz. Ancak Tsuçhida bunu: “Biz hayatın diğer alanlarında yani çalışırken vakit kaybetmediğimiz için bu tür zevk ve sanatlara ayıracak bol vakit bulabiliyoruz” şeklinde açıklıyor.
       <br/>
       <br/>
       İkebana Japonlar için bir nevi gevşeme, rahatlama ve stresten uzaklaşma seansı. Gergin bir günün sonunda bile ikebana yapıp bulunduğu mekanın havasını değiştiren insan tüm yorgunluklarından arınmış oluyor. İkebananın belirli kriterleri olmakla birlikte bazan su dolu bir cam bardağa konan bir çiçek de ikebana olarak tanımlanabiliyor.
       <br/>
       <br/>
       İkebanada mesaj var
       <br/>
       <br/>
       İkebana, yapana ya da yapılan kişiye, hatta mekana göre değişebiliyor. Parti ve düğünler için yapılan ikebanalar çok gösterişli olabilirken ev için yapılanlar daha sade olabiliyor. İkebana yapan kişi eşine bir mesaj vermek istiyorsa seçtiği çiçeklerle bunu anlatabiliyor. Eve misafir gelecekse misafirin sevdiği renk ve çiçekler kullanılarak o kişinin gelmesinden duyulan memnuniyet ifade ediliyor. Beyaz çiçekler ya da nar kullanılmışsa bu o evde matem olduğu anlamına geliyor. Yeni yıla girerken genelde çam ağacı kullanılıyor. Bundaki amaç çamın uzun ömürlü ve yaz kış yeşil olmasından hareketle uzun ömür ve mutluluk dileklerini ifade etmek. İkebanada bambu kullanılması ise doğruluk ve gençlik dileğini dile getiriyor.
       <br/>
       <br/>
       İkebana başlangıç anından itibaren bir ritüeli andırıyor. İkebanayı yapacak kişi öncelikle çiçekçiye giderek kullanacağı çiçekleri ve dalları özenle seçiyor. Malzeme olarak hem dal, hem yaprak, hem de çiçek birlikte kullanılıyor. Tabii seçilen çiçeklere uygun bir kap da titizlikle seçilmesi gereken bir envanter. Genelde seramik ve cam kullanılıyor ikebana yapımında, bu yüzden Japonya’da seramik sanayii hayli işlerlik, çeşitlilik ve zenginlik kazanmış.
       <br/>
       <br/>
       Simetri ve matematiksel ögeler önemli
       <br/>
       <br/>
       İkebana öyle rastgele biraraya getirilen çiçekler güruhu gibi görünse de aslında çok ince hesaplar üzerine kurulu bir çalışma. Örneğin 25 cm. çapında bir kap kullanılıyorsa en yüksek çiçeğin ya da dalın boyu 50 cm. kadar olmalıdır. Çiçeklerin zemine göre aldıkları açılar ise 15, 45 ve 75 derece.
       <br/>
       <br/>
       Daha önce ikebana ilminin verildiği çok eski okullar olduğundan bahsetmiştik. Kumiko Tsuçhida bu okulların her birinin ayrı ekoller oluşturduğunu ifade ediyor. Ve üç ayrı açı oluşturan çiçek birimlerinin her bir ekolde farklı ifade edildiğini, bunlardan birini kullanmanın patent hakkını ihlal anlamına geldiğini söylüyor. Bu yüzden kendisi ayrı bir adlandırma kullanmayı tercih ederek en yüksek çiçeğin sembolik olarak Allah’ı ifade ettiğini, ortadaki daha kısa ve daha fazla eğimli olanın insanı anlattığını zeminde bulunan yaprak ve otların da tabiat anlamına geldiğini söylüyor.
       <br/>
       <br/>
       Yazıyı okurken bu kalbe ve ruha hitabeden sanatı evinizde uygulamanız konusunda karşı konulmaz bir arzu sizi esir aldıysa işte ikebananın yapımı ile ilgili bir kaç ayrıntı. Kullanılacak kabın içinde mutlaka su olmalıdır ve bu su görünmelidir. Çiçekleri ayakta tutmak ve saplamak için ise kenzan adı verilen avuçiçi büyüklüğünde iğneli, metal bir parça bu suyun içine konuyor. Kullanılacak çiçekler su içinde köküne yakın bir yerden kesiliyor. Bu, kesilen damarlardan hava girişini önleme ve çiçeğin daha uzun süre kurumadan kalmasını sağlama amacına hizmet eder. Önce dallar açılarına göre bir üçlü oluşturduktan sonra çiçekler de aynı şekilde dikey, eğimli ve yatay olarak konuyor. En merkezi yere ise tek başına dikkat çeken bir çiçek oturtuluyor.
       <br/>
       <br/>
       Siz de ikebana öğrenebilirsiniz
       <br/>
       <br/>
       Ancak ikebanayı diğer çiçek aranjmanlarından ayıran en önemli özellik tek bir yönünün olmaması, nereden bakılırsa bakılsın ön yüz hissi vermesi. Öyle bir tarafa dayalı tek yüzlü bir çiçek süsleme anlayışı ikebanaya aykırı. Temelde yapılmak istenen şey kalbin yaratılış gayesine uygun çalışmasını sağlamak olduğu için ikebana Japonların çok önem verdikleri bir konu. Ruhun rahatlayıp huzura ermesini sağlamak için yavaş ve göz–gönül denetimine bırakarak yapılması tavsiye ediliyor ikebananın.
       <br/>
       <br/>
       Kumiko Tsuçhida aslında çok beğenilen ama mali yetersizliğin yanısıra tekniklerinin bilinmemesinden dolayı Türkiye’de yaygınlaşamayan ikebanayı önümüzdeki aydan itibaren tüm ilgilenenlere öğretmeyi amaçlıyor. Daha önce Nişantaşı’ndaki İncimiz Çiçekevi’nde öğreten Tsuçhida 9 Mayıs’tan itibaren sekiz hafta süreyle toplam 16 saatlik bir kurs verecek. İstanbul Bilgi Üniversitesi’nde yapılacak kursun toplam ücreti yüzelli milyon lira. İncimiz Çiçekevi’ne yapılacak başvuruları da kursa dönüştürmeyi planlayan Tsuçhida Türkçe de konuşabildiği için kursiyerlerle daha rahat anlaşabilecek.
       <br/>
       <br/>
       Sanata olan ilgi insanların sınır tanımaz bir hal almasını sağlıyor olsa gerek. Çünkü neredeyse dünyanın öbür ucundan kalkıp ikebana öğretmek için ülkemize gelen Tsuçhida buradaki sanatlara ilgisiz kalamamış. Şu anda ebru dersleri alan bu sanat aşığı öğrendiklerinin heyecanını yaşıyor.
       <br/>
       <br/>
       Sözün kısası ikebana, diğer bazı Uzakdoğu söylemleri gibi mutlu olmak için gereken altın anahtarı verme iddiasında bir uğraş değil. Ama yalın bir güzelliği üretip paylaşmaktan daha büyük bir mutluluk da olamaz herhalde, ne dersiniz?
       <br/>
       <br/>
       Kurs hakkında bilgi için:                www.bilgi-eğitim.com
       <br/>
       <br/>
       Tel: 0 212 219 50 10'u arayabilirsiniz
       <br/>
       <br/>
       İnicimiz Çicekevi: 0 212 241 15 37
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13111), [web.archive.org (arşiv bağlantısı)](http://web.archive.org/web/20050226214715/http://www.aksiyon.com.tr:80/detay.php?id=13111)
