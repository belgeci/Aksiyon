# Kendisi küçük fiyatı büyük

*Ebru Nida Bilici 1999.10.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünyaya geleceği haberi alındığı günden başlar çocukların hazırlıkları. “Bir çocuğumuz olsa...” dileğinin gerçekleşmesi başka gerçeklerle yüzyüze gelmenin mîladıdır anne babalar için.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060501080129im_/http://www.aksiyon.com.tr/resim/256/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   “Her çocuk rızkıyla gelir” tesellisi karşılaşılacak durumlar için kuşanılan bir kalkan olsa da çocuğun en zaruri ihtiyaçlarını karşılamak için girilen mağazalar çocuk alışverişleriyle ilgili ilk şokun yaşandığı yerler olur hep. Ancak son olmayacak olan bu şokları artçı şoklar takip edecektir. Kendi giyim ihtiyaçlarını makul fiyatlarla karşılamaya alışkın anne baba adayları, müstakbel çocuklarının sadece bir kaç ay giyebileceği giysiler için bir servet ödemek zorunda kalınca bütçe ve gelirlerini tekrar gözden geçirmek zorunda kalabiliyor.
   <br>
    <br>
     Doğumundan itibaren büyüme hızlarından dolayı birkaç ayda bir çocuğun gardrobunu yenileme ihtiyacı ebeveynler için önemli ve büyük çaplı giderler arasında yeralmasına karşılık çocuk giyiminin üreticisinden satış elemanına kadar her ferdinin yüzünü güldürmeye yetiyor. Öyle ki iki yıldır tekstilde yaşanan ekonomik krizden bile en az etkilenen sektörün çocuk giyim sektörü olduğunu söylemek yanlış olmaz. Yetişkinlere yönelik ticaret yapan birçok tüccar, çocuk giyim sektörüne yöneliş sebeplerini açıklarken: “İnsanlar kendi ihtiyaçlarını erteleyebiliyor, bir giysi ile birkaç yıl idare edebiliyor ama çocukları için para harcamaktan kaçınmıyor, dişinden tırnağından artırıp alıyor. Bu iş daha kârlı” diyor.
     <br>
      <br/>
      Bilinen o ki, bundan on yıl öncesinde çocuk giyimi bugün taşıdığı önemi taşımıyordu ve ihtiyaçlar ferdi yollarla çözülmeye çalışılırdı. Yaklaşık bir yaşına kadar kundaklanan bebeklere içten fanila ya da zıbın dışında giysi giydirilmezdi. Bir yaşından itibarense evde dikilen giysiler ve aile büyüklerinin ördüğü kazak ve hırkalarla ihtiyaç karşılanıyordu. Ancak zamanın toplumumuzu hergün biraz daha “tüketim toplumu” haline getirmesi bu konuda bugünkü duruma gelinmesine sebep oldu. Albenisi yüksek, estetik çekiciliği olan yabancı mallar çocuk giyim sektörünü hareketlendiren etkenlerin başında yer alırken, küçüklü büyüklü onlarca yerli firma bol alıcı bulan geliri yüksek çocuk giyim sektörüne girdi.
      <br/>
      <br/>
      Ebeveynler zevkleri için giydiriliyor
      <br/>
      <br/>
      Anne baba olmanın doğal gereği olarak çocuklar için giyim konusunda da hep en iyisi tercih edilse de çocuk giyiminin yetişkin giyimine oranla hayli yüksek olması anne babalara zor anlar yaşatabiliyor. Oysa genel kanı çocukların hızlı büyümesi nedeniyle alınan giysilerin çabuk  küçülmesi. Bu durumdan şikayetçi olan İngilizce Öğretmeni Aysun Asiye Yüce şöyle diyor: “Geçenlerde şık bir çocuk hırkası gördüm, fiyatını sordum, 26 milyonmuş. Şok oldum. Bu hırkayı alsam oğlum en fazla bu kış giyebilecekti. Çünkü büyüyor. 8–9 yaşlarında olsa belki iki üç sene giyer. Ama bir sene için bu parayı vermeyi anlamsız buldum. Çok zengin olsam da almam. Çünkü bu israf olur. Bugün giyecek giysisi olmayan binlerce çocuk var. Deprem bölgesinde de böylelerini gördük, bu durumda benim 26 milyonu bir hırkaya vermemi hiç bir vicdan kabul etmez. Hem zaten çocuk şu anda ne giydiğinin farkında bile değil. Çuval bile giydirsen itiraz etmez. Bu yaşlarda anne babalar çocuklarını kendileri için giydiriyorlar. Kendi zevkleri için.”
      <br/>
      <br/>
      Anneler fiyatlardan şikayetçi. Peki üreticiler bu konuda ne diyor? Bunu eğrenmek için ismi pek duyulmuş olmamasına karşın alıcıların kalitesinden memnun olduğu anlaşılan Chaton firmasıyla görüşmeye gidiyoruz. Bir Fransız çocuk giyim firmasının isim hakkını almış olan firma yetkilileri, sekiz yıldır Türkiye’de yaptıkları üretimle Çekoslovakya, Türkistan, Moğolistan, Polonya, Rusya ve Bulgaristan gibi ülkelere de mal ihraç ettiklerini söylüyorlar. Türkiye’deki üretimin üçte ikisini ellerinde tuttuklarını söyleyen satış sorumlusu İsmet Saatçi, Türkiye şartlarında fiyatlarının diğerlerine oranla biraz yüksek olduğunu kabul ediyor. Ancak bunun sebebini şöyle açıklıyor: “Her sezon firmamızın sahibi Fransa’ya giderek milyarlarca liralık model satın alıyor. Türkiye’de benzeri bile olmayan çok şık modeller. Kalitemizse çok yüksek. Bunun dışında işçilik çok yüksek olur çocuk giysilerinde. Aplikesi vs. çok uğraş istiyor. Bir de firesi çok oluyor. Küçük küçük kesilmesi nedeniyle çok fazla kumaş telef oluyor. Bu yüzden de fiyatlar yüksek oluyor.”
      <br/>
      <br/>
      Görüşmeyi yaptığımız esnada mal almak için orada bulunan Sarıyer esnafından çocuk giyim satıcısı Fuat Denizli, üç dört yıldır aynı ürünleri sattığını söylüyor. Ancak alıcılarının kaliteden memnun kaldıkları için tekrar tekrar aynı markaların ürünlerini almaya geldiklerini söylüyor. Denizli de, anne babaların çocuklarını zevk için giydirdikleri görüşünde. Ben giymedim çocuğum giysin diyen anne babaların, “A ne güzel çocuk” desinler diye, bütçelerini zorlayarak iyi ve güzel giysiler aldıklarını söylüyor, Denizli.
      <br/>
      <br/>
      Kafasına göre fiyat
      <br/>
      <br/>
      Çocuk giyimi pahalı dediysek abartıyoruz sanılmasın. Rastgele girdiğimiz bir çocuk giyim mağazasında, bir çocuğun kaça giydirilebileceğini yaşayarak öğrenmeye çalışıyoruz. Piyasaya göre nisbeten uygun Papatya Bebe’nin ürünlerinde fiyatlar şöyle: Mont dokuzbuçuk milyon, gömlek dört buçuk milyon, body bir milyon, pantolon dört milyon. Görüldüğü gibi nerdeyse yirmi milyona bir çocuk bir takım elbise sahibi olabiliyor. Papatya Bebe’nin sahibi Abbas Şahin ise, buna itiraz ederek “Bu fiyata bir tek pantolon satılan yerler var” diyor, doğru söze ne denir? Şahin ekliyor: “Yetişkin giyimine göre pahalı olabilir ama işçilik ve firenin bu fiyatları yükseltmesinin yanısıra mağazalar da kendi kafalarına göre fiyat koyabiliyor. Büyük firmalar satış mağazalarında fiyatı belirleyerek sabit kılabiliyor ancak bizden alanlara biz aynı şeyi yapmıyoruz onlar da fiyatları yükselttikçe yükseltiyor. Ancak fiyatlarımız uygun olsa da beğenen yok. İnsanlara bedava veriyoruz deseniz eve göndermenizi isterler.” Şahin pazarda aynı giysilerin daha ucuz olmasını ise şöyle açıklıyor: “Pazarda ihraç fazlası, serisi kırık ya da çalıntı mal çok oluyor. Ya da çekle aldığı malı ödemeyip paraya çevirmek için kaça giderse veriyor. Bunlar da bizim işin riskleri.”
      <br/>
      <br/>
      Fiyatlar araba gibi: Her keseye uygun!
      <br/>
      <br/>
      Çocuk giyimi denince akla gelen isimlerden biri de Aziz Bebe. 1985’ten beri çocuk giyimi üzerine üretim yapan Aziz Bebe’nin sahibi Üzeyir Kaya da çocuk giyimi fiyatlarını araba fiyatlarıyla kıyaslıyor: “Piyasada iki milyara da araba var, beş milyara da, yirmi milyara da. Bu fiyat farkları onların kaliteleriyle ilgili. Bizim mallarımıza şimdiye kadar kalite açısından bir şikayet almadık. Yurt dışına da ihraç ediyoruz. Fiyatlar da işçilik, teknik teşkilat ve boya ile kumaş kalitesine bağlı olarak yüksek olabiliyor.” diyor. Ancak mağaza içinden çok mağaza önüne çıkardıkları indirimli mallarının daha çok rağbet görmesini ise Kaya şöyle açıklıyor. “Tüketicinin farkedemeyeceği kadar küçük defosu olan malları satmak yerine normal fiyatının çok altına satıyoruz. Bu defoyu önemsemeyenler kaliteli malı bir hayli ucuza almış oluyorlar. Ancak içerdeki malı da parası olan alıyor” diyor.
      <br/>
      <br/>
      Çocuklarını güzel giydirmek her anne babanın en büyük zevkidir belki ama vitrinlerdeki fiyat etiketleriyle bu zevk eziyete dönüşebiliyor. Hele okul önlüğü gibi zorunlu giysiler de bunlara eklenince bu iş sıkıntılı bir görev haline gelebiliyor. Yetişkin reyonlarından alışveriş yapacak kadar büyüyene dek sürecek olan bu sıkıntı üreticilerin insafına endeksli. Geçim sıkıntısının had safhaya çıktığı şu günlerde anne babaların hassasiyetlerine biraz saygı gösterilmeli aslında.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15182), [web.archive.org (arşiv bağlantısı)](http://web.archive.org/web/20060501080129/http://www.aksiyon.com.tr:80/detay.php?id=15182)
