# Yaşlanma korkusu cüzdan boşaltıyor

*Ebru Nida Bilici 2003.11.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son yılların yükselen trendi anti-aging kimine göre ölümden kaçışın sembolü, kimine göre sağlıklı yaşamanın ve genç ölmenin anahtarı. Ancak ortak görüş, uzun yaşamak değil sağlıklı ve mutlu yaşamak gerektiği. Kırk yaşına girdiği gün garip bir hüzün kaplamıştı yüreğini. Aynaya her bakışında biraz daha arttığını gördüğü aklaşmış saçları, gittikçe genişleyen alnı, yüzünde sessiz sedasız derinleşmeye başlayan çizgiler bir şeylerin habercisiydi sanki.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071128094912im_/http://www.aksiyon.com.tr/resim/466/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kendisine "abi" diye seslenenlerin azalıp "amca" hitabını daha sık duymaya başlaması da yaşlanmakta olduğunu tek fark edenin kendisi olmadığını anlatıyordu. Düzensiz bir hayat, dengesiz beslenme kırk yılın en belirgin öğeleriydi. Şimdi ise kazandığı paraları sağlığını tekrar kazanmak için kullanmak zorundaydı. Yurt dışından getirttiği büyüme hormonu içerikli bazı preparatlar onun için can simidiydi sanki. Aradan geçen süre çabalarının işe yaradığını gösterdi. Gençleşmiş, daha enerjik olmuştu. Ancak sevinci uzun sürmedi. Kısa zaman içinde ciddi ağrılarla hastanede buldu kendini. Teşhis kesin ve netti. İleri safhada bir kanser vakasıyla karşı karşıyaydı. Doktoru son dönemde ne tür ilaçlar kullandığını sorduğunda problemin kaynağı ortaya çıkmıştı. Kullandığı büyüme hormonu vücuttaki diğer hücreler gibi kanserli hücrelerin de büyüyüp genişlemesine neden olmuştu.
   <br>
    <br>
     Bu "Dimyat"a pirince giderken evdeki bulgurdan olma" hikayesi bilinçsizce atılan bir adımın insanı nasıl büyük tehlikelere sürükleyebileceğinin örneği aslında. Normal seyrine bırakılsa belki de daha uzun yıllar ortaya çıkmayacak bir tümörün bu şekilde büyümesine sebep olmak gerçekten acı bir durum. Ancak bu davranışın altında yatan psikolojiyi de anlamak gerek.  Ölmek istememek normal ama...
     <br/>
     <br/>
     İnsanın fıtratına yerleştirilmiş olan "ebed" duygusu, doğumdan itibaren her gün hatta her an biraz daha yaklaştığımız ölümü hep soğuk ve uzak gösterir. Elbette ki, ölümden korkmak hatta ölümü geciktirebilmeyi istemek her insanın yaşayabileceği bir duygu. Ancak hayatı "ölümsüzlüğü aramakla geçirmek", sorgulanması gereken bir durum.
     <br/>
     <br/>
     İşte son yılların yükselen trendlerinden biri olan "Anti-aging" diye tabir edilen yaşlanmayı önleme ve ömrü uzatma çılgınlığı da bu şirazesinden çıkmış ebed duygusuna işaret ediyor. Doğal ve sağlıklı bir yaşam sürmek ve insan ömrünün uzatılması ya da hastalıkların oluşma hız ve şiddetini kontrol altına alma binlerce yıldır üzerinde çalışılan bir konu. Yazılı kaynaklar Mısırlılar, İnkalar ve Mayalar dönemine ait özellikle asiller ve krallara uygulanan bazı gençleştirme yöntemlerinin olduğunu ortaya koyuyor. Bu doğal tıp kaynaklarının modern ve bilimsel araştırmalardan geçirilerek tespit edilmesi ise içinde bulunduğumuz yüzyıla ışık tutuyor ve bu alanla ilgili talebe arzla cevap veriliyor. İnternet üzerinden dünyanın her yanındaki bilgilere ulaşmak ve soğuk kargoyla her türlü ürüne kısa sürede kavuşmak artık daha kolay. Bu da olaylara "pazar" gözüyle bakan Batılı şirketlerin iştahını kabartıyor. Bazı bilim kurgu filmlerin konusunu oluşturan "dondurularak yüzyıllarca "yaşaması sağlanan" sonra da tekrar hayata döndürülen insanlar" bu çılgınlığın vardığı en uç noktayı işaret ediyor. Hatta Batıdaki ülkelerde bunu gerçekleştirmek için çalışmalar yapan bilimsel araştırma şirketlerinin artan sayısı da dikkat çekiyor.
     <br/>
     <br/>
     <b>
      Amansız hastalıklar azaldı
     </b>
     <br/>
     <br/>
     Ancak ölümsüzlük değilse de ömrü varsayılanın ötesinde bir miktar uzatmak, bir açıdan bakıldığında imkan dahilinde. Yıllar önce karşısında aciz kalınan birçok hastalığın tedavisi mümkün bugün. Artık apandisitten ölen pek olmuyor ya da bulaşıcı hastalıklar daha hızlı kontrol altına alınıyor ve can almadan yok edilebiliyor. Tıp ve teknolojideki son gelişmeler de insan vücudunun yaşlanmasına sebep olan faktörlerin iyice belirlenmesini sağladı ve günümüzde yaşlanmayı durduracak yeni tedavi yöntemleri ortaya çıktı. Genel olarak Anti-aging adı verilen programlar da, insanın yaşlanmasını geciktiren programlar olarak uygulanıyor. Kilo kontrolünden, vücudun vitamin, mineral, hormon kayıplarının belirlenip yerine konması gibi vücut içine yapılan gençleştirme yöntemlerinin yanı sıra;  gençliği koruyan ve yaşlanmayı gerileten ameliyatsız modern estetik yöntemleri de dış müdahaleler olarak anti-aging programları içinde yer alıyor. Özellikle Batılı ülkelerdeki yaş ortalamasını etkileyen anti-aging programları yaklaşık beş yıllık bir yaşam eklenmesinde etkili oldu. Örneğin Almanya"da 72 olan yaş ortalaması 77"ye ulaşmış durumda. Fransa"da 49, Türkiye"de ise henüz 24. Batılı ülkelerde nüfus artışındaki durağanlık ise örneğin Almanya"nın yaş ortalamasının 2050 yılında 35"e ineceği tahminlerini yaptırıyor.
     <br/>
     <br/>
     <b>
      Bir insan 120 yıl yaşayabilir
     </b>
     <br/>
     <br/>
     Ülkemizde de anti-aging programları hem Doğulu kaynaklardan yararlanma hem de Batının teknolojisini gecikmeden ithal etme yoluyla yükselen trendler arasına girmiş durumda. Bunun için düzenlenmiş tesislerde bir tatil havası içinde birkaç haftalığına konuk olan ve gençleşip sağlıklarını yeniden kazanmaya çalışan insanlar ciddi miktarda paralar ödüyor. Çok yönlü programlarla vücudun yenilenip tekrar enerji devrini kazanması uğruna yapılan uygulamalar yoğun iş yaşamından da bir süre uzak tutmayı hedefliyor. Ancak bu klinik ve tesislerde uygulananların bir yaşam şekline dönüştürülmesi en önemli hedef. İnsanın hücre çekirdeğinin ömrünün 120 yıl olduğu görüşünü savunan yerli sağlıklı yaşam uzmanları, stresle, yanlış beslenmeyle ve tembellikle bu sürenin kısaldığına dikkat çekiyor.
     <br/>
     <br/>
     Oysa yediklerine pek de dikkat etmeyen, sporla ilişkisi futbol maçı seyretmekten ibaret olan bir toplum olduğumuz için gençliği kaybetmek üzere olduğumuzu anladığımızda bunu en kısa ve en etkili yöntemlerle çözmeye çalışıyoruz. Bu da yazının girişinde verdiğimiz örnekteki gibi kötü sürprizlerle yüz yüze bırakabiliyor bizi.
     <br/>
     <br/>
     Ayurveda kavramını gündemimize taşıyan isim olarak tanıdığımız sağlıklı yaşam uzmanı Dr. Ender Saraç dünyanın hemen her yerinde son yıllarda çığırından çıkan "genç kalma ve uzun bir ömre sahip olma" hırsının insanlara çoğu kez tatsız durumlar yaşattığını söylüyor. Saraç, İngilizce terimlerle pazarlanan bir sektör haline gelen anti-aging programlarının ticarete döndüğünü vurguluyor. Sağlıklı bir yaşam uygulamalarını yaygınlaştırmanın karşısında olmadığını ancak bunun dürüst yollarla yapılması gerektiğini ifade eden Ender Saraç bu alanda hizmet veren bir doktor olarak doğruluğun önemine dikkat çekiyor.
     <br/>
     <br/>
     <b>
      Genç kalma hırsı yaşlandırıyor
     </b>
     <br/>
     <br/>
     Saraç, genç ve sağlıklı olma ya da görünme konusunu fazla önemseyen insanların tam tersi bir durumla da karşılaşabileceğini söylüyor. Öyle ki sürekli genç kalma mücadelesi içinde olan insanlarda oluşan stres, yorgunluk vererek yıpratıyor ve yaşlanmayı hızlandırıyor. Anti-aging kavramının iyi uygulanabilmesi için ruh bilincinin yerinde ve yaşla bedenin uyum içinde olması gerekiyor. Yaşlı ve stres içindeki bir bedene ne kadar müdahale ederseniz edin sağlıklı bir resim çıkmaz.
     <br/>
     <br/>
     Bu yüzden de beden ve ruhun arındırılması için ayrı ayrı çabalar gerekiyor. Bol sıcak su ve bitki çayları içerek toksin atma, düzenli uyumak, haftada bir veya iki kez susam yağıyla ve aromatik yağlarla stres atma masajları yapmak veya yaptırmak, zencefil, zerdeçal, biberiye, kekik, fesleğen gibi birtakım toksin atıcı baharatları ve özleri tüketmek gibi... Mutlak surette sabah veya akşam yürüyüş, yüzme, hafif egzersiz gibi düzenli hareketler yaparak bedenin dolaşımını canlandırmak, doğayla iç içe olmak çok önemli. Bunun yanı sıra vitaminler, antioksidanlar, genç ve diri tutucu bitkisel ilaçlar ve takviyeleri düzenli kullanmak, kilomuza mutlaka dikkat etmek, taşıma kapasitemizin genetik programının üstünde aşırı yağ hamallığı yapmamak ve mümkün olduğunca vejetaryenliğe yakın beslenmek gerekiyor. Tüm bunlar bedenin detokslanması yani toksinlerden arındırılması gibi bir sonuca götürüyor. Ancak ruhun da detokslanması önemli bir gereklilik. Bu yüzden sık sık içe dönmek ve kendi inançlarımız çerçevesinde dini ritüellere hayatımızda yer vermek Dr. Ender Saraç"ın üzerinde durduğu bir konu. İnsanın Yaratan"la arasındaki enerji köprüsünü kurması, ana kaynaktan kendi inancına göre beslenmesi ve makro kozmosla ilişkiye girmesi de şart.
     <br/>
     <br/>
     <b>
      Hedef uzun yaşamak değil sağlıklı yaşamak
     </b>
     <br/>
     <br/>
     Ancak her şey bir yana, Ender Saraç"a göre önemli olan uzun ve doyumsuz yaşamayı değil sağlıklı ve tatmin düzeyi yüksek yaşamayı hedeflemek olmalı. Bir insan doksan yaşına kadar tatmin düzeyi düşük ve stres içinde bir yaşam sürse, bir başkası ise yetmiş yaşında mutlu bir şekilde ölse hangisi daha kârlıdır? Saraç gençlik uğruna bedeni deneme tahtasına çevirmemek gerektiğine dikkat çekerken gençleştirme preparatlarını bu kadar cesurca kullanmanın yanlış olduğunu söylüyor.
     <br/>
     <br/>
     Genç kalma, geç yaşlanma gibi özelliklerin genlerle de alakalı olduğunu vurgulayan Dr. Ender Saraç, bazı ırkların genetik avantajlı ya da dezavantajlı olduğunu öne sürüyor. Örneğin Güneydoğulu insanların daha erken yaşlandığı ve erken öldüğü, Ege insanının hem genç görünüp hem de uzun yıllar yaşadığı biliniyor. Ancak iklim ve beslenme şekli yüzyıllar içinde genleri etkiliyor. Dolayısıyla etli ve hamurlu yiyecekleri tercih eden Güneydoğulular, zeytinyağı ve sebze tüketen Egelilere göre dezavantajlı durumda.
     <br/>
     <br/>
     <b>
      120 yıl yaşamayı kim ister?
     </b>
     <br/>
     <br/>
     Geçim sıkıntısı, sevgisizlik ya da yaşanan tatminsizliklerin mutsuz insanlar ürettiği ve tutunacak bir dal bulamayanların da hızla intihara doğru sürüklendiği bir dönemde uzun yaşamak isteyenleri eleştirmek doğru değil elbette. Hem daha önce de belirttiğimiz gibi bu fıtri bir istek. Ancak bunun da ölçülü olmasını dilemek yanlış olmasa gerek. Geçtiğimiz haftalarda haber bültenlerinde yer alan 115 yaşındaki Japon Kamato Hongo, ekran başındaki birçok insana "Aa, bu kadar da yaşamak istemem" dedirtti. İki gün uyuyup, bir gün uyanık kalabilen bu Japon kadın hayata ne kadar bağlı bilinmez ama uzun ömrün çok da çekici bir şey olmadığı fikrini veriyor. Üstelik yaşıtlarının çoktan terk-i dünya ettiği bir insan ne paylaşabilir ki çevresindekilerle. Bakırköy Ruh ve Sinir Hastalıkları Hastanesi Başhekimi Prof. Dr. Musa Tosun ise o yaşa uzak olduğumuz için böyle düşündüğümüzü belirterek, "İnsanlar kaç yaşında olursa olsun ölümü uzak ve kendileriyle ilgisiz bir şey gibi görüyor. Ayrıca yaşamaya çalışmak değil ölmeye çalışmak sağlıksız. Hangi yaşta olursak olalım daha fazla yaşamayı arzu ederiz. Bir insan sadece ciddi ısdıraplar karşısında ölümü isteyebilir. "diyor.
     <br/>
     <br/>
     İnsanlar ayna karşısında kendilerinde oluşan fiziksel değişiklikleri fark ettikçe yaşlanıyor muyum telaşına kapılıyor. Bunun doğal bir seyir olduğunu kabullenmeleri zor oluyor. Birçok insanda doğal programların kendileri için işlemediği gibi bir duygu mevcut. Yaşlılığı da kabullenemeyip önüne nasıl geçebilirim kaygısına düşüyorlar. Prof. Musa Tosun"a göre anti-aging sağlıklı bir yaklaşım. Vücudu toksinlerden korumak gerekli. Sağlıklı yaşlanmak için bazı tedbirlerin alınması normal. Ancak insanlar çeşitli yaş dönemlerinde yaşlarının gereğini yapamadığı ve tatmin olamadığı zaman bir önceki aşamaya geçmek için çeşitli yollara başvuruyor. Genç görünmeye çalışan yaşlıların nasıl bir tablo çizdiğini anlatmaya ise gerek yok. Ancak bu insanlar kendi kendilerini yanıltıyorlar. Bu yüzden de hayatın her aşamasını hakkını vererek yaşamalı. Doğal olanla savaşıp stres üretmenin gereği yok.
     <br/>
     <br/>
     <b>
      "Anti-aging insanca yaşamayı hedefler"
     </b>
     <br/>
     <br/>
     Doğal ve sağlıklı yaşam konusunda yaptığı çalışmalar ve "Anti aging- Genç Kalma Sanatı"adlı kitabından tanıdığımız Op. Dr. Muzaffer Kuşhan ise ehli olmayan birçok kişi tarafından sömürüldüğünü düşündüğü anti-aging alanını bir tür koruyucu hekimlik olarak tanımlıyor. Artık kuaförün ya da kasabın vitrininde bile anti-aging ilanlarına rastlandığını söyleyen Kuşhan anti-agingle yaşlanmanın durdurulamasa da yavaşlatılabileceğini söylüyor. Kuşhan"a göre anti-agingin asıl amacı insanların sağlıklı bir yaşam sürerek insan gibi (sürünmeden, hastalıklarla boğuşmadan) ölmesini sağlamak. Sağlıklı beslenen, kilo almamaya çalışan, hareketli bir hayatı olan, sigara ve alkolden uzak duran, stresle başa çıkabilen ve hastalandığında gerçek tıbbi yardımı alan bir insan anti-aging yapıyor denebilir. Vücudunu iyi tanıyan, kanında ne olduğunu, kendisine neyin dokunacağını, aileden gelebilecek hastalıkları bilen ve bunun kontrollerini yapan bir insanın sürprizlerle karşılaşmayacağını belirten Dr. Muzaffer Kuşhan şu anda kan ve idrar tahlilleri yardımıyla bir insanın kimyasındaki hastalık kaynaklı değişikliklerin 5 ay ila 6 yıl kadar öncesinden tespit edilebildiğini söylüyor. Erkenden teşhis edilen hastalıklarla başa çıkmak, hastalık ilerlemeden önüne geçmek mümkün. Anti-agingin tedbirler bütünü olduğunu da ifade eden Kuşhan amacın insanca yaşayıp genç ölmek olması gerektiğini söylüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3159), [web.archive.org (arşiv bağlantısı)](http://web.archive.org/web/20071128094912/http://www.aksiyon.com.tr:80/detay.php?id=3159)
