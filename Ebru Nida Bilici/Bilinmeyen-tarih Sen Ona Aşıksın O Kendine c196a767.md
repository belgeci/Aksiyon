# Sen Ona Aşıksın O Kendine

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050302225202im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225202im_/http://www.aksiyon.com.tr/resim/300/12.jpg" vspace="5"/>
  </p>
 </font>
 <font class="content">
  Sudaki aksini görüp kendisine aşık olan, dünya güzeli bir delikanlının hikayesi bu. Mit bu ya, Narcissus on altı yaşında dünya güzeli bir delikanlıydı. Herkes ona aşıktı ama o kimseye yüz vermeyecek kadar gururluydu.
 </font>
 <br/>
 <p>
  <font class="content">
   Derken su perisi Echo da ona aşık oldu. Aşkına karşılık alamayan peri yandı tutuştu ve bu aşk ateşi onu öldürdü. Yalnız sesi kaldı dağlarda. Narcissus’a aşık olanların ahı intikam tanrıçası Nemesis’e ulaştı. Nemesis, Narcissus’un kendine aşık olmasını emretti. Ve Narcissus bir nehirde gördüğü hayaline tutuldu. O kadar beğenmişti ki görüntüsünü, suyun başından ayrılamadı. Tanrılara yalvardı hayaline ulaştırmaları için onu. Ancak isteğine ulaşamadı ve ağlayıp dövünerek suyun kıyısında öldü. Bedenini kimse bulamadı. Yalnız, öldüğü yerde beyaz taç yapraklı ortası sarı bir çiçek açmıştı: Nergis...
   <br>
    <br>
     Evet mitoloji böyle anlatıyor kendisine aşık olan Narcissus’in öyküsünü. Narsizm ifadesi bilimsel olarak ilk kez 20. yy.’ın başlarında Havelock Ellis tarafından kullanıldı. Sonraları ise psikanaliz kuramlarının açıklanışında insana ait özelliklerden bahsedilirken rastlandı narsisizm kelimesine ve terimleşen bu ifade bugüne dek ulaştı.
     <br>
      <br>
       Psikoloji bilimi narsisizmi bugün bir kişilik bozukluğu olarak değerlendiriyor. Histeri ve borderline kişiliklerle bağlantılı özellikler gösteren narsisizm için Psikiyatr ve Psikoterapist Doç Dr. Armağan Samancı şu tanımı getiririyor: “Kendini beğenen, dikkat ve ilgiyi üzerinde görmek isteyen, bunun için her türlü çabayı gösteren, sağlayamayınca da ciddi bir sıkıntıya giren, kendini dünyanın merkezinde hisseden kişilik yapısıdır.”
       <br/>
       <br/>
       Samancı, narsisizmin genetik ya da doğuştan sahip olunan bir özellik olabileceğini vurgulasa da bunu daha çok çocuklukta şekillenen bir özellik olarak yorumluyor. Temelde sevgi eksikliğinin sebep olduğu bu kişilik bozukluğuna aşırı sevgi ve şımartılma, herşeyin merkezine konma, tek çocuk olma, ilk ya da erkek torun olma gibi durumlar da sebep olabiliyor.
       <br/>
       <br/>
       Sanatçıların çoğu narsist
       <br/>
       <br/>
       Armağan Samancı, narsistlere çoğunlukla sanat camiasında rastlandığına dikkat çekiyor ve narsist yanlarının sanatçıları kamera delisi yaptığını öne sürüyor. Samancı’ya göre bütün ilgiyi üzerlerine toplama ve alkışlanmaktan duyulan haz onları hayatları boyunca aynı konumda bulunma hırsına sürüklüyor. Bu yüzden de yaşlanıp aynı performansı gösteremedikleri dönemlerde kaybolan ilgi onların ya alkolik olmalarına ya da bunalıma girmelerine sebep oluyor. Bir grup sanatçı için “şan şöhret için şunu yaptı, bunu yaptı” denebildiğini oysa bu insanların bu motivasyonlarından dolayı herşeyi yapabildiklerini söyleyen Samancı’ya göre sevgi açlığı içinde bulunan narsistleri sanatçıya gösterilen ilgi besliyor. Samancı sanat camiasında evliliklerin kısa ömürlü oluşunu da buna bağlıyor.
       <br/>
       <br/>
       Ancak narsistlere sadece sanatçılar arasında rastlanmıyor. Liderlerin de önemli bir kısmı “narsist” kategorisi içine giriyor. Mussolini, Hitler, Saddam gibi isimler bu kanıyı kuvvetlendiren en önemli örnekler.
       <br/>
       <br/>
       Toplumda dikkat çekme gayreti içinde farkettiğimiz tiplere banka kuyruklarında ya da kalabalıklar içinde de rastlayabiliriz. Gerek giyim kuşamı gerekse davranışlarıyla dikkat çekmeye çalışan narsistlerle arkadaşlık ya da evlilik gibi ikili ilişkiler içinde olmak da hayli zor bir iş. Genelde sevilmezler. Alıngan ve kırılgan oluşları çeşitli ortamlarda sürü dışına itilmelerine sebep olur ve bu da onları yıkar. Tolerans sahibi bir millet oluşumuz sebebiyle narsistler toplum içinde çevresi tarafından genelde anlayışla karşılanır. Yardımsever, kırmamaya özen gösteren, alınganlığına rağmen sabır gösteren insanlar narsistler için biçilmiş kaftandırlar. Ancak Samancı’nın “Dipsiz Kuyu” olarak nitelendirdiği bu insanların en büyük özelliği doyumsuz bir sevgi ve ilgi açlığı içinde bulunmaları. Onlara ilgi gösterdikçe problemsiz bir ilişki içinde olunabilir ancak küçük bir ilgi kayması çatışma ve sıkıntılara yol açabilir. Tolere ettikçe dahasını isteyen narsistler çevresindekileri kullanmaya da çok meyillidirler. Arkadaşı, eşi ya da ailesinden herhangi bir kişiyi rahatlıkla kullanabilirler. Dahası, bencil tavırlar içinde olabilirler.
       <br/>
       <br/>
       Bir narsistle bir ömür
       <br/>
       <br/>
       Olgun ve anlayışlı eşler sayesinde narsist biriyle yapılan evliliklerin yürütülme ihtimali var. Ancak terapi yapar gibi geçirilen bir hayat karşı tarafı bezdirebiliyor. Bu yüzden eşlerden birinin narsist oluşu evliliği boşanmaya götüren bir neden olabiliyor.
       <br/>
       <br/>
       Peki ne yapılmalı? Farkında olmadan bir narsistle yapılan evlilik ya diğer eşin çabasıyla yürütülebilir ya da boşanmayla mı sonlanır? Samancı’ya göre bir problemi dahi olduğunun farkında olmayan narsistlerin profesyonel yardım almaları şart. Ancak, terapilerle çözülebilecek bu problemin çözümünde narsiste sıkıntılarının kaynağı gösterilir ve doğru davranışlara yönlendirilir. Oysa bazı terapistler gelir amaçlı olarak devamlılığını sağlamak için narsistlere olumlu mesajlar verir. Narsistin istediği de budur zaten, ancak bu narsistin probleminden kurtulmasını sağlamaz.
       <br/>
       <br/>
       “Hoşgörüm yetmedi”
       <br/>
       <br/>
       Hemen hepimizin hayatında —bir dönem için bile olsa— bir narsist olmuştur mutlaka. Ya bir dostumuz, ya mesai arkadaşımız, ya da eşimiz narsisttir belki. Ancak bunu farkettiğimizde geç kalmış sayılabiliriz. Özellikle de evlilik söz konusuysa... Zaman zaman ne yapacağımızı şaşırdığımız anlar olduğu gibi bir anda hep taviz verenin hep alttan alanın kendimiz olduğunu farkedebiliriz. Bir bıkkınlık ve bezginlik içinde bu durumdan kurtulmanın tek yolunun o kişiden uzaklaşmak olduğu inancı kuvvet kazanır zaman içinde.
       <br/>
       <br/>
       Fatma Odak bu duygularla eşinden ayrılmış biri. Eşini tam bir narsist olarak tanımlayan Odak, evlilik aşamalarında eşine duyduğu hayranlığın narsist yanını farketmesini engellediğini belirtirken şöyle diyor: “Önemli kişilerle kurduğu yakınlıklara dair çok hikaye dinledim eşimden. Bu beni büyülemişti. Ne kadar önemli biri diye düşünür ona layık olmadığıma karar verirdim. Böylece ona karşı daha verici, daha anlayışlı ve hoşgörülü olmaya çalışırdım. Ancak bu onu asla tatmin etmezdi. Kendini benim gözümde daha yüceltmek için olsa gerek, başkalarını ve beni aşağılamaya çalışırdı. Bunu bir kişilik özelliği olarak değerlendirsem de bu beni yaralardı. Zamanla ona olan sevgimin azaldığını farkettim.” Fatma hanımın kendisinden daha yüksek maaş almasını hazmedemeyen eşi onu parasız bıraktığı yetmiyor gibi çantasında para görse bunu ona karşı şiddet kullanma gerekçesi sayıyormuş. Gösterdiği tüm anlayışa rağmen bunun zamanla düzelebilecek birşey olmadığını anlayan Fatma Odak eşinin doktor yardımına başvurmasını sağlamaya çalışmış ama o yanaşmamış. Kendisinden beklediği sevgiyi görmediğinde arkadaş ve ailesiyle daha fazla vakit geçirmeye başlayan eşinin bu tavrı karşısında Fatma Odak’ın yapabildiği tek şey ondan uzaklaşmak olmuş. Odak bunu şöyle özetliyor: “Eğer onunla yaşamaya devam etseydim ruhi dengem bozulacaktı.”
       <br/>
       <br/>
       Toplumun yüzde onunun narsist olduğunu bilmek ürkütücü. Yürütmesi zor ve sizin çabalarınıza bağlı ilişkilerse yıpratıcı olabiliyor. Oysa çağımız insanı kimseye gereğinden fazla ilgi ve değer vermeme konusunda kararlı. Zaman narsistlerin aleyhine işliyor ne yazık ki. Narsissus’in hazin sonu onları da bekliyor belki de. Onun gibi tepetaklak olmasınlar diyorsanız çevrenizdeki narsistlere profesyonel yardım sağlayın. Sonra çok geç olabilir...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14034), [web.archive.org (arşiv bağlantısı)](http://web.archive.org/web/20050302225202/http://www.aksiyon.com.tr:80/detay.php?id=14034)
