# Modern aılelerın çocuk kralları

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050226213851im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226213851im_/http://www.aksiyon.com.tr/resim/346/6.jpg" vspace="5"/>
  </p>
 </font>
 <font class="content">
  Çekirdek ailenin az çocuk yapma eğilimi ve çalışan annenin suçluluk duygusunun kesiştiği noktada ortaya çıkan bu çocuk krallıklar nereye kadar sürecek? Evin yeni reisi olan hükümran çocuklar birer yetişkin haline geldiklerinde, okullarında, iş yerlerinde, evlilik hayatlarında anne babaları gibi azat kabul etmez köleler bulabilecekler mi?
 </font>
 <br/>
 <p>
  <font class="content">
   Çocuklar şimdi kralları aratmayacak bir saltanat sürüyorlar. Ferman onların. İstedikleri önlerinde, istemedikleri arkalarında. Önceleri evlerimizde bir hiyerarşi vardı. Hâlâ sağsa büyükbaba ile başlayan hiyerarşinin son zincirini oluştururdu çocuklar. Şimdi eski düzenin yerinde yeller esiyor. Yeni ev düzeninde başköşenin çocuklara ait olduğu konusunda bir tartışma yok. Aslında Meclis’te aile reisinin kim olduğu tartışması da, bize göre en şanslı adayı hesaba katmadan yapıldığı için baştan anlamını yitiren bir uğraşa dönüşüyor.
   <br>
    <br>
     Anne çalıştığı için fazla çocuk yapılamıyor. Bu yüzden de birkaç çocuk üzerinde paylaşacakları sevgiyi bir ya da iki çocuğun sırtına yüklüyor aileler. Bakıcıda, yuvada ya da anaokulunda anne babası gibi daha birkaç aylıkken başlayan mesai disiplinine alışan çocuklara karşı, anne babalar vicdanen sürekli kendilerini suçlu hissediyorlar. Çocukları kral yapan faktörlerin başında bu suçluluk psikolojisinin de inkar edilemez derecede büyük bir katkısı olduğu açık.
     <br>
      <br>
       Az çocuk ve vicdani suçluluk duygusunun kesiştiği noktada ortaya çıkan bu körpe krallıklar nereye kadar sürebilecek? Bu kral çocuklar birer yetişkin haline geldiklerinde, okullarında, iş yerlerinde, evlilik hayatlarında anne babaları gibi kendilerine azat kabul etmez köleler bulabilecekler mi?
       <br/>
       <br/>
       Çocuk eğitiminde nesil farkı
       <br/>
       <br/>
       Çocuğun ‘hayır’dan anlamayan bir hal alıp her istediğinin anında hazır edilmesi önceki kuşaklar için anlaşılmaz bir şey aslında. Kaş göz işaretleriyle çocuklarını olmadık yer ve zamanlarda birşey istemekten alıkoymayı başarabilmiş o insanların çocuğuyla başı dertte olan bugünkü kuşağı anlamaları zor tabii. Genç anne babaların sonu gelmez istekleri olan çocuklarla uğraşmak zorunda olmalarının tek nedeniyse “çocuğu gereğinden fazla şımartıyor” olmaları yaşlılara göre... Ancak bugünün, önünde ideal bir model olmadan çocuk yetiştirme gayreti içinde çırpınan acemi anne babalarını da anlamaya çalışmak gerek belki. İlk bakışta ‘ifratın sızısını tefritle dindirmeye çalışıyor’ yorumuna muhatap olsalar da onların kendi çocukluklarında gördükleri baskıyı onaylamadıklarını ifade etmelerinin ya da acısını çıkarmanın tek yolu kendi çocuklarına hiç bir konuda müdahale etmemeleri. Ailelerinin mali yetersizlikleri nedeniyle mahrum kaldıkları herşeyin; hayallerin ve ukdeleşen isteklerin eksikliğini gidermenin kendince çözümü de herşeyi kendi çocuklarına sınırsızca sunma şeklinde tecelli ediyor olabilir. Ancak tüm bunların temelinde ideal anne baba olma kaygısı yatıyor aslında. Mükemmellik arayışı, çocuğunu iyi yetiştirme hedefi genç neslin bundan ne anladığı gerçeğine göre şekil alıyor.
       <br/>
       <br/>
       “Hata mı ediyorum?”
       <br/>
       <br/>
       Gerçi anne babalar tüm toleranslarına karşın haddin aşıldığı durumlarda acaba yanlış mı yapıyoruz şüphesine düşebiliyor ama kaşların çatılması gözyaşlarının döküldüğü ana kadar sürebiliyor. Kalamış ailesinde olduğu gibi.
       <br/>
       <br/>
       Afra Kalamış bir erkek çocuk sahibi eczacı bir anne. Çocuğuna karşı eşinin de kendisinin de aşırı toleranslı davrandığını itiraf ediyor. Ancak bunu çocuk sevgilerinin fazlalığına bağlıyor. Afra Kalamış oğlunun aslında zor bir çocuk olduğunu ifade ederken onu küçüklüğünden beri gecesi gündüzü belli olmayan istekleri had hesap tanımayan bir çocuk olarak tarif ediyor. Kalamış ailesi çocuğun her isteğini yerine getirme konusunda da olağanüstü bir gayret gösteriyor ancak zaman zaman acaba hata mı ediyoruz diye düşünmeden de edemiyorlar. Onun için katlanmayacağımız fedakarlık yoktur diyor Afra Kalamış ve bunun çocuğun kendine güvenen mutlu bir çocuk olmasını sağladığını ifade ediyor. Ama bu davranışın çocuk üzerindeki etkilerinin her zaman olumlu olmadığının da farkında. Onun, isteklerini ağlayarak dile getiren bir çocuk olduğunu söylüyor üzülerek. İstekler yerine getirilebilecek şeylerse hiç bir şekilde karşı koymuyor, yerine getiriyorlar ama yapılamayacak türdeyse uzun ağlama seanslarıyla karşı karşıya kalabiliyorlar. Baba bu konuda daha yüksek tolerans gösteriyor Afra Kalamış’a göre; bu yüzden zaman zaman ihtilafa düşebiliyorlar. Kendisi bu kadarı fazla dese de babanın sabrı ve sınırsız toleransı çocuğun isteklerinin cevap bulmasında etkili oluyor. Evdeki bozulan aletler, kırılan dökülen eşyalar “giden eşya olsun, o olsun, bu olsun, oğlum üzülmesin de” şeklinde teselli bulsa da aslında ideal eğitim şeklinin bu olmadığı anne baba arasında telaffuz ediliyor zaman zaman; pratikte buna uygun davranılamasa da... Hiç mi sinirlenmez bu insanlar demeyin; şımarık bir tavrı olunca baba tavrını sertleştirebiliyor ama iki dakika sonra içi parçalanıyor, çocuğun gönlünü almaya çalışıyor. Afra Kalamış çocuğun olumlu tavırlara çok alışkın olduğunu, babası ters baksa niye bana öyle baktın diye oturup ağlayabildiğini ifade ediyor, böyle olunca da kendisi dengeyi bulmak zorunda kalıyor. Çocuksa evin reisi gibi davranıyor artık. Bazen annesinin deyimiyle “o kadar ukala olabiliyor ki” “Hadi izin veriyorum yatın, ya da yemeğinizi yiyin” ya da “İzin vermiyorum, gitmeyin” gibi laflar ediyor. Çocuğun evdeki adı ise tavırlarına çok uygun; “muhtar”.
       <br/>
       <br/>
       “Çocuğum Amerikan vatandaşı olsun”
       <br/>
       <br/>
       Son yıllarda Amerikan vatandaşlığının insanlara sağladığı imkanlar cazibe noktası halini aldı. Birçok ünlünün çocuğunu bu vatandaşlık haklarına sahip kılmak amacıyla doğumunu yurt dışında gerçekleştirdiğini biliyoruz. Defne Samyeli örneğinde olduğu gibi... Ancak şartlarını zorlayarak Amerikan vatandaşı bir çocuğa sahip olma gayretinde bulunan halktan insanlar da var şimdi. Yenigün ailesi buna bir örnek... Yenigün’ler tekstilci bir baba ve borsacı bir anne adayının oluşturduğu bir aile. Bir bebek bekliyorlar. Ancak daha çocuk dünyaya gelmeden onun ileride sahip olmasını istedikleri imkanları hazırlamak için kolları sıvamışlar bile. Feride Yenigün hamileliğinin son aylarında işinden ayrılarak annesiyle birlikte Amerika’ya gitti. Amacı çocuğunu orada dünyaya getirerek Amerikan vatandaşı olmasını sağlamak. Böylece çocuk Amerika’da ücretsiz eğitim imkanına sahip olacak. Ve aile, ortaokul lise çağlarına gelince çocuğunu orada okutmayı planlıyor. Doğumdan birkaç ay önce evini yurdunu terkedip giden annenin bir iki ay kadar da vatandaşlık hakkına sahip olmak için orada kalması gereği düşünülünce anne ve babanın en az beş altı ay kadar birbirini görmemesi durumu sözkonusu. Babanın Türkiye’de kalması ve onların masraflarını karşılayacak kadar para kazanması şart. Böyle olunca ailenin çocuğun geleceği uğruna bu kadar sıkıntıya göğüs germesi önemli bir fedakarlık gibi görünüyor.
       <br/>
       <br/>
       İnsanların çocukları için fedakarlık yapma şekil ve miktarı aileden aileye ve onların yaş dönemine göre farklılıklar arzedebiliyor. Kimi fedakarlığı çocuğun her istediğini yerine getirmek olarak algılarken kimine göre fedakarlık herşeyden vazgeçip yeni bir hayata farklı şartlarda devam etmektir çocuk için. Görülüyor ki aileler artık gelecekle ilgili planlarının da çocuk merkezli bir değişime uğramasından gocunmuyor.
       <br/>
       <br/>
       Emine Tunbak 35 yaşında, başörtüsü yüzünden iki defa üniversite eğitimi engellenmiş bir anne.(İstanbul Üniv. Hukuk 3. sınıf-Açıköğretim Kamu Yönetimi 2. sınıf). Şimdi 12 ve 13 yaşlarında iki kızı var ve onlar da kendisinin yaşadıklarını yaşayıp eğitim engeliyle karşılaşmasınlar diye ailece Kanada’ya gitmeyi hedefliyorlar. Eşi uçak mühendisi ve işini orada çok daha iyi şartlarda yapabilir. Maddi anlamda iyi bir gelecek bekliyor onları yurt dışında. Ama daha önemlisi kızları için inancının gereklerini yerine getirirken de eğitim alma imkanı var.
       <br/>
       <br/>
       “Bu bir fedakarlık değil, tercih”
       <br/>
       <br/>
       Türkiye’de iyi bir işi, iyi bir çevresi ve kökleri bulunan bir aile için herşeyi elinin tersiyle itip sadece kız çocukları için kıtalar ötesine gitmeye kalkmak birçok insan için önemli bir özveri. Ya da en azından herkesin aynı fedakarlığı gösteremeyeceğini söylemek anne babalık kavramına ihanet sayılmaz. Çünkü gerçekten de neyle karşılaşacağını bilmeden bir çok şeyi riske atarak sahip olduğu herşeye arkasını dönmek her babayiğidin harcı değil bizce.
       <br/>
       <br/>
       Çocukların ailenin aldığı kararlarda etkili olması gerekli Emine Tunbak’a göre. Çünkü onlar da hayatımızın bir parçası. Bizimle birlikte karar almak onların da hakkı. Çocukları henüz küçükken üniversitede bir tekrar hakkı oluşan Emine Tunbak o dönemde üç çocuğu olduğu için geri dönme konusunu ertelemiş. Ama bu da bir fedakarlık değil. İki kazançtan birini tercih etmek... Çünkü ona göre çocuklar hayatın gerçeği ve kendisine ihtiyaç duyuyorlar. Böyle olunca acil olmayan isteklerini onlar için ertelemesi bir gereklilik.
       <br/>
       <br/>
       Emine Tunbak çocuğa verilen önemin eskiye oranla arttığı görüşünü kabul etmiyor, sadece şekil ve yön değiştirdiğine inanıyor. Anne babalar eskiden de evlatlarını çok severdi ama onların geleceğe yönelik korkuları yoktu evlatlarıyla ilgili olarak. Çocuk büyüyünce benzer bir hayatı yakın bir çevrede devam ettirirdi. Oysa şimdi geleceğe güven yok insanlarda. Bu durumda “Benim çocuğumun tek şansı okumak. Okumasa ne olur? Hiç bir şeye sahip olamaz” diyen Tunbak onlar için bir şeyler hazırlaması gereğine inanıyor. Çocuğun hem mali durumuyla, hem kimliğiyle ilgili iyi bir eğitime ihtiyaç duyacağına dikkat çeken Tunbak orta halli oldukları için başka şanslarının olmadığını ifade ediyor. Çocuklarına değer verenler onlara göre kendi yönlerini belirlemeli. Onları düşünerek hayatlarının bundan sonrasını belirlemeleri de çocuklarını motive edip kendilerine değer verilen mutlu insanlar olmasını sağlayacaktır görüşünde.
       <br/>
       <br/>
       Veledşahi aileler ‘in’, pederşahi aileler ‘out’
       <br/>
       <br/>
       Sevinç Gökşen eğitimci bir anne. Geçmişteki aile yapısını bugünküyle kıyaslayınca çocuğun ailedeki etkinliğinin büyük farklılıklar gösterdiğini ifade ediyor. Ona göre eskiden aileler pederşahi idi, şimdi veledşahi. Modern aile yapılanması içinde değişen bir olgu bu. Bir üst dönemden aktarılan bir şey. Ancak temelde yatan neden geleneksel ailenin bozulmasıyla birlikte merkez otoritenin kayması. Geniş aile tipinde büyük ebeveynlerde olan otorite onların eksik olduğu ailelerde otorite boşluğu meydana getirdi. Böyle olunca da bu otorite boşluğunu çocuk doldurdu ve çocuklar aileyi yönetmeye başladı. Gökşen’e göre modern aile tipinde annenin çalışıyor ve sorumluluklarını yerine getiremiyor oluşu suçluluk duygusu yaşattı ve bunu kapatmak için bir çok şeyden ödün vermek, fedakarlıklar yapmak bir gereklilik halini aldı. Çocuklarsa annenin bu duygularını çok iyi kullanmayı biliyor şimdi. Bu birinci çocukla başlayıp diğerleriyle devam ediyor.
       <br/>
       <br/>
       Anne babaların ‘çocuk üzerine titreyen’, ‘onların çok nitelikli insanlar olarak yetişmesini hedefleyen ve bunun için her şeyi göze alan tavırları’nın arkasındaki asıl sebep sosyal konumun önemiyle ilgili. Gökşen, anne babaların gözüyle sosyal gelecek kaygısını şöyle değerlendiriyor: “Türkiye’deki aile tablosuna baktığınızda sosyal konumun çok şey ifade ettiğini görürsünüz. Her anne baba, çocuğu bu ortamda iyi bir yerde olsun ister. Çocuğu için yapmayacağı fedakarlık yoktur.”
       <br/>
       <br/>
       Ancak gözardı edilen gerçek şu ki ne kadar verirseniz çocuk tatmin olmuyor. Ne yaz kursları, ne yüzme, piyano, ne de ihtiras halini alan diğer istekler yerine getirilse de çocuksu ihtiyaçları tamamlanmadığı için çocuk tatmin olmuyor. Sevinç Gökşen çocuğun doğduğu andan itibaren sıcak aile ortamı bulamamasının (özellikle 0–3 yaş arasında) anneye olan özleminin kendine güven eksikliği doğurduğunu söylüyor. Böyle olunca aileler çocuğun bu ihtiyaçlarını dolaylı yollarla kapatmaya çalışıyor ve türlü fedakarlıklara katlanmak zorunda kalıyor.
       <br/>
       <br/>
       Bu aile ortamında büyüyen tatminsiz, istekleri bitmeyen çocukta ortaya çıkacağı tahmin edilen şey ise bireyci olması. Gelecekte neler olabilir bilemeyiz ama Sevinç Gökşen’e göre belki de dönüş yaşanacak. Doyumsuz, benmerkezci bir nesil yetişiyor. Böyle dejenere olmuş bir neslin bir sonraki kuşakta geleneğe dönüşü de sürpriz olmayacak buna göre.
       <br/>
       <br/>
       Eğitimci olduğu halde hayata dair bir çok şeyin doğrusunu deneme yanılma yöntemiyle öğrendiğini ifade eden Sevinç Gökşen devlet okuluydu özel okuldu derken çocuklarının bir kaç okul değiştirmek zorunda kaldığını ifade ediyor. Bu çocuğun sınıf ya da öğretmene uyum sağlayamamasından, ısınamamasından kaynaklanabildiği gibi bazen de çocukla diyalog kuramayan, ahlaki yapısı beğenilmeyen ya da çocuğu yaramazlık yaptığı için döven öğretmenden dolayı da yaşanabilmiş. Örneğin kızının okulunu her şey yolunda gittiği halde tam gün eğitim verildiği için değiştirdiğini söyleyen Gökşen buna neden olarak çocuğun sabahtan akşama kadar okulda bulunmaktan hoşnut olmadığını gösteriyor. “Bu onun duygusal hezeyanlar ve ailesine karşı güvensizlik yaşamasına neden olabilirdi. Bu tür konularda ısrar yerine değiştirmeyi uygun gördük” diyen Sevinç Gökşen gösterdikleri bu hassasiyetin çocuğa keyfe keder bir davranış olarak yansımaması için de gayret gösterdiklerini söylüyor.
       <br/>
       <br/>
       Çocuk merkezli aileler sayıca artıyor
       <br/>
       <br/>
       İnsanın çocuklarını gönlüne göre yetiştirmesi hayli sıkıntılı bir konu. Eğitimcilerin bile belirli bir kritere dayandıramadığı her çocuk için ayrı bir kitap yazmayı gerektirecek kadar çetrefilli bu konu hakkında görüşlerine başvurduğumuz Psikolog Ferhat Çelik çocuk yetiştirmenin günümüzde ciddi bir profesyonellik gerektirdiğini ifade ediyor. Bu profesyonelliği yakalamak da kolay değil. Ona göre günümüzde çocuk merkezli aileler yaygınlaşıyor. Çelik bunun nedenlerini şöyle sıralıyor: Ailenin çocuk sahibi olma konusunda zorluklar yaşaması, ebeveylerin kendi ailelerinden gördüğü baskı ve değersizlik ifade eden davranışları kendi çocuğuna göstermemekteki aşırı duyarlılığı ve çocuk terbiyesinde yaygınlaşan ‘baskının çocuk üzerinde olumsuz etkiler oluşturacağı’ bilgisinin uç bir çizgide uygulanması.
       <br/>
       <br/>
       Ferhat Çelik çocuk merkezli ailede çocukla ilgi tüm kararların çocuk tarafından verilmesinin gereğine inanıldığını ifade ederken şu örneği veriyor: “Yaptığımız okul olgunluk çalışmasında okula başlamaya hazır olmadığını söylediğimiz velilerden ‘Biz çocuğumuza sorduk okula gitmek istiyor. Bu onun kararı’ şeklinde cevaplar almamız şaşırtıcıydı. Kararı onun veremeyeceğini anlatmak kolay olmadı.” Çelik bazı konularda çocuğun görüşüne başvurmanın onu kendine güvenen bir çocuk haline getireceği görüşünün abartılı bir şekilde uygulanmadığına da dikkat çekiyor. Çocuk merkezli ailelerin hızla tırmanışa geçtiğini bilen ticari kuruluşlarsa çocuğu hedef alan ürünlerin üretimine ağırlık veriyor. Böylece çocuğunun isteklerini koşulsuz yerine getirme gayreti gösteren anne babalar bu durumdan muzdarip olabiliyor.
       <br/>
       <br/>
       İşte bu herşeye rağmen ailenin hayır diyemediği kendini çocuğun isteklerini yerine getirmekle mükellef hisseden ailelerin yetiştirdiği çocuklar ileriki yaş dönemlerinde de kendi isteklerinin, arzularının en önde ve en kabul gören istekler olmasını yeğleyen insanlar olmasına neden olacağını söylüyor Ferhat Çelik. Bunun tersi olduğunda ise en hafif ifadeyle depresyona girebilirler veya karşı tarafa sert ve saldırganca cevap verebilirler. Böyle yetiştirildikleri için paylaşmaktan, birlikte karar almaktan, isteklerinin bir şekilde engellenmesinden rahatsızlık duyarlar.
       <br/>
       <br/>
       Baskıcı ve gereğinden fazla otoriter bir tavır içinde olma ya da çocuğu kural kanun tanımaz bir halde yetiştirme... Ailelerin en büyük açmazı bu şimdilerde. Anne babalık psikolojisi, çocuk söz konusu olunca kendi hayatından, istek ve hedeflerinden taviz verme, planlarını tümden değiştirme gibi durumların yaşanmasına sebep olabiliyor. Dengeyi kurabilenler de var elbette... Ancak aşırı özgürlükçü anne babaların elinde yetişen çocukların gelecekte nasıl bir tablo çizeceğini kestirmek zor. Uzmanlar çocuğuna sınır çizmeyen ebeveynlerin benmerkezci, devamlı karşısındakinden isteklerde bulunan, fedakarlık bilmeyen bir nesil yetiştirdikleri konusunda uyarıyor. Ancak gelecekte kendine güvenen, arzularına ulaştığı için tatmin olmuş insanlar mı yoksa benmerkezci insanlar mı çoğunlukta olacak sorusu cevapsız... Her şeyi zaman gösterecek.
       <br/>
       <br/>
       e.bilici@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12613), [web.archive.org (arşiv bağlantısı)](http://web.archive.org/web/20050226213851/http://www.aksiyon.com.tr:80/detay.php?id=12613)
