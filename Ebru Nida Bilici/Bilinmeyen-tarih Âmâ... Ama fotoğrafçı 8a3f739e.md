# Âmâ... Ama fotoğrafçı

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20030926131250im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030926131250im_/http://www.aksiyon.com.tr/resim/30/26.jpg" vspace="5"/>
  </p>
 </font>
 <font class="content">
  38 yıldır Bakırköy İstanbul Caddesi’ndeki Çavuşoğlu Pasajı’nın önünde fotoğrafçılık yapan Hıdır Usta'nın gözleri son beş yıldır görmüyor. Ama görmeyişi onun işinin başında oluşunu engellemiyor. Teknoloji her gün hayatımızı biraz daha kolaylaştıracak yeni ürünler veriyor. Dijital makineler hizmetimize girerken manuel olanlar hızla çıkıyor.
 </font>
 <p>
  <font class="content">
   Teknoloji bazen bu baş döndürücü değişim ve dönüşüme biraz da mecburiyetten ayak direyen, eskilerin varlık mücadelesini sürdüren, -görenler burun kıvırsa da- işini yeniliklere kapatan insanları da bulabiliyor karşısında. Herbiri İstanbul’un ayrı bir yerinde konuşlanmış sayıları bir elin parmaklarını geçmeyen sokak fotoğrafçılarının teknolojiye meydan okuyan hatta nanik yapan duruşları insana şapka çıkarttıracak ciddiyette. Siyah beyaz fotoğrafların hükmünün sürdüğü yıllarda henüz dünyaya gelmemiş bugünün gençlerinin pek tanımadığı, sadece siyah beyaz fotoğraf çeken kocaman makinalarına vefayı elden bırakmayan sokak fotoğrafçıları, aradan geçen yirmi yılı aşkın süreye rağmen fotoğrafını çekecekleri insanları bekliyor. Bugün polaroid makineler yardımıyla birkaç dakika içinde suretimizi elimize alabildiğimiz halde, onlar eski bir hatırayı ısrarla zihnimizde tutmaya çalışır gibi sokağın bir kenarına kurdukları ağır ve hantal makinalarıyla çocukluğumuza ait karelerin hafızalarımızda tekrar tekrar canlanmasını sağlıyor. Üzerinde tersten ‘İstanbul Hatırası’ yazan siyah kumaş önünde çekilen fotoğraflara ya da resmi kurumlara verilen siyah beyaz vesikalıklara bugün sadece çok eski albümlerde rastlayabiliyoruz. Ama hayatına küçük bir nostalji katmayı isteyenlere türlerinin son örneği olan sokak fotoğrafçıları ciddiyetle hizmet ediyor. 81 yıllık Alman yapımı fotoğraf makinesiyle bıkmadan müşterilerinin yolunu bekleyen 67 yaşındaki Hıdır Canpolat onlardan biri. 38 yıldır Bakırköy İstanbul Caddesi’ndeki Çavuşoğlu Pasajı’nın önünde fotoğrafçılık yapan Canpolat’ın gözleri son beş yıldır görmüyor. Ama ne görmeyişi ne de siftah yapamadan geçirdiği haftalar onun her gün işinin başında olmasını engellemiyor. 1921 yapımı makinesini 45 yıldır her gün hiç üşenmeden kuran ve müşterilerinin yolunu bekleyen Canpolat son yıllarda siyah beyaz fotoğrafların renkliler karşısındaki yenilgisinden nasibini almış. Artık onun tek tük gelen müşterileri sadece nostalji meraklıları. Hatıra bir fotoğrafa sahip olabilmek için dev fotoğraf makinasının objektifi karşısına konan tahta sandalyeye oturanlar siyah beyaz bir fotoğrafta nasıl görüneceklerini merak ettikleri kadar, amâ bir insanın çekeceği fotoğrafı da görmeyi umuyorlar. O kadar eski bir makinanın nasıl olup da hâlâ çalışabildiği ise ayrı bir merak konusu. Tabii, fotoğrafı çekenin sizi yönlendirmesi mümkün olmadığından güzel çıkabilmeniz için yanınızdaki arkadaşınızın ya da çevredeki esnafın yardımı gerekebilir. Kalan diğer işlemleri Hıdır Canpolat -kırk beş yıllık bir alışkanlıkla- el yordamıyla yapıyor. Fotoğrafınız 20 dakika sonra hazır.
   <br/>
   <br/>
   Tornacılıktan fotoğrafçılığa
   <br/>
   <br/>
   Hıdır Canpolat’ın fotoğrafçılık hikayesi yaptığı bir iyilikten sonra başlamış. Çanakkale’den İstanbul’a çalışmaya gelen Canpolat önceleri Karaköy’de bir torna atölyesinde iş bulmuş. Geceleri de atölyede yatıyormuş. Sokak fotoğrafçısı Osman Kurt ile bu dönemde tanışması fotoğrafın hayatına -hiç çıkmamacasına- girmesinde etkili olmuş. Şişli’deki resmi daireler çevresinde fotoğraf çeken Kurt’un fotoğraf makinesini akşamları bırakabileceği bir yere ihtiyacı varmış. Canpolat, makineyi kendisinin de kaldığı atölyeye patronlar gittikten sonra bırakıp onlar gelmeden alması kaydıyla Kurt’a izin vermiş. Bir süre sonra samimiyetleri artınca Osman Kurt Canpolat’ın yardımına karşılık ona fotoğraf çekmeyi öğretmiş.
   <br/>
   <br/>
   Fotoğrafçılığı iyice öğrenen Canpolat patronunun işleri bozulup işten çıkarılınca Unkapanı’ndan sekizyüz elli liraya bugün hâlâ kullandığı makineyi almış. Makina yine bir sokak fotoğrafçısı tarafından 35 yıl kullanılmış. Makinaya biraz bakım yapmış ve Karaköy’de kendine bir yer edinmiş. O zamanlar, resmi dairelerde siyah beyaz vesikalıklar geçerli olduğu için işleri iyiymiş. Günde 20-30 fotoğraf çekiyormuş. Daha sonra orada aynı işi yapanlar çoğalınca Canpolat Bakırköy adliyesi yakınında bir yer bulmuş kendine. Ama resmi kurumlarda renkli fotoğrafa geçilmesiyle işleri birden durmuş.
   <br/>
   <br/>
   Makinayı satın almak istiyorlar
   <br/>
   81 yıllık makina, görenlere acaba çalışıyor mu sorusunu sorduruyor. Ama 45 yıllık dostlukları Hıdır Canpolat için makinasını vazgeçilmez kılmış. Bugün bazı antika tutkunları makinayı almak istediği halde Canpolat ondan vazgeçemiyor. Günlerce siftah yapmamasına rağmen her gün cadde üstündeki yerini alan Canpolat’ı eşi bırakıp, alıyor. Ama o her şeye rağmen burada ve makinasıyla olmaktan memnun. Aslında makina o kadar eski ki bozulsa tamirci kadar, parçasını bulmak da zor görünüyor. Ama Hıdır Canpolat bu makinaların son ustasının da parçalarının da Eminönü’nde olduğunu söylüyor.
   <br/>
   <br/>
   Renkli negatif film kullanılmayan 81 yaşındaki makinaya bugün öyle her yerde film bulmak da kolay değil. Fotoğraf için gerekli tüm malzemeler gibi filmi de belirli yerlerden alıyor Canpolat. Üstelik fiyatı da biraz yüksek. Maliyetin yüksek olması müşteriye yansıdığı için de 6 vesikalığa ya da 2 hatıra fotoğrafa 6 milyon lira vermek biraz zor geliyor. Ancak Hıdır Canpolat stüdyosunu içinde gizleyen makinasıyla hem kısa sürede hem de pratik bir şekilde filmleri tabediyor. Filmlerin banyosunu ise alttaki çekmecelere konan özel sularla yapıyor.
   <br/>
   <br/>
   Hıdır Canpolat bir Bağkur emeklisi ve başka hiçbir geliri yok. Buna rağmen makinasının başında inatla fotoğrafını çekeceği yüzleri bekliyor. Fotoğraf çekimi için filme dahi ihtiyaç duyulmayan digital makineler devrini yaşadığımız şu sıralar Hıdır Canpolat ve meslektaşları daha ne kadar varlıklarını sürdürebilir/ direnebilir bilmiyoruz; ama onların bize hatırlattığı o eski ve objektifin karşısında ölümsüz kılınan anları tekrar hatırlamak güzel.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2121), [web.archive.org (arşiv bağlantısı)](http://web.archive.org/web/20030926131250/http://www.aksiyon.com.tr:80/detay.php?id=2121)
