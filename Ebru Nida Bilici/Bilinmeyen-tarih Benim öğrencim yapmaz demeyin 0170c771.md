# “Benim öğrencim yapmaz” demeyin

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20050302175924im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175924im_/http://www.aksiyon.com.tr/resim/308/10.jpg" vspace="5"/>
  </p>
 </font>
 <font class="content">
  Uyuşturucu madde bağımlılığı son yıllarda gençliği tehdit eden en önemli tehlikelerin başında zikrediliyor.
 </font>
 <br/>
 <p>
  <font class="content">
   Merak ve arkadaş telkini gibi sıradan sebeplerle başlanan uyuşturucu kullanımı, erken teşhisle bağımlılık noktasına gelmeden önlenebiliyor. Ancak mücadelenin oyunun kurallarına göre yapılmıyor olması, bağımlılığa giden yolda gerekli adımların atılmasını geciktiriyor. Uyuşturucu kullanan ya da bağımlı hale gelenlere yardım amaçlı kurulan Bakırköy Ruh ve Sinir Hastalıkları Hastanesi bünyesinde hizmetlerini sürdüren UTAM (Uyuşturucu Madde Tetkik ve Araştırma Merkezi), en son teknolojik gelişmeleri yakından takip ederek erken teşhis imkanı sunuyor. UTAM’da daha önceleri kan ve idrar tahlilleriyle kişilerin uyuşturucu kullanıp kullanmadığı tespit edilmeye çalışılırken 1997’den beri saç teli testi ile güvenilirliği şüphe götürmeyen sonuçlar elde ediliyor.
   <br>
    <br>
     Gurbetçilerin can simidi
     <br>
      <br>
       Türkiye’de sadece Bakırköy Ruh ve Sinir Hastalıkları Hastanesi bünyesinde yapılan saç teli testine daha çok yabancı ülkelerden  sınırdışı edilen gurbetçiler ihtiyaç duymuş şu ana kadar. Çünkü uyuşturucu kullandığı gerekçesiyle ülke dışına çıkarılan bu vatandaşlarımızın uyuşturucu kullanıp kullanmadığını belirleyen en kesin ve kabul gören yöntem bu. Öyle ki uluslararası standartlarda ve geçerliliği olan bu test tüm dünya mahkemelerinin kabul ettiği tek belge. Ötekilere hile karışabilme ihtimalinin yanısıra uyuşturucu alımının üzerinden bir kaç gün geçmesiyle idrar yoluyla vücuttan atılan uyuşturucunun varlığı anlaşılamıyor.
       <br/>
       <br/>
       Ülkemizde son yıllarda kullanıcısı her geçen gün artan uyuşturucunun kullanıcı yaş ortalamasının gittikçe düşüş göstermesi dikkatlerden kaçmayan bir nokta. 1993 yılında yapılan bir araştırmaya göre lise ve dengi okullarda uyuşturucu kullanan öğrenci sayısı yüzde üçlük dilimi oluştururken 1998’de bu oran beşe yükselmiş. Buna sebep olarak Türkiye’nin coğrafi olarak dünya uyuşturucu trafiğinin tam ortasında konumlanması kadar, alınmayan tedbirlerin her geçen gün kullanıcı sayısının artışına çanak tutması da gösterilebilir. Bu gerçeğin sonucu olaraksa istatistikler kullanıcıların yüzde 95’inin erkek, yüzde 44’ünün bekâr, yüzde 10,4’ünün boşanmış, yüzde 53.2’sinin ilkokul mezunu ve yüzde 90.6’sının büyük şehirlerde yaşıyor olduğu şeklinde sonuçlar veriyor.
       <br/>
       <br/>
       Uyuşturucu kullanıcılarının ağırlıklı bulunduğu yer olan İstanbul’da, çeşitli kurumların bağlantılı çalışmalarıyla binlerce gencin bu batağa saplanmasını zamanında önlemek mümkün. Veli, okul ve emniyet güçlerinin organize gayretleri başta okul gençliği olmak üzere uyuşturucu kullanımını önleyeceği gibi yeni kullanıcıların artışına da engel olacaktır.
       <br/>
       <br/>
       “Özel okullar teklife ilgi göstermedi”
       <br/>
       <br/>
       Bu arada uyuşturucudan kurtulmak isteyenlerin son durağı olan UTAM da, bu konuda okul veli işbirliğine katkıda bulunmak için yeni yöntemler ve yeni organizasyon girişimlerinde bulunuyor. En son ve en güvenilir uyuşturucu tespit yöntemi olan saç teli testiyle okullarda kullanıcıların tespit edilmesine yönelik çalışmalar başlatmayı önermişler örneğin. UTAM’da görev alan psikiyatrlardan Doç. Dr. Armağan Samancı caydırıcı etkisi olduğuna inandığı saç teli testiyle orta öğretim öğrencilerinin uyuşturucu kullanımını önemli ölçüde azaltabileceklerine inanıyor. Ancak bu amaçla öncelikle özel okullara yazılı olarak bildirilen teklife beklediği ilgi gösterilmemiş. Saç teli testiyle uyuşturucu kullandığından şüphe duyulan öğrenciler hakkında kesin bilgiyi almanın mümkün olduğu ve bu konuda UTAM’ın gereken desteği göstereceği belirtilen yazılı öneriye İstanbul’daki yüz civarındaki özel okuldan sadece biri olumlu cevap vermiş. İstek Vakfına bağlı bulunan bu öğretim kurumu ile yeni öğretim yılında teşriki mesai başlatan UTAM öncelikle öğrencilerin uyuşturucuya karşı eğitilmesi amacıyla seminerler düzenliyor. Gerekli görülen hallerde öğrencilere saç teli testinin uygulanacağını söyleyen Samancı caydırıcı etkisinin testin yapılmasına gerek bile duyurmayacağı inancında.
       <br/>
       <br/>
       Peki İstanbul’da özellikle orta öğretim öğrencileri için belirlenen yüzde 5’lik kullanım oranına ve maddi imkanları açısından özel okul öğrencilerinin kullanma ihtimali diğerlerine oranla daha yüksek olmasına rağmen özel okulların bu teklifi değerlendirmekten kaçınma sebebi ne olabilir? Doç. Dr. Armağan Samancı bunu okulların maddi kaygılarına dayandırıyor. Okulun bu konuda adının çıkmasının o okullara olan talebi etkileyeceği endişesiyle bu konuya sıcak bakmadıklarını düşünüyor. Samancı, bazı okullarda öğrencinin uyuşturucu kullandığının tespit edilmesi durumunda derhal kaydının silindiğini belirtirken bunun çözüm olmadığını vurguluyor. Çünkü bu yolla o çocuğun uyuşturucudan uzaklaşması sağlanamadığı gibi tekrar topluma kazandırma ihtimali de yok oluyor. Bu çocukların kendilerine kullanıcı arkadaş arayışına geçme ihtimali de cabası. Her kullanıcının er geç bir satıcı haline geldiğine dikkat çeken Samancı’ya göre liseden orta bölümlere kayan uyuşturucu kullanımı için acil tedbirler alınmalı.
       <br/>
       <br/>
       Batıda yüzde 30 ’luk azalma
       <br/>
       <br/>
       Saç teli testiyle Batıda kullanıcı oranı öğrencilerde yüzde 50 olan uyuşturucunun yüzde 30 oranında azaltıldığına da dikkat çekiyor Samancı ve şöyle diyor: “Bu testle amaçlanan çocuğun fişlenerek okuldan uzaklaştırılması ya da toplumdan itilmesini sağlamak değil. Amaç gencin ne kadar uyuşturucu aldığını belirleyerek hangi aşamada olduğunun tespit edilmesi, ailesiyle görüşülerek tedaviye yönlendirilmesi, ne tür risklerle karşı karşıya oldukları konusunda bilgilendirilmesi ve profesyonel yardım almalarını sağlamak.”
       <br/>
       <br/>
       “Benim disiplinim buna fırsat vermez”
       <br/>
       <br/>
       Ancak madalyonun öbür yüzünde ticari bir kurum özelliğini de taşıyan özel okullar var. Onların böyle bir davranış içine girmelerinde belki de haklı birtakım gerekçeler vardır. Bu yüzden onlara da söz hakkı tanıdık. Ancak saç teli testiyle ilgili öneri yazısına neden olumlu cevap verilmediğini sorduğumuzda farklı cevaplar aldık. Özel Üsküdar Fen Lisesi Müdürü Ali İhsan Mercan bu teste ihtiyaç duymama sebebini öğrecilerine olan güveniyle açıklıyor. “Bırakın uyuşturucuyu sigara bile kullanan öğrencimiz yok bizim” diyen Mercan bu işin sırrını şöyle açıklıyor: “Eğitim ve disiplinde asker gibi titiz davranıyoruz. Sık sık aramalarla kontrollerimizi sürdürüyoruz. Öğrencilerimizi konferans ve ve seminerlerle aydınlattığımız gibi rehberlik hizmetlerinde de çok dikkatliyiz. Okulun içinde ve çevresinde yabancıların bulunmasına izin vermiyoruz.” Şimdiye kadar çıkmamış ama uyuşturucu kullanan öğrencilerin tespit edilmesi halinde Mercan’ın uygulamayı düşündüğü yöntem öncelikle sınıf öğretmeni aracılığıyla uyarılması, tekrarlanırsa disiplin ve onur kurullarınca cezalandırılması, en son yol ise okuldan uzaklaştırma şeklinde.
       <br/>
       <br/>
       İtalyan Lisesi Müdürü Deniz Tansev Biçen de öğrencilerinin uyuşturucu almadığından emin olduğunu söylüyor. Öğrencilerinin yakinen takip edildiğini ve tanındığını belirten Biçen, sıradışı tavırlar sergileyen öğrencilerinin derhal izlenerek probleminin tespit edildiğini belirtiyor. Şu ana dek uyuşturucu kullanana rastlanmamış okullarında, bu yüzden de herhangi bir teste ihtiyaç duymamışlar.
       <br/>
       <br/>
       “Resmi yollarla gelmemişse çöpe gitmiştir”
       <br/>
       <br/>
       Ancak aynı konuda Özel Ortadoğu Lisesi Müdürü Mehmet Ali Baytan’ın verdiği cevap çok farklı. Baytan öncelikle böyle bir yazı almadıklarını belirtirken hergün okula böyle yüzlerce yazı geldiğini, her  gelen yazıyı okuyamayacaklarını, UTAM’dan gelen bu yazının da bu şekilde çöpe gitmiş olabileceğini söylüyor. Ancak bu konuda duyarlı olduklarının altını çizen okul müdürü Baytan, UTAM İl Milli Eğitim Müdürlüğü kanalıyla bu teklifi yaparsa bu testi öğrencilerine uygulayabileceklerini söylüyor. “Gerekirse kendimize bile yaptırırız” diyen Baytan duyarlı olduklarını ileri sürdüğü  bu konuda rehberlik birimlerinin çok iyi çalıştığını ve gün içinde sokağa öğrenci bırakmadıklarını ve sürekli kontrol altında bulundurduklarını belirtiyor.
       <br/>
       <br/>
       Bu ve bunun gibi bir kaç okul daha böyle bir yazı almadıklarını belirtince hatayı yanlış bir yerde mi arıyoruz şüphesiyle Armağan Samancıyı durumdan haberdar etme ihtiyacı duyduk. Ancak Samancı okulların yazıyı almamış olma ihtimalini kabul etmemekle birlikte  önerilen teklife sıcak bakıyor. Yani gönderdikleri yazıyı bir de İl Milli Eğitim Müdürlüğü kanalıyla yeniden okullara gönderebileceklerini belirtiyor. Ancak müdürlerin benim okulumda uyuşturucu kullanan öğrenci yok ifadelerini “Kendilerini kandırıyorlar, isimlerini koruyorlar” şeklinde yorumlayan Samancı “Bin öğrencisi olan hiç bir okul yoktur ki öğrencilerden en az onu uyuşturucu kullanıyor olmasın”diyor.
       <br/>
       <br/>
       Armağan Samancı okulları sorumluluklarını üstlenmeye davet ederken aile ile diyaloğun artırılarak rehberlik ya da sağlık servislerinin de iyi çalışması gerektiğini belirtiyor. Bir de tüyo veriyor, Samancı. Kullanma riski olan öğrencilerin profilini şöyle belirliyor: “Disiplin problemli olan, parçalanmış bir aileden gelen, arkadaşlık ilişkilerinde problem olan, okul performansı düşük olan ve başka bağımlılıkları olan öğrencilerin kullanma riski yüksektir.”
       <br/>
       <br/>
       Ancak bu demek değildir ki uyuşturucu kullanıcıları sadece özel okullardan çıkıyor. Normal okullarda da en az özel okullardaki kadar bağımlı olabilir. Gelir durumu buna yeterli olmasa da farklı yollarla onu alacak parayı kazanmaları mümkün. Bu yüzden pilot okullar özel okullar olsa da bu sistemin yaygınlaştırılması yanlışın kökünden hallini sağlar.
       <br/>
       <br/>
       Saç teli testi yurt dışında yapıldığı için maliyeti biraz yüksek (Seksen milyon TL.). Ancak Armağan Samancı’ya göre tedbir her zaman en ucuza patlayandır. Bu yüzden ne maliyeti ne de sebep olabileceği tahmin edilen diğer sonuçlar düşünülmeden şüpheli durumlarda bu teste başvurulmalı. Hiç bir şey insanı yeniden kazanmaktan daha önemli olamaz. Hele de bu evladımızsa...
       <br/>
       <br/>
       E—mail: enbilici@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13799), [web.archive.org (arşiv bağlantısı)](http://web.archive.org/web/20050302175924/http://www.aksiyon.com.tr:80/detay.php?id=13799)
