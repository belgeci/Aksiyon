# Bu ne şiddet bu celal

*Ebru Nida Bilici 1999.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son yıllarda toplumun genelinde gözlemlenen şiddet eğilimi yaygın bir davranış biçimine dönüşerek, aileleri tehdit eder boyuta ulaştı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060501080447im_/http://www.aksiyon.com.tr/resim/250/59.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Oysa edindiğimiz öğretilere göre aile, dışardaki tüm sıkıntı, huzursuzluk ve korkulardan beri olmanın yani güvenin diğer adıydı. Aile sıcaklık, huzur demektir birçoğumuz için. Aile, sığınılan yerdir. Peki sığınılan yer, kaçılacak yer haline gelirse ne olur?
   <br>
    <br>
     Şiddetin doğası gereği zayıf olan her canlının güçlü tarafından uygulanacak bir şiddete maruz kalma ihtimali her zaman vardır. Amirin memura gösterdiği sözlü şiddet ya da dış çevrenin zorladığı türdeki davranışlar baskı ve ezilme duygusu yaşayan birçok erkeğe yansıtma ihtiyacı duyuruyor, o da tepkisini kendinden daha zayıf konumdaki eşi ve çocuğuna yönlendiriyor. Eşinin kendisine uyguladığı şiddete karşılık kadın da kendisinden daha zayıf birini arayacak ve buna en uygun olarak da çocuğunu bulacaktır. Böylece sudan bahanelerle sinirini, stresini boşaltmak için çocuğunu dövecektir. Silsilenin dördüncü basamağındaki çocuk ise, hem annesinden hem de babasından yediği dayağın etkisiyle kendinden daha zayıf birini bulma arayışına geçecektir. O noktadaki kurban ise ya oyun arkadaşları, ya küçük kardeşi ya da çevredeki savunmasız hayvanlar olacaktır.
     <br>
      <br/>
      Sosyal problemler de şiddete meylettiriyor
      <br/>
      <br/>
      Şiddetin ortaya çıktığı andan sonraki yayılışı genellikle bu şekilde olmakta. Ancak ateşleyen unsur olarak farklı birçok sebep gösterilebilir. Psikiyatrist Prof. Dr. İbrahim Balcıoğlu bu sebepleri şöyle ifade ediyor: “Kırsal kesimden kente yapılan göçlerde çeşitli sosyal problemler yaşanır. Değişen çevreye uyum sağlayamamak ve yeni ilişkiler kuramamak kişilere sıkıntı hissi verir. Kişiliklerinde ve kimliklerinde meydana gelen değişimler, geniş aileden çekirdek aileye geçiş nedeniyle yardım alma konusundaki eksiklik, sıkıntı ve çaresizliğe, sonrasında da şiddete yol açar. Ekonomik etkenler, trafik ve doğal afetler gibi gürültüyü de kapsayan çevre kirliliği ile ülkenin genel gidişatı da bu yola başvurulmasına neden olur.”
      <br/>
      <br/>
      Şiddete yönelme silsilesinde yansıtma psikolojisinin yaşandığını da vurgulayan Balcıoğlu, ailesinde şiddet gözlemleyen ve hatta şiddete maruz kalan çocuğun altını ıslatma problemi de dahil, uzun vadede şiddete yönlenerek psikolojik problemler yaşayacağını ve çevresine karşı uyum gösteremeyen, zarar vermeye meyilli, zaman zaman içe dönük, kişilik ve kimliği silikleşme özelliği gösteren, depresif kişiler olabileceğini de belirtiyor.
      <br/>
      <br/>
      Çocuklar gibi şiddete maruz kalan kadınların da aldığı darbe etkisiyle post travmatik stres bozukluğu ve depresyon gibi problemler yaşayacağını söyleyen İbrahim Balcıoğlu, problemin çözümü için öncelikle şiddete başvuran kişiye ikili ilişkilerle dostane yaklaşılarak probleminin çözümüne yardımcı olunması gerektiğini belirtiyor. Balcıoğlu profesyonel yardımın gerekli olduğu durumlarda ise, kesinlikle tedavi edilmesi gerektiğini söylerken şiddete maruz kalan kişilerin de tedaviye alınma konusunda gecikilmemesi gerektiğinin altını çiziyor.
      <br/>
      <br/>
      Problemin kaynağına inilmeli
      <br/>
      <br/>
      Sebep her ailede farklı dahi olsa şiddet, uygulamada benzerlik göstermektedir. Bugün daha çok komşularla paylaşılan bu tür ‘aile problemleri’nin çok azı gazete sütunlarına taşınmaktadır. Karakola dolayısıyla da gazetelere yansıyan bu tür olaylar genellikle görevli polisin uzlaştırma amaçlı olarak “Birşey olmaz kocandır, sever de döver de” şeklindeki sözleriyle tekrar aynı eve gönderilmesi şeklinde geçiştirilir. Ancak bu bir çok kadın için son dayak olmadığı gibi, “karakollara düşürdüğü” için başka bir dayağın da gerekçesi olabilmektedir. Oysa bir refleks gibi karı kocanın arasını bulma amaçlı gösterilen bu tür davranışlar problemlerin zamanında çözümünü engellediği gibi daha fazla zarar görülmesine de sebep olabiliyor. Ve bu tür durumlarda uzman yardımı kaçınılmaz bir ihtiyaç haline geliyor. Oysa, bu tür durumlarda hem kadının hem de kocasının uzman yardımına ihtiyacı olabilir. Problemi yok sayarak ‘bu seferlik affet’ şeklindeki tutumlar yarardan çok zarar getirebilir.
      <br/>
      <br/>
      Bu tür durumlarda ilk başvurulan şey kanunlar olmasına karşılık, bu konuda tatmin eden bir yeterliliğin sözkonusu olmadığını görüyoruz. 18 Ocak 1998 tarihinde TBMM tarafından kabul edilen yasa gereği kocası tarafından şiddete uğrayan bir kadının ister kendisi isterse bir yakını tarafından durumunun Cumhuriyet Başsavcılığı’na bildirilmesi halinde kocanın evden uzaklaştırılmasını öngörüyor. Yasa gereği sulh hukuk hakimi kocanın evden uzaklaştırılmasının yanısıra, kocanın mağdurun iş yerine yaklaşmaması şeklinde de bir tedbir uygulayabiliyor. Ancak yaşanan örnekler bu yasanın tam uygulanmadığını gösteriyor.
      <br/>
      <br/>
      Yapılan araştırmalar gösteriyor ki, şiddet, bugün köylü– kentli ya da okumuş– cahil denmeksizin dünyada ve Türkiye’deki her üç aileden birinde görülen bir durum. Ancak şiddet genel tanımı içinde, bu bazen küçük çaplı dayaklar olabilirken bazen işkenceye varan şekillere bürünebiliyor. Öyle ki bu duruma dayanamayacak duruma gelen kadın herşeyi göze alarak evini terketme durumuna gelebiliyor. İşte bu şartlar altında evini terketmek zorunda kalan kadınlara kapılarını açan Konya Şefkat Derneği Başkanı ve Şefkat Evi yöneticisi Hayrettin Bulan, “Evini terketme durumuna gelen kadınlar önemli bir karar veriyor ve bu kararla hem kendilerini hem de çocuklarının geleceğini çizmiş oluyorlar” diyor. Ancak ona göre bu kararı vermek çok kolay olmadığı gibi sebebi ‘basit bir tokat’ hiç değil.
      <br/>
      <br/>
      Hortumla dövülüp, elektrik verilmiş...
      <br/>
      <br/>
      Kadın sığınma evlerine insanların bakış açısını eleştiren Bulan, “Hiçbir kadın küçük çaplı kavgalarla yuvasını yıkmaya yeltenmez” diyor. “Şefkat Evimizde yaşayan kadınların yüzde doksan dokuzu şiddetten kaçarak gelmiş. Ne fakirlik, ne de başka bir sebep kimseye yuvasını yıktırmaz. Aralarında öyleleri var ki hortumla dövülmüş, elektrik verilmiş vs. Mesela bir tanesinin kocası eve başka kadınlar getirmiş, karısını da onun yanında dövmüş... Akla hayale gelmeyen işkencelerden kaçmış çoğu... Bazıları ise kendisi için değil işkence gören çocuğunu kurtarmak için evini terketmiş. Bu kadınlar ve çocuklarını birlikte barındırıyoruz burada” diyor Bulan. Bu tür insanların hepsinin psikolojik problemler yaşadıklarına da dikkat çekiyor.
      <br/>
      <br/>
      Şefkat Evi’nde yaşayan N.A. onyedi sene evli kaldığı eşiyle severek evlenmiş. Hatta ailesi vermediği için ona kaçmış. Çok güzel geçen 16 yıldan sonra eşinin kötü arkadaşları yüzünden yuvanın üzerinde kara bulutlar belirmiş. Esrar ve alkol gibi alışkanlıklar edinen kocası, sebepsiz yere N.A.’yı dövmeye başlamış. Tüm yalvarmalarına rağmen vazgeçiremediği kocasından hergün dayak yiyen N.A. sadece kendisinin değil çocuklarının da işkence gördüğünü söylüyor. N.A. o günleri şöyle anlatıyor: “Kızımı ıslatarak hortumla dövüyor, oğlumun ayaklarına çıplak elektrik kabloları bağlıyordu. Sabah kendine geldiğindeyse yaptıklarının hiçbirini hatırlamıyordu. Çok uğraştık, ama vazgeçiremedik. Normal şartlarda çok iyi biri olmakla birlikte, sarhoşken onu tanıyamıyorum. Annesine ‘Karımdan vazgeçerim içkiden vazgeçmem’ demiş. Ben bu şartlarda ona dönemem, kızım babasından nefret ediyor. Eğer kötü alışkanlıklarından vazgeçerse belki olabilir.”
      <br/>
      <br/>
      L.Y. de üç yıl evli kaldığı kocasından şiddet yüzünden ayrılmış. Zaten ailesinin isteği üzerine başlık parası için zorla evlendirilmiş. Ancak o, yağmurdan kaçarken doluya tutulmuş. Eşinden ayrılarak baba evine gidince bir de “Neden evini terkedip geldin?” diyen abisinden fena halde dayak yemiş, bu dayağın etkisiyle bir ay çenesini açamamış. Şu anda Şefkat Evi’nde kalıyor. Tekrar evlenmek istese de korkusu bunu gerçekleştirmesine mani.
      <br/>
      <br/>
      Görülen o ki, şiddet yani dayak en gencinden en yaşlısına kadar herkesi derinden etkileyen bir aşağılama şekli. Çocuğunuz bile olsa dövmenize izin verilmemesi, bu konunun insan hakları bakış açısından nasıl görüldüğünü anlatıyor. Kendinden daha zayıfı ya da güç yetirebildiğini dövmek şüphesiz şık bir davranış değil. Ancak şiddet kültürünün bu denli öne çıktığı Türkiye’de, bu yapının önüne geçmek nasıl mümkün olacak?
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15294), [web.archive.org (arşiv bağlantısı)](http://web.archive.org/web/20060501080447/http://www.aksiyon.com.tr:80/detay.php?id=15294)
