# Medeniyetlerin virüsü yağmacılar

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20030704150350im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030704150350im_/http://www.aksiyon.com.tr/resim/53/33.jpg" vspace="5"/>
  </p>
 </font>
 <font class="content">
  Irak savaşı sonrasında yapılan yağmalama olayları en az savaş kadar konuşulmaya değer manzaralar oluşturdu. Saldırgan ve tahribe yönelik hareketleriyle dikkat çeken yağmacılar yüzyıllar boyunca tarihe geçen yağma olaylarını hatırlattı. ABD-Irak savaşı henüz sürerken bir tv kanalında yapılan açık oturumda savaşa ait bazı kesitler gösterilerek bu savaşı imgeleyecek, yıllar sonra dahi hatırlatacak kareler üzerine yorumlar yapılıyordu.
 </font>
 <p>
  <font class="content">
   Konuşmacılardan bazılarına göre ilkel silahıyla apaçi helikopterini düşürdüğü iddia edilen ihtiyarın fotoğrafı bu savaşı anlatan en iyi fotoğraftı, kimileri ise elinde beyaz bayrak olduğu halde hunharca öldürülmüş bir sivilin fotoğrafını seçmişti. Benzer bir çok enstantane üzerine yorumlar konuşmalar yapıldı durdu o akşam. Oysa savaşı hatırlatacak kesitler konusunda biraz acele edilmişti. Bunu çok geçmeden biten savaşın finalinde yaşananlar gösterdi. İlk örnek fotoğraflar sadece savaşın vahşetini ortaya koyuyordu. Ancak Bağdat’ın düşüşü canlı yayında tüm dünyaya dakika dakika izlettirildiğinde seyredenleri derinden etkileyecek görüntüler hafızalara kazındı. Müttefik askerlerin ellerini kollarını sallaya sallaya şehre girişleri, onları sevgiyle karşılayan bir grup Iraklının aşırı tavırları, Saddam heykelinin yıkılışı sırasında yaşananlar unutulmayacak karelerdi. Devam eden günlerde ise Bağdat çok daha farklı görüntülere sahne oldu. Gözü dönmüş izlenimi veren onlarca kişi şehri açık açık yağmalıyordu. Bu yağmalar başta daha küçük gruplar tarafından yapılırken yüksekten bırakılan bir kartopunun aşağılara indikçe büyümesi gibi gitgide kalabalıklaşıyordu. Haber merkezlerine gün be gün düşen yağma görüntü ve haberleri insanları savaşı unutup bu dehşet veren olaylar hakkında konuşmaya itiyordu. ABD Savunma Bakanı Donald Rumsfeld’in “Yağma Saddam rejiminden iyidir” şeklindeki beyanatı ise meselenin tuzu biberi oldu. Prof. Celal Şengör’e göre bu vurdumduymazlık bir savaş suçuydu ve Başkan Bush’tan Bağdat’taki kuvvetlerin komutanına kadar herkes bu suçun ortağıydı. Şengör, üyesi olduğu ABD Ulusal Bilim Akademisi Başkanı Prof. Bruce Alberts’e ve Türkiye Bilim Akademisi Başkanı Prof. Dr. Engin Bermek’e gönderdiği mektupta İkinci Dünya Savaşı’ndan sonraki Nürenberg mahkemelerinde Nazi savaş suçlularının suçlandıkları cürümlerden birinin de kültür varlıklarının çalınması ve tahribiyle ilgili olduğunu hatırlatarak suçluların yargılanmasını talep ediyordu.
   <br/>
   <br/>
   Irak’taki bu kaotik durum elbet durdurulmalıydı. Böyle bir işgal hareketinden sonra sivil halkın canından olduğu kadar malından da sorumlu olan ABD ve müttefikleri duyarsız tavırlarıyla tüm dünyanın tepkisini çekti. Hatta yağmacılarla beraber hareket edip onları yönlendirdikleri ve yağmacıların eliyle asıl yağmayı askerlerin yaptığı öne sürüldü. Özellikle insanlığın uygarlığa ilk adım attığı yöre olarak bilinen Mezopotamya’dan günümüze kalan ve Bağdat Müzesi’nde korunan yaklaşık 170 bin eşsiz eser bir grup yerli halk ile bazı Amerikan askerleri tarafından yağmalandı. İddialara göre Hammurabi kanunlarının yazılı olduğu tabletler de bu yağmada kayboldu. Tahminler birkaç yıla kadar Hammurabi kanunları dahil paha biçilmez birçok eserin Batıdaki müzayede salonları ve müzelerde sergileneceği yönünde...
   <br/>
   <br/>
   Bu yağma ne ilk ne de son
   <br/>
   <br/>
   Irak’taki yağmalar akıllara yakın zamanlarda dünyanın başka yerlerinde yaşanan yağma olaylarını getirdi. Geçen yıl ekonomik ve siyasi krizlerle aylarca çalkalanan Arjantin uzun süre gündemi oluşturdu. Ancak tarih kitapları zaten yüzlerce yılda binlerce kez tekrarlanan yağmalama örnekleriyle dolu. Bağdat’ın yağmalanması bundan 745 yıl önce uğradığı Moğol istilası ile Hülagu ve askerlerinin yağmalarının bir tekrarı gibi. Hülagu’nun komutasındaki Moğol askerlerinin Bağdat’a girişi tarih kitaplarına ‘bir facia’ yorumuyla geçmiş. Şehir ve yöneticiler teslim olmayı kabul ettikleri halde küçük bir insan grubu ve Nasturi Hıristiyanlar hariç herkes kılıçtan geçirilmiş. Bağdat önce yağma edilmiş, sonra bir baştan bir başa ateşe verilerek yakılmış. Halife ailesinin fertleri dahil olmak üzere onbinlerce insanın cesedi günlerce sokaklarda bekletilmiş. Öyle ki çürüyüp kokan cesetlerin yaydığı koku Hülagu’yu bile şehri terk etmek zorunda bırakmış.
   <br/>
   <br/>
   Ancak Hülagu’nun Bağdat’a ettikleri sadece bunlarla kalmamış. İnsanı dehşete düşüren bu vahşetin tanıkları, Fırat ve Dicle’nin günlerce insan kanı ve mürekkep renginde aktığını yazıyor. Moğollar hunharca öldürdükleri insanlarla birlikte kütüphanelerden getirdikleri binlerce kitabı da nehirlere atmışlar. Bunlar arasında felsefeden astronomiye, tıptan matematiğe, tefsirden kelama kadar, bütün disiplinlere ait eserler var.
   <br/>
   <br/>
   Yağmalar İslam medeniyetini duraklattı
   <br/>
   <br/>
   Yüzyıllardan beri binlerce savaşa ve istilaya sahne olan dünya başka yağma olaylarını da yaşıyor. Bugün Bağdat Kütüphanesinin başına gelenler 1402 yılında Romalılar tarafından işgal edilen Mısır’daki İskenderiye Kütüphanesinin de başına gelmiş örneğin. Bütün şehri yağmalayan Romalılar kütüphaneyi ateşe vererek binlerce önemli ve eşi benzeri olmayan eserin yok olmasında rol almışlar.
   <br/>
   <br/>
   Bunların dışında 1204 yılında İstanbul’un bir baştan bir başa yağmalanmasıyla son bulan Latin istilası, İspanyolların Astek ve İnkalar üzerine yaptıkları yağmalar bilinen en önemli yağmalar arasında sayılıyor. Öyle ki bu yağmalar bazı medeniyetlerin ortadan kalkmasında etkili olmuş. Tıpkı Kastilya ve Arangonların Endülüs’ü yağmalayarak o bölgedeki İslam medeniyetini ortadan kaldırdıkları gibi. Moğolların Çin’den Macaristan’a kadar sık sık gerçekleştirdikleri istilalar ve özellikle Maveraünnehir bölgesine yaptıkları yağmalar İslam medeniyetinin duraklamasına neden olmuş. Romalıların ve Cermenlerin Keltler üzerine gerçekleştirdikleri istilalar ve yakın tarihimizde Yunanlılar’ın İzmir ve Bursa’yı yağmalaması olayları da akıllara ilk gelen yağma örneklerinden. Şimdiye kadar saydıklarımızın çoğu istila güçleri tarafından yani devletler tarafından yapılan yağmalar ama halkların başka halklar üzerine yaptığı yağmalara da rastlanmış. Örneğin Ermeniler’in 1904’te yaptıkları Van mezalimi büyük çaplı bir yağmayla son bulmuş.
   <br/>
   <br/>
   Yine benzer şekilde Hicaz bölgesinin yağmaları da ünlü bedevi yağmalarına bir örnek. Mekke ve Medine dolaylarında zaman zaman yağmalar yapan Şammar ve Aneze kabileleri bölge halkını bıktırmış. Bu yağmaları önlemek amacıyla devlet Urban Tahsisatı adıyla belirli bir ödenek dahi ayırmış.
   <br/>
   <br/>
   Peki bu yağma olayları bildik savaş sahnelerinden sonra neden kaçınılmaz hale geliyordu? Zikrettiğimiz tarihi yağma olaylarını ana başlıklarıyla nakleden tarihçi Haluk Dursun bunun devlet geleneği ve disiplini olmayan kavimlerde veya ortadan kaldırılan otoritenin zaafiyeti durumlarında ortaya çıktığını belirtiyor.
   <br/>
   <br/>
   Tarihçi Erhan Afyonoğlu ise yağma olaylarının bugünkü örneklerini tarihteki olaylardan ayırıyor. Yağmanın daha çok göçebe kavimler tarafından yerleşik kavimlere uygulandığını söyleyen Afyonoğlu bunun o kavimlerin hayat ve ekonomi tarzı olduğunu söylüyor. Hayvancılıktan başka hiçbir geliri olmayan bu topluluklar geçimlerini yağmacılıktan sağlıyorlar. Ancak daha yakın tarihte yaşananlar düzenin yıkılması, otoritenin ortadan kalkması gibi durumlarda ortaya çıkıyor. Arjantin örneğinde olduğu gibi.
   <br/>
   <br/>
   Gölcük depreminden sonra da bazı kanun dışı kimseler yağma hareketleriyle ortaya çıktı. Ancak halk zaafiyet halinde olsa dahi emniyet güçlerinin bölgede hâlâ kontrolü elde tutması yağmanın genele yayılmayıp nokta hadiseler şeklinde cereyan etmesini sağladı. Irak’taki yağmalarda ise farklı grup ve anlayışlar hakimdi.
   <br/>
   <br/>
   Kürtlerin Türkmenlere yönelik yağmaları Türkmenler’in geçmişini yok etmeye yönelikti. Ayrıca halktaki rejim karşıtlığı ve rejime olan hınç da yağmalama olaylarının temelini oluşturdu. Halkın bilinç düzeyi, savaşı algılama biçimi de yağmanın rengini ve boyutlarını oluşturuyor. Bu savaşı bir kurtuluş savaşı olarak görmeyen Irak halkı barındırdığı insan gruplarının millet bilincine sahip bulunmamaları yüzünden tek vücut olamadı. Üstelik dış güçlere maşalık yapacak kadar da ileri götürüldü yağmalar. Oysa benzer bir tahribatla yüzyüze kalan Bosna halkı hiç böyle bir olay yaşamadı ve yaşatmadı.
   <br/>
   <br/>
   Bencillik kontrol edilemeyince yağma başlıyor
   <br/>
   <br/>
   Peki bu yağma olaylarının altında yatan psikolojik faktörler neler? Hangi ruhsal alt yapı, benzer kimliklere sahip insanları biraraya getirip bu şekilde saldırgan bir hal almalarına sebep olabiliyor. Konuyu “güç” faktörünün kimin elinde bulunduğu ve kaotik durumlarda el değiştirmesiyle açıklayan Psikiyatr Doç. Dr. Armağan Samancı, Batı’da sosyal güvenlik kurumlarının da bu tehlikeyi ortadan kaldırmaya yönelik olarak yaygınlaştığını vurguluyor. Güçlü ve ekonomik kaynakları elinde bulunduran kişiler karşısında avantajı olmayan grupları belirli seviyelere çekmeyi amaçlayan bu kurumlar aradaki yaşam standardı farkını azaltmaya çalışıyor. Samancı’ya göre Irak’taki gibi güç dengesi bozulduğunda ekonomiden faydalanagelen insanlara karşı duyulan kıskançlık, agresyon ve saldırganlığa dönüşebiliyor. Bu loto oynarken ya da sokakta cüzdan bulduğu andaki yaklaşımla aynı. Sosyal, ahlaki ve kanuni düzenler ortadan kalktığı anda bu tür olaylar yaşanabiliyor.
   <br/>
   <br/>
   Ülkenin içinde bulunduğu zaafiyet bazıları için birtakım şeyleri ele geçirebilmek için bulunmaz fırsat haline geliyor. Bencillik duygusu kontrol edilemediği için de ortaya bu tür manzaralar çıkıyor. İnsan teknolojik manada ne kadar gelişmiş olursa olsun insanî gelişim aynı paralelde gitmeyebilir. Ego tatmini, ya da kendi iç çatışmalarını çözememiş insanlar böyle anlarda birbirlerine zarar verebilir. Bu toplumsal bir bozukluktur. Ve çözülmemiş çatışma ve yasların sonucu ortaya çıkıyor.
   <br/>
   <br/>
   Yağmacılar antisosyal kişilik özelliğine sahip
   <br/>
   <br/>
   Yağmalarda genelde başı çekenlerin antisosyal kişilik özelliklerine sahip insanlar olduğuna da dikkat çeken Samancı, bu gruplar içinde yağma kurbanı olup herşeyini kaybedince yaşam kaygısıyla bu gruplara dahil olan insanların da var olabileceğini belirtiyor.
   <br/>
   <br/>
   Ancak Samancı’ya göre yağma gruplarının bir doyum noktası yok. Bunları kontrol eden bir güç devreye girene kadar yağmalar sürebilir. Kaldı ki Irak örneğinde olduğu gibi sistematik yoketme de sözkonusu olabilir. Bu talanla perdelenerek gerçekleştirilen organize amaçların varlığı da sözkonusu olabilir. Tarafların savaş konusunda planları olduğu gibi savaş sonrasına ait planları da bu talan hareketleri içinde gerçekleştirilebilir. Çok değerli eserlerin yurt dışına çıkarılması gibi. Nitekim Amerikan askerleri yağmalama olayları karşısında ısrarla sessiz kaldıkları halde kişiler hakkındaki dosyaların bulunduğu İçişleri Bakanlığı ile Petrol Bakanlığı binalarını koruma altına alarak yağmalanmalarını önledi.
   <br/>
   <br/>
   Toplumlar ortak değerlerini, kendi kişisel mülkiyetlerine geçirdikleri zaman, bireysel olarak zenginleşiyormuş gibi görünse de, aslında topyekün fakirleşiyor. O psikolojiyi anlamak, dışardan bakarak değerlendirmek ne derece sağlıklı sonuçlar veriyor bilinmez ama ‘yıllarca istilalar ve savaşlarla yüzyüze bırakılan, kişilik ve karakter alt yapılarına hizmet götürülmeyen milletlerin ne hale geldiğini’ Irak örneğiyle görmek mümkün.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2523), [web.archive.org (arşiv bağlantısı)](http://web.archive.org/web/20030704150350/http://www.aksiyon.com.tr:80/detay.php?id=2523)
