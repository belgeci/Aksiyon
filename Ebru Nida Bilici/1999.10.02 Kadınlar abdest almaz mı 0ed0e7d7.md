# Kadınlar abdest almaz mı?

*Ebru Nida Bilici 1999.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Evinizden oldukça uzak bir semtte halletmeniz gereken işleriniz var ve yoluna koymanız uzun sürecek. Gününüz bu koşuşturma içinde geçerken namaz vakti çoktan girmiştir bile.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060501080405im_/http://www.aksiyon.com.tr/resim/252/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Aksilik bu ya.. abdestiniz de yok, ya da tazelemek istiyorsunuz. İhtiyacınızı karşılamak için aklınıza ilk gelen yer cami abdesthaneleri olup bir yandan gözünüz cami ararken, bir yandan buralara ait sevimsiz tuvaletler canlanır zihninizde. İki kişinin girmesi mümkün olmayacak kadar küçük bir alan ve buraya sıkıştırılmış bir tuvalet ve bir lavabo. Değil abdest almak ellerinizi yıkamak için bile girmek istemeyeceğiniz kadar kötü ve sağlıksız bir ortam. ‘Pardesü ya da ceketinizi asabilecek bir yer var mı, su akıyor mu, temiz mi, önünde bekleşen insanlar var mı, hepsinden önemlisi ücret alan adam sizi pencereden görüyor mu?’ gibi, durumunuzu kabusa çeviren sorular kafanızı kemirirken bulduğunuz caminin bezdirici şartlarında oraya buraya değmemeye dikkat ederek, bir cambaz gibi abdest almaya çalışıyorsunuz.
   <br>
    <br>
     Bugün birçok hanımın yaşadığı bu problem ‘basit meseleler’ grubuna girdiği için halledilmesi gereken daha önemli meselelerin gölgesinde kalmış hep. Oysa arada bir yaşayanların yanısıra, birçok kız öğrenci ve çalışan hanım için hergün yaşanan bir kabustur bu.
     <br>
      <br/>
      Hanımlar şikayetçi
      <br/>
      <br/>
      Durumu bizzat yaşamış olmakla birlikte, bir kez de gözlem amacıyla İstanbul’un küçüklü büyüklü eski ve yeni camilerine ait abdesthanelerini geziyoruz. Dolaştığımız ondan fazla caminin abdesthanesi hanımlara ‘burada abdest alamaz, ihtiyaçlarınızı gideremezsiniz’(!) mesajını çok açık bir şekilde veriyor. Örneğin Bakırköy’deki tarihi Konyalı Camii’nin sadece bir abdesthanesi var ve hanımların kullanması imkansız, çünkü bu bölümü dışarıdan ayırmak için kapı yerine demir parmaklıklar kullanılmış. Erkeklerin olmadığı bir anı kollasa da, bir bayanın, dışarıdan çok rahat görülebileceği bu ortamda abdest alması imkansız. Bakırköy’ün merkezindeki camide ise hanımlara tuvalet yok. Yakındaki bir tuvalet bu ihtiyacı karşılamak üzere yerini almış, ancak sadece iki tuvaleti ve bir de lavabosu var. Ücret alan adam ise, iç kısmı rahatlıkla görebilir. Caminin alt katında hanımlar için çevrilen küçük bir şadırvan var, ancak burada da üst kısımlar kapatılmadığından çevredeki yüksek binalardan görülebilme ihtimali mevcut.
      <br/>
      <br/>
      Sırada tarihi bir semt olup yaz kış demeden yerli ve yabancı yüzlerce turistin ziyaret ettiği Sultanahmet semti var. Küçük Ayasofya Camii ilk ziyaret yerimiz. Ancak cami imamından öğreniyoruz ki, bayanlar için henüz abdest yeri mevcut değil. Çünkü eski abdesthane kullanılamaz halde olduğu için yıktırılmış. Yenisi yapılmaya çalışılıyor ama ne zaman biteceği meçhul. Buranın yapımı için gerekli parayı cami cemaati karşılıyor. Ama yeterli değil. Bu yüzden hanımların uzun bir süre abdestsiz olarak küçük Ayasofya’ya gitmemesi kendi lehlerine. Aynı civardaki bir diğer cami, Hasanağa Nakilbent Camii. Eskisi yıkıldıktan sonra yapılan abdesthanesi 15 yıllık, yani yeni sayılır ancak bir tuvaleti ve iki lavabosu var. Erkekler için dışarıda şadırvan olmakla birlikte hanımlar için böyle bir imkan yok.
      <br/>
      <br/>
      Sultanahmet Camii abdesthanesini ararken yan cami avlusunun dış duvarlarındaki şardırvanlar dikkatimizi çekiyor. Sayıyoruz erkeklerin kullanımına sunulan bu şadırvanda 23’ü önde 23’ü arkada olmak üzere toplam 46 musluk var. Bir pazar günü yaptığımız bu ziyaret öğlen namazı sırasında olduğu için şadırvandan yirmi otuz metre uzaktaki bayan abdesthanesinin önünde bekleşen kalabalık hemen gözümüze çarpıyor. Ezan okunmuş olup cemaatle namaz kılmak için sabırsızlanan hanımlar, namaza yetişememe tedirginliği içinde söylenip duruyorlar: “Caminin bomboş duran şu koskoca avlusuna kıyamamışlar mı on metrekareye tıkıştırıyorlar bunca insanı.” Dışarıdakilerin girmek için, girenlerin çıkmak için canını dişine taktığı bu ortamda insanların acınacak halini görüp üzülmemek elde değil. Dört tuvalet, iki lavabo ve dört şadırvan musluğu bulunan abdesthaneye giriş yüzbin lira. Ücretleri almakla görevli Raif Yel kapıda biriken kalabalığı gösterirken mekanın yetersiz olduğunun farkında olduklarını ifade ediyor ve “Hanımlar da şikayetçi. Ancak burayı kiralayan kişiye imkan verilse çok daha geniş alana çok daha iyi imkanlarla abdesthane yaptırır. O da bunu ister tabii, ödediği kira çok yüksek. İhale için ödediği bir milyarın yanısıra ayda 460 milyon lira veriyor ama Vakıflar Genel Müdürlüğü’nün izni yok yeni şeyler için. Tarihi görünümün bozulmasından kaçınıyorlarmış. Bu durumda insanlar da bu işkenceyi çekmek zorunda kalıyor.”
      <br/>
      <br/>
      Sevimli görünümü ile önünden geçenlerin ilgisini çeken Firuz Ağa Camii’ne ait abdesthane ise, caminin cazibesine uymayan bir görünüm sergiliyor. Sadece bir tuvaleti olan abdesthanede lavabo yok. Bunun yerine eski bir hamam kurnası konmuş. Sağlıksız bir ortam olduğu ilk görüşte anlaşılan bu yere girmek cesaret ister.
      <br/>
      <br/>
      Hem tarihi bir mekan olması hem de İstanbul Üniversitesi'ne yakınlığı açısından hergün yüzlerce hanımın gittiği Beyazıt Camii abdesthanesi ise, üç tuvalet ve iki lavabodan ibaret. Dışarıdan görünme tehlikesi ise, her an mevcut. Erkekler için yapılmış olan şadırvanın arka yüzü çevrilerek bayanların hizmetine açılmış, ancak bunun için panjur kullanıldığından burada da görünme tehlikesi tam halledilememiş.
      <br/>
      <br/>
      Süleymaniye Camii’nin avlusundaki abdesthaneyi işleten Ali Genç de hanımların haklı şikayetlerine maruz kaldığını söylüyor. Girişin tek kapıdan yapıldığı bölüm hanımların ısrarları sonucu erkek kısmından bir perdeyle ayrılmış. Ancak biri alafranga olmak üzere sadece iki tuvalet ve bir lavabosu var. Genişletmek için şartlarını zorluyor. Çünkü gelen hanımlara çoğu zaman yetmiyormuş. Hanımların ziyaret amacıyla büyük gruplar halinde geldiği zamanlarda ise, erkekler bölümünü de onların hizmetine açıyormuş.
      <br/>
      <br/>
      Örnek bir şadırvan
      <br/>
      <br/>
      Sultanahmet ve çevresinde yüzlerce hanımın sıkıntı yaşadığı yerlerden sonra Gani Atikali Paşa Camii’nin avlusundaki şadırvan gözümüze çarpıyor. Aradığımızı bulmuş olmanın sevinciyle giriyoruz içeriye. Çemberlitaş esnafından Abdullah Sanlı’nın merhume eşi Lütfiye Sanlı hayratı olarak yaptırdığı bu şadırvan, Sanlı çiftine bol bol dua ettirecek güzellikte. İki tuvaleti ve iki lavabosunun yanısıra yirmi kişiye aynı anda abdest alma imkanı sağlayabiliyor. Ancak Çemberlitaş tramvay yolu üzerinde olmasına rağmen o çevreyi bilmeyenlerin dikkatini çekmeyecek şekilde cami avlusunun arka kısmında yer alan şadırvan, mesafeye rağmen çoğunlukla İstanbul Üniversitesi öğrencileri tarafından kullanılıyor.
      <br/>
      <br/>
      Yine yoğun ziyaretçi akınına uğrayan Fatih ve Eyüp Camii abdesthaneleri de planımız dairesinde. Ancak karşılaştıklarımız bizi şaşırtıyor. Fatih Camii avlusundaki iki tuvalet de geniş bir alana yapılmış. Hem lavabosu hem de şadırvanı var. İki abdesthaneyi de aynı kişinin işletmesine rağmen biri diğerinden biraz daha güzel, temiz ve büyük. Anlaşılan avlunun güneyindeki bu abdesthane ötekinden daha yeni. Eyüp Camii’nin avlusundaki abdesthane de bizi şaşırtacak kadar güzel ve geniş. Her imkan var ve görünme tehlikesi yok. Örnek olabilecek bu iki caminin abdesthanelerinde ücretleri almakla görevli kişiler de kadın.
      <br/>
      <br/>
      ‘Eskiden ihtiyaç duyulmazdı’
      <br/>
      <br/>
      İstanbul’daki camilerin yüzde doksanının Osmanlı döneminde yapıldığı düşünülünce “Külliyeler şeklinde inşa edilmiş, her ayrıntı düşünülerek birçok ihtiyaca cevap vermesi hedeflenmiş bu camilerde hanımların ihtiyacı neden düşünülmemiş ?” diye bir soru takılıyor aklımıza. Sorumuzu Tarihçi Haluk Dursun’a yönelttiğimizde, Osmanlı’nın son dönemlerine kadar hanımların ibadet için camilere pek sık gitmediğini öğreniyoruz. Cami cemaati erkeklerden ibaretmiş. Osmanlı’nın ancak son dönemlerinde camilere gitmeye başlamış kadınlar, o da mukabele, mevlid ve teravih namazları için. Evlerinden direkt olarak camiye geçtiklerinden abdest ihtiyacını evinde giderir öyle çıkarlarmış. Bunun dışında hanımlar daha çok yatır ve türbe ziyaretlerinde bulunduklarından, hatta erkeklerden daha ziyade gittiklerinden buraların hanımlar için hazırlanmış abdesthanelerinin daha kullanışlı ve geniş olabileceğini söyleyen Dursun’un haklı olduğunu görüyoruz. Örneğin Merkez Efendi Türbesi yanındaki abdesthane, Sultan Ahmet’inkinden kat kat daha iyi. Dursun, cami abdesthanelerine Osmanlı’da ihtiyaç duyulmamasına gerekçe gösterirken, “Hanımlar toplu namaz kılmak istediklerinde konaklarda toplanırlardı ve konakların harem bölümünde geniş şadırvanlar bulunurdu” diyor.
      <br/>
      <br/>
      Şehir sosyolojisi ve şehir mimarisi konularına ilgisinden dolayı görüşlerine başvurduğumuz Mustafa Armağan ise, sadece abdesthanelerin değil hanımların namaz kılabilecekleri yerlerin de yaşanan bir problem olduğunu vurgularken insanların ibadetlerini kolaylaştırmak gibi bir meselemiz olup olmadığını tartışmanın gereğine işaret ediyor. Kadınların tarihi camilerde namaz kılmaya daha büyük ilgi gösterdiğine dikkat çeken Armağan, tuvaletlerin genişletilip, temiz ve abdest almaya elverişli hale getirilmesi gerektiğini ifade ediyor. Sultanahmet gibi çift şadırvanlı camilerde şadırvanlardan birinin pimapen ya da ahşapla kapatılabileceğini söyleyen Armağan, “Tarihi eserlere müdahaleyi yasaklayanlar önce gidip yüzlerce caminin son cemaat yerinin nasıl derme çatma kapatıldığına baksın, ondan sonra bunu söylesinler” diyor.
      <br/>
      <br/>
      Kurul izni gerek
      <br/>
      <br/>
      Görülen eksikliklerin giderilmesi konusunda Vakıflar Genel Müdürlüğü öne sürülünce bir de müdürlüğün bu konudaki tutumlarını öğrenmek istedik. Müdürlük, Kültür ve Tabiat Varlıklarını Koruma Kanunu’na göre hareket ettiklerini belirtiyor. Kanun kapsamına giren korunması gerekli taşınmaz kültür ve tabiat varlıkları ile ilgili hizmetlerin bilimsel esaslara göre yürütülmesini sağlamak üzere Bakanlığa bağlı “Kültür ve Tabiat Varlıklarını Koruma Kurulları” oluşturulduğunu belirtiyorlar. Bu kurul, mimar, öğretim üyeleri, belediye temsilcileri, Kültür Bakanlığı temsilcileri gibi konuyla ilgili meslek üyelerinden oluşuyor. Yapılacak değişiklikler için bakanlığa verilecek teklifler, bu kurul tarafından değerlendiriliyor. Değerlendirmelerde çevre esasları, zemin etüdü, toprak özellikleri gibi unsurlar göz önünde tutuluyor. Ancak şu ana kadar yapılan başvurularda, görünür değişiklikler genel görünümü bozacağı ve ‘tarihi dokuyu tahrif edeceği’ gerekçesiyle çoğunlukla reddedilmiş.
      <br/>
      <br/>
      Yüzyıllar önce imar edilmiş tarihi camilerimizde dönemin yaşam tarzı gözönünde bulundurulunca neden hanımlara mahsus abdesthanelerin yapılmadığını anlamak bir nebze mümkün. Ancak yeni yapılmış camilerde de, abdesthaneler eskilerden farklı değil. Sadece bir yıllık bir geçmişi olmasına rağmen Ataköy Camii’ne baktığımızda, sadece bir kişinin abdest alabileceği kadar küçük olduğunu görüyoruz. Bu da bu konuda pek mesafe katedilmediği ve hâlâ aynı zihniyetin geçerli olduğu mesajını veriyor. Gerçi ücretleri almakla görevli kişi ihtiyaç duyulmadığını belirterek bunun bile pek kullanılmadığını ifade ediyor, ancak kullanılmasa da ihtiyaç duyulacağı günlerin olabileceğini düşünmenin gereği çok açık. Cenaze, mevlid, mukabele gibi sebepler zaman zaman yüzlerce kadının camilerde toplanmasını gerektirebilmekte çünkü.
      <br/>
      <br/>
      Kaldı ki camiler namaz kılmanın yanısıra bir çok hanım için günümüzde bir sığınma yeri de. Çocuğunu emzirmek ya da dinlenmek için gittiği camiye abdestsiz girmek istemeyen hanımlar da bu sıkıntıları yaşamaktalar. Kaldı ki Anadolu’nun çeşitli yerlerinden düzenlenen turlarla özellikle ramazan ayında İstanbul’a gelen kalabalık hanım grupları da, ihtiyaçlarını karşılayacak uygun mekanlar bulamıyor.
      <br/>
      <br/>
      Problemin çözümü açık. Tarihi dokunun tahrif edilmesini kimse istemez, ancak bu ihtiyacı karşılamanın gereği de gözardı edilemez. Kötü bir görünüme sebebiyet vermeden aslına benzer taşlar ya da ahşap kullanılarak imar edilecek alanlara verilecek izin, sanırız binlerce hanımın ihtiyacını çözmeye yetecektir. Tabii yeni camilerin projelerinde de bu noktaya daha baştan dikkat etmek kaydıyla.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15242), [web.archive.org (arşiv bağlantısı)](http://web.archive.org/web/20060501080405/http://www.aksiyon.com.tr:80/detay.php?id=15242)
