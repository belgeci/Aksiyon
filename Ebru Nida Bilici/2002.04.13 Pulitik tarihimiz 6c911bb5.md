# Pulitik tarihimiz

*Ebru Nida Bilici 2002.04.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Birçoğumuz için mektubun yerine ulaşmasını sağlayan bir ödeme şekli olmaktan öteye gitmeyen pul, bu birincil hedefi dışında da bazı anlamlar taşıyor. Tarih kitapları kadar, hatta onlardan daha yalın, objektif ve detaylı bilgiler veren bir yöne de sahip olması gibi
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426183801im_/http://www.aksiyon.com.tr/resim/384/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Son yıllarda bilgisayarların; ardından da internetin hızla hayatımıza girmesiyle eski önemli alışkanlıklarımız birer birer demode oluverdi. İletişim alanında yaşanan bu değişimin hayatımızdan çıkardığı ilk güzellik mektuplar oldu. Mektup yine var ama artık yarin ucunu yakması mümkün değil. Çünkü bunlar dijital. Gerçi telefon, mektup yazma alışkanlığımıza ilk darbeyi vurmuştu yıllar önce ama yazmayı sevenler sayfalar dolusu mektuplar yazıyor, bayramlarda özenle seçtikleri kartpostallarla tebrik ediyorlardı sevdiklerini hâlâ. İnternet üzerinden mailleşmelerin, chatleşmelerin başlaması ile postahaneye gitmek, posta işlemleriyle uğraşmak, postacıyı beklemek, postada kaybolan mektupların yolunu boşuna gözlemek gibi sıkıcı eylemler de ortadan kalktı. Özetle sevdiklerimiz bize “bir tık kadar yakın”laştı.
   <br>
    <br>
     Klasik formatlarıyla mektubun hayatımızdan çıkması kolay oldu. Çünkü internet sayesinde iletişimin hızı da parça sayısı da fazlalaştı; eskiden en sık haftada bir yapılan yazışmalar şimdi gün içinde defalarca tekrarlanabiliyor. Ama mektup bir başka şeyi daha alıp götürdü beraberinde; pulları.
     <br>
      <br/>
      Birçoğumuz için mektubun yerine ulaşmasını sağlayan bir ödeme şekli olmaktan öteye gitmeyen pul, bu birincil hedefi dışında ne kadar çok anlam taşıyor oysa. Örneğin koleksiyoncuları için milyarlarca liralık, hatta bazen parayla ölçülemez değeri var bir pulun. Ancak  bunlar bir yana pulun en önemli özelliği tarih kitapları kadar, hatta onlardan daha yalın, objektif  ve detaylı bilgiler veren bir yöne sahip olması. Meraklılarının pul albümlerinde yer alan kronolojik sırayla birbirini izleyen seriler sanki son dönem tarihimizi yansıtan birer ansiklopedi gibi. Genç Türkiye Cumhuriyeti’nin kuruluşu, savaşlar, nüfus sayımları, yıldönümleri, bayramlar, uluslararası konferanslar, eğitim kurumları, edebiyat ve sanat adamları, tarihimizin önemli olayları, tarihe geçmiş kahramanlar, turistik beldeler doğal zenginlikler ve izcilikten, uluslararası spor turnuvalarına kadar ne ararsanız var.
      <br/>
      <br/>
      Öyle ki, hangi yaştan olursa olsun pul toplayan ve onları inceleyen bir kişi bu küçük kağıt parçacıklarının üzerinden ülkelerin bayraklarını, para birimlerini, yönetim şekillerini, devlet başkanlarını, geleneksel kıyafetlerini; hayvanlarından bitki türlerine, tarihi hazinelerinden milli bayramlarına, yemek kültürüne kadar birçok şeyi öğrenebiliyor. Bu yönüyle tarihe ışık tutan önemli vesikalar olarak tanımlamak hiç de abartı sayılmaz pulları. Aslında mektup kadar eski bir tarihe sahip olduğu sanılan pulların çok uzun bir geçmişi yok. 1840 yılında ilk pul İngiltere’de basılmış.
      <br/>
      <br/>
      Türkiye’de ise ilk posta pulu 13 Ocak 1863 tarihinde kullanılmaya başlanmış. İnce kağıtlara basılan bu ilk pulların üstünde dönemin padişahına ait tuğra ve “Devlet-i Aliyye-i Osmaniye” yazısı yer almış. 1865’te yani Sultan 5. Mehmet Reşat döneminde pulun biçimi ve yazısı değiştirilmiş. Tuğra yerine ayyıldız konulmuş. Bu dönem milliyetçilik akımlarının Osmanlı üzerinde etkisini artırdığı dönem olarak biliniyor. 1898 yılında basılan pullar ise o dönemin önemli olaylarından biri olan Türk-Yunan savaşının hatırasına düzenlenmiş ve olay Teselya anma pulları serisi çıkarılarak tarihe not düşülmüş. Kenarları dantelli olan bu pullar altıgen biçiminde, üzerinde tuğra ile “Bilad-ı meftuhadan Teselya kıtası postasına mahsustur” (Fethedilmiş beldelerden Teselya kıtası postasına özeldir) yazısı yer almış. Bunlar, koleksiyoncuların elinde çok az bulunan ve en eski pullardan. İkinci Meşrutiyet de Türk ve Osmanlı tarihinde önemli bir dönüm noktası olduğu için bu dönemi anlatan pullara da rastlıyoruz. İkinci Meşrutiyetin ilanı (1908) nedeniyle çıkartılan pullarda ise Hatıra-i Meşrutiyet yazısı yazılı.
      <br/>
      <br/>
      Osmanlı döneminde basılan pulların en önemli özelliklerinden biri insan resminin yer almayışı. Ancak bu konudaki duyarlılığın bir istisnası var. Sadece Sultan Mehmet Reşad döneminde bu geleneğin dışına çıkılarak Sultanın resmine pul üzerinde yer verilmiş. Mehmet Reşat’ın saltanatı döneminde (1909-1918) imparatorluğun bazı illerine düzenlediği geziler de pullarda sürşarj ile belirlenmiş. Türkiye’de resimli ilk posta pulu Edirne’nin işgalden kurtarılışının anısına basılmış (1913). Bu pulun üzerinde Selimiye Camii’nin resmi bulunuyor.
      <br/>
      <br/>
      Birinci Dünya Savaşı yıllarında (1914-1918) eski pullar sürşarjlı olarak dolaşıma sürülmüş. Bu ise savaş yıllarında ülkenin mali konularda zaafiyet gösterdiğini anlatmaya yetiyor. Yani yeni pul basılamamış ve eldekiler, üzerine yapılan baskılarla değerlendirilmiş. Savaşın sonlarına doğru çıkarılabilen pullar ise Viyana’da bastırılmış. Kurtuluş Savaşı'nda Anadolu’da Ankara hükümeti kurulduktan sonra, önce Avrupa’da bastırılmış pullar ikiye bölünerek; bu uygulama ihtiyacı karşılamayınca da sürşarj edilen tiyatro, donanma, Hicaz demiryolu, devair-i adliye, maliye vb. pulları posta pulu olarak kullanılmış. İhtiyaç bu yolla da karşılanamayınca İtalya’da üzerinde “Kelime-i Tevhid” bulunan pullar bastırılmış. Cumhuriyetin ilanından önce ülkede varolan havayı yansıtması bakımından bu da ilginç bir pul.  Milli Mücadelenin başlarında ve Ankara hükümeti kendi posta düzenini kurmaya çalışırken Türk pulculuğu eldeki imkanlarla yetinmeye çalışmış. Ankara hükümetinin kendi adına hazırlattığı ilk pul 1922 tarihini taşıyor. Bu pulun üzerinde o zamanki TBMM binasının resmi dikkat çekiyor. O yıllarda ülkede iki hükümet bulunuyordu. Ankara hükümeti ve İstanbul hükümeti... Ancak dönemi pullar açısından ilginç kılan şuki Aynı dönemde her iki hükümet de kendi adına pul bastırmaya devam etmiş.
      <br/>
      <br/>
      Öğrenmek için pul
      <br/>
      <br/>
      Pullarda yer alan resimler, dolaşıma çıkarıldığı dönemlerle ilgili yorumlanabilirlik özelliğine de sahip. Yani dönemin yönetim kadrosunun fikri yapısı bile pullar aracılığıyla tespit edilebiliyor. Örneğin 23 Ocak 1922 tarihinde TBMM’nin çıkardığı pullardaki bozkurt figürü bugün çeşitli spekülasyonlara konu olsa da bozkurtun bizim kültürümüzdeki anlamına işaret ediyor. Konunun uzmanları Türk milliyetçiliği temelleri üzerine bina edilen Türkiye Cumhuriyeti’nin, kuruluşunda bozkurtun çok önemli bir yer tuttuğunu ifade ediyor. Öyle ki Cumhuriyetin 1927 yılında tedavüle çıkardığı 5 ve 10 liralık ilk kâğıt paralarda da bozkurtun kullanılmış olmasının bunun en açık göstergesi olduğuna işaret ediyor. Daha Cumhuriyet ilan edilmeden -1922 yılında- TBMM hükümeti pul bastırmış ve bu pullarda bozkurt resmi kullanılmış. Bu durum Ankara Hükümeti’nin çalışmalarını millî bir çerçevede yürüttüğü ve temelinde Türk kültürünün zengin kaynakları bulunduğu mesajını veriyor. Ancak Atatürk’ün ölümünden sonra bastırılan pullarda bozkurt figürü ortadan kayboluyor. Sadece 27 Mayıs 1960 ihtilalinin birinci yılı münasabetiyle bastırılan 40 kuruşluk posta pulunda bozkurt figürlü Ergenekon’dan çıkış tablosuna yer verilmiş.
      <br/>
      <br/>
      1923’teki İzmir İktisat Kongresi pullarda yer almış bir başka önemli olay. Kurtuluş Savaşı'nın kazanılmasından sonra ise Lozan barış anlaşmasının anısına bastırılan (1 Ocak 1924) pulların üzerinde Atatürk’ün resmi ve hatıra-i pul yazısı bulunuyor. Bu aynı zamanda üzerinde Atatürk resmi bulunan ilk pul. Daha sonra devlet adamlarının, edebiyatçıların, bilginlerin, sanatçıların portrelerini içeren (İsmet İnönü, Farabi, Namık Kemal, Abdülhak Hamid Tarhan, Fuzuli, Mevlana, Ahmet Rasim, Tanburi Cemil, Kemalettin Mimaroğlu, Osman Hamdi Bey, Fransa Cumhurbaşkanı General De Gaulle, İran Şahı Ali Rıza, Almanya Federal Cum.Bşk. Theodor Heuss vb.) birçok pulun yanısıra yine tematik pullar ile değişik desen, motif ve resimleri içeren pullar bastırılmış. Türk tarihinin en önemli dönüm noktalarından biri olan 1928 yılındaki harf inkılabı da pullardaki yerini almış ama bu pullar Arap harfleriyle sürşarjlanmış bir şekilde dolaşıma çıkarılmış. Anlaşılan bu inkılabın kırtasiye alışkanlıklarımızın etkisinden kurtulması zaman almış.
      <br/>
      <br/>
      Paralar pul olmuş
      <br/>
      <br/>
      Pul bilgilendirme ve basıldığı dönem hakkında fikir verme görevini 30’lu yıllarda da devam ettiriyor. 1931 yılında basılan pullarda o dönemde tedavülde bulunan paralar da tanıtılmış. ‘1 kuruş’ gibi... Bu tür bilgileri tarih kitaplarında bulmanın her zaman mümkün olmadığını düşünürsek, pulun kitaplardan daha ayrıntılı bilgiler verdiği anlaşılabilir.
      <br/>
      <br/>
      Pul yayın geleneğine göre kimi önemli olayları hatırlatmak üzere pullar bir seri olarak çıkarılıyor. Cumhuriyetin ilk büyük serilerinden biri 1935 yılında İstanbul’daki 12. Uluslararası Kadınlar Konferansı’nın anısına İsviçre’de bastırılmış pullar. Bu dönem pullarının üzerinde kadının cumhuriyet sonrasında elde ettiği sosyal hakları (seçme ve seçilme hakkı, eğitim hakkı, hukuki alanlarda elde ettiği haklar vs.) ifade eden resimler bulunuyor.
      <br/>
      <br/>
      Şeflik dönemi diye tabir edilen İsmet İnönü’lü yıllar ise pullar konusunda en hararetli tartışmaların yaşandığı yıllar olarak tanımlanabilir. Çünkü daha önce pullarda Atatürk’ün çeşitli fotoğraflarına sıkça yer verildiği halde İnönü iktidarında -istisna dönemler dışında- hep İnönü fotoğrafları yeralmış. Bu konu Atatürk’ü unutturup yerine geçmeye heveslendiği iddiasıyla İnönü’nün tepki almasına sebep olmuş.
      <br/>
      <br/>
      1946 yılında basılan pullar ise Missoury zırhlısının Türkiye’ye gelişini tarihe not düşüyor. Hafızalarımızı yoklayınca bu geminin Rusların güvenliğimizi tehdit etmesi üzerine Amerika tarafından gönderildiğini hatırlayacağız. Menderes döneminin Amerika ile ilişkilerin çok iyi olduğu bir dönem olduğunu unutanlar için Amerikanın kurucu başkanlarından Benjamin Franklin’in doğumunun 250. yıldönümü anısına basılan pullar gerekli hatırlatmayı yapacaktır.
      <br/>
      <br/>
      1953’ün Fatih Sultan Mehmet’in pullarda resminin kullanıldığı ilk tarih olduğunu söyleyebiliriz. O yıl İstanbul’un fethinin 500. yılı olması hasebiyle bir anma pulu çıkarılmıştı. Bu dönemin Menderesli yıllar olduğunu düşünürsek 1956 yılında İstiklal Marşı şairimiz Akif’in ilk kez ölümünün yirminci yılında pullarda yer almasını da anlayabiliriz. Ölümünün onuncu yılında değil de yirminci yılında anılmış olması dikkat çekici. Menderes döneminde, Mevlânâ’nın doğumunun 750.  yıldönümü anısına basılan pullardaki gibi, kültürel değerlerimizin sık sık hatırlandığını söyleyebiliriz. Ancak alışkın olduğumuz üzere onuncu, yirminci, yüzüncü yıllarında tarihimize ait değerler anılmakla kalmamış, 1959’da -biraz zorlama gibi görünüyor ama- Malazgirt Savaşı’nın 888. yıldönümü anısına pul basılmış. Bu ise Demokrat Parti’nin fikir yapısı hakkında önemli ipuçları veriyor.
      <br/>
      <br/>
      1960’lı yılların başında ise Kıbrıs Cumhuriyetinin kuruluşu anısına üzerinde Kıbrıs haritasının olduğu pullar piyasaya sürülmüş. Yine aynı yıl yapılan 27 Mayıs ihtilalinin arkasından (Ekim ayında) Yassıada Mahkemeleri anısına ve “Adalet Mülkün Temelidir” konulu pullar dolaşıma çıkarılmış. Bu pullarda ihtilali anlatan asker resimlerine yer verildiği gibi kavgayı resmeden bir başka pulda da “Olur mu böyle olur mu, kardeş kardeşi vurur mu?” şeklinde bir ibareye rastlıyoruz. 1970’te askeri müdahale tekrarlanınca ilk kez 1971 yılı 27 Mayısında üzerinde Cemal Gürsel’in resmi bulunan anma pulları çıkarılıyor. 27 Mayıs’ın bu tarih dışında pullara tekrar yansıdığını görmek mümkün olmuyor.  Yakın tarihimize şöyle bir bakınca yenileşme ve gelişme konusunda Cumhuriyet sonrası yıllarda artan bir ivme göze çarpıyor. Bu yüzden bu dönemlere rastlayan önemli olaylar da pullarda yer almış. Örneğin 1970 yılında temeli atılan Boğaziçi Köprüsü’nün anısına basılan pullarda İstanbul ve köprü resmedilmiş.  1976’da Demirel, Erbakan ve Türkeş’in kurduğu koalisyon hükümeti sırasında İslam ülkeleri konferansı anısına da pul bastırılmış. 1977’de ise 1876 yılında ilk kez kurulan Meclis-i Mebusan’ın yüzüncü kuruluş yıldönümü hatırlanmış. 1986’da da 16 Türk devletini hatırlatan 16 ayrı pul basılmış.
      <br/>
      <br/>
      Pulların konusunu kim belirliyor?
      <br/>
      <br/>
      Pul emisyon programları; yıllık olarak hazırlanıyor. Programda yer alacak konuların seçiminde bakanlıklardan, Genelkurmay’dan, üniversitelerden, vakıf ve derneklerden, kamu kurumlarından alınan çeşitli öneriler ile Posta İşleri İdaresi’nin tespit ettiği önemli olayların yıldönümleri ve çeşitli konular, oluşturulan bir komisyonda değerlendirildikten sonra son şeklini alıyor. Daha sonra, satışa çıkış tarihine göre pulların resimleri hazırlanıyor. Pul resimlerinde slayt, fotoğraf gibi materyaller yanında çoğunlukla ressamlar tarafından yapılan resimler ve grafikler kullanılıyor. Pulların resimlerinin hazırlanmasında yararlanmak amacıyla, pul çıkarılması için talepte bulunan kuruluşlardan da konu ile ilgili doküman sağlanıyor.
      <br/>
      <br/>
      Pulların geçmişimize ışık tutan yanlarından bahsettik hep. Ama incelemelerimiz sırasında ihtilaflı bir durumla karşılaştık ki bunu da okurlarımızla paylaşmadan edemedik. Hepimiz Atatürk’ün doğum yılının 1881 olduğunu biliriz. Ancak 1938 yılında Atatürk’ün ölümü dolayısıyla basılan pullarda bu tarih 1880 olarak belirtilmiş. 1981'de Atatürk’ün 100. doğum yılı münasebetiyle basılan pullarda bu ibare değiştirilerek 1881 yazılmış. Dolayısıyla kafamızda beliren soru şu: Acaba bu farklılık, pulun basımı sırasında meydana gelen küçük bir hatadan mı kaynaklanıyor yoksa bu konuda tarihçiler arasında bir ihtilaf mı var?
      <br/>
      <br/>
      e.bilici@aksiyon.com.tr
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### mehmet bilen, 11-Temmuz-2004
> Biraz dikkat: 
> Cümleyi aktarmakta yarar var: "1865'te yani Sultan 5. Mehmet Resad döneminde pulun biçim ve yazısı değiştirilmiş." Umarım gözden kaçan ufak bir hatadır bu. Çünkü Sultan Reşad tahta 1909'da çıkmıştır. Saygılarımla...

Kaynak: [www.aksiyon.com.tr](http://www.aksiyon.com.tr:80/detay.php?id=12057&yorum_id=1528), [web.archive.org (arşiv bağlantısı)](http://web.archive.org/web/20060426183801/http://www.aksiyon.com.tr:80/detay.php?id=12057&yorum_id=1528)
