# Ana kuzusuyla delikanlım bir safta

*Ebru Nida Bilici Bilinmeyen-tarih*

<div>
 <font>
  <img border="0" height="1" src="/web/20041116044149im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041116044149im_/http://www.aksiyon.com.tr/resim/463/20.jpg" vspace="5"/>
  </p>
 </font>
 <font class="content">
  Altı yaşındaki çocukla on altı yaşındaki genci aynı çatı altına alan kesintisiz zorunlu eğitim beşinci yılını doldurdu. Ancak her yıl basına yansıyan ilköğretim okullarında taciz vakalarının yaşanması bir şeylerin yanlış gittiğinin işareti.
 </font>
 <p>
  <font class="content">
   1997 yılında büyük gürültülerle kabul edilen 8 yıllık kesintisiz eğitim uygulaması beşinci yılını doldurdu. Büyük umutlarla başlanan “Bazı Kağıt ve İşlemlerden Katkı Payı Alınması Hakkındaki 4306 sayılı yasa” ne yazık ki beklenen sonuçları vermedi. Kesintisiz eğitime geçildiğinde 3 yıl içinde öğrencilerin 30 kişilik sınıflarda okuyacağı, ilköğretimin 4. ve 5’inci sınıflarından itibaren öğrencilere en az bir yabancı dil öğretileceği, her ilçede en az iki okula bilgisayar laboratuvarı kurulacağı, taşımalı eğitimde öğrencilere öğle yemeği verileceği, öğretmensiz okul kalmayacağı, kısacası çağdaş Batı ülkelerindeki okul standartlarına ulaşılacağı şeklinde vaatler verilmişti.
   <br/>
   <br/>
   Uygulamanın üzerinden tam beş yıl geçti. Ancak hedeflenen hiçbir vaat gerçekleşmedi. 2000 yılına kadar ikili öğretime son verileceği ve aşamalı olarak sınıf mevcutlarının 30’a çekileceği şeklindeki hedef, eğitim kalitesini artıracak en önemli maddeyi oluşturuyordu. Oysa ikili öğretimin birçok okulda devam ediyor ve öğrenci ortalaması hâlâ 56 .
   <br/>
   <br/>
   Her çözüm yeni sorunlara gebe
   <br/>
   <br/>
   Her hükümet döneminde, aksayan yönleriyle eğitim sistemimiz masaya yatırılır ve yeni düzenlemelerle sorunlar çözülmeye çalışılır. Ancak nedense her “çözüm” yeni sorunlara gebedir. Müfredat karmaşası, ders kitabı bilmecesi, kredili sistem, yabancı dille eğitim, branş öğretmeni sıkıntısı, taşımalı eğitim, okul servisleri problemi, okulsuz köyler, kalabalık sınıflar hâlâ Türk Milli Eğitimi’nin müzmin sorunları olmaya devam ediyor.
   <br/>
   <br/>
   Ana kuzusuyla “deli”kanlı aynı çatı altında
   <br/>
   <br/>
   Alt yapısı tamamlanmadan, apar topar uygulamaya geçilen kesintisiz eğitim birçok sorunu beraberinde getirdiği gibi eğitimcilerin hiçbirini tam anlamıyla memnun etmedi. Yeni sistemden herkes farklı bir şeyler bekliyordu ve hiçkimse umduğunu bulamadı. Yeni sistemle gelen elle tutulur en belirgin değişiklik okullardaki yaş gruplandırmasındaki değişiklik oldu. Eskiden 7—12 yaş grubu çocuklara eğitim veren ilkokullar, 12—17 yaş arasındaki öğrencilere hizmet veren orta öğretim kurumlarının orta bölümüyle birleştirildi ve ilköğretim adı altında yeni bir okul tipi oluşturuldu. Hangi amaca hizmet ettiği önemli bir tartışma konusu olan ve sakıncaları üzerine aylarca yazılıp çizilen “ilkokul ve ortaokul öğrencilerinin aynı okulda eğitim görmesi fikri” birçok problemin kaynağı görünümündeydi. Uzmanların uyarılarına rağmen uygulamaya geçirilen bu sistemin zararları çok geçmeden ortaya çıktı.
   <br/>
   <br/>
   Geçtiğimiz haftalarda bir ilköğretim okulunda yaşanan ve medyada yankı bulan taciz olayı beş yıllık geçmişiyle kesintisiz eğitimin hesap edilmemiş tehlikelere meydan verdiğinin ispatıydı. İlköğretim okullarının 6—14 yaş grubu öğrencileri bir çatı altına toplaması, tasvip edilmeyen bir öğrenci yelpazesi oluşturdu. Anne kucağından henüz ayrılmış altı yedi yaşlarındaki küçücük çocuklarla, buluğ çağında olmanın en deli zamanlarını yaşayan ergenler aynı ortamları paylaşacaktı artık. Aynı okul koridorları, aynı yemekhane/kantin, aynı bahçe ve en önemlisi de aynı tuvaletleri kullanan yaşları birbirine uzak iki grup gizli bir tehlikenin özneleriydi... Uzmanlara göre bu ortak kullanım alanları her türlü tacize zemin olabilir, kötü alışkanlıkların yayılımını kolaylaştırır ve çete hareketlerine imkan tanıyabilirdi... Ve korkulan oldu.
   <br/>
   <br/>
   Veliler gergin
   <br/>
   <br/>
   Beş yıllık geçmişine rağmen yeni sistem veli, öğretmen, müdür ve eğitimle alâkalı herkesi germiş durumda. Artık anne babalar çocuğunun okulda bulunduğu saatlerde güvende olup olmadığı konusunu daha fazla düşünüp dert ediyor. Çünkü basında sıkça yer almaya başlayan taciz, tecavüz ve çeteleşme olayları ebeveynleri her gün biraz daha fazla tedirgin ediyor.
   <br/>
   <br/>
   Bazı okullarda bu tür vakaların yılda beş altı örneğinin yaşanması konunun hiç de hafife alınmayacak boyutta olduğunun göstergesi. Bazen bayan öğretmenleri bile tehdit eden taciz tehlikesi küçücük çocuklara yönelince iş çığırından çıkıyor. Körpe dimağların bu tür tehlike ve korkularla dumura uğratılması sağlıklı bir gelecek hayaline gölge düşürüyor.
   <br/>
   <br/>
   Özellikle büyük şehirlerde daha sık gündeme gelen taciz vakaları konsantre sınıflarda ders gören çocuklar için büyük tehlike. Beş bin öğrenci ve sınırlı sayıdaki dersliklere sahip okullarda öğretmenler çocukları tanıma fırsatı dahi bulamadan ders yılını tamamlıyor. Kaldı ki, her okulda bulunması ve işlerliğini koruması gereken rehberlik sistemi birçok okul için hâlâ bir lüksten öteye gidemiyor.
   <br/>
   <br/>
   Büyükçekmece’nin Kıraç beldesindeki bir ilköğretim okulunda görev yapan Yakup Öğretmen’in bu konudaki çağrısı dikkate değer. Beş bin öğrenciye eğitim verilmeye çalışılan okulda bir tane bile rehberlik uzmanının görev almayışını birçok taciz olayının yaşanmasında önemli bir etken görüyor. Çalıştığı okulda yılda dört beş taciz vakasının yaşanıyor oluşu onun haklı olduğunun ispatı. Ayrıca branş mezunu sadece bir din kültürü ve ahlak bilgisi öğretmeninin bulunması da önemli bir eksiklik. Çünkü din dersi öğretmeni açığının sınıf öğretmenleri tarafından kapatılmaya çalışılması toplumda hızla artan ahlaki deformasyonu giderme noktasında yetersiz.
   <br/>
   <br/>
   Bir ya da en fazla iki binaya sıkıştırılan ve yaş gruplarına göre ayrı bölümlere alınmayan öğrenciler tehlike altında. Ayrı yaş gruplarının aynı tuvaletleri kullanması önemli tehlikelere zemin hazırlıyor. Büyük oranda göç alan semtlerden biri olan Kıraç’taki okullarda sekizinci sınıfa giden öğrenciler arasında yaşı 16—17 olan öğrenciler bile var. Bu da tehlikenin sınırlarını genişletiyor. Ayrıca öğretmen açığının hâlâ devam ediyor oluşu derslerin boş geçmesine sebep oluyor. Bu da yönlendirilemeyen kötü eğitimli çocuklar için yeterli bir icra alanı ortaya çıkarıyor.
   <br/>
   <br/>
   Bu ve benzeri sorunları her okul yönetimi kendi imkanları ölçüsünde çözmeye çalışıyor. Ancak mevcut şartlarda makul sayılabilecek bu uygulamaların bakanlık müfettişlerince takdir edildiği söylenemez. İstanbul’un büyük semtlerinden birindeki bir ilköğretim okulunda büyük balığın küçük balığı yutmasını engellemeye çalışan bir okul müdürü müfettişlerden sık sık uyarı aldığını şu sözlerle ifade ediyor: “Kesintisiz sekiz yıllık eğitim döneminden önce okulumuzda sabah bir ilkokul, öğleden sonra da bir orta öğretim kurumu eğitim görüyordu. Kesintisiz zorunlu eğitim sisteminin gelişiyle okul bir ilköğretim okuluna dönüştürüldü. Biz de farklı yaş grubundaki çocukların bir araya gelmesiyle meydana gelebilecek bazı sakıncaları ortadan kaldırmak ve eğitimi daha sağlıklı yürütebilmek için ilk beş sınıfı sabah, 6—7 ve 8. sınıfları da öğleden sonra almaya başladık. Bundan veliler de memnundu. Çünkü sadece taciz olayları değil çocukların merdivende ya da kantin önünde itişip kakışmasıyla bile küçüklerin zarar görmesi mümkündü. Ancak müfettişler bu uygulamamızdan sürekli rahatsız oldular ve farklı yaş gruplarının kaynaştırılması gerektiğini tekrar edip durdular. Yönetmelikte yer almayan böyle bir gereklilik kendi anlayışımıza göre bir düzenleme yapmamıza imkan tanıyordu. Ancak bu konudaki genelge de gecikmedi.”
   <br/>
   <br/>
   Bu tür uygulamaların bakanlık tarafından kabul görmemesi şaşırtıcı. Ancak daha da şaşırtıcı olan bu uygulamaları yürüten idarecilerin “İrticai” bir amaç güttükleri gerekçesiyle soruşturmaya tabi tutulması.
   <br/>
   <br/>
   Özel okullar daha titiz
   <br/>
   <br/>
   Gerçi bu tür uygulamalar aşırı öğrenci mevcuduna sahip ya da tam gün eğitim veren okullarda uygulama imkanı bulamıyor ama bir çözüm şekli olarak zikredilmesinde fayda var. Öğrencinin başarısı kadar ruhsal sağlığıyla da ilgilenen özel okullar bu konularda daha titiz. Belirli yaş gruplarını ayrı katlarda bulunduran okul idareleri çok gerekmedikçe diğer katlara geçişi yasaklıyor. Ayrıca her katta tuvalet bulundurmak ve nöbetçi öğretmenler yardımıyla kontrolü sıklaştırmak tehlikenin önünü almaya yetiyor.
   <br/>
   <br/>
   Ayrıca devlet okullarında ihmal edilen rehberlik sistemini özel okullar titiz bir şekilde yaşatıyor. Örneğin 5—6 yüz civarındaki öğrenci mevcudu için en az 2—3 rehberlik uzmanı bulunduruyorlar. Sadece problemli çocuklar için değil, her öğrencinin ruhsal durumuyla —aileleriyle diyalog kurarak— ilgilenen PDR uzmanları soruları sorun olmadan cevaplamaya yönelik bir çalışma içinde bulunuyor. Ancak bilindiği gibi ülkemizde özel okullar yüzde 1,5’luk bir dilimi oluşturuyor. Ne kadar çok öğrencinin tehdit altında olduğunu varın siz düşünün.
   <br/>
   <br/>
   “Kervan yolda düzülür”
   <br/>
   <br/>
   Türk eğitim sistemindeki dengesizlikleri iktidarlar değişse de değişmez bulan Eğitim—Sen Başkanı Alaattin Dinçer, ideolojik yaklaşımların ışığında oluşturulan eğitim modellerinin eğitim sistemini hazırlıksız yakalamasıyla içinden çıkılmaz bir hal aldığını düşünüyor. Sekiz yıllık eğitime değil, ön hazırlıkları tamamlanmadan uygulanmasına karşı olduklarını söyleyen Dinçer, zorunlu eğitimin 13 yıl olmasının bile kendileri açısından hiç sakıncası olmadığını söylüyor. Ancak bu tür geçişlerde iyi bir hazırlık evresi gerekiyor. Oysa Türkiye’de “kervan yolda düzülür” mantığı hakim. Dolayısıyla “hele bir kanunu çıkaralım, zaman içinde eksikleri gideririz” şeklinde bir yanlışla yola çıkılıyor.
   <br/>
   <br/>
   “Kesintisiz eğitimi kesintiye uğratıyorlar”
   <br/>
   <br/>
   Okullarda yaygınlaşan taciz olaylarının da bu tip eksiklerin sonuçlarından biri olduğunu vurgulayan Alaattin Dinçer’e göre sağlıklı bir eğitim sürecinin işlemesiyle bu problemlerin üstesinden gelmek mümkün. Bazı okullarda uygulanan ayrı saatlerde tedrisata kesinlikle karşı çıkan Dinçer, bunun kesintisiz eğitimi kesintiye uğratmak olduğunu düşünüyor. Rehberlik sisteminin işlerlik kazanmasının, her okulda en az üç rehberlik uzmanının bulunmasının ve bu alanın bir ders olarak müfredata geçirilmesinin gerektiğine vurgu yapan Eğitim—Sen Bşk. Dinçer tuvaletlerin ayrılmasının da çözüm olarak hayata geçirilebileceğini belirtiyor.
   <br/>
   <br/>
   Türk Eğitim—Sen. İstanbul Şube Başkanı Hanefi Bostan ise ilköğretim okullarında küçük çocukları büyüklerden korumanın en iyi yolunun ayrı binalarda eğitmek olduğunu düşünüyor. İdarecilerin kendince bulduğu çözümlerin doğru olduğunu söyleyen Bostan, olayı bizzat yaşayan ve çözüm konusunda bakanlığın yalnız bıraktığı bu idarecilerin yapılabilecek en iyi şeyi yaptıklarını düşünüyor. Her hükümetin bütçe azlığını öne sürerek eğitime yeterince önem vermediğini söyleyen Hanefi Bostan’a göre eğitim ve sağlıkta asla bütçe kısıtlamasına gidilmemeli. Bina yetersizliği ve öğretmen açığı gibi hayati önem taşıyan konular acilen çözülmeli. Bir sınıfta 100 öğrencinin bulunduğu okullarda eğitimin yapıldığını sananlar kendilerini kandırıyor.
   <br/>
   <br/>
   Alınan kararlar hayata geçirilmeli
   <br/>
   <br/>
   Eğitim Bir—Sen Başkanı Ahmet Gündoğdu da 57. hükümet zamanında toplum mühendisliği mantığıyla İHL’lerin kapatılması amacına yönelik kanunlaştırılan kesintisiz zorunlu eğitimin sağlıklı yürütülemediği inancında. Bu eğitim şeklinin pedagojik yönü incelenmeden alelacele uygulamaya geçirilmesini eleştiren Gündoğdu, alt yapı, derslik ve finans sorunları çözülse 12 yıllık kesintisiz eğitimi de onaylayabileceklerini söylüyor. Pedagojik eğitimin ve rehber öğretmen eksiğinin had safhada olduğunu belirten Eğitim Bir—Sen Başkanı, emekli memur ya da farklı branşlardan mezun üniversite çıkışlı kişiler ve vekil öğretmenlerle bu ihtiyacın giderilemeyeceğini söylüyor.
   <br/>
   <br/>
   Sendika Başkanına göre “kesintisiz dayatmasını” siyasetçilerin değil eğitim kadrolarının masaya yatırması gerekiyor. Eğitim şûralarında çok güzel fikirler üretildiği halde siyasetçilerin bunları dikkate almamasını eleştiren Gündoğdu, öğretmen ve sendikaların bu konuda söz sahibi olması taraftarı.
   <br/>
   <br/>
   Eğitim sisteminin çocukları sınavlara değil, hayata hazırlama gibi bir amacının olması da Gündoğdu’ya göre önemli bir konu. 12—15 yaş arasındaki çocukların kendini savunmaya muktedir olduğunu ya da ailesine— öğretmenine şikayet edebileceğini, küçükleri sindirmenin daha kolay olduğunu söylerken onları korumaya almak gerektiğini vurguluyor.
   <br/>
   <br/>
   Rehberlik sistemi ihya edilmeli
   <br/>
   <br/>
   Bir psikolog olarak ilköğretim okullarında yaşanması muhtemel taciz olaylarının çocukların ruh sağlığını tehdit eden önemli bir tehlike olduğunu söyleyen Psikolog Bedia Kızılkaya devlet okullarıyla özel okullar arasında çok fark olduğunun altını çiziyor. Kızılkaya’ya göre devlet okullarının kalabalık oluşu kontrol mekanizmasının gücünü düşürüyor. Rehberlik öğretmeni eksiği de önemli bir açık, devlet okulları açısından. Okulların “rehberlik” konusuna bakışının alınan tedbirlerin şeklini ve yönünü belirlediğini belirten Kızılkaya, rehberlik sisteminin yeni yeni anlaşıldığını söylüyor. Bir uzman olarak ilk beş sınıfın büyüklerden ayrılması gerektiğini belirten Bedia Kızılkaya, ergenlik çağındaki gençlerin cinsel konularla daha fazla ilgili olduğu, bu ilgiye küçük yaştaki çocukların alet edilmesinin zararlı olacağı görüşünde. Çocukların birbirlerine karşı tavırları hakkında da bilinçlendirilmesi gerektiğine işaret eden Kızılkaya, Milli Eğitim’in bu konuda organize çalışması gerektiğini düşünüyor. Öğrencilerin yaşlarına göre ayrı kat ya da binalarda eğitim görmesi iyi olabilir ama yeterli bir çözüm değil. Kızılkaya’ya göre rehberlik sistemi işlerliğe kavuşturulursa daha çabuk sonuç alınabilir. Çünkü çok farklı ailelerden gelen ve farklı sorunlarla başa çıkmak zorunda olan birçok çocuk var. Bunların sorunları krize dönüşmeden ve başkalarına zarar vermeden çözülmeli.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=3099&yorum=354), [web.archive.org (arşiv bağlantısı)](http://web.archive.org/web/20041116044149/http://aksiyon.com.tr:80/detay.php?id=3099&yorum=354)
