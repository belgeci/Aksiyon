# Yenı para kanlı tarıhı sılecek mı?

*Abdülhamit Bilici - Harun Odabaşı 1998.12.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Devlet olmanın en başta gelen şartlarından biri milli paraydı. Her imparator otoritesini kendi parasını basarak ortaya koyardı. Paranın Lidyalılar tarafından icadından sonra istisnasız her devletin bir parası oldu.
  </font>
 </div>
 <div id="newsText">
  <font class="detail-text">
   1 Ocak 1999'da bu kurala çok önemli bir istisna geliyor. 11 Avrupa ülkesi milli paralarını bir üst para lehine feda ediyorlar. Üstelik bu paralar öyle Patagonya'nın kullandığı, dünyada itibarı olmayan paralar değil; örneğin dolardan sonra en itibarlı para olan Alman Markı tarihe karışıyor. Ev sahibinize depozitoyu mark olarak verdiyseniz 'Param ne olacak?' diye endişelenmeyin, hele kontratınızın süresi 2002'den önce sona eriyorsa hiç endişeye gerek yok. Çünkü Avrupa milli paralarının tedavülden kalkması Temmuz 2002'de sona erecek 3 yıllık bir sürece yayılmış durumda.
   <br/>
   <br/>
   Evet, milli devletlerin en önemli temel direklerinden biri daha hemen yanıbaşımızda yıkılıyor. Gerçekleşme ihtimaline yıllardır dudak bükülen Avrupa Ortak Parası Euro (kimisi Yuro, kimisi Avro diye okuyor) şimdilik bankalar, sigorta kurumları, borsalar ve devlet işlemlerinde mecburi, tüketici ve firmalar düzeyinde ihtiyari olmak üzere tedavüle çıkıyor.
   <br/>
   <br/>
   Döviz kuruna bağlı yerel para politikasını AB'ne üye 11 ülke terk ediyor. İhracatı artırmak, ithalatı azaltmak, dış ödemeler dengesinde avantajlı duruma geçmek, rekabet gücünü canlı tutmak gibi çok değişik alanlarda kullanılabilen kur ayarlamaları 1 Ocak 1999'dan itibaren kademeli olarak, 2002'den itibaren ise tamamen tarihe karışacak gibi görünüyor. Bu imtiyazını kaybeden Euro üyesi milli devletler için, maaş esnekliği, emek hareketliliği, az kural ve çok yaratıcılık önem arz edecek.
   <br/>
   <br/>
   Refah azalacak mı artacak mı?
   <br/>
   <br/>
   Hemen herkes para politikası mekanizmasını kaybeden Avrupa milli devletlerinin bu açıklarını ancak iş gücüne mobilite kazandırarak sağlayabileceğinin altını çiziyor. Paris ve Bonn hükümetleri işçileri hâlâ eski iyi günlerde aldıkları yüksek ücreti alabilecekleri yönünde ümitlendiriyorlar. Çünkü iki devlet de sosyal demokrat hükümetlerin elinde.
   <br/>
   <br/>
   Şu rakamlara dikkat edin; Alman işçileri ortalama 2 bin 175 ECU kazanırken, İtalyanlar bin 528, İspanyollar bin 241 ECU ile çalışıyorlar. İşçi ücretleri açısından muazzam bir fark söz konusu. Acaba gelecek dönem, işçi ücretlerini aşağıda bir noktada mı yoksa Alman işçilerinin aldığı ücret seviyesinde mi birleştirecek?
   <br/>
   <br/>
   Avrupalı ekonomistler, İspanya'da maaşların önümüzdeki 1 yıl çinde yüzde 1 artabileceği, ancak uçurumun giderilmesi için Almanya'da işçi ücretlerinin her yıl yüzde 2 düşmesi gerektiğini savunuyor. Yüzde 11 işsizlik oranıyla Avrupa'nın bir numarası Fransa'da bu şekilde maaşların düşürülmesinin nelere yol açacağını güçlü sendikal yapılarını da düşündüğümüzde hayal etmek zor değil.
   <br/>
   <br/>
   Paradoksu güçlendiren bir durum da ürünlerin maliyetinin ülkelerin yapılarına göre önemli ölçüde farklılık göstermesi: Ortak para biriminin ilk etkisi, etkin ve gerçek anlamda birleşik bir pazar yaratmak olacak. Pazardaki bütün oyuncular sınırlarını aşarak Avrupa boyutundaki dev bir pazarda rekabet etmek zorunda kalacak. Şimdiye kadar yüksek fiyatla mal satanların rekabet karşısında dayanabilmek için indirime gitmeleri gerekecek. Şu anda aynı malın fiyat düzeyleri ülkelere göre farklılık arz ediyor. Bugün Avrupa çapında toptan mal fiyatlarında yüzde 30 ile 200'e varan fiyat farkları oluyor. İspanya ve Portekiz'deki birçok üründe fiyatlar Kuzey ve Orta Avrupa'ya göre daha ucuz olduğundan bu ülkeler lehine önemli bir avantaj çıkmış oluyor. Yeni pahalı marketlere açılabilirler. Bir paket Marboro'nun yüzde 50 daha ucuza üretildiği Tabacalera adlı İspanyol sigara tekeli sözkonusu olabilir.
   <br/>
   <br/>
   Örneğin Volkswagen'in Danimarka'daki maliyeti Almanya'dakinden yüzde 10 fazla. Belçika'da ise bu maliyet yüzde 10 daha az. Bundan böyle otomobil üreticileri fiyatları ve üretim maliyetlerini düşürmek zorunda kalacaklar. Fiyat eşitlemesinin ne kadar sürede gerçekleşeceği önemli bir konu. Emek piyasasında aşağıya dönük bir iniş yaşandığında yapısal sorunlar yaşayan Fransa ve Almanya gibi ülkeler, bu sorunlarını hızla çözme baskısıyla karşı karşıya kalacaklar.
   <br/>
   <br/>
   Tek paranın avantajları olan para bozma eziyet ve maliyetinin ortadan kalkması ile ülkeden ülkeye yaşanan dalgalanmaların tarihe karışması sayesinde Avrupa'da yatırım ve ticaretin artması bekleniyor.
   <br/>
   <br/>
   İşte bir örnek: A ülkesinin yüksek işsizlik ve işçi maliyetleri sorunu olduğunu düşünelim. Bu ülke iki sorunu da parasının değerini düşürerek çözebilir. Böylece ihraç mallarını ucuzlatmış, ithal mallarını pahalılatmış olur. Ama tek parada bu şans yok. Bu durumda A ülkesinin  işçi  maliyetlerini düşürmek ve verimliliği artırmak dışında alternatifi kalmıyor. Avrupa'da İkinci Dünya Savaşından bu yana egemen olan refah devleti, işsizlik sigortası, yüksek maaşlar ve birkaçı dışında tüm Avrupa'yı yönetme durumunda olan hükümetlerin bu eski geleneği savundukları hatırlanırsa, işin ne kadar zor olduğu kendiliğinden ortaya çıkıveriyor.
   <br/>
   <br/>
   Euro'ya geçiş yalnız geçtim demekle olmuyor elbette. Özellikle tüm bilgi işlemlerinde yenilenme, yeni teknoloji yatırımları gerekiyor. En basitinden şu anda kullanılan hiçbir bilgisayarda Euro'nun sembolü yok, bu işten para kazanmayı bekleyen büyük bir piyasa var. Bir tahmine göre Avrupalı firmaların Euro'ya geçişlerinin maliyeti 65 milyar doları bulacak. İspanya'daki Banco Bilbao Vizca adlı banka Euro üzerine eğitim için 70 milyon dolar harcıyor. Münih merkezli sigorta şirketi Allianz, Euro sistemine göre bilgi işleyecek sistemler için 124 milyon dolar harcadı.
   <br/>
   <br/>
   Döviz değişimlerinin ortadan kalkmasıyla firmaların ceplerinde kalacak para da göz ardı edilir gibi değil: 12.8 milyar dolar. Bu rakam Avrupa Birliği'nin gayrisafi hasılasının binde 4'üne tekabül ediyor.
   <br/>
   <br/>
   Halk EURO'ya soğuk bakıyor
   <br/>
   <br/>
   Son dünya kupasını kazanan Fransa Milli Takımının futbolcularının kökenleri itibariyle adeta bir dünya karması niteliği taşıması, birçokları için onu yeni Avrupa'nın sembolü yaptı. Irkçı, milliyetçi söylemlerin modasını yitirdiği düşünülüyordu. Gerçekte ise durum biraz farklı. Avrupa'da gençliğin üçte biri ülkesinde gereğinden fazla yabancı olmasından rahatsız. Bu oran Almanya'da yüzde 39, Belçika'da yüzde 41, Avusturya'da yüzde 36.9.
   <br/>
   <br/>
   Avrupa içi entegrasyonda önemli mesafe alındığı gözleniyor. Avrupalılar'ın yüzde 40'ı 1997'de bir başka Avrupa ülkesini gezmiş. Bu 1985 göstergelerine oranla yüzde 20'lik bir artışı belirtiyor. Gençlerde Avrupa içi tatil yapanların oranı yüzde 60'ı geçiyor. Gençliğin yüzde 70'i ikinci dil konuşabiliyor. Ama hâlâ ortak bir Avrupa imajı yok. Yeni madeni paralarda kullanılan sembollerin geometrik bazı şekil ve yıldızlardan ibaret olması da bunun göstergesi. Çünkü Avrupa coğrafyası üzerindeki değerlerin hepsinin milli bir sahibi var. Bu yönüyle sanki Uzaya Yolculuk gibi bir kurgu dünyası için tasarlanmış havası veriyor.
   <br/>
   <br/>
   Avrupalılar Euro'nun telaffuzu konusunda bile henüz anlaşabilmiş değiller. Ancak dönüşü olmayan bir yolda olduklarını da kabul ediyorlar. Avrupa Birliği'nin genelinde halk, ortak para işine sıcak bakmıyor. DaimlerChrysler AG gibi tüm muhasebe işlemlerini Euro üzerinden yapmaya hazırlanmış şirketler olsa da, yapılan bir araştırmada Euro'ya en fazla istekli görünen Almanya'da bile büyük şirketlerin ancak yüzde 11'inin Euro'ya hazır olduğu sonucu çıkıyor.
   <br/>
   <br/>
   Euro yoktan inşa edilen bir para olduğu için oluşumu tersten işliyor. Şimdilik kaydi alanlarda uygulanmasına rağmen vatandaşlar tarafından benimsenmezse hayata geçmesi zor olacağa benziyor. Bir tür deneme dönemi olan üç yıl Euro'nun geleceğini de ortaya koyacak.
   <br/>
   <br/>
   Şirket evlilikleri hızlanacak
   <br/>
   <br/>
   Euro'nun 1 Ocak 1999 yılında kaydi olarak yaşama geçmesiyle birlikte bankacılık sektöründeki birleşmelerin hızlanacağı ve Avrupa pazarlarında fiyat karşılaştırmalarının anında yapılması sonucunda piyasalarda rekabetin artacağı bildiriliyor. İstanbul Sanayi Odası Başkanı Hüsamettin Kavi, Avrupa Birliği ülkelerinin Euro için 1990 yılının başından itibaren hazırlık içerisinde olduğunu, şirket birleşmelerindeki artışın da bu hazırlığın bir parçası olduğunu söylüyor. 'Ancak birleşmelerde rahatsızlık uyandıran bir durum var' diye konuşan Kavi, 'Tek pazar ve tek para anlayışında büyük şirketler rakip istemiyor. Ya firmayla birleşerek sinerji oluşturuyor, ya da rakip firmayı satın alıp kapatıyor. Bu durum serbest rekabetin geleceği açısından sorun teşkil ediyor' diyor.
   <br/>
   <br/>
   Birleşmelerde sevindirici bir gelişme Avrupa içi evlilikler yanında kıtalararası olanların payının artıyor olması. 1997'de Avrupa'da birleşen şirketlerin parasal miktarı 250 milyar dolar ve bunun ancak yüzde 25'i Avrupa ötesi şirket evlilikleri şeklindeydi. Halbuki 1995'te şirket evliliklerinin parasal değeri 168 milyar dolar ve Avrupa ötesi birleşmelerin oranı yüzde 17 idi.
   <br/>
   <br/>
   AB'ye üyelik hâlâ ideal
   <br/>
   <br/>
   12'nci aday adayı statüsü bile kendisinden esirgenen Türkiye için AB üyeliği hâlâ bir ideal olarak duruyor. Euro sayesinde daha da kenetlenmiş bir AB'nin içinde Türkiye'nin yeri neresi olur sorusuna, AB üyesi olmasına rağmen Euro'ya katılmayan İngiltere'nin takındığı tavır cevap verebilir. İngiltere, parasal, ekonomik, siyasal ve demokratik alanlarda en büyük deneyime sahip ülke. Bilindiği gibi, İngiltere, Danimarka, Norveç (2 referandumda tamamen AB dışında kalmaya karar verdi) ve İsveç kendi iradeleriyle Avrupa'daki parasal birliğin dışında kalmayı tercih ettiler. Yunanistan ise para birliği için istenen kriterleri tutturamadığı için şimdilik dışarıda kaldı.
   <br/>
   <br/>
   Avrupa'nın siyasi birliği zayıf
   <br/>
   <br/>
   Avrupa'nın en ciddi meselesi jeostratejik gevşekliği ve burnunun dibindeki krizleri bile halletmekte içine düştüğü acziyet. Bosna konusunda adeta ABD'nin hakaretlerine uğradıktan sonra ders aldıkları düşünülen Avrupa aynı çaresizliği Kosova konusunda da gösterdi. Ekimde Kosova krizine geçici de olsa çözüm getiren ülke de ABD oldu. Avrupa 6 yeni üye daha alarak genişlemeyi düşünüyor ki, bu ülkelerin hazmedilmesi sırasında Avrupa'nın gücünü artırmak bir yana daha da zayıflatacak sorunları beraberinde getirecektir. Kararlar hâlâ her ülkenin onayına bağlı olduğu için adım atmak deveye hendek atlatmaktan daha zor.
   <br/>
   <br/>
   Euro ile birlikte ABABD ilişkilerinin yeni bir döneme gireceği, dengelerin yeniden gözden geçirileceği kesin. Ancak bu yeni dönemin ne getireceği hâlâ netleşmiş değil. 'Fıstık gibi olacak' diyenden tutun da 'kan akacak' diyene kadar birbirinden çok ayrı yaklaşımlar sözkonusu. Hangi yaklaşım ağır basıyor diyorsanız, kötümserlerin görüşleri daha ağırlık kazanmış durumda.
   <br/>
   <br/>
   Bu kaygıların temeli çok kuvvetli: Doların küresel ekonomideki 60 yıllık hegemonyası ilk defa böylesine ciddi ve güçlü bir rakiple karşılaşıyor. Uluslararası ticaret ve döviz işlemlerinin yüzde 50'si dolarla gerçekleşiyor. Yine yabancı bankalarda bulunan döviz hesaplarının yüzde 50'si ve Merkez Bankaları'nca tutulan döviz rezervlerinin yüzde 62,7'si ABD Doları'ndan oluşuyor. Euro'nun en önemli kurumu olan Avrupa Merkez Bankası'nın Başkanı kendisiyle yapılan bir söyleşide Euro'nun ülkelerin rezerv olarak tuttukları para birimi haline gelmesinin 510 yıl alacağını, ABD Doları'nın İngiliz Sterlini'nin yerini almasının ise 60 yıl sürdüğünü söyleyerek uzak olmayan bir gelecekte yaşanacak rekabetin ilk işaretlerini veriyor.
   <br/>
   <br/>
   ABD temkinli
   <br/>
   <br/>
   ABD'nin kendisine karşı çıkacak yeni rakip karşısındaki tepki ve tutumunu ne olduğuna gelince, resmi ağızlar sürekli Euro projesini desteklediklerini söylüyorlar. Ama gazete sütunlarında ve entelektüel çevrelerde değişik kaygılar dile getirilmiyor değil. Bunları açık yüreklilikle yazılarına yansıtan Ekonomist Robert J. Samuelson, ABD'nin Euro'nun kendine rakip olmasından değil, başarısızlığa uğraması durumunda dünya piyasalarında ve ABD ihraç mallarının üçte birini satın alan Avrupa ekonomileri üzerinde yol açacağı zararlardan endişeli olduğunu belirtiyor. Muhtemel bir başarısızlığın Avrupa ülkelerini birbirine düşüreceğini ve Avrupa kimliğini yaralayacağını söylüyor. Reagan'ın ekonomi danışmanlarından Feldstein kötümser yaklaşımı daha ileri götürerek, farklı gövdelere aynı elbisenin giydirilmesinin gerilimlere, belki de bir Avrupa savaşına yol açabileceği kehanetinde bulunuyor.
   <br/>
   <br/>
   National Interest adlı Washington'ın havasını veren gazetenin editörü Owen Harries, başarılı bir Euro'nun da ABD'ye sıkıntılar çıkaracağını açıkça yazıyor. Başarılı Euro ikinci rakip bir süpergüç demektir. Ve Avrupalılar'ın ABD'ye karşı büyük kızgınlıkları olduğunu, bu durum üzerinde yeterince düşünülmediğini söylüyor. Evet, Euro bölgesinin kendi ordusu yok, ABD demek olan NATO hâlâ ayakta ama rolü tartışmalı. ABD, NATO'yu dünya genelinde bir güç haline getirmeye çalışırken, geçtiğimiz hafta bu konunun en başta gelen muhalifi olan İngiltere ve Fransa çoktan beri temelleri atılmış olan Avrupa Savunma Kavramı üzerinde yeni bir anlaşmaya vardılar.
   <br/>
   <br/>
   ABD Hazine Bakan Yardımcısı Lawrence H. Summers, ABD'nin hem ticarette, hem de küresel meydan okumalara karşı müttefiki Avrupa'ya her zamankinden daha fazla ihtiyacı var diyor. Euro'nun Avrupa'da başarılı olmasının kendilerinin çıkarına olduğunu, çünkü Avrupa'nın ABD'nin en büyük ticari ortağı olduğunu belirtiyor. Doların durumunun dışarıdakilerden çok ABD'deki gelişmelere bağlı olduğunu, sağlam politikalar üretildiği takdirde cazibesini sürdüreceğini, Euro'nun başarısının da aynı şekilde Avrupa içindeki politikalara bağlı olduğunu söylüyor. Summers'ın en önemli kaygısı Avrupa'nın Euro ile içe mi kapanacağı, yoksa dünyaya mı açılacağı? Ayrıca Avrupa'ya ihtiyaç duyulduğunda aranacak telefon numaraları sayısındaki azalmanın da lehlerine olduğunu söylüyor Amerikalı yetkili. Dünyada doların yaygınlığı ABD ekonomisiyle orantısız bir şekilde fazla.
   <br/>
   <br/>
   Euro'nun mimarları için ise tek para bir illüzyon, bir sihirli formül adeta. Onunla ekonominin gelişeceği; işsizliğin düşeceği; milli egemenliğin sembolü milli para ortadan kalkınca 'Avrupalılık' fikrinin ve siyasi birlik şuurunun pekişeceği umut ediliyor. Tarih, kültür, dil farklılığından kaynaklanan ırkçı yönelimler yüzünden daha 50 yıl önce birbirlerine karşı tarihin en kanlı savaşını veren ülkelerin Euro ile bu geçmişe sünger çekemeyecekleri şimdilik göz ardı ediliyor.
   <br/>
   <br/>
   ABD'de tek paranın başarılı olmasının sebebi, ekonominin esnek yapısından kaynaklanıyor. Rekabet şartlarına göre maaşlar artıyor ve düşüyor. İnsanlar işsizlik başlayan sektörlerden atılım içindeki sektörlere rahatça geçiyorlar. Avrupa'daki maaş esnekliği ABD'nin yarısı, iş gücü hareketliliği ise ABD'nin üçte biri oranında.
   <br/>
   <br/>
   2002'ye kadar halk rahat
   <br/>
   <br/>
   Tek para uygulaması 1 Ocak'ta finans kurumları, sigorta kurumları ve borsalarda kesin olarak başlayacak, 2002 Temmuz'una kadar tüketiciler ve şirketler eski alışkanlıklarına devam edebilecekler. Mecburen Euro'ya geçecek olan kurumlar 31 Aralık günü öğle saatlerinde Avrupa Merkez Bankası'nın açıklayacağı Euro değerlerine göre tüm bilgilerini yenileyecek ve bu işlemlerini 4 Ocak'a kadar bitirmiş olacaklar.
   <br/>
   <br/>
   11 ülkenin para politikasını yönetecek Avrupa Merkez Bankası'nın 8 yıllığına göreve getirilen şu anki başkanı Hollandalı Willem Duisenberg. Banka, AMB'nın icra kurulu üyelerinden 6 ve EMU'ye dahil 11 ülkenin merkez bankası başkanlarının oluşturduğu bir yönetim kurulu ile çalışacak. Fakat üyeler bir ülkeyi ya da kendi merkez bankalarını temsil etmeyecekler. Başkan yalnızca halka karşı sorumlu olduğunu, Avrupa Parlamentosu ve Komisyonu'na sadece neler yaptığını anlatmak gibi bir sorumluluğu olduğunu söylüyor. Üzerinde hiçbir organın yaptırım gücü yok.
   <br/>
   <br/>
   Burada çok önemli bir ayrıntı daha var. Avrupa Merkez Bankası Başkanı'nın Euro'nun değerini artırma ya da azaltma yönündeki kararları bazı ülkeleri olumlu, bazılarını da olumsuz etkileyecek. Fakat merkez bankasının kararlarına hiçbir şekilde karşı konulamayacağına göre zarar gören ülke bankanın başkanının kararlarını, milliyetini, lehine karar aldığı ülke ile ilişkisini sürekli gündeme getirecek. Daha şimdiden Fransa, başkanın 4 yıl içinde süresi dolmadan görevi bırakması görüşünü savunuyor.
   <br/>
   <br/>
   Euro Türkiye'yi nasıl etkileyecek?
   <br/>
   <br/>
   Avrupa cephesinde böylesi sıcak gelişmeler yaşanırken Avrupa ile ticari ilişkileri en üst seviyede olan Türkiye ne yapıyor? Türkiye Euro ile oluşacak yeni dengelere ne gibi alternatif stratejiler üretiyor?
   <br/>
   <br/>
   Aksiyon bu konuyu sizin için araştırdı. Ancak gördük ki, Türkiye'de Euro ile birlikte piyasalarda meydana gelecek değişiklik pek fazla önemsenmiyor. İhracat ve ithalat kesiminde yaprak bile kıpırdamıyor. Sektör firmalarında köklü değişiklikler göze çarpmıyor. Türkiye'nin anlı şanlı büyük firmalarında bile bu hususta hiçbir hazırlık yok. Türkiye'de belki de şu anda Euro'dan daha büyük sorunlar olduğundan firmalar orta ve uzun vadeli problemlerle meşgul.
   <br/>
   <br/>
   Merkez Bankası, TÜSİAD ve İKV'nin kamuoyunu bilgilendirmeye dönük çalışmaları da olmasa, Euro konusunda hep cahil kalacaktık. Merkez Bankası Başkanı Gazi Erçel, Türkiye'nin Euro'ya hazırlık yaparken Merkez Bankası'nın özerklik kazanmasının en önemli konuların başında geldiğini belirtirken, uluslararası hukukta meydana gelecek sorunların zaman içerisinde çözüme kavuşturulacağından şüphe etmediğini kaydediyor.
   <br/>
   <br/>
   Euro'nun ihracatçı kesimi ve sanayicileri nasıl etkileyeceği yönünde nabız tutarken ilginç bir durumla karşılaştık. Kaydi ilişkiler 1 Ocak 1999'dan itibaren Euro ile yapılacak olmasına rağmen AB üyesi ülkeler hiçbir şekilde Türk ihracatçısını bu konuda bilgilendirme lüzumu hissetmemiş. Türk ihracatçısının Euro'ya duyarsızlığı biraz da bu durumdan kaynaklanıyor. Çünkü AB ülkeleri de Türk firmalarına Euro'dan kaynaklanacak yeni muhasebe sistemleri konusunda resmi ya da gayri resmi bir bilgi geçmemişler. Dolayısı ile Euro hususunda piyasalar şu anda süt liman. Bu duruma çok şaşırdığını ifade eden Mesiad eski Başkanı Doç Dr. Güngör Keşçi, ihracat gerçekleştirdikleri büyük şirketlerin dahi bu konuda hiçbir duyuruda bulunmadığını şaşkınlıkla izlediğini ifade ederek, 'Euro ile ilgili yabancı şirketlerden hiçbir talep gelmedi. Hatta büyük bir Alman firması birkaç ay önce bundan sonra ilişkileri sadece mark üzerinden yapma isteğini izhar etti. Galiba herkes üç yıllık geçiş dönemine güveniyor' diyor.
   <br/>
   <br/>
   Anlaşılan AB üyesi ülke firmaları Euro ile işlemlere çok temkinli yaklaşıyor ve işi yavaştan alıyor. Zaten 1999'dan önce yapılan anlaşmalar geçerli olacak ve Euro herhangi bir ek külfet getirmeyecek. Fakat süreç işlediği müddetçe Euro ağırlığını ticari ilişkilerde hissettirmeye başlayacaktır. Biz de konuya orta ve uzun vade perspektifinde yapılması gerekenler çerçevesinde ortaya koymaya çalışacağız.
   <br/>
   <br/>
   Genel tablo görülemiyor
   <br/>
   <br/>
   Hem mali sistem hem de sanayici Euro'nun önümüze hangi tabloyu koyacağını tam anlamı ile kestiremiyor. Tahminlerde iyimserlikle kötümserlik, avantajlarla dezavantajlar birbirine çok yakın seyrediyor.
   <br/>
   <br/>
   Euro'dan önce ithalatçı ya da ihracatçı tüm para birimlerini takip ediyor ve pariteden dolayı farklılıklar oluyordu. Para birliği olduğunda farklılıklar ortadan kalkacak. Türkiye bir tek para birimi ile karşı karşıya kalacak. Dolayısı ile kur riski olmayacak. Mallara farklı fiyat vererek Avrupa ülkelerine satmak zorlaşacak. Bu konu iyi hazmedilmez, iyi anlaşılmaz ve iyi anlatılmaz ise sıkıntılar olabilir.
   <br/>
   <br/>
   Sanayici ve ihracatçı açısından
   <br/>
   <br/>
   Herşeyden önce sanayici ve ihracatçı kesim açısından Türkiye'nin yükümlülükleri açık bir şekilde ortaya koyulmalı: 1 Ocak 1999 ile 1 Temmuz 2002 arasında para birliğini oluşturan ülkelerde tüm mal ve hizmetlerin fiyatları Euro cinsine çevrilecek. Ve yine bu ülkeler yaptıkları ithalatla Euro cinsinden fiyat isteyecekler. Bir başka deyişle Türk ihracatçılığı malını mark ve benzer para cinsinden değil Euro cinsinden yaparak mal fiyatını Euro olarak belirleyecek. Maliyetleri de Euro cinsinden hesaplayacak. Özellikle Almanya ağırlıklı ihracat yapan sanayicilerimiz mark yerine Euro para birimine geçme işlemini hızlandıracak. Avrupa ülkeleri faturaların da Euro cinsinden düzenlenmesini talep edecekler. İhracatçı ve sanayicilerimiz, maliyet ve fiyatlama ile muharebe sistemlerini bilgisayarlı olarak yapıyorlar ve ağırlıklı olarak programlar Alman Markı üzerine kurulu. Bu programlarda markın yerini Euro alacak.
   <br/>
   <br/>
   Sanayici ve ihracatçı bu ülkelerden önemli ölçüde yatırım malı ve ara malı ithal ediyor (örneğin tekstil sektörü için tekstil makinaları, boya vb kimyevi maddeler). Bu ithal malların tümü Euro cinsinden fiyat taşıyacak. Yerli üretici maliyetini Euro cinsinden hesaplayacak, yatırım fizibilitelerini de yine Euro üzerinden yapacak.
   <br/>
   <br/>
   İhracat ve ithalat ile ilgili tüm bankacılık işlemlerinde Euro kullanılmaya başlanacak. Karşı taraftan akreditifler ve benzeri kabuller Euro cinsinden açılacak. İthalatta Euro cinsinden garantiler tesis edilecek mal bedelleri Euro olarak ödeneceği için mark ve dolar hesapları ile birlikte en geç 1 Ocak 2002'ye kadar tüm şirketlerimizin Euro hesapları olacak. Bankalar ve Eximbank döviz kredilerinde mark yerine Euro cinsi kredi açacak, ihracat taahhütleri Euro ile kapatılacak. Sanayici ve ihracatçı kur riski olarak dolar ve Euro'nun çapraz kur değişimlerini izleyecek. Euro cinsinden kullanılacak kredi ve benzeri finansman olanakları için Euro faiz oranı maliyetleri belirleyecek.
   <br/>
   <br/>
   Kavi: Bilgi eksikliği had safhada
   <br/>
   <br/>
   Türk sanayiinin Euro'ya karşı hiçbir hazırlık yapmadığını savunan Hüsamettin Kavi ise konuya farklı bir yaklaşım getiriyor ve şu eleştirilerde bulunuyor: 'Türkiye yeni koşullara hiç hazır değil ve bu yönde hiçbir gayret göstermedi. Hatta çok ciddi fahiş hatalar yaptı. Girişimcilerimizin şu an talep olgusunun nasıl değiştiğine dönük hiçbir bilgisi yok. Türkiye'nin kapasite miktarını da bilmiyor. Aslında bilgi var ama bilgiye ulaşmak kolay değil hatta mümkün değil, Türk girişimcisinin doğru bilgiye ihtiyacı var, aksi takdirde bugüne kadar yanlış olarak kullandığımız kaynaklarımızı yine israf etmeye devam ederiz.'
   <br/>
   <br/>
   Euro'nun güçlenmesi-zayıflama ne demek?
   <br/>
   <br/>
   İlk planda görünen Avrupa Merkez Bankası sıkı para politikası takip edecek. Bu durumun Türkiye'ye etkisi nasıl olur? Türkiye gibi AB ile içli dışlı olan bir ülkeyi tahlil etmek için her bir parçayı tek tek ele almak gerekir. Çünkü ihracat, ithalat, dış ödemeler, turizm, İMKB, Sermaye Piyasası hepsi farklı dinamiklerle yine farklı bir şekilde etkilenecek. Genel toplamda zarar hanesinin mi yoksa kâr hanesinin mi daha fazla yazacağını şimdiden söylemek mümkün değil. Ama teorik açıdan, Euro'nun güçlü olması, para birliği ülkeleri ile ticarette, ihracat gelirlerini olumlu etkilerken ithalat giderlerini artıracak. Euro zayıf kalırsa bu kez de ihracat gelirleri düşerken ithalat giderleri olumlu etkilenir. Dolayısıyla güçlü ya da zayıf Euro'nun dış ticaret, dış borçlanma, turizm gibi bütün kalemlerde net etkisi gelir ve gider artırıcıazaltıcı etkilerinin netleştirilmesiyle, eklenip çıkarılması ile ortaya çıkabilir. 1997 rakamlarına göre ihracatın yüzde 50'si (13 milyar dolar) ve ithalatın yüzde 50'si (24,2 milyar dolar) AB ile gerçekleşti. İhracat ithalattan düşük kaldığı sürece Euro'nun güçlenmesi Türkiye'nin aleyhine olacak.
   <br/>
   <br/>
   Dış borçlanma açısından Euro değer kazandıkça paranın maliyeti yükselecek, Türkiye olumsuz etkilenecek. Fakat bu durumda döviz sepetinin yapısı önemli: Döviz rezervimizde dolar ve yen daha fazla ise Türkiye'nin genelde daha kârlı çıkacağını söyleyebiliriz. Dolayısı ile mukayeseli olarak bakmak gerekiyor. Zira Türkiye'nin dolar ve yen ile de alışverişi ve borç ilişkisi var.
   <br/>
   <br/>
   Euro'nun güçlenmesi halinde, Türkiye, göreceli olarak daha az dolar borcu, ama daha fazla Euro ödeyecek. Buna karşılık gelirlerinin ağırlığı dolardan oluştuğu için, zayıf dolar/güçlü Euro Türkiye'nin gelirleri üzerinde azaltıcı etki yaparken, ödeyeceği borcu artırabilecek.
   <br/>
   <br/>
   Turizm de etkilenecek
   <br/>
   <br/>
   Turizm gelirleri açısından AB vatandaşları daha az miktarda Euro ile daha çok hizmet ve mal satın alabilecekler. Bu açıdan turizmciler için ortaya çıkan dezavantaj, bu paranın dolar ve yen karşısında güçlü olmasının getirisiyle dengelenebilecek. Ayrıca ulusal düzeyde, kurları baskı altında tutan bir uygulamada, Euro'nun ABD Doları ve Japon Yeni gibi paralar karşısında güçlenmesi, TL karşısında da 'aynı oranda' güçlenmesi sonucunu veremeyecek. Bütün bunlar, Türkiye'nin, kendi çıkarları açısından bir pozisyon saptayabilmesi için ince hesaplamalar yapılması gerektiğini ortaya koyuyor.
   <br/>
   <br/>
   İMKB için tarihi fırsat
   <br/>
   <br/>
   Euro, Türkiye için en fazla sermaye piyasaları açısından umut vadediyor. Avrupa borsalarının tek para birimi üzerinden işlem görmesi ile birlikte yaşanacak yeniden yapılanma süreci Türkiye'nin aslan payını alması ile neticelenebilir. Konuya ilk ağızdan cevap aradık ve İstanbul Menkul Kıymetler Borsası Başkanı Osman Birsen'den bilgi aldık. Birsen için Euro kendisini heyecanlandıracak, hatta 'tarihi fırsat' dedirtecek kadar önemli bir gelişme. Birsen, Avrupa'da sermaye dağılımının yüzde 80'inin sabit gelirli tahvil ve bono gibi enstrümanlarda, yüzde 20'sinin de hisse senedi borsasında olduğunu hatırlatarak Euro ile bu dengenin değişeceğini kaydediyor. Osman Birsen, 'Paranın dağılım oranları değişime uğrayacak. Hisse senedindeki yüzde 20'lik pay yüzde 40'a çıkacak. Sabit getirilerde istihdam edilen kaynaklar hisse senedine yönelecek. Şimdi bu kaynaklar ne kadar diye bakarsak muazzam bir rakam ile karşılaşıyoruz. Bu yüzde 20'lik pay 380 milyar dolara eşit. Yani daha düşük bir verimden daha yüksek bir verim arıyan 380 milyar dolar var. Bunun büyük bir bölümü Avrupa piyasasında yer bulacaktır hiç şüphesiz. Ancak Türkiye gerekli adımları atarsa önemli bir parayı Türk sermaye piyasasına çekebiliriz' diyor.
   <br/>
   <br/>
   Birsen İMKB'nin bu konuda yoğun bir çalışma başlattığını ve içeriğinin yakın zamanda açıklanacağını söylüyor.
   <br/>
   <br/>
   İthalatçılar avantajlı
   <br/>
   <br/>
   Avrupa'dan ithalat yapan şirketler açısından Euro'yla çalışmanın birtakım avantajları olacak. Artan rekabet Avrupa'daki şirketleri daha fazla Türk şirketi aramaya itecek. Bu nedenle fiyatları düşürecekler. Avrupa'dan parça ithal eden Türk şirketleri böylelikle üretim maliyetlerini daha aşağı çekebilecek. Böylelikle Avrupa'ya belki de Avrupalı üreticilerin ürünlerinden daha ucuz fiyata mal satabilecekler. Bu, Türk firmaları açısından pazarın genişlemesi anlamına gelecek. Alman Markı, Fransız Frangı ve Euro arasında bir fark olmayacak. Euro'ya güven problemi doğarsa kolaylıkla başka para birimlerine geçilebilir. Kurla sabitleneceği için Euro'yla ticaret ile mark veya frank ile yapmak arasında bir fark kalmayacak.
   <br/>
   <br/>
   Temmuz 2002'ye kadar köprünün altından çok sular akacak. Bakalım Euro'yu savunanlar 'Euro bir aptal kumardır. Avrupa harakiri yapıyor' diyenleri yanlışlayarak milli paraları tarihin çöplüğüne itebilecekler mi? Yaşayan görür...
   <br/>
   <br/>
   <br/>
   <br/>
   TAKVİM
   <br/>
   <br/>
   31 ARALIK 1999: Euro döviz kuru sabitlenecek. Avrupa Merkez Bankası 11 ülkenin para politikasını uhdesine alıyor. Borsa ve tahvil piyasaları 4 Ocak'ta Euro'ya dönüşmüş oluyor.
   <br/>
   <br/>
   19992001: Dövizler Euro cinsinden tesbit edilecek. Firmalar ve tüketiciler Euro kullanmak zorunda olmayacaklar, isteyen şirketler kullanabilecek.
   <br/>
   <br/>
   1 Ocak 2002: Euro banknot ve madeni paraları Avrupa Para Birliği üyesi 11 ülkede mecburi hale gelecek.
   <br/>
   <br/>
   1 Temmuz 2002: Milli para birimleri tamamen tarihe karışacak.
   <br/>
   <br/>
   31 Aralık'ta Euro'nun tahmini değeri
   <br/>
   <br/>
   1.18 ABD Doları, 142 Japon Yeni, 0.74 İngiliz Sterlini, 1.95 Alman Markı, 6.54 Fransız Frankı.
   <br/>
   <br/>
   Prof.Dr. Canan Balkır:
   <br/>
   <br/>
   Fiyat farklılıkları kalkacak
   <br/>
   <br/>
   E uro ülkemizin kamu ve özel kuruluşlarını, finansman kurumlarını geniş ölçüde etkileyecektir. Avrupa Birliği ülkelerinin bankalarındaki hesapları Euro'ya dönüştürülmeye başlanacaktır. Bu banka ve finans kurumlarından kullanılan krediler, kademeli olarak Euro bazına dönüştürülecektir. Merkez Bankası ve yurtiçi bankalarda Euro cinsinden hesaplar açılmaya başlanacaktır. Avrupa Birliği sermaye piyasalarına yapılacak ihracatlar Euro cinsinden yapılmaya başlanacak; oradan Türkiye'ye gelecek yatırımlarda da bu para birimini kullanacaktır. Eximbank kredilerine, Euro birimi üzerinden krediler eklenecektir. Akreditif vb nakit dışı işlemlerde kademeli olarak; 1 Ocak 2002 yılında tümüyle Euro cinsi kullanılacaktır.  LİBOR'un yerini Euro faiz bazı alacaktır. Euro'ya geçiş, Uluslararası hukuk ve ticaret kurallarında değişikliklere ve mevzuatımızda revizyonlara yol açacaktır.
   <br/>
   <br/>
   Avrupa Birliği içinde, fiyatların şeffaflığı esas benimsendiğinden, ihracatçı firmalarımız, bu ülkelere aynı malı farklı fiyatlarla satamayacaktır. Zira, herhangi bir mal, Avrupa'nın her yerinde aynı fiyata satılabilecek. AB'de Euro'ya geçişin Türkiye üzerindeki en önemli etkisi belki de AB ile yapılan ticaret kanalı ile gerçekleşecek. Euro'ya geçişle birlikte Euro bölgesinde ekonomik büyümenin hızlanacağı ve bunun sonucu olarak da Euro bölgesine yapılacak ihracatımızın artması beklenebilir. Türk işletmeleri için döviz kuru riski ortadan kalkacak ve bu AB'li işletmeler karşısında rekabet artışı sağlayacaktır. Euro üzerinde işlem yapılmasına başlanması ile Euro cinsinden kağıt ihraç edilebilecek. Bu durumda kur riski taşınmadığı için, ihraç eden ülkelerin kredi notu önem kazanacak.
   <br/>
   <br/>
   Osman BİRSEN (İMKB Başkanı):
   <br/>
   <br/>
   Euro Türkiye için tarihi fırsat
   <br/>
   <br/>
   Euro ile birlikte Türkiye çok önemli bir fırsatı yakaladı. Euro Avrupa'nın yeni ve tek para birimi. Bu Avrupa Birliği'nin yeniden yapılanmasına sebep olacak. Bu yapının nasıl olacağı konusunda yapılan araştırmalar var. Şu anda Avrupa para piyasasının yüzde 80'i sabit gelirli enstrümanlar dediğimiz tahvil, bono gibi kağıtlarda, yüzde 20'si de hisse senedi piyasasında bulunuyor.
   <br/>
   <br/>
   Bu yapı zaman içerisinde Euro'nun da etkisi ile faizlerin düşmesi neticesinde  değişmeye uğrayacak. Hisse senedindeki yüzde 20'lik pay yüzde 40'a çıkacak. Sabit getirilerde istihdam edilen kaynaklar hisse senedine yönelecek. Bu o kadar bariz bir beklenti ki sermaye piyasası ve borsaların oluşumu açısından Avrupa'da büyük hareketlilik var. Ve rekabet ortamı içerisinde bu kaynaklardan yararlanma amacı var. Şimdi bu kaynaklar ne kadar diye bakarsak muazzam bir rakam ile karşılaşıyoruz. Bu yüzde 20'lik pay 380 milyar dolara eşit. Bu paranın büyük bir bölümü Avrupa piyasasında yer bulacaktır. Ancak yine önemli bir miktar para kendisini daha kârlı alanlara kaydırmak isteyecek. Bu dönemde İMKB ya da sermaye piyasası olarak bu kaynakların bir kısmını Türkiye'ye çekebiliriz. Türkiye bu arayış içerisine girmeli ve bu vasatın şartlarını oluşturmaya çalışmalı. İMKB olarak biz yoğun bir çalışma başlattık. Ama bunun genel platformunun ekonomik istikrar ve siyasi istikrar olduğunu bilmek lazım. Ümidimiz, sermaye piyasası açısından Euro'nun bizi müsbet yönde etkileyeceği yönünde.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3E2D5994A5496993216E37ACA4BFB367?newsId=4491), [web.archive.org (arşiv bağlantısı)](http://web.archive.org/web/20141030071315/http://www.aksiyon.com.tr:80/aksiyon/newsDetail_getNewsById.action;jsessionid=3E2D5994A5496993216E37ACA4BFB367?newsId=4491)
