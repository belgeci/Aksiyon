# Başka Türkiye yok!

*E. Nesibe Özbudak 2009.04.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Samanyolu TV’nin sevilen dizisi Tek Türkiye, terör konusuna gerçekçi yaklaşımıyla Türk-Kürt kardeşliğine katkı sağlıyor. Dizi sanılanın aksine Konya’da çekiliyor. Mevlânâ Türbesi’nden sonra ikinci ziyaret yeri haline gelen sete konuk olduk…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090428081055im_/http://www.aksiyon.com.tr/resim/750/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090428081055/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090428081055/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090428081055oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090428081055oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Konya’nın geniş ovasında, alabildiğine uzanan düz yollarda ilerliyoruz. Amacımız, Samanyolu Televizyonu’nun perşembe akşamları yayınlanan ve reyting rekorları kıran Tek Türkiye dizisinin çekildiği sete ulaşmak. Dizi, Konya’ya bağlı Sille ve Tatköy’de çekiliyor. Rehberimiz, dizinin yapım yardımcısı Veysel Alıcı. Yollar daralmaya başlıyor ve önce Sille’ye ulaşıyoruz. Burası âdeta doğal bir plato; bir tarafta evler, diğer yanda, dizide ‘teröristlerin ini’ olarak gösterilen mağaralar... Rehberimiz, Konya şehir merkezine bu kadar yakın bir çekim alanının kendileri için avantaj olduğunu ifade ediyor ve hangi sahnenin nerede çekildiğini tek tek anlatıyor. Virajlı yollardan Tatköy’e ulaştığımızda ise ilk olarak bir ilköğretim okulundan bozma sağlık ocağına uğruyoruz. Burası, dizinin başrol oyuncusu Dr. Tarık’ın (Ozan Çobanoğlu) meşhur mekânı, bir anlamda dizinin ‘merkez üssü’. İçeride, neredeyse her oyuncunun en az bir kez yattığı sedye. Dila Hemşire’nin hasta defteri ise ziyaretçiler için hatıra defteri yapılmış. Zira, Tek Türkiye’nin seti, âdeta Mevlana Türbesi’nden sonra ikinci ziyaret yeri hâline gelmiş. Orada bulunduğumuz süre boyunca fazlasıyla şahit oluyoruz buna. Memleketin farklı köşelerinden gruplar akın akın sete geliyor. Hatta, Mekke’den kalkıp gelenler bile var. Sete gelmeden Mevlana Türbesi’ni ziyaretimizde rehberimizin söylediği “Buradakilere iyi bakın. Çünkü birazdan onları sette göreceksiniz.” sözünü daha iyi anlıyoruz.
   <br>
    <br>
     Sete ulaştığımızda, çekimler son sürat devam ediyordu. Çünkü, her hafta bir sinema filmi uzunluğunda (115 dakika) görüntü elde edilmesi gerekiyor. Dizinin her bölümü, yayınlandığı hafta çekildiği için Yönetmen Naci Çelik Berksoy ve ekibi, senaryo gelir gelmez aralıksız çalışmaya başlıyor. Görüntü yönetmeni Eyüp Kılıç, zaman darlığının çekimleri zorlaştırdığını, bunun da bazı dezavantajları olduğunu söylüyor. Kılıç, kısa sürede çekilen sahnelerle ilgili kusurlar bulduğunu belirtiyor; fakat seri üretim söz konusu olduğu için diziye daha toleranslı bakılmasını istiyor.
     <br>
      <br/>
      Çekimler devam ederken biz de sırasını bekleyen oyuncularla görüşmek için sağlık ocağının diğer odasına geçiyoruz. Botan Komutan rolündeki Kadim Yaşar dizidekinin aksine güler yüzüyle çay ikram ediyor. Oyuncuların hepsi söz birliği etmişçesine dizide oynamaktan ve elde edilen başarıdan mutlu olduklarını ifade ediyor. Hatta Muhtar Şehmuz rolündeki Sabri Özmener (Ankara Devlet Tiyatrosu sanatçısı), “Eskiden, ‘çekimler bitse de Ankara’ya dönsem’ diye beklerdim. Şimdi ise sete bir gün önce geliyorum.” diyor. Bütün oyuncular da zaten, Tek Türkiye’nin kendileri için sadece ‘iş ve para’ olmaktan çıktığını, manevi değerinin her şeyin önüne geçtiğini ifade ediyor. Oyuncular rolleriyle âdeta bütünleşmiş. Mesela, Dila rolünü canlandıran Müjgan Gönül, “Bir yanım Müjgan, bir yanım Dila oldu.” diyor. Sabri Özmener ise bunun profesyonellik açısından tehlikeli olduğunu ifade ediyor.
      <br/>
      <br/>
      Oyuncuların çoğu profesyonel olmasına rağmen; dizide ünlü bir isme yer verilmemiş olması dikkatimizi çekiyor. Başta Dr. Tarık rolündeki Ozan Çobanoğlu, hemen her oyuncu Tek Türkiye’den sonra daha çok tanınmış. Hatta Çobanoğlu, tanınmamak için şapka ve gözlükle sokağa çıkıyor artık. Dizinin kabul göreceğine başından beri inanan yapımcı Salih Asan, projeyi büyük yıldızlarla pazarlamak yerine sinema ve tiyatroya gönül veren oyuncularla yola çıkmayı tercih ettiklerini dile getiriyor. Şu anda ekranlardaki hiçbir dizide Tek Türkiye’deki kadar tiyatro kökenli oyuncu olmadığını söylüyor. Gerçekten de filmin kadrosuna baktığımızda birçok oyuncunun konservatuar mezunu ve devlet tiyatrosu mensubu olduğunu fark ediyoruz.
      <br/>
      <br/>
      Çekimlerin nasıl geçtiğini konuşuyoruz, oyuncularla. Genelde zevkli geçen çekimlerin zaman zaman çok güçleştiğini anlatıyorlar. Sebebi ise çok dikkat gerektiren çatışma sahnelerinin bile kısa zamanda çekiliyor olması. Küçük kazalar bile yaşanıyormuş. Örneğin, bir çatışma sahnesi çekilirken taş üzerine konan fünyelerin patlatılması sonucu Ozan Çobanoğlu’nun alnına taş parçaları isabet etmiş. Dağda çekilen terörist kampı sahnelerinde ise tüm oyuncular zorlanıyormuş. Şartlar zorlanılmayacak gibi de değil gerçekten. Hele Zelal Kadın’ın Berfin’i dağdan kaçırma sahnesi var ki, çekimler -30 derecede yapılmış. Özlem Akınözü (Zelal Kadın) sabah 06.30’a kadar çalıştığı o geceyi ‘hayatının en zor gecesi’ kabul ediyor. Zira, o gece kardan yolları açamayan ekip sete sadece 200 metre yaklaşabilmiş. Akınözü, çekim sırasında puşisinin donarak yüzünden düştüğünü söylüyor.
      <br/>
      <br/>
      Tek Türkiye’yi diğer dizilerden ayıran sadece bu özellikleri değil şüphesiz. Doğuda çekilen ve doğu temalı dizilerle kıyaslandığında konusu ve olay örgüsü itibariyle daha gerçekçi bulunduğu kesin. Salih Asan’ın ifadesiyle, bundan önce bölge insanının “Biz bu değiliz.” tepkisini verdiği pek çok yapımla karşılaştı seyirci. Ama Tek Türkiye’de anlatılanlar sadece doğudakileri ilgilendirmiyor. Sadece bölgesel bir problem ya da konunun anlatıldığı bir yapım değil Tek Türkiye. Diğer doğu dizileri, belli bir konakta, üç-beş karakterin üzerinden giderken, Tek Türkiye daha renkli, daha fazla karaktere sahip. Bu anlamda gerçekçi, felsefesi olan, ülkenin gerçeklerini anlatabilen bir dizi. Kendisi de Karslı olan ve Dr. Tarık’la bakış açılarının benzeştiğini söyleyen Ozan Çobanoğlu “Doğu dizisi yapılacaksa Tek Türkiye gibi olmalı.” diyor.
      <br/>
      <br/>
      Tek Türkiye’den önceki doğu dizilerine baktığımızda töre konusunun çokça işlendiğini görüyoruz. Oysa, yılların problemi olduğu hâlde terör konusuna yer veren bir yapım maalesef yok. Her ne kadar, Kurtlar Vadisi ekibi böyle bir girişimde bulunmuş olsa da tek bölümün ardından yoğun tartışmalarla dizi yayından çekildi. Tek Türkiye’de Şivan adlı teröristi canlandıran Süleyman Karadağ, konunun önemine dikkat çekiyor. Karadağ’a göre, terör bir tür ateş ve sadece kanla besleniyor. Terör bahanesiyle yıllardır Türk-Kürt kardeşliği bozulmaya çalışılıyor. Yapımcı Salih Asan, zedelenen bu kardeşliği yeniden tesis edecek bir dizi tasarladıklarını ve insanlara birbirlerini sevdirecek sebepler gösterdiklerini söylüyor: “Sorumluluk isteyen bir çalışma bu. Zira attığınız taş ürküttüğünüz kurbağaya değmeli. 2009 Türkiye’sinde bir sürü davaların olduğu bir dönemde Tek Türkiye gibi ateşten bir gömleği giydik. Bu ülkenin havasıyla var olan bizler, ona karşı sorumluluğumuzu yerine getirmeliyiz. Çünkü başka Türkiye yok.”
      <br/>
      <br/>
      Fakat bu iyi niyete rağmen bir grup seyirci, dizideki teröristler sebebiyle Kürtlerin kötü gösterildiğini iddia ediyor. Hâlbuki canlandırılan rollerde Kürt olmayan yok, iyi karakterler de kötüleri de aynı kimlikten. Berfin rolündeki Özgül Sağdıç, dizinin asıl amacını, “Kürt kökenli herkesin kötü olmadığını göstermek” diye açıklıyor.
      <br/>
      <br/>
      Tabii işlenen konu terör olunca ve bir de gerçekçilik yakalanmaya çalışılınca çatışma sahnelerine sıkça yer veriliyor. Son dönemde bu sahnelere işkence görüntüleri de eklendi. Her ne kadar yönetmen Naci Çelik Berksoy olayları yumuşatarak anlattıklarını iddia etse de seyirci bu sahnelere tepki gösteriyor. Şiddet sahneleri o kadar gerçekçi veriliyor ki, Çetin karakterini oynayan Ergün Kuyucu, annesinin bile “Oğlum öyle bakılır mı, sen kötü müsün?” diye çıkıştığını anlatıyor. Yapımcı Salih Asan ise haber bültenlerini örnek göstererek diziyi savunuyor. Bültenlerde her akşam dizidekinin on katı şiddet görüntüsü olmasına rağmen, kendilerinin eleştirilmesini yersiz buluyor. Dizinin senaristi Samim Utku da şiddetin terörle gelen bir kavram olduğunu ve hikâyenin inandırıcılığı açısından gerekli olduğunu düşünüyor: “Şiddet olgusunu sadece diyalogla vermeye kalksaydık yaptığımız iş dizi olmaktan çıkardı. Bu bağlamda yazdığımız senaryo bir hayal ürünü değil, tamamen yaşananlardan alıntı.” Ama bu açıklamalar seyircinin tepkisini önleyemiyor. Çükü problem işkence sahnelerinin verilmesi değil. Asıl sorun bu tarz sahnelerin dizi içerisinde çok ayrıntılı ve uzun gösterilmesi. Öyle ki, kanal değiştirip bir süre sonra geri döndüğünüzde bile hâlâ aynı görüntünün devam ettiğine şahit olabiliyorsunuz. Bu da seyirciyi yoruyor. Yaşananlar ve anlatılanlar her ne kadar gerçek olsa da bunları daha kapalı ve ima yoluyla anlatmak mümkün. Fakat şiddete yabancı olmayan bir toplum olduğumuz için bu durumu problem olarak görmeyen bir çoğunluk da mevcut.
      <br/>
      <br/>
      Dizide, Dr. Tarık, Zelal Kadın, Berfin gibi sevilen birçok karakterin yanında Muhtar Şehmuz gibi kötü rolde ve sevilmeyenler de var. Fakat gariptir, terörist Şivan, tam tersine halk tarafından ilgi görüyor. Bu ilgiye biz de şahit olduk. Süleyman Karadağ (Şivan) ile görüşmemiz sonrasında Rojhad Ağa’nın evinden çıkarken 30-40 kişilik bir grup hep bir ağızdan “Şivan, Şivan!” diye tezahürat yapıyordu. Gruptakiler, Karadağ’ın etrafını sarıp fotoğraf çektirme yarışına girdi. Her ne kadar senarist Samim Utku, bunun Şivan karakterinin değil Karadağ’ın sevilmesinden ileri geldiğini düşünse de kötü bir karaktere bu kadar sempati beslenmesi şaşırtıcı. Şivan’a ilgi bu kadarla sınırlı değil. Karadağ, Ayten isimli bir kadının kendisine “N’olur Ayten’e ‘Eyten’ demeyin. Çünkü eşim de beni öyle çağırmaya başladı.” dediğini anlatıyor. “Benden en çok Aytenler nefret edecek.” diye de takılıyor. Şivan’ın mehşur sözü “Haydin gidiyk” ise sette bile sıkça kullanılan ifadeler arasında. Karadağ, Şivan’ın neden sevildiğini şöyle izah ediyor: “Dizide, askerin bir türlü bulamadığı Şivan’a herkes istediği zaman ulaşıyor. Köylü pikniğe gider gibi kampa çıkıyor ve Şivan’ı buluyor.”
      <br/>
      <br/>
      Diziyle ilgili bir başka ayrıntı daha var ki o da izlenme oranlarının yakınlığı dolayısıyla zaman zaman Kurtlar Vadisi ile kıyaslanıyor olması. Aslında iki dizinin tek benzer noktası; bazı ülke gerçeklerinin kurmaca bir dille izleyiciye sunulması. Yoksa Kurtlar Vadisi’nde ana karakter profesyonel bir istihbaratçı olup silahlarla haşır neşir iken, Dr. Tarık sadece devletin bir doktoru. Kurtlar Vadisi, İstanbul gibi bir metropolde geçerken, Tek Türkiye doğudaki ücra bir köyde hayat buluyor. Bu farkları daha da çoğaltabiliriz. Fakat, reytinglere bakıldığında iki dizinin de başarısı yadsınamaz bir gerçek. Yönetmen Naci Çelik Berksoy’a göre, Tek Türkiye’nin başarısında dizinin bir iç yapım olması çok etkili. Samanyolu TV, diziyle ilgili her şeyi kendi kontrolünde gerçekleştirdiği için senaryodan çekimlere kadar tam bir bütünlük ve tutarlılık hâkim.
      <br/>
      <br/>
      Özetle söylemek gerekirse, Tek Türkiye’nin başarısında Türkiye gerçeklerini konu edinmesinden tutun, bunu işleyiş tarzına kadar pek çok etken söz konusu. Terör yıllardır Türkiye’nin kapanmayan bir yarası. Buna rağmen, toplumda hedeflediği nifakı sokabilmiş değil. Salih Asan, Tek Türkiye’yi “Bu birlikteliğin sinema diliyle anlatımı” diye tanımlıyor. Oyuncu Süleyman Karadağ’a göre ise halk bu dizide kendini buluyor, tıp fakültesinde okuyan bir öğrenci Dr. Tarık gibi olmak isteyebiliyor. Dizinin sonunda yer alan karanlık oda sahnesi ise Sağırsu’da (dizinin geçtiği köy) yaşananların büyük ve gizli planlar silsilesinin sadece küçük bir numunesi olduğunun göstergesi. Dileriz bu yara bir an önce kapanır ve kimse böyle diziler çekmek zorunda kalmaz.
      <br/>
      <br/>
      <br/>
      <br/>
      <br/>
      <br/>
      İZLEMEYENLER İÇİN KISACA TEK TÜRKİYE
      <br/>
      <br/>
      Dr. Tarık, başından geçen olaylar sebebiyle Sağırsu köyünde doktorluk yapan bir arkadaşının yanına gelir. Fakat arkadaşı köyden ayrılınca doktorluk yapma işi ona kalır. Halkın sağlık hizmeti görmesinden rahatsız olan teröristler Tarık’ı ‘baş düşman’ ilan eder. Bu sırada Tarık, Zeynep öğretmenle evlenir; fakat kısa süre sonra eşini kaybeder. Ama gerçek annesi Zelal Kadın ve kardeşi Berfin’e kavuşur. Yaşanan olaylar sonucunda Tarık kendini ‘korucuların başı’ olarak bulur. Aslında onun böyle bir derdi yoktur. Ama Şivan ve Botan komutan yönetimindeki teröristlerle birilerinin mücadele etmesi gerekmektedir. İkili oynayan Muhtar Şehmuz ise işleri zorlaştırır.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32893), [web.archive.org (arşiv bağlantısı)](http://web.archive.org/web/20090428081055/http://www.aksiyon.com.tr:80/detay.php?id=32893)
