# Susurluk'un reklamına bak!

*Hamza Erdoğan 2007.11.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kazasının şöhreti, ayranını fersah fersah geride bırakmıştı. Ama Susurluk, coğrafi avantajını da kullanarak “reklamın iyisi kötüsü olmaz” sözünü doğru çıkarırcasına hızlı bir gelişime sahne oluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080228082126im_/http://www.aksiyon.com.tr/resim/674/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Susurluk ayranına ‘şaibe’ bulaştıran kazanın üzerinden tam 11 yıl geçti!... 3 Kasım 1996 günü Balıkesir’in Susurluk ilçesi sınırlarında meydana gelen ve tarihe ‘Susurluk kazası’ olarak geçen olay, Türkiye’nin flaş gündemi oldu. Siyaset-emniyet-mafya üçgeninde kirli ilişkilerin ortaya döküldüğü, Türkiye’de ‘derin devlet’ tartışmalarını alevlendiren ve sorgulamalara kapı aralayan kaza, Susurluk’u da vurdu. Daha önce ayranıyla meşhur olan Susurluk, uzun süre ‘derin devlet’ ve şaibeli ilişkiler ağıyla birlikte anılır hale geldi. Ama ilerleyen yıllarda Susurluk, âdeta “reklamın iyisi kötüsü olmaz” sözünü doğrularcasına bu durumu kendi lehine çevirmesini bildi. Bunda tabii ki ilçenin coğrafi konumunun etkisi çok daha fazla rol oynadı. Birkaç yıl öncesine kadar “kötü şöhreti” dışında Anadolu’nun kendi halinde küçük bir ilçesi olan Susurluk’ta artık yerli ve yabancı 100’ün üzerinde tanınmış firma faaliyet gösterirken, bölgedeki rant savaşı da gözlerden kaçmıyor.
   <br>
    <br>
     Susurluk Belediye Başkanı İsmail Güneş, ilçenin yaşadığı zor dönemle bugünü anlatırken şu ironiyi yapmayı unutmuyor: “Reklamın iyisi kötüsü olmaz. Adımız kötüye çıktı; ama biz bu durumu lehimize çevirdik. Şimdi en gözde ilçelerin başında Susurluk var.” İstanbul-Bursa-İzmir karayolu üzerindeki son birkaç yılda birçok ünlü firma mağaza açtı. İlçe, Aydınlı, Beymen, Sarar, Kiğılı, Mudo, Mango, Pierne Cardin, LC Waikiki, Mavi Jeans, Levi’s, Özdilek, Kafkas, Adidas gibi onlarca markanın gözdesi oldu. Susurluk’ta halen yaklaşık 100 giyim, gıda ve alışveriş merkezi faaliyet gösteriyor.
     <br>
      <br>
       22 bin nüfuslu Susurluk’ta kabuk değişimi devam ediyor. Yaz mevsiminde ilçe nüfusu 50 binleri aşarken, Bursa-Balıkesir-Çanakkale ile İstanbul-İzmir hattında seyahat edenlerin alışveriş yapmak için ilçeyi tercih etmesi talebi daha da artırıyor. Belediye Başkanı Güneş’in verdiği bilgiye göre halen çok sayıda tanınmış firma ilçede yer almak için yarışıyor: “Büyük firmalar 10’ar, 20’şer dönümlük arsalar alıp üzerine dev alışveriş merkezleri inşa ediyor.”
       <br>
        <br>
         ARAZİ MAFYASI, ARSA KAPMA YARIŞINDA
         <br>
          <br>
           İlçenin gelişme kaydetmesiyle birlikte birçok yerde olduğu gibi arazi mafyası Susurluk’ta da iş başında. Arsa spekülatörleri, ilçenin içinden geçen Bursa-Balıkesir-İzmir karayolunun Mustafakemalpaşa ve Susurluk ilçeleri arasındaki yaklaşık 25 kilometrelik kısmı boyunca arsa topluyor. Hal böyle olunca birkaç sene öncesine kadar dönümü ancak 100 ila 500 YTL arasında değişen tarlaların dönümü şu an 2 ila 5 bin YTL’ye kadar yükselmiş.
           <br>
            <br>
             Susurluk Ticaret Odası Başkanı Lütfi Bintaş, yıllardır ismi bir kaza ile özdeşleyen ilçelerinin artık şahlanan ekonomisi ile gündemde olmasından büyük mutluluk duyanlardan. Bintaş, ilçelerinin geçmişte haksız olarak kötü bir imaj kazasına uğradığını anlatıyor; ancak bu durumun zamanla kendilerine artı olarak yansımaya başladığını hatırlatıyor. Başkan Bintaş’a göre ilçenin coğrafi yapısı da bu ilgide etkili oldu. Yolların kesişme noktasında ve düz bir arazide kurulması, Susurluk’un çok işine yaramış.
             <br>
              <br>
               Son yıllardaki gelişmeye paralel olarak, Türkiye genelindeki işsizlik sorunu, Susurluk’ta en az seviyede yaşanıyor. Yeni işyerleri sayesinde özellikle gençler artık çok rahat iş bulabiliyor. Ticaret Odası Başkanı Bintaş, “Azıcık kabiliyeti olanlar bir süre eğitim aldıktan sonra çalışmaya başlıyorlar.” diyor. Tanınmış firmaların burada faaliyet göstermesi ve merkezî bir noktada yer alması, ilçenin sosyal ve kültürel gelişimine de kapı aralıyor.
               <br>
                <br>
                 Yolunuz düşerse “Yeni Susurluk”tan alışveriş yapmayı ihmal etmeyin. Bu arada endişelenmeyin, her şeye rağmen Susurluk ayranı da eski tadında; onu da içmeden geçmeyin!…
                 <br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28790), [web.archive.org (arşiv bağlantısı)](http://web.archive.org/web/20080228082126/http://www.aksiyon.com.tr:80/detay.php?id=28790)
