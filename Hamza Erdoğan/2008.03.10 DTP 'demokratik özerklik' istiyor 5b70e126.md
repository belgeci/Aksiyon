# DTP 'demokratik özerklik' istiyor

*Hamza Erdoğan 2008.03.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son dönemde rafa kaldırılan ‘anayasa’ konusunda ilk çıkışı DTP yapmaya hazırlanıyor. DTP’nin taslağında Kürtçe eğitim, demokratik özerklik talebi başı çekiyor; etnik tanımlara anayasada yer verilmemesi isteniyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080516083914im_/http://www.aksiyon.com.tr/resim/692/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080516083914/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080516083914/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080516083914oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080516083914oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   AK Parti’nin bilim adamlarına hazırlattığı ‘sivil anayasa’ çalışmasının ardından DTP’nin de bir anayasa taslağı önerisi hazırladığı ortaya çıktı. DTP’li hukukçu milletvekillerinin yanı sıra bazı üniversitelerden kimi hocaların katkıda bulunduğu taslakta devletin idari yapısından Türkçe dışındaki dillerde eğitim yapma hakkına, temel hak ve özgürlüklerden anayasadaki bazı tanımlamaların yenilenmesine kadar bir dizi öneri yer alıyor. Yakında şekillenecek taslak önümüzdeki günlerde son hâlini alacak. Taslakta 1921 Anayasası’na vurgu yapılması, demokratik özerklik ve Kürtçe eğitim talepleri dikkat çekecek.
   <br>
    <br>
     Aksiyon’un ulaştığı bilgilere göre, DTP’liler uzun süredir bir sivil anayasa hazırlığı yapıyordu. Ancak genel başkanları Nurettin Demirtaş’ın askerliğe elverişsiz raporu almak için “sahte evrak düzenlemek ve kullanmak” suçundan cezaevine konması, ardından partileri hakkında Anayasa Mahkemesi’nde açılan kapatma davası sebebiyle bu proje rafa kaldırıldı. Bu kararda bazı milletvekillerinin terör örgütü PKK’yı yücelten sert çıkışlarıyla toplumda yükselen tansiyon ve sınır ötesi operasyonların da etkili olduğu belirtiliyor.
     <br>
      <br/>
      DTP, kara harekâtının bitmesiyle birlikte daha önce rafta beklettiği projeyi yeniden gündemine aldı. Eşbaşkan Emine Ayna’nın DTP’nin son Meclis Grup konuşmasında “Artık gündemimize dönüp sivil anayasayı tartışmalıyız” sözleri bunun bir işaretiydi. DTP Grup Başkanvekili Selahattin Demirtaş, yeni anayasa çalışmasını doğruluyor. Çalışmalarını yakında kamuoyu ile paylaşacaklarını belirten Demirtaş, bunun her şeyiyle alternatif bir anayasa olmadığını, sıkıntı olan bazı konuların dikkate alınmasını amaçladığını vurguluyor.
      <br/>
      <br/>
      ANAYASANIN BAŞLANGIÇ KISMINA ‘TÜRK’ ELEŞTİRİSİ
      <br/>
      <br/>
      Taslak metinde en dikkat çekici husus, Türkçe dışındaki dillerde eğitim hakkı ve üniter devlet yapısı içinde demokratik özerklik talebi. DTP ayrıca anayasadaki etnik tanımlamaların metinden çıkarılmasını öneriyor. Grup Başkanvekili Selahattin Demirtaş, Aysel Tuğluk, Hasip Kaplan ve Bengi Yıldız gibi milletvekillerinin yanı sıra DTP’li diğer milletvekilleri ve kimi sivil toplum kuruluşları ile bazı üniversite hocalarından destek alınmış.
      <br/>
      <br/>
      Henüz tam şekillenmeyen taslak, ağırlıklı olarak Anayasa’nın başlangıç kısımlarıyla ilgili. Diğer konularda ise halen uygulamada bulunan 82 Anayasası ile AK Parti’nin hazırlattığı taslaktan pek farklı değil. Buna göre, 1982 Anayasası’nın değiştirilemez denilen 1 ve 2. maddeleri dışında başlangıç kısmındaki bazı ifadelere itiraz var. Zira DTP’lilere göre özellikle Anayasanın başlangıç kısmı “ideolojik kaygılarla”  hazırlanmış. Bunun için öncelikle Türklük tanımının değiştirilmesi isteniyor. Örneğin, ‘Türk devleti’ ve ‘Türk milleti’ ifadeleri yerine ‘Türkiye halkları’ ve ‘Türkiye devleti’ ifadelerine yer veriliyor. Taslakta vatandaşlık tanımı ise yeniden yapılıyor. Bunun için de iki alternatif sunuluyor. İlkine göre vatandaşlık tanımı hiç olmamalı. İkincisinde ise eğer bu tanım olacaksa bile “Anayasal vatandaşlık kavramına uygun bir tanımlama” olmalı. Yani vatandaşlık bağı ile bağlı olan herkes vatandaştır. Örneğin bir Kürt vatandaş, “Türkiye Cumhuriyeti’nin Kürt kökenli vatandaşı” şeklinde tarif ediliyor.
      <br/>
      <br/>
      Türklük ifadesi halen Anayasa’da, 1924 Anayasası’nda yer aldığı gibi “Türkiye Cumhuriyeti’ne vatandaşlık bağı ile bağlı olan herkese din ve ırk farkı gözetmeksizin Türk denir.” şeklinde tarif ediliyor. Bu ifade AK Parti’nin hazırladığı; ancak geniş toplum kesimlerinin mutabakatını almak için beklettiği sivil anayasa taslağındaki ifadelerle örtüşüyor.
      <br/>
      <br/>
      DTP’nin taslakta üzerinde en çok durduğu ve ‘olmazsa olmaz’ diye nitelendirdiği bir başka konu ise dil kısmı ile ilgili. Bu talep “anadilde eğitim ve resmî dil” tartışmalarını tekrar alevlendirecek. DTP taslağında 1982 Anayasası’nın 3. maddesindeki ‘…dili Türkçedir’ yerine, ‘…resmî dili Türkçedir’ ifadesi önerilecek. Bunun yanı sıra “Farklı din ve inançlar serbestçe ifade edilebilmeli ve Türkçe dışında farklı dillerde eğitim ve öğretim verilebilmeli” ifadelerine de yer verilecek. Ayrıca Türkçe dışındaki anadillerde yayın  için gerekli düzenlemelerin yapılması, bunların tamamen serbest bırakılması istenecek.
      <br/>
      <br/>
      BİLİNEN MANADA ÖZERKLİK İSTEMİYORUZ
      <br/>
      <br/>
      DTP’nin üzerinde ısrarla durduğu ikinci mesele ise “demokratik özerklik” talebi. Buna göre, devletin üniter yapısı korunarak demokratik özerklik isteniyor. Ancak bunun siyasi değil, idari anlamda bir yapılanma olduğu vurgulanıyor. Bu bağlamda Anayasa’nın 3. maddesindeki “Türkiye Cumhuriyeti ülkesi ve milletiyle bölünmez bir bütündür” ifadesinin korunması dikkat çekiyor. Ancak Osmanlı’daki gibi bir nevi muhtariyet ya da bazı Avrupa ülkelerinde olduğu gibi otonomi isteniyor. Bunun, AK Parti’nin yerel yönetimleri güçlendirmeye yönelik ‘yerinden yönetim’ teklifinden farksız olmadığı tezi savunuluyor. Bu talebe göre Türkiye, 20-30 coğrafi bölge olarak idari bakımdan yeniden yapılandırılmalı. Hiç olmazsa Doğu ve Güneydoğu’da böyle bir yapılanmaya gidilebileceği belirtiliyor.
      <br/>
      <br/>
      Taslakta her türlü temel hak ve özgürlüklerin rahatça yaşanması öngörülüyor. Ayrıca, grev hakkı, ekonomi, sağlık, eğitim gibi bir dizi alanda öneriler var. Bunların çağın şartlarına ve toplumsal ihtiyaçlara göre yeniden şekillenmesi gerektiği vurgulanıyor. DTP Grup Başkanvekili ve Diyarbakır Milletvekili Demirtaş, demokratik özerklik talebinin Kürtlere yönelik bir istek olmadığının altını çizerken, “Kürtlere özerklik istemiyoruz. Bunu siyasi anlamda kullanmıyoruz. Demokratik anlamda bir özerklik istiyoruz. Yani coğrafi bölgelere göre yeniden bir idari yapılanma anlamında. Türkiye’yi bölmeye yönelik bir açılım değil. Tam aksine üniter yapının devamından yana bir yapı istiyoruz.” diyor.
      <br/>
      <br/>
      Demirtaş, Kürtçenin serbest olması ama kamusal alanda kullanılmaması gerektiğini düşünüyor. Önerilerini şöyle sıralıyor: Belediyelerde, belediye meclislerinde Kürtçe konuşulabilmeli. Ama Ankara’ya gelindiğinde Türkçe konuşulmalı. Yine devlet dairelerinde Türkçe konuşulmalı. Her Kürt anne ve baba çocuğuna mutlaka Türkçe öğretmek zorunda.  Kürtçe, eğitimde zorunlu değil seçmeli olmalı. Yani insanlar hangi seçeneği istiyorsa onu tercih etmeli. İstanbul’da çalışmak isteyen bir kız Türkçeyi çok iyi öğrenmeli. Hakkâri’deki bir bakkal da bir İzmirlinin, Antalyalının dilini bilmek zorunda.
      <br/>
      <br/>
      1921 ANAYASASINA GÜÇLÜ VURGU VAR
      <br/>
      <br/>
      DTP’nin sivil anayasa önerisi metninde Türkiye Cumhuriyeti’nin ilk anayasası olan ve kurucu özelliği bulunan 1921 Anayasası örnek gösteriliyor. DTP’liler zaten argümanlarında sık sık bu anayasaya vurgu yapıyor. PKK elebaşı Öcalan’ın avukatları aracılığıyla yaptığı haftalık açıklamalarda da hemen her seferinde 21 Anayasası’na vurgu yaptığı biliniyor. Peki neden 21 Anayasası? DTP’nin Grup Başkanvekili Demirtaş cevaplıyor: “Bu anayasa farklı din, dil, kültür ve etnik farklılıklara göre düzenlenmiş. Bizim taleplerimiz ve sivil anayasa taslağımız 21 Anayasası ile büyük benzerlikler gösteriyor. Çünkü 21 Anayasası ruhu itibariyle özgürlükçü bir anayasa.”
      <br/>
      <br/>
      1921 Anayasası herhangi bir etnik unsuru tanımlamıyor. Türk ifadesi hiçbir yerde yok. Bunun yerine cephede Kurtuluş Savaşı’nda mücadele eden tüm etnik gruplar için millet kavramı geçiyor. Bu millet kavramı ile ağırlıklı olarak Müslümanlar kastediliyor. Bu genel ifadeler daha sonra 1924 Anayasası’nda değiştiriliyor, Türk, Türkiyeli ve Türk milleti gibi ifadeler kullanılıyor.
      <br/>
      <br/>
      SAKIK: BİRİNCİ MECLİS KAYITLARINI İNCELİYORUZ
      <br/>
      <br/>
      DTP’de sivil anayasa önerisi için sadece hukukçu milletvekilleri uğraşmıyor. 20 milletvekili bulunan grupta şu sıralar katkı sunmak için hemen herkes harıl harıl çalışıyor. Bunlardan biri de DTP Muş Milletvekili Sırrı Sakık. Parlamentoda ikinci kez yer alan Sakık, Kurtuluş Savaşı yılları dahil 1920’den bu yana Meclis’te yapılan konuşmaların tutanakları ile gizli celseleri inceliyor. Ayrıca bu döneme ilişkin çeşitli yayınlardan çıkmış kitapları alıp okuyor. Kendi ifadesiyle âdeta bir öğrenci gibi “anayasa dersi” çalışıyor. Sakık, yaptığı araştırmalarda özellikle 1922’deki celselerin önemli olduğunu söylüyor: “Bu dönem tam bir geçiş dönemi. Günümüzde olduğu gibi benzer tartışmalar o günlerde de var. Ama herkes, karşısındakini kendi konumunda kabul ediyor. İnsanlar kavga etmiyor. Belli bir döneme kadar Kürt milletvekillerinin Atatürk ile çok sıcak ilişkileri var. Atatürk onlara Kürdistan, Lazistan milletvekilleri diye hitap ediyor, iltifatlar ediyor. İşte biz bu ruhu yakalayabilirsek eminim ki sorunlarımızı çok rahat çözülebiliriz. Mesela başımıza silah dayasalar Kuzey Irak’a gitmem. Ama belki de geçmişte yapılan hatalar yüzünden kimseyi inandıramıyoruz.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29766), [web.archive.org (arşiv bağlantısı)](http://web.archive.org/web/20080516083914/http://www.aksiyon.com.tr:80/detay.php?id=29766)
