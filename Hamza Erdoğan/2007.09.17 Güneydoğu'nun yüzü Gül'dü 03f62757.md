# Güneydoğu’nun yüzü Gül’dü

*Hamza Erdoğan 2007.09.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cumhurbaşkanı Gül’ün ilk gezisini Doğu ve Güneydoğu’ya yapması, bölgenin geleceğine olan umutları belki de hiç olmadığı kadar yeşertti. Aksiyon, dört günlük tarihî geziyi izleyerek bölgenin nabzını tuttu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080111221850im_/http://www.aksiyon.com.tr/resim/667/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Cumhurbaşkanı Abdullah Gül’ün ilk yurtiçi gezisini Doğu ve Güneydoğu’ya yapması, bölge halkı tarafından büyük sevinçle karşılandı. Gül, ayağının tozuyla gittiği bölgede birlik ve kardeşlik vurgusu yaparken, halk bu tarihî ziyaretin coşku ve güvenini bir arada yaşadı. Ziyaretten büyük mutluluk duyduklarını dile getiren bölgedeki kanaat önderleri ise gezinin, ihmal edilen bölge halkının devletle yeniden kaynaşması adına çok önemli bir dönüm noktası olabileceğine vurgu yapıyor. Cumhurbaşkanı Gül’ün 4 günlük gezisi sırasıyla Van, Başkale, Yüksekova, Hakkari, Siirt, Şırnak, Diyarbakır’ı kapsadı. Eylül ayının serin ve güneşli bir gününde Van Ferit Melen Havaalanı’na inen Gül’ü karşılayan heyette DTP Milletvekilli Özdal Üçer’in de yer alması dikkat çekti. Millî Eğitim Bakanı Hüseyin Çelik’in eşlik ettiği Gül, Van’da tam bir sevgi seliyle karşılaştı.
   <br>
    <br>
     CUMHUR, BAŞKANI İLE BULUŞURKEN
     <br/>
     <br/>
     Cumhurbaşkanı, hoşamedinin ardından dünyanın en uzun caddeleri arasında gösterilen 7 km’lik İpekyolu Caddesi boyunca vatandaşlar tarafından oluşturulan sevgi koridoru arasında valiliğe geçti. Valilik bahçesinde toplanan yaklaşık 10 bin insanı selamlayan Gül, daha önce oluşturulan güvenlik şeridini kaldırtarak halkla konuştu, kaynaştı. Ardından çok sayıda sivil toplum kuruluşunun temsilcileriyle bir toplantı yaptı, sorunları dinledi. Burada vatandaşların, akşam geç saatlere kadar Gül’ün çıkışını beklemeleri dikkat çekti.
     <br/>
     <br/>
     Van’da bu tarihî ziyaretle ilgili görüşlerini sorduğumuz şehir eşrafından Emin Koç, Gül’ü misafir etmekten onur duyduklarını vurguluyor. Emin Koç, çok daha anlamlı bir faktöre dikkat çekiyor: “İlk gezinin bu bölgeye yapılması çok daha anlamlı.” Muradiye ilçesinden gelen 10 çocuk babası Ebubekir Akkoyun ise güler yüzlü, herkese eşit yaklaşan ve demokrat kişiliğinden dolayı Abdullah Gül’ün cumhurbaşkanı olmasını istediğini, bu nedenle 100 km uzaktaki ilçeden kendisini görmeye geldiğini anlatıyor.
     <br/>
     <br/>
     Geceyi Van’da geçiren Cumhurbaşkanı, sabah saatlerinde askerî helikopterle Başkale’ye geçti. İlçe girişine asılan “Başkale’ye Gül geliyor; cumhur, reis ile buluşuyor” yazılı dev afişin altında, kırmızı güllerle karşılanan Gül, burada vatandaşlarla selamlaşıp tokalaştıktan sonra Hakkari’nin Yüksekova ilçesine geçti. Gül, geçmişte ismi terörle anılan ve geçtiğimiz yıl Şemdinli’de yaşanan olayın benzerlerine sahne olan 100 bin nüfuslu ve 2730 rakımlı Yüksekova’da da çok büyük coşkuyla karşılandı.
     <br/>
     <br/>
     ÖZAL’DAN SONRA O GELDİ
     <br/>
     <br/>
     Yüksekova Hükümet Konağı önünde meydanı dolduran kalabalığa hitap eden Gül, kısa; ancak son derece anlamlı bir konuşma yaptı: “Bana gösterdiğiniz sevgi, benim şahsımda devlete gösterdiğiniz sevgi ve muhabbettir. Geçmişte bazı ihmaller olsa da artık devletimizin bütün imkânları emrinizdedir. Yeter ki birlik, beraberlik ve kardeşlik duygularımız perçinlensin.” Kendisine gösterilen ilgiden onur duyduğunu sözlerine ekleyen Cumhurbaşkanı’nın, 4 yaşındaki bir kız çocuğunu kucağına alarak öpmesi duygulu anlar yaşattı. Yüksekovalı Mustafa Alptekin, merhum Turgut Özal’dan sonra Cumhurbaşkanı Gül’ün ilçelerini ziyaret etmesinden dolayı büyük şeref duyduğunu anlatıyor. Alptekin, devletin şefkatine ihtiyaç duyulan böylesi bir dönemde yapılan ziyaretin çok anlamlı olduğuna işaret ediyor.
     <br/>
     <br/>
     ASKER İLE DE KAYNAŞTI
     <br/>
     <br/>
     Cumhurbaşkanı’nın Yüksekova’dan sonraki durağı Hakkari oldu. Gül, ilk olarak Hakkari Dağ Komando Tugay Komutanlığı’nı ziyaret etti. Tugay Komutanı Tuğgeneral Azmi Tufan Cinek tarafından karşılanan Gül, Valilik önünde toplanan binlerce vatandaşa hitap etti. Mesajları yine kardeşlik, birlik, beraberlik üzerineydi: “Bana gösterdiğiniz bu sevgi, ülkemizdeki kardeşliği pekiştiriyor. Hep beraber el birliği içinde ülkemizin doğusunu, batısını, kuzeyini, güneyini zenginleştireceğiz.” Konuşması sık sık “Türkiye seninle gurur duyuyor”, “Gül dalında, Abdullah Gül Çankaya’da güzel” sloganlarıyla kesildi cumhurbaşkanının.
     <br/>
     <br/>
     Geceyi Dağ Komando Tugay Komutanlığı’nda geçiren Gül, Türkiye-Macaristan millî maçını askerlerle birlikte seyretti. Cumhurbaşkanı, ilk sahurunu da Mehmetçik’le birlikte yaptı. Gezinin üçüncü gününde Siirt ve Şırnak vardı programda. Ve tabii ki büyük bir coşku ve heyecan… Çiçeği burnunda cumhurbaşkanı, bu iki şehirde de benzer mesajlar verdi.
     <br/>
     <br/>
     Ve son durak Diyarbakır… Üstelik, günlerden cuma… Cuma namazı vakti şehre gelen Gül, İstasyon Camii’ne geçti. Yeni cumhurbaşkanının burada namaz kılacağını öğrenen çok sayıda vatandaş, İstasyon Meydanı’nda ve cami önünde toplanıp sevgi gösterisinde bulundu Gül’e. Bu sevgi seli üzerine, aracını camiye 100 metre kala durduran Abdullah Gül, Diyarbakırlılarla selamlaşıp tokalaştı. Gül, daha sonra diğer illerde olduğu gibi sivil toplum kuruluşları ve işadamlarıyla uzunca bir toplantı yaptı.
     <br/>
     <br/>
     Cumhurbaşkanı Gül’ün ayağının tozuyla Doğu ve Güneydoğu’ya düzenlediği ‘ilk çıkarma’ çok yönlü sonuçlar doğuracağa benziyor. Yeni dönemde artık Çankaya’ya kapanan değil, halkın içinde onların sorunlarını dinleyip çözüm üreten bir cumhurbaşkanı olduğu somut olarak ortaya çıktı. Ankara’nın şefkatli eli vatandaşa ulaştığı takdirde bölge halkının devletin yanında yer alacağı da net bir şekilde görüldü. 22 Temmuz sonrası ‘teşekkür’ mahiyeti de taşıyan gezi, bölge halkının belleğine kazındı. Dört günlük hummalı ziyaret, sembolik anlamının ötesinde daha uzun süre konuşulacağa benziyor.
     <br/>
     <br/>
     SİVİL TOPLUM, BÖYLE BİR HEYECAN YAŞAMADI
     <br/>
     <br/>
     Şeyhmus Akbaş (DOGÜNSİFED) Başkanı) DEVLET, HALKA İNDİ
     <br/>
     <br/>
     "Gezi çok anlamlı. Halkla kucaklaşmasını çok önemli buluyoruz. Taleplerimizi ortaya koyan bir dosya sunduk kendilerine. Cumhurbaşkanının halka inerek birebir sorunlarını dinlemesini yeni bir sürecin başlangıcı olarak görüyoruz. Bu nedenle ziyaretten büyük heyecan duyduk."
     <br/>
     <br/>
     <br/>
     Aziz Özkılıç (DOSİAD Başkanı) SORUNLAR, ÜLKEYİ TEHDİT EDİYORDU
     <br/>
     <br/>
     "Diyarbakır 7 yıldan bu yana ilk kez bir cumhurbaşkanı ağırlıyor. Bu durum Sayın Cumhurbaşkanımızın bölgeye verdiği önemin göstergesidir. Geçmişte siyasilerin ve hükümetlerin bölgeye olan ilgisizlikleri Diyarbakır ve diğer bölge illerini gerileterek çeşitli sorunlara düçar etti. Bu durum, ülkemizin de geleceğini tehdit eder hale gelmiştir. Sorunlarımızın aşılması için Sayın Cumhurbaşkanımızın desteklerine ihtiyacımız var."
     <br/>
     <br/>
     <br/>
     Metin Tekçe (Hakkari’nin DTP’li Belediye Başkanı) BİRLİK VE BERABERLİK ÇÖZÜMÜ...
     <br/>
     <br/>
     "Ziyaret son derece olumlu geçti. Bölgenin refahı ve huzuru için Sayın Gül’ün verdiği mesajlar umut verici. Cumhurbaşkanımız ‘geçmişin ihmali’ üzerinde durarak, bu ihmallerden dolayı Hakkari’nin büyük sıkıntılar geçirdiğini söyledi. Sayın Gül’ün samimiyetinde bu ihmallerin birlik beraberlikle çözüleceğine inandım."
     <br/>
     <br/>
     <br/>
     Abdulkadir Akboz (GÜNGİAD Başkanı) BU ŞANSI İYİ DEĞERLENDİRECEĞİZ
     <br/>
     <br/>
     "Sayın Cumhurbaşkanımız, tarafsızlığı ve halkı kucaklayıcı portresiyle bölge insanının sonsuz güvenini kazanmıştır. Ayrıca Gül’ün ilk ziyaretini bölgemize yapması sorunların azalması konusundaki umutlarımızı artırmıştır. Yaptığımız toplantıda, kendilerine bölgenin sorunlarını ilk elden iletme fırsatı bulduk. Bu ziyareti hem bölgemiz hem de ülkemizin yarınları adına büyük bir şanstır. Bu şansımızı en iyi şekilde değerlendireceğimize inancım tam."
     <br/>
     <br/>
     <br/>
     Feridun Irak (VATBO Yönetim Kurulu Başkanı) EL ELE ÇÖZÜM MESAJINI ALDIK
     <br/>
     <br/>
     "Sayın cumhurbaşkanımız halkla temasında, bizlerle yaptığı toplantılarda birlik ve beraberlik mesajları vermiş, sorunların ele ele verilerek çözüleceği hedefini ortaya koymuştur. Cumhurbaşkanımızın birlik ve beraberlik mesajlarına sonuna kadar destek veriyoruz. Sivil toplum kuruluşları ve meslek kuruluşları temsilcileri ile günde iki defa görüşme yapması da bir ilkti."
     <br/>
     <br/>
     <br/>
     Zahir Kandaşoğlu (VATSO Yönetim Kurulu Başkanı) ÇÖZÜM GARANTİSİ VERDİ
     <br/>
     <br/>
     "11. Cumhurbaşkanımızın ziyareti ve yapılan görüşmelerden olumlu sonuçlar elde edileceğine inanıyorum. Van’da sivil toplum örgütlerinin katıldığı toplantıda kendisine aktarılan sorunları tek tek not alması ve görüşlerini belirtmesi bizleri çok çok sevindirdi. Hatta bir konuda İran cumhurbaşkanıyla görüşeceğini söyleyerek çözüm garantisi verdi. Görüşmelerdeki samimiyeti herkesi çok olumlu etkiledi."
     <br/>
     <br/>
     <br/>
     M. Ali Ayan (Şırnak Esnaf ve Sanatkarlar Odası Başkanı) TARİFİ İMKÂNSIZ SEVİNÇ YAŞADIK
     <br/>
     <br/>
     “Sayın Cumhurbaşkanımızın ziyaretini çok anlamlı buluyorum devlet adına. Aslında bu ziyaretle devlet, bulunması gereken yerde olduğunu göstermiştir. Sayın Gül’ün davranışı kaynaşmayı sağlamıştır. Biz Şırnaklılar olarak Cumhurbaşkanımızın ilçemize gelmesinden tarifi imkansız bir sevinç yaşadık. Ayrıca Sayın Gül’ün verdiği sözlerin arkasında duracağından kuşkumuz yoktur.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28416), [web.archive.org (arşiv bağlantısı)](http://web.archive.org/web/20080111221850/http://www.aksiyon.com.tr:80/detay.php?id=28416)
