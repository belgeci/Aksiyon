# Cuntanın bombaladığı 'darbeder' köy

*Hamza Erdoğan 2008.05.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Umurbeyliler, 27 Mayıs darbesinden çok çekti. Baskılar, tacizler, hakaretler, uçaklardan atılan bombalar… Cuntanın toplu sürgün planından ise son anda kurtuldu. Aksiyon, Umurbey’de dönemin tanıklarıyla görüştü.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080919191145im_/http://www.aksiyon.com.tr/resim/703/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080919191145/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080919191145/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080919191145oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080919191145oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   27 Mayıs darbesinin üzerinden tam 48 yıl geçti. Bir başbakan ve iki bakanın idamıyla sonuçlanan darbeyle ilgili çok şey yazıldı, söylendi. Üzerinden yarım asır geçse de toplum hafızasında hâlâ canlılığını koruyor. Darbenin etkileri sadece hedefteki siyasilerle sınırlı kalmadı. Aileleri, yakınları psikolojik tacizlere, baskılara, tecride maruz kaldı yıllarca. Hatta ihtilalciler işi o kadar ileriye vardırdılar ki idama mahkum edilenlerle manevi bağı olduğuna inandıkları illeri, ilçeleri, beldeleri hatta köyleri bile bir nevi topluca cezalandırdılar. Tacizlere maruz kalanlar büyük dramlar yaşadı, yaşıyor.
   <br>
    <br>
     Bütün bunların yaşandığı yerlerden biri de Bursa’nın Gemlik ilçesine bağlı Umurbey beldesi. Celal Bayar’ın doğduğu köy olan Umurbey, darbe dönemi ve sonrasındaki yıllarda büyük sıkıntılar yaşadı. Umurbeyliler, üzerinden yarım asır geçen darbenin izlerini hâlâ silmiş değil. 27 Mayıs ve dönemin mağdurlarını çağrıştıran her olay onları yaşadıkları yıllara götürüyor.
     <br>
      <br>
       27 Mayıs’a giden süreci çok iyi takip ediyordu Umurbeyliler. Ne de olsa Demirkırat (Demokrat Parti) Umurbey’de kurulmuş, Türk demokrasisinin temeli bu köyde atılmıştı. Bu yüzden hemşehrileri Celal Bayar ile Başbakan Adnan Menderes’e büyük sevgi ve saygı duyuyorlar, onlara sahip çıkmayı ‘vefa borcu’ görüyorlardı.
       <br/>
       <br/>
       O dönemde henüz televizyon olmadığı için herkes gibi onlar da Alparslan Türkeş’in darbeyi duyuran konuşmasını radyodan öğrenir. Sabahın erken saatlerinde herkes şok içindedir. Ama asıl şoku birazdan yiyecektir Umurbeyliler. Çünkü köylerine askerler akmaya başlar cemselerle. Köyün bütün giriş çıkışları kontrol altına alınır. 83 yaşındaki Rıfat Somer’in ifadesiyle “Bir bakıma kuşatılır” belde. Milli Birlik Komitesi üyesi bir üsteğmen, kendisinden kıdemce daha rütbeli olan beraberindeki yüzbaşıya emir verir köylüyü meydanda toplamak üzere. Köyün erkekleri meydanda toplanır. Bu sırada köylüye gözdağı vermek için erlere emir verilir. Mermiler silahların ağzına sürülür.
       <br/>
       <br/>
       YUNAN İŞGALİNİ HATIRLATAN MANZARALAR AĞLATTI
       <br/>
       <br/>
       Herkes büyük korku içindedir. Bazı yaşlılar ağlamaya başlar. Üsteğmen, “Ne oldu babalıklar, zülfiyare mi dokunduk?” şeklinde alaycı bir tavırla ağlama sebeplerini sorar. Yaşlılar cevap vermeye cesaret edemeyince o dönemde köyün okumuşlarından Osman Gürsoy, söz alarak şunları söyler: “Kurtuluş Savaşı’nda Yunan askerleri köylüyü tam da burada topladı. Hatta şu caminin bahçesinde bulunan çınar ağacına bazı gençlerimizi astılar. Onlar da sizin gibi mermileri tüfeğe sürüp bize doğrultuyorlardı. O manzaralar aklımıza geldi. O yüzden ağlıyoruz.” MBK’li üsteğmen bunun üzerine kısa süreli bir şaşkınlık geçirir. Ortalık buz kesmiştir âdeta. İlkokul mezunu köylü ders dolu konuşmasına devam eder: “Siz kimsiniz, biz kimiz? Sizler bizim evlatlarımızsınız. Benim 5 erkek çocuğum var. Bunlardan bazıları askerliğini yaptı, diğerlerini de askerliğe hazırlıyoruz. Hepimiz askeriz oğlum.”
       <br/>
       <br/>
       UÇAKLAR KÖYÜ BOMBALADI, KADINLAR DÜŞÜK YAPTI
       <br/>
       <br/>
       Osman Gürsoy’un sözleri biraz pahalıya mal olur. Çünkü üsteğmeni rahatsız eden bu cevap nedeniyle Gürsoy ve köyün ileri gelenleri tutuklanarak cezaevine gönderilir.
       <br/>
       <br/>
       Köylüler gördüğü baskı ve şiddet karşısında darbeyi falan unutur,  kendi derdine düşer. Çünkü darbe sabahıyla birlikte köyde yeni bir dönem başlamıştır. Asker her yerde devriye gezer, bazı evlerin kapısında nöbet tutar, kapılar pencereler dinlenmeye başlanır. Köylü âdeta psikolojik işkenceye maruz bırakılır. Köyün gençleri zaman zaman sıra dayağından geçirilir.
       <br/>
       <br/>
       Köyde bütün bunların yaşanması yetmiyormuş gibi havadan da tacizler yapılır. Darbeden iki gün sonra uçaklar sürekli uçuş yapar köy semalarında. Uçuşlar bazen o kadar yakındır ki evlerin camları kırılır, korkan yaşlılar sandalyelerin altına girer. Köpekler dâhil aşırı gürültüden korkan hayvanlar başka köylere kaçar. Korku içinde kalan çocuklar uyuyamaz olur. 80 yaşındaki Nezihe Somer, yaşadıklarını şu sözlerle anlatıyor: “Biz evin içinden çıkamazdık askerlerin korkusundan. Çocuklar korkudan bir şey isteyemez oldu. Uçaklar hayatımızı altüst etti. Sesleri kulaklarımda çınlıyor hâlâ.” Nezihe teyze, yaşadıklarını aktarırken o günlere gidiyor, bazen heyecanlanıyor, bazen de sessizliğe gömülüyor. Gözleri yaşarıyor, pencereden dışarı bakıyor. Sanki sürekli tetikte beklediği o günlerdeki tedirginliği ve hayal kırıklığını bir kez daha yaşıyor: “Allah bir daha o günleri yaşatmasın.”
       <br/>
       <br/>
       Uçak tacizleri sadece uçuşlarla sınırlı kalmaz. Zaman zaman egzoz patlamasına benzer yüksek desibelli sesler çıkartılır kasıtlı olarak. Amaç gözdağı verip köylüyü sindirmektir. Tacizler günlerce sürer. Köylü tepki göstermez. 81 yaşındaki Hasan Beşli “Ne derlerse yapardık; ama yine hırslarını alamazlardı.” diyor. Hızını alamayan darbeciler, bu sefer köye bomba atılmasına karar verir. Bunun üzerine Eskişehir Ana Jet Üssü’nden havalanan uçaklar, köyün 200-300 metre uzağındaki tepeleri bombalar. Gerisini Nezihe teyzeden dinleyelim: “O zaman 6 aylık bir çocuğum vardı. Önümde mamasını yediriyordum. Birden şiddetli bir patlama sesi duydum. Can havliyle yere kapaklandım. Nasıl olduysa oğlumu da alıp kendimi ona siper etmişim. Günlerce uyku uyuyamadık çoluk çocuk olarak. Ne istiyorlardı bizden, ne günahımız vardı bilemiyorum.”
       <br/>
       <br/>
       Köyde yaklaşık bir hafta boyunca süren uçak tacizlerinden dolayı bazı vatandaşlar kalp krizi geçirir, hastaneye kaldırılır. Yine köylülerin anlatımına göre, atılan bombalardan korkan bazı hamile kadınlar erken doğum yapar, bazıları ise düşük. Nezihe teyze, “Kime ne diyebilirdik ki! Azıcıkın sesini çıkaran erkekleri zaten hemen ya köyden sürüyorlardı, ya da mapushaneye gönderiyorlardı. Uçaktan atılan bombalar nedeniyle bazı kadınlar düşük yaptı. Ama bunların kimler olduğunu söylemedik.” diyor.  Bu arada saat 22.00’den sonra kimse evinden çıkamaz, bunu göze alanlar hapsi de göze almış demektir. Köyde 3-5 kişi bir araya gelse dayaktan geçirilir. Köylünün altınlarını ve yüzüklerini almak da komitacıların uyguladığı sindirme taktiklerindendir.
       <br/>
       <br/>
       MENDERES DÖNEMİNDE İNSANLIĞIMIZI ANLADIK
       <br/>
       <br/>
       Darbe sonrası kurulan Yassıada Mahkemeleri, 77 yaşındaki Celal Bayar ve 11 sanığı ömür boyu hapse mahkûm eder. Adnan Menderes, Hasan Polatkan ve Fatin Rüştü Zorlu Eylül ayında idam edilir. Bütün Türkiye’yi yasa boğar idamlar. Ancak, infaz haberleri Umurbey’de çok daha farklı yankılanır, farklı hissedilir. O dönemde bin 200 nüfuslu olan köy sessizliğe gömülür. Kimsenin ağzını bıçak açmaz. 1964-67 yılları arasında Umurbey Belde Belediye Başkanlığı yapan 83 yaşındaki Rıfat Somer, o günleri anlatırken kelimeler boğazında düğümleniyor. Ardından anlatmaktan vazgeçer gibi oluyor. Ama bizi kırmamak için kendini toparladıktan sonra başlıyor konuşmaya: “O günde âdeta her evde yas vardı. Sanki herkesin evinden cenaze çıkmıştı. Çoluk çocuk günlerce ağladık. Yıllarca beklediğimizi bulmuştuk. Bunu kaybedince bir türlü kabullenemiyorduk. Çok büyük adamlardı, ama yaşatmadılar. Celal Bayar’ı da belki Atatürk’ün arkadaşı olduğu için asmadılar.”
       <br/>
       <br/>
       Rıfat dede, ilerlemiş yaşına rağmen yaşadıklarını hâlâ belleğinde tüm ayrıntılarıyla hatırlıyor. Örneğin askerî yönetimle Demokrat Parti farkını şöyle anlatıyor: “Ekmek bulamazdık. Buğdayımız var. Un yapamıyoruz. Un yapınca eve getiremiyorduk. Jandarmaya yakalanıyorduk. Şehirlerarası yollar yoktu. DP döneminde yollar yapıldı. Köylere traktör girmeye başladı. Kısacası insan olduğumuzun farkına ancak bu dönemde vardık.”
       <br/>
       <br/>
       Rıfat Somer, Umurbeylilere uygulanan baskıların Adalet Partisi’nin iktidara geldiği 1965 yılına kadar sürdüğünü söylüyor. Yani tam 5 yıl boyunca darbecilerin görülmemiş sindirme taktiklerine, küfür ve hakaretlerine dayanmak zorunda kalmışlar. Tabii onları savunanlar da olmuş. Örneğin asker bir paşanın oğlu olan dönemin CHP Gemlik İlçe Teşkilatı Başkanı Daniş Ekim devreye girmiş. Bu köyden kimseye zarar gelmeyeceğini belirterek onlara kefil olmuş. Bunun üzerine baskılar bir nebze olsun azalmış, ama hiçbir zaman kesilmemiş.
       <br/>
       <br/>
       DERSİM GİBİ DAĞITACAKLARDI
       <br/>
       <br/>
       Yıllar sonra komitacıların bu tutumlarının altında başka niyetlerin olduğu ortaya çıkmış. Köylülerin ifadelerine göre, kendilerini tahrik edip başka yerlere sürmek istemişler. Yani köylüleri tahrik edip, askere karşı gelmelerini sağlamak, ardından da güvenlik gerekçesiyle beldeyi dağıtmak istemişler. Hatta bunun için her türlü tedbir bile alınmış. Umurbeylilerin Doğu’nun en ücra köşelerindeki köylere taksimi bile yapılmış. Köy kahvehanesinin bahçesinde yan masada bizi dinleyen beldenin yaşlılarından Ali Gedik heyecanlanarak masaya kadar geliyor: “Bizi İnönü dönemindeki Dersim (Tunceli) gibi dağıtacaklarmış aslında. Ama biz dikkatli davrandık. Ellerine koz vermedik.” Gedik, MBK’nın tutumundan dolayı askere bakışlarının olumsuz etkilendiğini de söylüyor.
       <br/>
       <br/>
       YAŞ ORTALAMASI BİLE DÜŞTÜ
       <br/>
       <br/>
       Umurbey, iklimi ve sahip olduğu coğrafi yapısıyla yaşamak için son derece uygun bir belde. Denize çok yakın olmasına rağmen yükseklikten dolayı nem oranı son derece düşük. Zeytin ağaçları başta olmak üzere bağ ve bahçelikler içindeki Umurbey, Türkiye’de oksijen oranı en yüksek bölgelerden biri. Bu yüzden köyde yaş ortalaması Türkiye ortalamasının çok üzerinde. Sakinlerinin anlatımına göre halen yaş ortalaması 90 civarında. Aslında bu ortalama, geçmiş yıllarda çok daha yüksekmiş: 100’ün üzerinde! Köylülere bu düşüşün sebebini soruyoruz, şakayla karışık şu cevabı veriyorlar: “60 İhtilali bizde hâl mi bıraktı? Ömrümüzü yedi. Yıllarca gece gündüz canımız burnumuzda yaşadık. O günlerde yaşadıklarımız gözümüzün önünden gitmiyor.”
       <br/>
       <br/>
       Bugün 4 bin civarında nüfusu olan Umurbey, Padişah Abdülaziz’in de dikkatini çeken bir beldeymiş. Rivayetlere göre, deniz yoluyla İstanbul’dan gelip Gemlik Körfezi üzerinden Bursa’ya giderken dikkatini çeker ve “Çok yüksek ve güzel bir yerde” diyerek hayranlığını dile getirir padişah. Bu arada o yıllarda Bursa’da yaptırılan iki rüştiye mektebinden biri Umurbey’e yaptırılır. Bayar’ın babası olan Bulgaristanlı Abdullah Fehmi Efendi de bu okulun ilk öğretmeni olur. Demokrat Parti’nin kuruluş hikâyesi de aslında Abdullah Fehmi Efendi ve oğlu Celal Bayar sayesinde Umurbey ile çakışır.
       <br/>
       <br/>
       20 YIL CELAL BAYAR’A BAKTI
       <br/>
       <br/>
       Celal Bayar, 1964’te Kayseri Cezaevi’nden çıktıktan sonra Umurbey’e yerleşti ve 1986 yılında ölümüne kadar burada ikamet etti. Nezihe Somer, “Ben ona 20 yıl baktım. Bizim için bir vazifeydi. Çok nazik bir insandı. Kimseden bir beklentisi yoktu. Çoğunlukla bizim evde yatardı. Bazen kendi evinde kalırdı. Ben yemeğini, kahvaltısını yapar götürürdüm. ‘Nezihe hanım çok iştahlı yemekler yapıyorsun, beni şişmanlatacaksın diyordu. Ölünce çok üzüldük. Hane halkından birini kaybettik sanki.
       <br/>
       <br/>
       Umurbey’de dolaşırken her yerde DP’nin izlerini görmek mümkün. Celal Bayar’ın evi, Menderes, Polatkan ve Zorlu isimleri cadde ve sokaklara verilmiş. Bayar’ın mezarı burada kendisi için yapılan Anıtmezar’da bulunuyor. Beldedeki Celal Bayar Müzesi, müze olmaktan çok DP’li yılların arşivi mahiyetinde.
       <br/>
       <br/>
       GÜVENTÜRK: BAYAR’I BİZE YANLIŞ TANITMIŞLAR
       <br/>
       <br/>
       Emekli Korgeneral Faruk Güventürk’ün darbeden sonra 1972’de, Umurbey’de bulunan Celal Bayar Müzesi’ne yaptığı ziyarette, ziyaretçi defterine yazdıkları, darbe pişmanlığının izlerini haykırıyor gibi. Yıllarca dindar insanlara karşı takındığı sert tutumuyla bilinen ve Menderes, Zorlu ile Polatkan’ı normal süresinden önce idam ettiren Güventürk, deftere şunları yazmış: “Bu güzel köyde ‘Bayar’ müzesini, kütüphanesini gezdim. Hayran kaldım. Her devlet reisine örnek bir hareket. Milyonlara varan maddi değerli hediyeleri müzeye bağışlamak cidden takdire şayan. Celal Bayar’ı çok yanlış tanıtmışlar bize. Sayın Bayar’ı, bütün gönlümle takdir ettim. Bir kere daha anladım ki Atatürk, insan seçmekte yanılmazmış. Hayranlık, sevgi ve saygı hislerimle dolu olarak ayrılıyorum.”
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30375), [web.archive.org (arşiv bağlantısı)](http://web.archive.org/web/20080919191145/http://www.aksiyon.com.tr:80/detay.php?id=30375)
