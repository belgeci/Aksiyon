# Güneydoğu'da susuz afet

*Hamza Erdoğan 2008.05.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kuraklık, Güneydoğu’yu kırıp geçirirken halk daha çok ilgi bekliyor. Sulanan arazilerin yemyeşil olması ise kuraklıkla savaş ve bölgesel kalkınma için GAP’ın acilen bitirilmesi gerektiğini gösteriyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080530032102im_/http://www.aksiyon.com.tr/resim/703/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080530032102/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080530032102/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080530032102oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080530032102oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bin yıllardır bu topraklarda hem bereket hem de kuraklık yan yana yaşanıyor. Hz. İbrahim de bir kuraklık sonrası Harran’dan başka diyarlara göçtü. Ama yakın tarihimizde bu topraklar böylesi bir kuraklığa şahit olmadı. Harran Ovası’nı da içine alan Güneydoğu Toroslar’ın altındaki bölge bu sene çok ciddi bir kuraklık imtihanından geçiyor. Güneyde Kilis, batıda Adıyaman, doğuda Şırnak, kuzeyde Diyarbakır’a uzanan Güneydoğu Anadolu bölgesinde kuraklık ciddi yaralar açtı. Türkiye’nin en önemli hububat üretim merkezlerinden biri olan bölgede buğday, arpa ve mercimek gibi hububat ürünlerinin neredeyse tamamı tarlada kurudu. Şimdilerde yemyeşil olması gereken Güneydoğu’nun geniş ve verimli topraklarında hasat mevsimini andıran kupkuru manzaralar hâkim.
   <br>
    <br>
     Kuraklık, Kilis’ten Şırnak’a kadar 3 milyon 200 bin hektarlık geniş bir alanda etkili oldu. En çok etkilenen illerin başında Şanlıurfa, Diyarbakır ve Mardin geliyor. Verim kaybının yüzde 90’ların üzerinde olduğu tahmin ediliyor. Bazı yerlerde ekili alanlar tamamen yok olmuş vaziyette. Gaziantep, Adıyaman, Kilis, Batman, Siirt ve Şırnak ise kuraklıktan ikinci derecede etkilendi. Bu illerdeki zarar ise yüzde 40-80 arasında değişiyor.
     <br>
      <br/>
      BAHAR DEĞİL HAZAN MEVSİMİ
      <br/>
      <br/>
      Bölgede yaklaşık 15 milyon dönüm alan kuraklıktan etkilendi. Yani 400 bin civarında çiftçinin ürünü toprağa gömüldü. Şiddetli kuraklığın çiftçiye maliyeti en az 5 milyar YTL olacak. Aksiyon, susuz afetin vurduğu Şanlıurfa, Diyarbakır, Mardin ve Şırnak’tan sıcak izlenimlerle döndü.
      <br/>
      <br/>
      İlk durağımız Diyarbakır Ovası. İlkbaharda yeşilden bir örtüye bürünen uçsuz bucaksız ovada bu yıl manzara çok farklı. Adeta çölü andıran kurak ve çatlak topraklar boyunca traktör sesleri de duyamıyoruz haliyle. Diyarbakır’ın ilçelerinde de durum farklı değil. Çınar, Silvan, Bismil ve Ergani ovalarında da toprak suya hasret kalmış. Buğday tarlalarının çoğu zamanında çimlenememiş. Topraktan başını birkaç santim çıkartanlar ise yağmurla beslenemeyince kupkuru kesilmiş. Aynı tablo arpa ve mercimek tarlaları için de geçerli. Hazro, Lice ve Kulp gibi ilçeler rakım yüksekliğinden dolayı kuraklıktan fazla etkilenmemiş; ancak dağlık olan bu ilçelerde fazla tarım alanı yok.
      <br/>
      <br/>
      TRAKTÖRÜ YARI FİYATINA ALAN YOK
      <br/>
      <br/>
      Diyarbakır İl Tarım Müdürü Mustafa Kayhan’ın verdiği bilgiye göre ilde en son 1941 yılında buna benzer bir kuraklık yaşandı. Ancak kuraklık hiçbir zaman bu yılki kadar geniş bir alanda etkili olmadı.
      <br/>
      <br/>
      Güneydoğu’da kuraklıktan etkilenmeyen çiftçi yok gibi. Bunlardan biri de Diyarbakır’a 40 kilometre mesafedeki Çölgözeli köyü çiftçilerinden Fahri Soyak. Yıllardır Diyarbakır Ovası’nda eski usullerle hububat eken çiftçi, son yıllarda modern üretime yönelmiş. Kredi ile aldığı yeni traktör, yaklaşık 100 bin YTL’ye mal olmuş. Bu heyecanla 300’ü buğday, 130’u arpa olmak üzere toplam 430 dönüm hububat ekmiş. Emeğinin semeresini heyecanla beklemiş; ama olmamış: “Büyük emeklerle tarlaya ektiğim tohumlar çıkmadı. Yağış ha bugün ha yarın düşer, dedik ama olmadı. Büyük şaşkınlık içindeyiz.” Soyak, bu yıldan ümidini kesmiş. Bu yüzden, hasar tespit çalışmalarından sonra tarlalarını yeniden sürmüş. “Krediyle aldığım traktörümü müşteri olsa yarı fiyatına satacağım. Ama alan yok.” diyor
      <br/>
      <br/>
      6 BİN DÖNÜMÜM GİTTİ, ZARARIM 100 BİN YTL
      <br/>
      <br/>
      İlin özellikle Dicle havzasından uzak bölgelerinde çok büyük kayıplar yaşanmış. Bu kesimlerdeki tarlaların hemen hepsi yok olmuş. Dicle’ye yakın olan araziler ise nispeten şanslı. Çünkü nehirden su alan çiftçi ürününü sulamayı başarmış. Bismil ilçesine bağlı Bakacak köyünde yaşayan Hasan Açıl, iki durumu da yaşayan çiftçilerden. Açıl, üç ortakla birlikte bin dönümü Dicle nehri kenarında olmak üzere toplam 7 bin 500 dönümlük alanda ekim yapmış. Kuraklık baş gösterince nehirden su çekerek bin dönümü sulamayı başarmış. Ancak geriye kalan 6 bin 500 dönümlük alandaki ekinlerin tamamını kaybetmiş. Hasan Açıl, sulayabildiği tarlasında ise üçte bir zarar bekliyor.  Açıl, bu yılki zararının 100 bin YTL’yi aştığını söylüyor. Yıllardır bölgeye su getirmeyen yetkilileri suçluyor; ama kendine de iğne batırmayı ihmal etmiyor: “Zamanında kuyu açıp gerekli önlemleri almadık; şimdi bunun cezasını ödüyoruz.”
      <br/>
      <br/>
      HAYVANCILIK DA BAŞKA MERALARA GÖÇÜYOR
      <br/>
      <br/>
      Kuraklık bölge ekonomisinde önemli yere sahip hayvancılığı da etkiliyor. Meralardaki ot kıtlığı yüzünden özellikle küçükbaş hayvanlar Doğu Anadolu yaylalarına götürülüyor. Bazı besiciler ise hayvanlarını ucuz fiyattan satmak zorunda kalıyor. Geçen yıl nisan ayında başka illere 6 bin küçükbaş, 859 adet de büyükbaş hayvan götürülürken, bu sene 200 bin civarında küçükbaş ve 50 bin büyükbaş hayvan göç etmek zorunda kaldı. Bu rakamların terör gerekçesiyle Doğu’daki bazı yaylalarda şu an uygulanan yasağın 1 Haziran’da kaldırılmasıyla birlikte iki katına çıkacağı tahmin ediliyor.
      <br/>
      <br/>
      Diyarbakır Koyun ve Keçi Birliği Başkanı Abdullah Çetinkaya, hayvancılıkla geçinen köylünün çiftçiden çok daha vahim hâlde olduğunu düşünüyor. Ona göre insanlar bir şekilde yeme ihtiyaçlarını karşılayabilir. Ama hayvanların böyle bir şansı yok: “Aç kalınca kısa sürede telef olur. Pazara götürülse para etmiyor. Vatandaş da mecburen başka illere götürüyor.” Çetinkaya’ya göre sadece Diyarbakır’dan günde 45-50 kamyon küçükbaş hayvan başka illere götürülüyor.
      <br/>
      <br/>
      Arıcılık sektörü de zor durumda. Arıcılar, bu yıl beslenecek çiçek bulamayan arılarını başka illere götürmek iç için yollara düştü. Daha önce Karacadağ eteğindeki ormanlık alanları tercih eden arıcılar, bu yıl Toros dağları ile İç Anadolu bölgesine gitmek zorunda kaldı. Arıcılar, gittikleri bu yeni bölgelerde yer kiralamak ve dolayısıyla ücret ödemek zorunda kalıyor. Buna nakliye masrafları da eklenince haliyle işin maliyeti kat kat artıyor.
      <br/>
      <br/>
      TOPRAKLARIN YÜZDE 85’İ SULANABİLİR
      <br/>
      <br/>
      Kuraklığın pençesinde kıvranan GAP kapsamındaki Diyarbakır topraklarının yüzde 85’i sulanabilir durumda aslında. Yani barajlarda biriken sular kanallarla araziye taşınsaydı, bugün bu manzaralar olmayacaktı. Fakat gerekli altyapı olmadığı için tarlaların ancak yüzde 11’inde sulu tarım yapılabiliyor. Yüzde 5’i Dicle Kralkızı ve Silvan sulama barajları ile DSİ’nin sulama göletlerinden sağlanıyor. Diğer kısmı ise artezyenden.
      <br/>
      <br/>
      Diyarbakır’da her yıl ortalama 6 milyon dönüm alana hububat ekiliyor. Diyarbakır Ticaret Borsası Meclis Başkanı Ebubekir Bal, sadece Diyarbakır’da meydana gelen zararın 1 milyar YTL’yi aştığını söylüyor. Bal’a göre bölge çiftçisinin kendisini toparlayabilmesi yılları alacak.
      <br/>
      <br/>
      Rotamızı Şanlıurfa’ya çeviriyoruz. 180 km’lik Diyarbakır-Şanlıurfa yolu boyunca sağlı sollu kurumuş tarlalar var. Geniş tarlalardan bazıları sürülmüş, bazılarında ise koyunlar, inekler otluyor. Şanlıurfa ve ilçelerindeki tarlaların büyük bir kısmı da adeta kavrulmuş durumda. Bölge halkının tabiriyle Şanlıurfa’da toprak hiç bu kadar suya iştiyaklı olmamış.
      <br/>
      <br/>
      Şanlıurfa’dan Suruç’a giderken yol kenarındaki tarlada hayvanlarını otlatan yaşlı bir vatandaşın yanına gidiyoruz. Adı, Mehmet Artuk. Suruç’un Gölen köyünden. Yüzü güneşten yanmış, elleri nasır bağlamış 58 yaşındaki Mehmet amcanın. Kuraklık onu da vurmuş. Elleriyle, çatlamış toprakları gösteriyor: “İyi çekin iyi, Ankara’dakiler görsün!” Hayatında böyle bir kuraklık görmemiş o da. 9 çocuk babası Mehmet amca, bölgedeki hemen her çiftçi gibi borçlanarak buğday ekmiş. Ama 140 dönümlük tarlası tamamen yok olmuş. Mehmet amca, çaresiz kalınca çocuklarından bazılarını Adapazarı’na fındık toplamaya, bazılarını ise Yozgat’a şeker pancarı çapasına göndermiş.
      <br/>
      <br/>
      Şanlıurfa’da kuraklık bilhassa Suruç, Bozova, Siverek, Hilvan ve Viranşehir ilçelerini etkilemiş. Bölgenin önemli tahıl merkezlerinden biri olan Suruç’ta çiftçilik yapan Murat Yeşildere’nin 170 bin YTL masraf yaparak ektiği 6 bin dönümlük tarlası tamamen kurumuş. Yeşildere’nin tek tesellisi birkaç yıl önce ektiği Antep fıstığı: “Allah yüzümüze baktı. İki sene önce bunları ektim. Yoksa perişan olmuştum.”
      <br/>
      <br/>
      KÖYLER DE KAPALI ARTIK!
      <br/>
      <br/>
      Güneydoğulu yıllardır mevsimlik işçi olarak başka illere göçüyor. Ama bu yıl çok farklı bir tablo var ortada. Zira önceki yıllarda daha çok bölgede ekim yapacak arazisi olmayanlar giderken bu sene hemen herkes gitmiş. Bir başka anlatımla geçtiğimiz yıllarda bölgeden ayrılan mevsimlik işçilerin oranı beşte bir iken bu yıl yüzde 80’ler civarında.
      <br/>
      <br/>
      Mevsimlik göçün en çok yaşandığı il Şanlıurfa. Gezdiğimiz pek çok köyde insan bulmak imkânsız nerdeyse. Uluhanlar köyünde yaşayan çiftçilerin bütün hububatı yok olduğu için tasını tarağını toplayan başka illere gitmiş. Şu an 400 hanelik köyde sadece 7 aile yaşıyor. Bu insanların çoğu da yaşlı.
      <br/>
      <br/>
      Uluhanlar’da ikamet eden Halil Akkuş, Ekim ayında 20 dönüm tarla ekmiş. Ancak tarla tamamen kurumuş. Ot olmayınca koyunlarını elinden çıkarmak zorunda kalmış. Geriye sadece dört tane kalmış. Akkuş, eşini ve çocuklarını akrabalarıyla birlikte Eskişehir’e işçiliğe göndermiş. Babası yatalak olduğu için ona bakıyor. Köyde pek kimse kalmadığı için, işlettiği küçük bakkalı da randıman vermiyor.
      <br/>
      <br/>
      8 çocuk babası 48 yaşındaki Ali Kurt da icarla 240 dönümlük tarlaya buğday, arpa ve mercimek ekmiş; ama hepsini kaybetmiş: “Bu iş için 30 milyar borca girdim. Geceleri uykum kaçıyor, uyuyamıyorum. Kâbus görüyorum.” Para kazanması için 15 yaşındaki çocuğunu Yozgat’a şekerpancarı çapasına göndermiş.
      <br/>
      <br/>
      MEVSİMLİK İŞ BULMAK DA ZORLAŞTI
      <br/>
      <br/>
      Suruç’un Kurutepe köyünde de benzer bir manzara var. 40 haneli köyde şu an 4 ailenin kapısı açık. Diğerleri çocuklarıyla birlikte batıya gitmiş. 150 dönüm ekini telef olan 11 çocuk babası Osman Çelikaslan da aldığı traktörün borcunu ödemek için mecburen dışarıda çalışmaya gitmek zorunda: “Ancak bu sene başka yerlerde mevsimlik iş bulmak çok zor. Ne yapacağımı bilemez hâldeyim.”
      <br/>
      <br/>
      GAP 6. Bölge Ziraat Odası Başkanı Halil Dolap, çiftçinin zor durumda olduğunu, çaresiz insanların yuvalarını terk edip gittiğini söylüyor. Dolap’ın verdiği bilgiye göre bölgede şu an köylerin yüzde 90’ı boşaldı. Dolap, mağdur olmalarına rağmen seslerini duyuramamaktan muzdarip: “Çiftçi borç derdindedir. Umudumuz hükümette. Telefonlarımız susmuyor.”
      <br/>
      <br/>
      Şanlıurfa, maruz kaldığı kuraklığa rağmen aslında Güneydoğu’daki 'pek çok ile göre çok daha şanslı. Çünkü GAP’ın en önemli ayağı olan Atatürk Barajı’ndan en fazla su alan il burası. Şanlıurfa’da tarımsal alanların yüzde 14’ünü Atatürk Barajı suluyor. Çiftçinin bir kısmı da açtıkları kuyulardan su sağlıyor.
      <br/>
      <br/>
      Harran ve Ceylanpınar ovalarının verimli topraklarına Atatürk Barajı’ndan su taşıyan kanallar, bölgenin can damarı olmuş adeta. Yani suyun gittiği yerlere hayat ve bereket gelmiş. Üstelik bazı çiftçiler tarımı modern yöntemlerle yapıyor. Çok değil daha on sene öncesine kadar çöl olarak algılanan ve sıcaklığıyla dillere destan Harran’da dolaşırken kendinizi Çukurova ya da Bursa’nın verimli ve yeşil ovasında hissediyorsunuz. Buradaki tarımsal hareketlilik gözden kaçmıyor. Harran’da yaklaşık 500 bin dönüm alanda hemen her türlü üretim yapılıyor.
      <br/>
      <br/>
      MARDİN 19 YILDIR GAP SUYUNU BEKLİYOR
      <br/>
      <br/>
      Mardin’deyiz... Kızıltepe Ovası’ndan başlayıp Nusaybin ve Cizre’yi içine alan geniş topraklar hazan yemiş gibi. Kuraklıktan sararmış tarlalarla ürün alınamadığı için sürülen tarlalar iç içe. Yani bölge genelinde olduğu gibi burada da çöl manzarasını aratmayan bir tablo var. Ovaya inince durumun daha vahim olduğu ortaya çıkıyor. Çoğu binlerce dönümü bulan tarlalarda ekin ya hiç bitmemiş, ya da tam sapa duracakken kurumuş. Biraz daha büyüyenler var ama dane tutmadığı için hayvanlara yem yapılmak üzere toplanıyor. Anlatılanlara göre 150 yıldır görülmedik bir kuraklık yaşanıyor Mezopotamya Ovası’nda. Daha önce bu mevsimde yemyeşil olan ve hemen her türlü ürünün yetiştiği ovada çiftçi şimdi kuraklığın pençesinde. Yılda 2-3 ürün alınabilen Kızıltepe ve Mardin’de bu yıl hemen hiç gelir beklenmiyor.
      <br/>
      <br/>
      Bölgede sulu tarım yok denecek kadar az. Çünkü Atatürk Barajı’nın sularını bu bereketli ovaya taşıyacak kanal ve borular henüz inşa edilmemiş. Oysa başlangıçta bütün GAP bölgesinde olduğu gibi Mezopotamya Ovası’nın da 1989’da suya kavuşturulması tasarlanmıştı. GAP gecikince plan sürekli revize edildi. Daha sonra 2002 yılı olarak öngörüldü. Bu da olmayınca 2010 denildi. Ama hâlâ bu ovaya su götürecek ortada ne bir kanal ne de bir tünel mevcut.
      <br/>
      <br/>
      TEFECİLERİN ELİNE DÜŞTÜM
      <br/>
      <br/>
      İldeki en hazin kuraklık tablosu Kızıltepe’de. Türkiye’nin ikinci Çukurova’sı olarak nitelendirilen ve Mezopotamya Ovası’nın başlangıcı olan Kızıltepe’de kelimenin tam anlamıyla yaprak kımıldamıyor. Yaklaşık 10 bin çiftçi, arazilerini sürmek için zarar tespit çalışmalarının bitmesini bekliyordu.
      <br/>
      <br/>
      Kızıltepe Göllü köyünden Abdülkadir Acay, çiftçinin hâlini özetliyor: “Bu sene bin 550 dönüm hububat ektim. Ancak hepsi yok oldu. 200 milyarın üzerinde masraf oldu. Çoğunu borç ederek yapmıştım. Uykum kaçıyor, psikolojim bozuldu. Üniversitede okuyan üç çocuğuma para gönderemiyorum. Tefecilerin eline düştüm.”
      <br/>
      <br/>
      Diyarbakır, Şanlıurfa ve Mardin’deki manzaraların benzeri Adıyaman, Kilis, Gaziantep, Batman, Siirt ve Şırnak’ta yaşanıyor. Adıyaman’daki kuraklığın sebep olduğu zarar yüzde 80 gibi tahmin ediliyor. Diğer illerde ise yüzde 40 ila 70 arasında değişiyor.
      <br/>
      <br/>
      Peki Güneydoğu’daki ürün kaybı Türkiye’yi nasıl etkiyecek? Öncelikle Türkiye’nin diğer bölgelerinde böyle bir sorunun olmadığı söylenebilir. Özellikle tahıl ambarı olarak bilinen İç Anadolu bu sene iyi yağış aldı. Trakya’ya aynı şekilde bol yağış düştü. Akdeniz, Doğu Anadolu ve Ege’de durum fena değil.
      <br/>
      <br/>
      Tarım ve Köy İşleri Bakanlığı Müsteşarı Vedat Mirmahmutoğulları, bu yüzden Güneydoğu’daki kuraklığın Türkiye’yi makro düzeyde etkilemeyeceğini söylüyor. Ancak bir istisnayla: Kırmızı mercimek. Çünkü kırmızı mercimeğin hemen tamamı (yüzde 98) bu bölgede üretiliyor. Bu da Türkiye’nin kırmızı mercimek krizi yaşayacağını gösteriyor. Müsteşar Mirmahmutoğulları, bakanlık olarak bu konuda gerekli önlemleri alacaklarını söylüyor. Bölgede geçen yıl 1 YTL civarında olan kırmızı mercimek şu an piyasada 3 bin YTL’den alıcı buluyor.
      <br/>
      <br/>
      Güneydoğu, Suriye ve Irak başta olmak üzere birçok bölge ülkesine de her yıl hububat ihraç ediyor. Güneydoğu’daki bazı toptancılar, diğer bölgelerden temin ettikleri hububatı Irak ve Suriyeli müşterilerine yüksek fiyattan satmaya hazırlanıyor. Bölgede şimdiden “Bir tanker buğdaya, bir tanker mazot” esprisi yapılıyor.
      <br/>
      <br/>
      DESTEK VERİLSİN, GAP HIZLANSIN
      <br/>
      <br/>
      Kuraklıktan etkilenen Güneydoğulu çiftçi ne istiyor? Başta da belirttiğimiz gibi, bölgede çiftçi ve yetkililerle yaptığımız görüşmelerde aslında hemen herkesin ortak iki temel talebi vardı: Kayıplarının karşılanması için devletin kendilerine destek vermesi, GAP’ın bir an önce bitirilmesi. Güneydoğu çiftçisi aslında son derece kanaatkâr. Hiç kimse devletten zararının tamamen karşılanmasını istemiyor. Sadece bazı kolaylıklar istiyorlardı: Kredi borçları ertelensin. Elektrik borçlarından kaynaklanan faizler silinsin, kalan ana para için de taksit imkânı verilsin. Önümüzdeki yıl için tohumluk, gübre ve mazot için yüzde 50 hibeli kredi desteği sağlansın. Ekini telef olanların hiç değilse bir kısım zararları karşılansın. Diyarbakır Ziraat Odası Başkanı Bahri Erdem’e göre, hasar gören hububat ekili alanlar ‘afet’ kapsamına alınmalı ve bunların bedeli en kısa sürede ödenmeli.
      <br/>
      <br/>
      Tarım ve Köyişleri Bakanlığı yetkilileri, bölgede halen zarar tespit çalışmalarının yapıldığını, çiftçinin mağduriyetini giderecek formül üzerinde çalışıldığını dile getirdi. Dergimiz yayına hazırlandığı sırada ise beklenen haber geldi. Hükümet destekleme tedbirlerini hayata geçirme kararı aldı. Buna göre, kuraklıktan zarar gören çiftçiye tohumluk desteği ödenecek. Ayrıca borçları faizsiz olarak bir yıl süreyle ertelenecek.
      <br/>
      <br/>
      UMUT, AK PARTİ HÜKÜMETİNDE
      <br/>
      <br/>
      Güneydoğulu çiftçinin ikinci isteği ise GAP’ın sulamaya yönelik kısmının hızlandırılması. Hatta bunu kuraklıktan kaynaklanan zararlarının karışlanmasından daha önemli görüyorlar. Çünkü, bölgedeki su sıkıntısını temelli halledecek çözümün bu projeden geçtiğini çok iyi biliyor, bu kuraklığın ders olmasını istiyorlar. Kızıltepe Ziraat Mühendisleri Odası Başkanı Süleyman Irmak, böylelikle “krizin fırsata çevirelebileceğini” vurguluyor.
      <br/>
      <br/>
      Bölge insanı, GAP konusunda yıllardır verilen sözlerin yerine getirilmemesi nedeniyle umutsuzluğa düşmüş. Ancak Tarım ve Köyişleri Bakanı Mehdi Eker’in bölgeyi yakından bilen bir isim olması, ekonomiden sorumlu Devlet Bakanı Nazım Ekren’in GAP ile ilgili yaptığı çalışmalar yeni bir ümit kapısı aralamış. Özellikle Başbakan Tayyip Erdoğan’ın 2013’te bitirecek GAP Eylem Planı’nı açıklaması heyecan uyandırmış. Bölgede zaten tek umut hükümet ve özel sektör olarak görülüyor. İsmini vermek istemeyen Kızıltepeli bir ziraat mühendisinin şu sözleri düşündürücü: “Biz bölge olarak oyumuzu AK Parti’ye verdik. Bölgemizde zaten başka parti yok. Düşünün ki CHP ve MHP’de tek bir temsilcimiz yok. DTP’nin zaten böyle bir derdi yok. Bir de iş adamları gelip buralarda işyeri ve fabrika açarsa bu hem bölgeyi fakirlikten kurtarır, hem de iyi bir kaynaşmaya vesile olur.”
      <br/>
      <br/>
      Türkiye, GAP’ı faaliyete geçirdiği takdirde bölgedeki tarım alanları hem iki katına çıkacak hem de daha verimli hâle gelecek. Yaklaşık 8 milyon insanın yaşadığı bölgenin gelir seviyesi hızla artacak.
      <br/>
      <br/>
      Güneydoğu, sulama için çok uygun bir bölge aslında. Şanlıurfa Tarım İl Müdürü Abdullah Keskin, gelecekte yaşanması kuvvetle muhtemel kuraklık sorununun aşılması için bu bölgenin mutlaka suya kavuşturulması gerektiğini söylüyor. Keskin, küresel ısınmanın GAP projesinin önemini daha da artırdığını kaydediyor.
      <br/>
      <br/>
      Dicle Üniversitesi Ziraat Fakültesi Tarımsal Yapılar ve Sulama Bölümü öğretim üyelerinden Dr. Öner Çınar ise mevcut sulama yöntemi konusunda uyarılarda bulunuyor: “Eğitim şart. Vahşi sulamanın terk edilmesi gerekiyor. Bölgede adeta toprak cinayeti işleniyor. Çünkü bu şekilde hem fazla su kullanılıyor, hem de arazinin fiziki ve kimyevi yapısı bozuluyor.”
      <br/>
      <br/>
      GÜNEYDOĞULU TARIMI ÖĞRENİYOR
      <br/>
      <br/>
      Kuraklıktan dolayı bugünlerde işler iyi gitmese ve moraller bozuk olsa da aslında çok güzel işler de oluyor bölgede. GAP kapsamındaki Atatürk, Kralkızı ve Karakaya barajlarından su alan kesimlerde lokal de olsa artık modern tarım yapılıyor. Mesela bugüne kadar vahşi sulama(salma) yapılan Harran Ovası’nda artık basınçlı damla-yağmurlama yöntemiyle sulama yapılıyor. Devlet çiftçiyi bu yönde teşvik ediyor. Yüzde 50’ye varan desteklemelerde bulunuyor. Yine bölgede seracılık yapılıyor. 400 civarında sera kuruldu.
      <br/>
      <br/>
      Halil İbrahim Çelik, Harran’da modern yöntemlerle üretim yapanlardan. Karaali beldesinde, Kırsal Kalkınma Yatırımlarının Destelenmesi Projesi kapsamında yüzde 50 hibe toplam 30 dönüm üzerine kurduğu modern tesislerde üretim yapıyor. Seralar kışın termal su ile ısıtılıyor. Tesiste 70 kişi çalışıyor. Ürünlerin çoğu makinelerle toplanıyor. Tesiste, 2 mühendis, 2 tekniker ve 1 tarım danışmanı var. Antalya ve İstanbul’daki lüks otellere domates gönderiyor. Hatta Avrupa ülkelerine bile gönderiyor: “Eskiden Çukurova’dan bize domates geliyordu, şimdi biz gönderiyoruz.”
      <br/>
      <br/>
      Bölgede uygulanmaya başlanan modern tarım yöntemleriyle birlikte ürün çeşitliliğinde de artış yaşandı. On sene öncesine kadar biber (isot) ile birlikte sadece buğday, arpa ve mercimek dışında ürün yetiştirilmeyen bölgede şimdi her türlü sebze ve meyve yetişiyor. Bölgede devletin de teşvikiyle özellikle son yıllarda meyveciliğe büyük bir rağbet var. Antep fıstığı, zeytin, madem, ceviz, nar üretiminde önemli ölçüde artış kaydedildi. Bir rakam vermek gerekirse bölge genelinde 2006 yılında 25 milyon Antep fıstığı ağacı yetiştirilirken, 50 bin ton civarında ürün elde edildi. Yine 1 milyon civarında olan nar ağacı yaklaşık 20 bin ton ürün verdi. Sulu tarımla birlikte bölgedeki pamuk üretim alanları genişlerken, organik tarım da giderek yayılıyor.
      <br/>
      <br/>
      <br/>
      <br/>
      GÜNEYDOĞU’DA KURAKLIKTAN ETKİLENME ORANLARI*
      <br/>
      Güneydoğu Anadolu Bölgesi’ndeki 9 ilde etkili olan kuraklık en çok Şanlıurfa, Diyarbakır, Mardin ve Adıyaman’ı vurmuş. Bazı illerin tahmini kuraklık zararları şöyle...
      <br/>
      <br/>
      Şanlıurfa: Yüzde 95, Diyarbakır: Yüzde 95, Mardin: Yüzde 90, Adıyaman: yüzde 85, Batman: Yüzde 75, Gaziantep: Yüzde 65, Şırnak: Yüzde 70, Kilis: Yüzde 60, Siirt: Yüzde 65.
      <br/>
      <br/>
      <br/>
      <br/>
      <br/>
      Vedat Mirmahmutoğulları*: HÜKÜMET GÖREV BAŞINDA
      <br/>
      <br/>
      Tarım ve Köy İşleri Bakanlığı Müsteşarı Vedat Mirmahmutoğulları, Bakan Mehdi Eker’le birlikte yaptıkları incelemelerde bölgenin çok ciddi bir kuraklıkla boğuştuğunu yerinde gördüklerini dile getiriyor. Mirmahmutoğulları, zarar tespit çalışmalarının süratle yapıldığını dile getirerek halkın mağduriyetini giderecek bir formül bulunacağını kaydediyordu. Beklenen haber, dergimiz yayına hazırlanırken geldi. Bakan Mehdi Eker, zararların karşılanması için çalışmalar başlatıldığını açıkladı. Konuyu görüşmek üzere Devlet Bakanı Nazım Ekren başkanlığında toplanan Ekonomi yönetimi, destekleme tedbirlerini hayata geçirme kararı aldı. Buna göre, kuraklıktan zarar gören çiftçiye tohumluk desteği ödenecek. Borçları da faizsiz olarak bir yıl ertelenecek.
      <br/>
      <br/>
      <br/>
      <br/>
      *Tarım ve Köy İşleri Bakanlığı Müsteşarı Alican Ebedinoğlu*: KURAKLIK ÇOK BOYUTLU SONUÇLAR DOĞURUR
      <br/>
      <br/>
      Güneydoğu’nun ekonomisi yüzde 80’ler seviyesinde tarıma dayalı. Hatta bölgedeki sanayinin çoğu bile tarıma dayalı olarak işliyor. Verimin düşük olması inşaattan sanayiye, sağlıktan eğitime tüm sektörleri etkiledi. Sadece Diyarbakır ve Şanlıurfa’da 3’er milyon, Mardin ve Adıyaman’da 1,3’er milyon dekar alanda hasar var. Bölge halkının büyük kısmı kırsalda yaşıyor. Bu dikkate alındığında kuraklığın sadece maddi kayıplarla atlatılamayacak düzeyde olduğu görülecektir. Yaşanan kuraklık zaten pamuk ipliğine bağlı bölge ekonomisinin büsbütün dibe vurmasına neden olacak sonuçlar doğurmuştur.
      <br/>
      <br/>
      <br/>
      <br/>
      *Diyarbakır Esnaf ve Sanatkârlar Odaları Birliği (DESOB) Başkanı Murat Yeşildere*:
      <br/>
      KAN DAVALARI VE NİZALAR ARTABİLİR
      <br/>
      <br/>
      Güneydoğu çiftçisi henüz kuraklığın şokunda. Bunun sonuçları asıl 3-5 ay sonra ortaya çıkacak. Çünkü bu bölgede hemen herkes bir şekilde borçlanarak bu işi yapıyor. Bütün alacak verecek planını hasat sonrasına göre ayarlıyor, ticari sözleşmelerini, alış verişini buna göre yapıyor. Tüm ürününü kaybeden çiftçi sonuç alamayınca borcunu nasıl ödeyecek? Yakında alacaklılarla borçlular arasında ölümle sonuçlanan kavgalar yaşanırsa kimse şaşırmasın. Hatta kuraklık önümüzdeki yıllarda da devam ederse su kavgaları baş gösterecek. Geçtiğimiz ay Viranşehir’de 5 kişi su yüzünden öldürüldü.
      <br/>
      <br/>
      <br/>
      <br/>
      *Suruç İlçe Tarım Çiftçi Danışmanı Ziraat Mühendisi İsmail Demiral*: SU İÇİNDE SUSUZLUK ÇEKİLİYOR
      <br/>
      <br/>
      Kuraklık bölgede yaşayan 8 milyon insanı da etkiledi. Çünkü bütün sektörler zincirleme olarak etkilendi. Ama burada asıl sorgulanması gereken, bölgenin hâlâ suya kavuşturulmaması. Dünyanın en önemli projesine bir ton para harcayacaksınız ama kanal olmadığı için barajlarda biriken bu suları alıp toprakla buluşturamayacaksınız. Maalesef geçmişte yapılan hatalar nedeniyle toprağı bol, suyu bol olan Güneydoğu’da susuzluk çekiliyor.
      <br/>
      <br/>
      <br/>
      <br/>
      *Şanlıurfa Sanayi ve Ticaret Odası BaşkanıMehmet Kaya*: ASIL KRİZİ AĞUSTOSTAN SONRA BEKLİYORUZ
      <br/>
      <br/>
      Çiftçinin cebine bu sene para girmeyecek. Parası olmayınca borçlandığı esnafa para veremeyecek. Esnaf ve tüccar iş yapamayacak. Ayrıca hayvancılık da bitme noktasına geldi. Asıl krizi biz sekizinci (ağustos) aydan sonra bekliyoruz. Çünkü herkes buna göre borçlanmış. Şimdiden insanlarda bir tedirginlik ve korku oluşmuş. Yakında kırsal göç başlayacak. İntihar olayları artacak. Kan davaları yaşanacak. Onun için tahribat olmadan önlem almak lazım. Çiftçinin hiç olmasa bu yılla ilgili borçları ertelensin.
      <br/>
      <br/>
      *Diyarbakır Ticaret ve Sanayi Odası Başkanı
      <br/>
      <br/>
      <br/>
      <br/>
      HERKESİN UMUDU GAP
      <br/>
      <br/>
      Ekonomik, sosyal, kültürel ve stratejik boyutları olan Türkiye’nin en büyük projesi GAP’ın yüzde 50’den fazlası tamamlanmış durumda. Toplam 32 milyar dolara mal olması beklenen proje kapsamında 22 sulama, 19 da hidroelektrik barajı var. ‘Hükümetin son ekonomik açılımlar içine aldığı bölgeye ilk etapta 3 milyar doların üzerinde kaynak aktarılması bekleniyor. Bu rakam, 2013 yılına kadar 12 milyar YTL olarak hedefleniyor.’ Özellikle önümüzdeki 5 yıl içinde yapılacak dev yatırımlarla bölgenin Türkiye’nin tahıl ambarı hâline getirilmesi hedefleniyor.
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30365), [web.archive.org (arşiv bağlantısı)](http://web.archive.org/web/20080530032102/http://www.aksiyon.com.tr:80/detay.php?id=30365)
