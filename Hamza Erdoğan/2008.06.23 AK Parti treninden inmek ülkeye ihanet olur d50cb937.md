# AK Parti treninden inmek, ülkeye ihanet olur

*Hamza Erdoğan 2008.06.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AK Parti’de farklı düşüncelerin bulunmasının normal olduğunu vurgulayan Vahit Erdem, kendisiyle ilgili iddiaları “toplum mühendisliği ürünü” diye niteleyip ekliyor: “AK Parti gemisini en son ben terk ederim.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090122153229im_/http://www.aksiyon.com.tr/resim/707/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090122153229/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090122153229/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090122153229oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090122153229oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   AK Parti Kırıkkale Milletvekili Vahit Erdem, ANAP kökenli bir siyasetçi. Aynı zamanda NATO Parlamenterler Asamblesi Türk Grubu Başkanı. Geçmiş yıllarda devletin çeşitli kademelerinde önemli görevler aldı: DPT’de Uzman ve Daire Başkanı, Toplu Konut ve Kamu Ortaklığı İdaresi Kurucu Başkanı, Savunma Sanayi Kurucu Müsteşarı, Başbakanlık Başdanışmanı, Cumhurbaşkanlığı Genel Sekreter Yardımcılığı… Geçtiğimiz günlerde seçim bölgesinde yayımlanan bir yerel gazeteye verdiği röportajda partisine yönelik özeleştiri mahiyetinde bazı açıklamaları yer aldı Vahit Erdem’in. Ona göre başörtüsü düzenlemesi, merkez sağ parti imajı oluşturamama ve sürekli aynı kabine üyeleriyle yola çıkmak hataydı. “AK Parti 280-285, diğer partilerin vekil sayısı ise onu dengeleyecek şekilde olsaydı bu sıkıntılar olmazdı.” sözleri de Erdem’e ait. Bu beklenmedik çıkış partide değil belki ama medyada geniş yankı buluyordu.
   <br>
    <br>
     Başbakan Erdoğan’ın “Bu trenden inen bir daha binemez” açıklamasının ardından ANAP kökenli bir grup AK Parti milletvekilinin bu sözlerden rahatsızlık duyarak yemekli bir toplantı yaptıkları iddia edildi. Yemeğe Mesut Yılmaz, Oltan Sungurlu ve Kamran İnan da davetliydi söylentilere göre. Toplantıya katılanlar arasında ismi geçen Vahit Erdem, bu iddiayı kesin dille reddediyor. Bazı şeyleri eleştirse de partisiyle bir sıkıntısının olmadığını vurguluyor. Zor zamanlarda bu tür söylentilerin çıkabileceğini dile getirerek, bunları “toplum mühendisliği çabalarının bir parçası” olarak görüyor. Gizli kapaklı hesapların adamı, oyuncağı olmayacağını söylerken, farklı hesapların peşinde koşanlara “Trenden inmem” mesajı veriyor.
     <br/>
     <br/>
     -Böyle bir açıklama yapma gereğini neden duydunuz?
     <br/>
     <br/>
     Yerel bir gazetede yaptığım mülakat bazı kesimlerde farklı şekillerde anlaşıldı, çeşitli yorumlara yol açtı. Benim yaptığım açıklamalar, Türkiye’nin içine girdiği durumdan duyduğum üzüntünün tezahürüdür. Ben bir süreci değerlendirdim. Bu sürecin aktörleri ise mensubu olduğum AK Parti, ana muhalefet partisi ve MHP. Bir de devlet kurumlarının takıntıları var. Bu tamamen genele yönelik bir analiz, bir özeleştiriydi. Bazı yanlışları ortaya koymazsak siyasetin de bir anlamı kalmaz. Partinin genel başkanvekilleri, yöneticileri bu açıklamaları yapsa zaten bana gerek kalmaz.
     <br/>
     <br/>
     -Yapılmadı mı bu?
     <br/>
     <br/>
     Türkiye tekrar kısır bir çekişmenin içine çekildi son bir ila bir buçuk yıl içinde. Muhalefet belli söylemlere takılıp kaldı, biz kendi söylemlerimize takıldık kaldık. Şimdiye kadar bu kısır çekişmeye yönelik objektif bir analiz göremedim açıkçası. Seçim bölgemde yerel bir gazeteden bu yönde talep gelince ben de içimdekileri, düşündüklerimi bütün açıklığıyla dökme ihtiyacı hissettim. Bunun için bir ön hazırlığım da yoktu.
     <br/>
     <br/>
     -İçinizi döktüğünüze göre belli ki dertlisiniz. Ya da en azından rahatsızsınız?
     <br/>
     <br/>
     Rahatsızlığım var. Ama bu rahatsızlığı partiyle ilişkiliymiş gibi düşünmek yanlış olur. Ülkenin içinde bulunduğu bu süreçten rahatsızlık duymayan biri var mı? Eğer varsa o zaman ben onun ülke meseleleriyle ilgisinin olmadığını düşünürüm.
     <br/>
     <br/>
     -Nedir sizi rahatsız eden?
     <br/>
     <br/>
     Ülkenin geleceğini daraltan, gelişip kalkınmasını sekteye uğratan bir süreçle karşı karşıyayız. Yaşananlar ülkenin modern, gelişmiş ve muasır medeniyetler seviyesinde olmasını isteyenleri üzüyor.
     <br/>
     <br/>
     ESAS MESELE, DEMOKRASİNİN OTURTULMASI
     <br/>
     <br/>
     -Duyduğunuz bu rahatsızlıkta AK Parti’nin payı nedir?
     <br/>
     <br/>
     Partinin hiç hatası yok dersek o zaman bu durumu düzeltmemiz zor olur. Her şeyi dört dörtlük yaptığımızı, hatadan uzak olduğumuzu söylemiyoruz. Zaten bir partinin şu an yapmaması gereken bazı hususlar olduğunu söyledim, söylüyorum.
     <br/>
     <br/>
     -Nedir onlar?
     <br/>
     <br/>
     Bu devletin bir kuruluş felsefesi var. Bu devletin hassasiyetleri var. Bu hassasiyetler, zamana göre bazen yükselir bazen azalır. Ülke geliştikçe, kalkındıkça artık o hassasiyetlere gerek kalmayınca bu titizlikler de ortadan kalkar. Bu hassasiyetlerde bu kadar titiz olmak doğru mu yanlış mı o da ayrı bir mesele. Sonuçta ülkeyi yönetenlerin bunun farkında olarak icraatlarını götürmeleri gerekir. Mesela AK Parti ve MHP’nin önerisi üzerine Meclis’in aldığı başörtüsü kararı bana göre zamansızdı ve uygun değildi. Çünkü bu konu, ülkenin öncelikli bir meselesi değildi.
     <br/>
     <br/>
     -Ülkenin asıl olan meseleleri nedir?
     <br/>
     <br/>
     Asıl mesele ülkenin kalkınması, gelişmesi ve refahı ile demokratik değerlerin oturması ve güçlenmesi, açılımların devam ettirilmesidir. Türkiye bu istikamette yol aldığı zaman tartıştığımız bu konular doğal olarak marjinalleşir. Hassasiyet olmaktan çıkar. ABD ve tüm Avrupa ülkelerinde kim başörtülü kim değil kimse tartışmıyor. Ben Türkiye’nin de bir gün o noktaya geleceğini düşünüyorum. Onun için bu konularda aceleci olmamak lazım.
     <br/>
     <br/>
     PARTİ İÇİNDEN ELEŞTİRİ ALMADIM; ERDOĞAN’IN ÜZÜLMESİNE ÜZÜLDÜM
     <br/>
     <br/>
     -Yaptığınız açıklamalar partide nasıl karşılandı. Tepki ya da takdir gördünüz mü?
     <br/>
     <br/>
     Parti içinde açıkçası ‘bu açıklamalarınız kötü oldu’ diyene rastlamadım. Aksine bazıları takdir ve teşekkür etti. Bunlar arasında partinin kuruluş felsefesini ortaya koyan insanlar da var. Kaba veya olumsuz bir tutum görmedim. Konuştuğum insanlar teşekkür ediyor.
     <br/>
     <br/>
     -Başbakan ile görüştünüz mü bu açıklamalardan sonra?
     <br/>
     <br/>
     Başbakan ile bu konuda ikili görüşmedim. Sadece koridorda rastladım. Başbakan ile nasılsınız diye el sıkıştık. Ben ‘umarım bana kızmadınız’ dedim. O da ‘yok, sadece üzüldüm’ dedi. Niye üzüldüğünü de bilmiyorum tabii. Başbakanın üzülmesine üzüldüm doğrusu. Kimseyi üzmek değil derdim çünkü. Ama tekrar söylüyorum o konuşma iyi niyetle yapılmış ve ülkenin içine düştüğü bu durumdan duyulan üzüntünün tezahürüydü. Türk devletine ve demokrasinin eksikliklerine yönelik bir özeleştiridir.
     <br/>
     <br/>
     -Bu özeleştiriyi parti adına mı yoksa bu sürece sebep olan tüm aktörleri göz önüne alarak mı yapıyorsunuz?
     <br/>
     <br/>
     Normal hukuk devletinde olmaması gereken şeyler oldu. Bu kurumlar yaptıklarıyla yıpranıyor. Kurumların yıpratılmaması lazım bu noktadan sonra. Burada tabii siyasetçilerin oturup özeleştiri yapması lazım. Hukuk sistemimiz, yargımız ve anayasamız oturup salim kafayla değerlendirme yapmalı. Bu süreçten sağ salim çıkmamız lazım. Ben bunun eleştirisini yapıyorum. Başsavcının hazırladığı iddianame, Anayasa Mahkemesi’nin değerlendirmeleri ayrı bir kategori. Normal bir hukuk devletinde olmaması gereken şeyler. Ama o hâle de gelmesine meydan vermemek lazım. Bu da bize Türkiye’yi yöneten siyasi kadrolara düşüyor. Siyasette iktidarın muhalefetten daha fazla sorumluluğu var. Başkalarına hamle şansı vermeyelim diyorum. Yoksa partimle bir sıkıntım yok benim.
     <br/>
     <br/>
     FİTNE ÇIKARIYORLAR, ALET OLMAM; BAŞBAKAN’IN TREN UYARISI HAKLIYDI
     <br/>
     <br/>
     -Başbakan’ın “trenden inen bir daha binemez” sözü üzerine sizin de aralarında bulunduğunuz bir grup ANAP kökenli AK Parti milletvekilinin yemekli toplantıda bir araya geldiği, bu yemeğe Mesut Yılmaz, Oltan Sungurlu ve Kamran İnan’ın da davet edildiği iddia edildi...
     <br/>
     <br/>
     Bugüne kadar bu anlamda ne siyasi bir grupla ne de şahısla yemek yedim, siyasi konuları konuştum. Bu haberlerin doğru olmadığını zaten daha önce ifade ettim defalarca. Sizin aracılığınızla böyle bir yemeğin olmadığını bir kez daha ifade ediyorum. Birileri fitne çıkarmak için bu tür söylentiler yayıyor.
     <br/>
     <br/>
     -Peki durup dururken nereden çıktı bu?
     <br/>
     <br/>
     Bu tür olağan olmayan dönemlerde bu kabil haber ve yorumlar üretiliyor Türkiye’de ne yazık ki. Gizli saklı işlerin peşinde olmadım. Geleceğe yönelik şahsi hesabı olmayan bir kişiyim. Bu bana güç veriyor. Tek amacım bu ülkenin uluslararası platformlarda görüldüğü şekilde, yine üzerinde bulunduğu coğrafyanın hakkını verecek bir istikamette gitmesi ve o anlayışla yönetilmesi. Çünkü Türkiye, dışarıdan çok büyük görünüyor. Küçük kavgalarla ülkenin enerjisini kaybetmemeli. Mesela başörtüsü bir kavga konusu olmamalı. Bunun üzerinden verilen kavga ile ülkenin geleceği karartılmamalı.
     <br/>
     <br/>
     -Başbakan’ın sözlerinin özellikle eski ANAP kökenli vekillere yönelik olduğu iddia ediliyor.
     <br/>
     <br/>
     Bence bu söz doğru bir söz. Benim siyaset anlaşımda “istifa et, sonra bir daha geri dön” diye bir şey yok. Yani ayrılan bir daha geri gelemez. Çünkü istifa edecek kişi düşünür, taşınır ona göre hareket eder. Bu sözü ben üzerime almadım şahsen. Benim böyle bir niyetim yok çünkü. Ben burada tam olarak neyi kastettiğini bilmiyorum Sayın Başbakan’ın. Ben merkez sağda bir adamım. Beni tanıyan herkes bir çizgimin olduğunu bilir. Parti değiştiren bir mizacım yok. Geçmişte parti değiştirenlerin sonunun nasıl olduğunu çok gördük.
     <br/>
     <br/>
     -Yani partiden ayrılma niyetiniz yok?
     <br/>
     <br/>
     AK Parti, 340 milletvekili ile şu an iktidarda. Ülke, bu parti sayesinde ekonomide, uluslararası ilişkilerde özellikle AB konusunda istikrara kavuştu. Bunu herkes kabul ediyor. Türkiye’ye büyük hizmetlerde bulunmuştur. Bu partide hizmet ediyorum. Halen aktif olarak görevlerim var partide. Hizmet imkânı bulduğum bir partiden ayrılmam için deli olmam gerekir. Yani benim ayrılmam için hiçbir sebep yok.
     <br/>
     <br/>
     -Ama bir rahatsızlık var ki bunları söylüyor diyenler var?
     <br/>
     <br/>
     Amacımız hizmet etmek değil mi? Benim sıkıntılarım partiyle ilgili değil. Türkiye’nin içinde bulunduğu durumdan dolayıdır. Yurtdışına gidiyoruz. Yabancı dostlarımız bizlere bu süreci anlamakta zorluk çektiklerini söylüyorlar. Biz de onlara izah etmekte zorlanıyoruz. Üzüntü ve sıkıntı duyuyoruz.
     <br/>
     <br/>
     -Başbakan geçtiğimiz grup konuşmasında söylediği ‘son nefese kadar mücadeleye devam’ sözü sizin için ne anlama geliyor?
     <br/>
     <br/>
     Ben trenden inmek için şu an hiçbir sebep görmüyorum; ülkeye ihanet olur. O zaman derim ki yollarımız burada ayrılıyor. Ama böyle bir durum da yok. Bunu Sayın Başbakan’la yaptığımız görüşmelerde de dile getirdim. Bu sözlerimden dolayı gemiyi terk eden, trenden inen adam olmayacağımı, hatta en son terk eden kişinin ben olacağımı söyledim. Bunu şu an da söylüyorum.
     <br/>
     <br/>
     -Son günlerde bazı toplantılar yapılıyor. Eski büyükelçi Faruk Loğoğlu; Ahmet Necdet Sezer ve Sabih Kanadoğlu’nun da aralarında bulunduğu bir grubu ağırladı. İsmail Amasyalı Darıca’da benzer bir toplantıya ev sahipliği yaptı...
     <br/>
     <br/>
     Darıca’daki toplantıdan haberim yok. Ankara’daki toplantıda hangi amaçla bir araya geldiklerini bilmiyorum. Fakat siyasi riski ya da sorumluluğu olmayan birtakım kişilerin ülke yönetimi ile ilgili planlar yapmalarını kabul etmek mümkün değil. Eğer ülkeye yön vermek için bir araya geliyorlarsa o zaman siyasi parti kursunlar, halkın karşısına çıksınlar. O zaman saygı duyarız. Onun dışında herhangi bir mekanizmaya tabi olmadan antidemokratik yöntemlerle kurumları yönlendirmek kabul edilemez. Çünkü ülke yönetiminin anayasal çerçevede nasıl yapılacağı bellidir. Devletin kurumları var, siyaset kurumu var.
     <br/>
     <br/>
     KANADOĞLU PARTİ KURSA BİNDE BİR ALAMAZ
     <br/>
     <br/>
     -Birileri yeniden toplum mühendisliğine mi soyunuyor?
     <br/>
     <br/>
     Toplum mühendisliğinin geçmişte çok örneklerini gördük. Çok denendi. Ama bir yere varılmadığını hep birlikte gördük. Yapılan bütün gayretkeşliklere rağmen hukuk ve demokrasi mekanizmalarının işlemesi gerektiğini gördük. Onun için kimse boşuna heveslenmesin. Halkımız bunların farkında. Halkımız artık neyin iyi neyin kötü olduğunu çok iyi biliyor. Onun için dışarıdan metazori müdahalelerle bir sonuca varılmıyor. Mesela Yekta Güngör Özden’in kurduğu Cumhuriyetçi Demokrasi Partisi’nin yüzde kaç oy aldığını bilen yok. Bugün Kanadoğlu ve onun gibi düşünenler parti kursun binde bir bile oy alamazlar. Halep ordaysa arşın burada.
     <br/>
     <br/>
     PAKSÜT-BAŞBUĞ ZİRVESİ NORMAL KARŞILANMAZ; MİLLİYETÇİYİM AMA ÖZAL FELSEFESİNE SAHİBİM
     <br/>
     <br/>
     -Bir de Anayasa Mahkemesi Başkanvekili Osman Paksüt ile Kara Kuvvetleri Komutanı İlker Başbuğ’un karargâhta yaptığı görüşme kamuoyuna yansıdı…
     <br/>
     <br/>
     Bu ziyaret kamuoyunda şüphe uyandırmıştır hâliyle. Anayasa üyeleri, bilhassa yargı ile ilgili görev yapan kişiler, hukuk ve adalet dağıtan kişilerin maddi ve manevi sorumluluğu çok büyük. Bu tür görüşmeler dışarılarda (Batı) normal karşılanmaz.
     <br/>
     <br/>
     -Milliyetçi Hareket Partisi ile fikrî yakınlığınız olduğu söyleniyor…
     <br/>
     <br/>
     Ben hayatım boyunca hiçbir partiye üye olmadım. ANAP’tan aday olunca mecburen oldum. AK Parti’den oldum. Bir insan sağda da solda da milliyetçi olabilir. Benim milliyetçilik anlayışım da kökene dayanmaz. Ülkeyi sevmek, ülkenin gelişip güçlenmesini, ülke menfaatlerini her hâl ve şartta korumaktır. Bundan dolayı yakınlık dışında bir ilgim yok. Milliyetçiyim ama Özal felsefesine sahip bir insanım.
     <br/>
     <br/>
     -Kapatma nedeni olan başörtüsü düzenlemesinin MHP’nin tuzağı olduğu yönünde bir kanaat var kamuoyunda...
     <br/>
     <br/>
     Şimdi bir kere ülkesini seven bir insanın oyun oynayacağı kanaatinde değilim. MHP’nin böyle bir oyunu olamaz. Ben milliyetçiyim diyen ve ülkeyi sevdiğini söyleyen bir partinin böyle bir yola tevessül edeceğini düşünmüyorum ben.
     <br/>
     <br/>
     BİZE KARŞI OLAN ENDİŞELERİ BERTARAF ETMELİYİZ
     <br/>
     <br/>
     -AK Parti’ye karşı yaptı bunu deniyor…
     <br/>
     <br/>
     AK Parti’ye karşı yapsa bile sonuçta Türkiye zarar görür. Partimiz kapatılırsa kişisel olarak ne zararım olur ki benim? Milletvekilleri aç mı kalacak? Bu sürecin faturasını ülke fakirleşerek öder. Bu ülkeye gönülden bağlı olan insanların buna müsaade edeceğini düşünmüyorum. Ama bu işbirliğinin ülkeye bir fayda getirmediğini, aksine zarar getirdiğini rahatlıkla söyleyebilirim. Bazı meselelerin çözümü zamana bırakılmalı.
     <br/>
     <br/>
     -Yüzde 47 oy almayı tehlikeli mi buluyorsunuz?
     <br/>
     <br/>
     Demokrasilerde oy çoğunluğu önemli olmakla birlikte toplumun her kesimine hitap etme de önemlidir. Yani demokrasi biraz da geniş paylaşımlı bir rejimdir. Sivil toplum örgütleri var, öğretim kurumları, devletin birtakım kurumları var. 22 Temmuz’dan sonra toplumun bazı kesimlerinde yapılan yönlendirmelerin de etkisiyle bazı endişelerin arttığına dair söylemler ortaya çıkmaya başladı. Bunlar sadece solcularda değil merkez sağda, hatta bizim partimize oy verenlerde de oldu. Bu endişelerin nerden kaynaklandığını araştırıp bertaraf etmeliyiz. Yüzde 47 oy bir bakıma çok iyi. Ancak durum, bazı kesimlerde “Acaba Türkiye yanlış bir yere mi gidiyor? Devletin temel kuralları değiştirilecek mi?” gibi yersiz de olsa korkulara neden oldu.
     <br/>
     <br/>
     -Peki nasıl olmalı sizce?
     <br/>
     <br/>
     Eğer biz yüzde 47, başka bir parti yüzde 40 olsa, Türkiye o seviyeye gelse, o partiler de millete mesaj verse, gelecek vadetse, ufuk verse o zaman bu tür sıkıntılarla karşılaşılmaz. O zaman anayasa değişikliği gibi temel konularda mutabakat sağlansa çok daha sağlıklı olur. Başbakan da keşke iyi bir muhalefet olsa diyor ama yok. Bazı şeyler yanlış anlaşılıyor. Dengeli bir analiz yaptığım kanaatindeyim. İyi okunursa herkesin anlayabileceği bir dil var ortada. Ama ne İsa’ya ne Musa’ya durumu ortaya çıktı benim açımdan.
     <br/>
     <br/>
     -AK Parti’yi nasıl bir süreç bekliyor?
     <br/>
     <br/>
     Ben Türkiye’nin bu süreçten sağ salim çıkmasını arzu ediyorum. Dünyaya karşı ülkemizin ve demokrasimizin imajı zedelenmez inşallah. Ben böyle bir beklentinin içindeyim. Anayasa Mahkemesi nihayet karar verecek. Ben onların da bu memleketi seven insanlar olduğunu düşünüyorum ve buna göre karar vereceklerini bekliyorum. Geleceğimizi basit endişelerle harcamamamız lazım. Bu kararın ülkenin geleceği, istikrarı, dış dünya ile olan ilişkileri dikkate alınarak verilmesini diliyorum. Tabii bizim de söylem ve icraatlarımızla güven vermemiz, bir kesimdeki endişeleri yok etmemiz lazım.
     <br/>
     <br/>
     -Partinizin alternatifi var mı?
     <br/>
     <br/>
     Biz yüzde 47 aldık. Bizden sonra alanlar en fazla yüzde 20’ler civarında. Bu durum da rahat bir durum değil. Bu parti kapatılırsa ülkede bir boşluk doğar. Ben başka partileri küçümsemiyorum; ama şu an AK Parti’nin alternatifi yok. MHP Genel Başkanı Devlet Bahçeli belki bu boşluğu gördüğü için yerini dolduracak bir parti kurulsun diyor. Demek muhalefet partisi bile bunun farkında.
     <br/>
     <br/>
     <br/>
     <br/>
     AK PARTİ, KİTLE PARTİSİDİR
     <br/>
     <br/>
     Bazıları, bizim partimizdeki tüm milletvekillerini bir tornadan çıkmış gibi düşünüyor. Oysa bizim partimiz bir kitle partisi. Yüzde 47 oy almış bir parti her görüşten insanı barındıran partidir zaten. Farklılıkların olmasını normal karşılamak gerekir. Tıpkı DP, AP ve ANAP gibi. Zaten kitle partisi olmayan iktidar olamaz. Dolayısıyla AK Parti’de herkesin aynı şeyi düşünmesini beklemek doğru olmaz. Türkiye’de milliyetçi-muhafazakâr, milletin değerlerine önem veren, inanç ve kültürüne bağlı, açılımcı ve gelişimci, dünyanın gidişatına uygun politika ve projelerle ülkeyi dünya ile bütünleştirmiş bir siyasi parti iktidar olabilir. AK Parti bu özelliklerinden dolayı iktidar oldu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=30572), [web.archive.org (arşiv bağlantısı)](http://web.archive.org/web/20090122153229/http://aksiyon.com.tr:80/detay.php?id=30572)
