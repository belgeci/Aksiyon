# DTP, PKK'nın arka bahçesi olmaktan kurtulamıyor

*Hamza Erdoğan 2007.10.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Meclis’e girerek Güneydoğu sorununun çözümü için tarihî bir fırsat yakalayan DTP, geçmişteki hatalardan ders almıyor. DTP, “PKK’nın siyasi şubesi” olmaktan kurtulabilecek mi yoksa tarihe mi karışacak?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080327040637im_/http://www.aksiyon.com.tr/resim/673/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080327040637/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080327040637/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080327040637oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080327040637oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Bugün ülkede sosyal altüst oluşlar yaşanmaktadır. Bir taraftan yoksulluk, öte yandan kimsesiz çocukların dramı, farklı kesimler arasında eğitimde, sağlıktaki adaletsizlikler gündemimizdeki önemli yerini koruyacaktır. DTP, 70 milyonun partisi. İnsanlarımız arasında diyalog ve kardeşliği tesis edip, toplumsal barışı konsensüsle sağlayacağız…’
   <br>
    <br>
     2005 Kasım’ında Demokratik Toplum Partisi’nin (DTP) kuruluş dilekçesi İçişleri Bakanlığı’na verilirken Eşbaşkan Aysel Tuğluk böyle konuşuyordu. Partisinin resmen kurulduğunu duyuran Tuğluk, izleyecekleri politikalar ve öncelikleri konusunda işaretler veriyordu. Ama bölge sorunları adına umut vaat eden bu açıklamalar lafta kaldı. DTP âdeta terör örgütü PKK’nın sözcülüğüne soyundu. Bölge halkının dramı pek ilgilendirmiyordu DTP’yi. Önceleri “toplumsal barış” vaat eden DTP kurmayları, bir süre sonra yüzde yüz çark ederek toplumu geren kışkırtıcı açıklamalara tevessül etti.
     <br/>
     <br/>
     Parti, âdeta ‘İmralı’dan gelen talimatlara göre hareket eder hale gelirken, teröristbaşı için özgürlük mitingleri bile düzenledi. Böyle olunca da Demokratik ve Toplum Partisi, ülkeyi bölmeyi amaçlayan terör örgütünün siyasi şubesi gibi algılanmaya başlandı. Parti, bunun siyasi bedelini 22 Temmuz seçimlerinde çok ağır ödeyerek büyük bir hezimet yaşadı.
     <br/>
     <br/>
     İLK GÜNLERİN GÜVERCİNİ HEMEN ŞAHİNLEŞTİ
     <br/>
     <br/>
     Kapatılan DEP-HADEP-DEHAP çizgisinin devamı olan DTP, 22 Temmuz seçimleri öncesi miting meydanlarındaki sert söylemlerinin aksine ilk günler Meclis’te mutedil bir profil çizdi ve takdir topladı. MHP ve DTP genel başkanlarının ilk gün Meclis’te samimi tokalaşmaları, yıllardır terör kıskacındaki Türkiye’nin özlediği tablo olarak umut ve heyecan uyandırdı.
     <br/>
     <br/>
     Ama ilk günlerin “sağduyu tablosu” maalesef çabucak karışacaktı tarihe… Geçmişte yaşananlardan ders almayan DTP’li milletvekilleri ve belediye başkanları yaptıkları açıklamalarla devlete âdeta savaş açtı. Başbakan Tayyip Erdoğan’ın DTP’lilere yönelik “PKK’ya terör örgütü ilan edin, ondan sonra gelin” sözlerine partinin yetkilileri fena halde bozuldu. Bütün ısrarlara rağmen, PKK’yı terör örgütü ilan etmedikleri gibi ‘gizli bir ajandayla’ örgütü âdeta sahiplendiler: “PKK’ya terör örgütü dersek ‘sizleşiriz’, o zaman aramızda ne fark kalır?”
     <br/>
     <br/>
     DTP’li Milletvekili Hasip Kaplan’ın geçtiğimiz günlerde “Önümüzde Habur, arkamızda Cudi var” demesi, bardağı taşıran son damlaydı. Terör örgütü ile arasına bir türlü çizgi çekemeyen DTP, tezkere oylamasında da ret oyu vererek yanlış duruşunu tescilliyordu. Eylül-Ekim döneminde 50’ye yakın şehit cenazesinin geldiği bir ortamda bile DTP’nin PKK’yı kınamaması düşündürücü bulunuyor. Parti, “PKK Meclis’te” yakıştırmalarına neredeyse hiç aldırış etmiyor.
     <br/>
     <br/>
     PKK’YA MESAFE KOYMASI İMKÂNSIZ
     <br/>
     <br/>
     Peki, DTP neden PKK’ya terör örgütü demiyor, onunla arasına mesafe koymuyor ya da koyamıyor? DTP siyaseti nerede kilitleniyor? Türkiye’nin önünü açma fırsatı varken, neden ‘küçük’ siyasetin içinde kendisini yalnızlaştırıyor? Uluslararası Stratejik Araştırmalar Kurumu (USAK) Başkanı Doç. Dr. Sedat Laçiner’e göre DTP’nin, PKK ile arasına mesafe koyması mümkün değil. Çünkü parti, bizzat terör örgütünün elebaşı Abdullah Öcalan’ın emriyle kuruldu. Buna göre, Markist-Leninist çizgideki terör örgütünün ideolojisi doğrultusunda kurulan ve DEP-HADEP’in devamı olan DTP’nin, PKK’yı reddetmesi, kendi varlık sebebini inkâr etmesi anlamına gelir. İddiasını biraz daha ileriye götürerek, “Meclis çatısı altında bulunan milletvekillerinin çoğu terör örgütünün birer aktif üyesi. Dolayısıyla orada örgüt adına bulunuyorlar.” diyor Laçiner. Doç. Dr. İhsan Bal da benzer tespitleri yapıyor: “Siyasette kullanılan dil, sizin hangi araçları ve düşünceyi benimsediğinizi de ortaya koyar. Dolayısıyla DTP’lilerin söylem ve eylemlerine bakıldığında, Öcalan’ın gölgesi ve PKK’nın sürekli kan kokan şantajları, DTP’yi siyaset sahnesinde tamamen esir almaya yönelik tam saha presle devam etmektedir.”
     <br/>
     <br/>
     Serbesti Dergisi Yazı İşleri Müdürü Kürt kökenli gazeteci-yazar Ümit Fırat da, çok keskin bir dil kullanmamakla birlikte benzeşen kanaatler taşıyor: “DTP’lilerin Öcalan’a karşı tezahüratta bulunmaları normal. Çünkü parti belli bir misyonla kuruldu. En azından PKK ile ters düşmeyecek bir siyaset yapmak zorundalar. PKK’nın olmadığı alanda yine onların izniyle hizmet ediyorlar.” Fırat’a göre, diğer Kürt parti ya da muhalefetinin yaşama şansı bulunmuyor; çünkü terör örgütü onlara yaşama izni vermiyor. Doğu ve Güneydoğu üzerine yaptığı analizlerle tanınan Kürt aydın Altan Tan, biraz daha farklı bir noktaya dikkat çekiyor. Tan’a göre, DTP’nin siyasi çizgi ve hedefiyle ilgili net bir şey söylemek zor; ancak parti devlet ile terör örgütü arasında bir yerlerde fena halde sıkışıp kalmış durumda. Altan Tan, DTP’nin bu açmazdan kurtulması için PKK ile arasına mutlaka keskin bir çizgi koyması gerektiğinin altını çiziyor.
     <br/>
     <br/>
     Türkiye’de ne zaman işler yolunda gitmeye başlasa, demokratik anlamda adımlar atılsa enteresan bir şekilde terör saldırıları azdırılıyor. 1990’lı yıllarda hemen her MGK toplantısı öncesi çok sayıda şehit cenazesi geliyordu. Öcalan’ın yakalanmasından sonra eylemlerine ara veren örgüt, 2001 ekonomik krizinin ardından Türkiye belini doğrultmaya çalışırken ve AB için çok önemli adımlar atarken, daha önce ilan ettiği sözde ateşkesi 1 Haziran 2004’te kaldırarak saldırılara başladı. DTP ise terör örgütünün şiddet eylemlerine paralel tutumları ve söylemleriyle ülkeyi gerdi. Oysa bu dönemde Kürt kökenli vatandaşlarımız, Cumhuriyet tarihi boyunca elde ettiği hak ve imkânların tamamından daha büyük kazanımlar elde etmişti. Kürtçe eğitim ve anadilde yayın hakkı başta olmak üzere o zamana kadar tabu olarak görülen konularda devrim niteliğinde adımlar atıldı. AB uyum paketleri ve siyasi reformlarla sınırlı kalmayan açılımlar, sosyo-ekonomik politikalara da yansıdı. Köylere götürülen hizmetler, işsizlik, istihdam ve yatırım merkezlerinin Doğu ve Güneydoğu merkezli teşvikleri ile Başbakan Erdoğan’ın tabiriyle devlet son 4 yılda 5 katrilyon liranın üstünde doğrudan yatırım ve harcama yaptı.
     <br/>
     <br/>
     İYİ DTP Mİ, KÖTÜ DTP Mİ GALİP OLACAK?
     <br/>
     <br/>
     Doğu ve Güneydoğu kökenli sorunlara eğilmeyi ikinci plana atan PKK gölgesindeki DTP’nin içinde çok az sayıda çözüm yanlısı samimi milletvekili de var. Ancak partiye hâkim olan ‘şahin’ kanat, Meclis’e vekillik yapmak için değil, ‘görev’ için geldiğini söyleyerek, zaten cılız olan bu sesleri de bastırıyor. Partideki bazı “ak saçlılara” karşı hareket eden genç kanat da sürekli şiddet yanlısı politikalardan yana tavır alıyor. Uzmanlara göre bu anlamda, DTP’yi, ‘iyi DTP’ ve ‘kötü DTP’ olarak ikiye ayırmak mümkün. Öte yandan DTP’nin 8 Kasım’daki olağanüstü kurultayında 'ılımlı' olarak bilinen Ahmet Türk, sağlık sorunları sebebiyle genel başkan olmak istemiyor. Şahin kanattan Diyarbakır Yenişehir Belediye Başkanı Fırat Anlı'nın tek aday olması bekleniyor.
     <br/>
     <br/>
     Doç. Dr. İhsan Bal, “iyi DTP-kötü DTP” noktasında, mevcut şartlarda DTP’nin işinin çok zor olduğunu kaydediyor: “PKK’nın en iyi bildiği yolda tırmandırma ve germe taktiği ile ilerlediğini göstermektedir. Bu ortam, DTP’nin Ankara sınavını zorlaştırıyor. DTP’nin bu çetin imtihanda başarılı olması, kendi varlığını ve siyaset gerekçelerini savunarak, PKK’yı mutlak reddetmesine bağlıdır. Bakalım kimin DTP’si kazanacak?” Doç. Dr. Laçiner’e göre ise DTP, özde kavgacı bir parti ve bugünkü temsilcilerinin tek bildiği şey şiddet. Dolayısıyla bütün stratejisini tepki ve şiddet üzerine kuran partiye hâkim şahin kanat, ortamı germek suretiyle ayakta kalmaya çalışıyor. Çünkü bu tür partilerin başka türlü hayatta kalabilme şansı yok.
     <br/>
     <br/>
     “27 NİSAN İRADESİ DEMOKRASİ İSTEMİYOR”
     <br/>
     <br/>
     Partinin şu an hem PKK hem de devlet tarafından abluka altına alındığını düşünen Ümit Fırat’ın iddiasına göre PKK, sözde ateşkesin kalktığı 1 Haziran 2004 tarihinden sonra çok bilinçli ve kapsamlı bir şekilde gündeme getirildi: “Çünkü 27 Nisan iradesi böyle istiyordu. Sorumsuz güçler demokratik ortam istemiyor. Gizli güçler, yeraltı hareketleri, karanlık güçler bu ortamdan rahatsız.” Fırat, ayrıca PKK ve DTP’nin şu anki esas hedefinde AK Parti’nin bulunduğunu düşünüyor. Çünkü AK Parti bir taraftan ülkeye demokrasi getirirken, diğer yandan bölgede etkili olmaya başladı. Bu da örgütün ve partinin işine gelmiyor.
     <br/>
     <br/>
     Altan Tan da, demokrasinin gelişme ortamından rahatsız olanın sadece PKK ya da DTP olmadığını düşünüyor. Bundan rahatsız olan kimi siyasi partiler hatta devlet kurumları da var: “Bunlar çıkarları gereği ülkede karşılıklı bir çözümsüzlük havası oluşturuyor. Hal böyle olunca da toplumda bloklaşma meydana geliyor, kin ve nefret tohumları ekiliyor. Bu arada Türkiye’nin sivilleşmesini ve güçlenmesini istemeyen bazı dış güçler de bu ortama katkı sağlıyor. Çünkü Kürt sorununun çözümü dâhil Türkiye’nin önünün açılmasını istemeyenler var. Hatta AK Parti’nin içinde bile bu işi sabote etmeye çalışanlar var.” İşin içinde uluslararası boyutu da olan büyük bir strateji oyunun da yattığını vurgulayan Tan, “gerçek çözüm” için dikkatli olunmasını tavsiye ediyor: “Yanlış teşhis, tedavide hatalara sebebiyet verir. Hatta çoğu zaman hastalığın artmasını ya da ölümü getirir.”
     <br/>
     <br/>
     PKK, DTP’Yİ KAPATTIRMAK İSTİYOR
     <br/>
     <br/>
     Bugünlerde Ankara kulislerinde konuşulan bir başka ihtimal ise Kürt sorununda çözümün önemli bir parçası olarak görülen DTP’nin, yakında tasfiye edilerek milletvekillerinin Meclis’ten atılacak olması. DTP’li milletvekili Sebahat Tuncel’in yeniden yargılanmasının istenmesi, DTP Grup Başkan Vekili Selahattin Demirtaş hakkında geçen hafta fezleke hazırlanması bunun işaretleri olarak değerlendiriliyor. Gazeteci Tan, DTP’yi ülkedeki şiddetin sona ermesi için bu dönemde önemli bir şans olarak görüyor; ancak bu şansın kullanılmasından umutlu değil: “Partinin şahin tarafı bu tablodan rahatsız oldu. Öcalan avukatları aracılığıyla açıklama gönderdi. Onlar da söylemlerini sertleştirdi.” Şu an DTP’nin kapatılması için bir ‘kumpas’ kurulduğunu da düşünüyor Tan: “Türkiye’nin içinde, bazı güçlerin yanı sıra bizzat bazı DTP’liler partinin siyaseten tasfiyesine çalışıyor. Özellikle PKK, partiyi kapattırarak yeniden etkili konuma gelmek istiyor.” Bu arada kapatılan eski DEP’li yeni DTP’li vekillerden bazılarının örgütün kara listesinde olduğu da gözden kaçırılmamalı. Yani alternatif siyaset aktörleri de ‘tehdit ve baskı’altında.
     <br/>
     <br/>
     Parti sözcüleri ve liderlerinin dilinden ‘demokrasi’, ‘barış’ ve ‘diyalog’ gibi kulağa hoş gelen kelimeler eksik olmasa da kamuoyu bugüne kadar hem DTP’de hem de vekillerinde umduğu samimiyeti görmedi. Güneydoğu sorununun demokrasi içinde çözümünün parçası olması beklenen DTP, terör cenderesinden çık(a)mıyor, üstelik her an kapatılma korkusu altında Meclis’te âdeta gün sayıyor.
     <br/>
     <br/>
     <br/>
     <br/>
     Hakkari eski Milletvekili Esat Canan: DTP’NİN KÜRT HALKIYLA İLGİLİ BİR PROJESİ YOK
     <br/>
     <br/>
     DTP, gerginlik politikası izliyor. Artık bu politikasından vazgeçmesi gerekiyor. DTP’nin bölge halkının sorunlarıyla ilgili bir projesi bile yok. DTP, bu şekilde hiçbir yere varamaz. Çünkü Kürt halkının talepleri bu yönde değil. Millet aş, iş derdinde. Halkın devletle bir sorunu yok. Ancak DTP’nin halkı dinleme gibi bir derdi yok. Türkiye’de ne zaman demokratik adımlar atılsa hemen bu tür gerginlikler nüksediyor. PKK, dolayısıyla DTP bu tür gayretlere alet oluyor. Sivil anayasa hazırlığı var. Fakat gerginliklerden rant bekleyen birileri bu tür oyunlar tezgahlıyor. DTP’liler de buna alet oluyor. Artık örgütle aralarına kesin çizgi koymaları gerekiyor. Halkın oyuyla seçilmişler, kim ne derse desin bildiklerinden şaşmamaları lazım.
     <br/>
     <br/>
     <br/>
     <br/>
     AK Parti Ağrı Milletvekili Cemal Kaya: MECLİS’TE BULUNMA ŞANSINI KULLANAMIYORLAR
     <br/>
     <br/>
     Aslında DTP hem bölge hem de Türkiye için büyük bir şans. Ancak bugüne kadar kendisinden bekleneni ortaya koyamadı. Tabii ortaya koyacak projesi olmayınca parti ajitasyon edebiyatına başvuruyor. Eğitim, sağlık ve ekonomiyle ilgili bir tek projeleri yok. Zaten halka vereceği olmayanlar bu tür söylemlerle hareket edip ortamı gererler. Ortam gerilince de kimse artık hizmeti düşünemiyor.  DTP, neyi niçin yaptığını bilmiyor. Parti, İmralı ile devlet arasında sıkışıp kalmış vaziyette. Siyaseten şu an doğru bir kulvarda olduklarını düşünmüyorum. Buradaki her parlamenter DTP’nin Meclis’te kalması için mücadele etmeli. DTP de söylemlerini demokratik çizgiye çekmeli ve hizmet üretmeli. Aklı olan herkes bu ülke için demokrasiyi ister. Böyle devam ederse DTP, bir daha Meclis’e giremez.
     <br/>
     <br/>
     <br/>
     <br/>
     AK Parti Şanlıurfa Milletvekili Ramazan Başak: BÖLGE HALKI DEĞİL, MARJİNAL SİYASİLER SORUN
     <br/>
     <br/>
     Bölge halkının devletle en küçük bir problemi yok. Başbakan Erdoğan ‘dini, ırki ve bölgesel milliyetçilik’ ten oluşan 3 kırmızı çizgiyi sürekli dile getiriyor. AK Parti’nin bölgede yakaladığı başarı çok iyi tahlil edilmeli. Başbakan’ın bölge halkına yaklaşımı ve halkın buna verdiği cevap şunu gösterdi: Devlet ya da onun yöneticileri bölgeye yönelik bir adım attığı zaman halk buna misliyle karşılık vermeye çoktan hazırdır. Çünkü biz etle tırnak olmuşuz. Türkiye çok hassas bir dönemden geçiyor. Bölgede meydana gelebilecek bir karışıklık en başta Kürt halkına ve DTP’ye zarar verir. Sorun, bölge halkı değil, marjinal siyasiler ve siyaset argümanlarıdır.
     <br/>
     <br/>
     <br/>
     <br/>
     <br/>
     DTP Bitlis Milletvekili Mehmet Nezir Karabaş: GERGİNLİK OLUŞTURMA GİBİ BİR DÜŞÜNCEMİZ YOK
     <br/>
     <br/>
     Zaman zaman kastı aşan açıklamaları olsa bile sözlerimiz çarpıtılıyor. Gerginlik oluşturma gibi bir düşüncemiz yok. Ancak bizim her kelimemize, bizim kast etmediğimiz anlamlar yükleniyor. Bizim kullandığımız bazı kelimeler aykırı olabilir. Ancak başkaları bunu daha farklı bir boyuta çekiyor. DTP, bütün hatalarımıza rağmen ülkedeki gerginliğin yatışması için önemli bir emniyet supabı. Biz bağımsız bir partiyiz. Bizim ne İmralı ile ne de PKK ile bir bağımız var. Ancak bize oy verenlerin çocukları örgütün içinde yer almış olabilir. Bu AK Parti için de geçerli. Sorunları Meclis çatısı altında çözmek istiyoruz. Oyunu minder dışına taşıma gibi bir düşüncemiz yok. Çünkü bunun her şeyden önce bize zarar vereceğini biliyoruz.
     <br/>
     <br/>
     <br/>
     <br/>
     DTP Grup Başkan Vekili Selahattin Demirtaş: ÜLKE BÜTÜNLÜĞÜ İÇİNDE HERKES BİRBİRİNE GÜVENMELİ
     <br/>
     <br/>
     Eleştirilere cevap veren DTP’li vekilleri özeleştiriye kısmen yanaşıyor; ancak karşı tarafın da hatalı olduğunu iddia ediyor. DTP Grup Başkan Vekili Selahattin Demirtaş, tenkit edilen politikalarını savunuyor: “Gerginlik meydana getirip ülkeyi zor durumda bırakma gibi bir niyetimiz yok. Sorunların çözümü konusunda mevcut partilerden farklı düşünüyoruz. Çözüm konusundaki farklı yaklaşımlar, farklı önerilerdir bunlar. Bu da, demokratik bir tartışma, demokratik bir dayanışma kültürünün olmazsa olmazıdır. Demokratik kültüre aykırı bu yaklaşımların toplumdaki olumsuz yansımaları da hesap edilmeli. Ülkenin birliği ve bütünlüğü içerisinde herkesin birbirini daha fazla dinlemeye, anlamaya, birbirine güvenmeye ihtiyacı var.”
     <br/>
     <br/>
     DTP Genel Başkanı Ahmet Türk: BARIŞ VE DEMOKRASİDEN YANA OLDUK
     <br/>
     <br/>
     Parlamentoya geldiğimiz günden beri barışçıl ve demokrasi mantığıyla hareket ediyoruz. Düşünce ve anlayışımızda hiçbir değişiklik yok. Birileri bize ‘senin susma hakkın var’ diyor. Bu nasıl bir demokrasi?
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28743), [web.archive.org (arşiv bağlantısı)](http://web.archive.org/web/20080327040637/http://www.aksiyon.com.tr:80/detay.php?id=28743)
