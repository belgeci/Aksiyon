# Saklı kuş cenneti namlunun ucunda

*Hamza Erdoğan 2004.11.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Üç kıtanın kuşlarının konaklama merkezi Balıkdamı'nda hayat bitme noktasına geldi. 30 yıl önce 200'ü aşkın yaban kuşu ile onlarca türe sahip bölge, son yıllarda yapılan bilinçsiz avlanma ve fiziki müdahaleler yüzünden zor günler yaşıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080112043628im_/http://www.aksiyon.com.tr/resim/519/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kuş cenneti dendiğinde ilk akla gelen yerlerdendir Manyas... Halbuki, Türkiye'de Manyas gibi, kuşlara ev sahipliği yapan daha pek çok yer var. Ancak, onların ne isimleri biliniyor ne de varlıkları... Kimi ilgisizlikten kimi de varlıklarının ne anlam ifade ettiği idrak edilmediğinden yıllardır kaderleri ile baş başa. İşte bunlardan biri de Eskişehir'deki Balıkdamı...
   <br>
    <br>
     Asya, Avrupa ve Afrika kıtasından yola çıkan kuşların uğrak yeri ve konaklama merkezi olan Balıkdamı'nda hayat bugün bitme noktasında. Su kuşlarına ve tatlı su balıklarına ev sahipliği yapan bölgenin içler acısı hali, 30 yıl öncesi ile karşılaştırıldığında hayli vahim görünüyor. Eskişehir'in Sivrihisar ilçesi yakınlarındaki sazlıkta eskiden 200'ü aşkın kuş türü ile 10'dan fazla balık çeşidi yaşarken, bugün bu sayı iyice azalmış durumda. Bir zamanlar kuş cıvıltılarının eksik olmadığı Balıkdamı, son yıllarda yapılan bilinçsiz avlanma ve fizikî müdahaleler sonucu bu özelliğini büyük ölçüde kaybetti. Kıtalararası geçiş noktası olan yöreye yabancı göçmen kuşlar da uğramıyor artık.
     <br/>
     <br/>
     Türkiye'nin en büyük sulak alanlarının başında gelen Balıkdamı, çok sayıda küçük gölet ve büyük bir sazlıktan oluşuyor. Balıkdamı, Necip Fazıl Kısakürek'in Sakarya Türküsü adlı şiirine ilham kaynağı olan Sakarya Nehri'nin doğduğu bölgede, Sivrihisar'ın 40 kilometre güneyinden geçen kıvrımları üzerinde yer alıyor. Yaklaşık 5 kilometre genişliğinde ve 20 kilometre uzunluğunda bir alanı kaplıyor. Toplam alanı ise 30 bin dönüm civarında.
     <br/>
     <br/>
     Orta Anadolu'daki kuşlar için en büyük barınma ve çoğalma merkezi olan Balıkdamı, bölgedeki su kuşları ve balıklar için hayati önem arz ediyor. Asya'da yaşayan yabani su kuşları için batıdaki son durak olan yöre, aynı zamanda kuzey-güney ülkeleri arasında mevsimlik göç eden kuşlar için de en önemli konaklama noktalarından biri. Hatta kışların sert geçtiği yıllarda Kanada gibi deniz aşırı ülkelerden de kaz ve ördekler geliyor.
     <br/>
     <br/>
     Bilinçsiz avcılığın önüne geçilemiyor
     <br/>
     <br/>
     1980'li yıllara kadar bataklık kuşundan küçük kerkeneze, yeşil Rus ördeğinden tepeli pelikana kadar 200'den fazla su kuşu türünün mesken tuttuğu Balıkdamı'nda, bu rakam mevsimlik göçlerle yaklaşık iki katına çıkıyordu. Ancak son yıllarda gerek İstanbul ve Ankara gibi büyük şehirlerden, gerekse yurtdışından gelen avcıların gelişigüzel avlanmaları buradaki yaban hayatı büyük ölçüde yok etti. Yöre sakinleri, birkaç yıl öncesine kadar çok sayıda avcının daha fazla avlanabilmek için sazlığa yakın Ertuğrul Köyü’nde arsa alıp ev bile yaptıklarını önü sürüyor. Yeterli denetimin olmaması da sazlıktaki kuş türü sayısının dörtte bir seviyesine düşmesine yol açmış bulunuyor.
     <br/>
     <br/>
     Ertuğrul Köyü'nden 68 yaşındaki Alparslan Karça'nın anlattıkları Balıkdamı'nın nereden nereye geldiğini çok iyi ortaya koyuyor: "Yaklaşık 30 yıl öncesine kadar İskandinavya ülkelerinden Rusya'ya, Mısır'dan İngiltere'ye kadar birçok ülkeden buraya çeşit çeşit su kuşları akın ediyordu. Hatta Kanada kazı bile geliyordu. Ancak aşırı avlanma nedeniyle bu kuşların çoğu artık gelmemeye başladı. Şu an son derece sakin olan bu sazlık eskiden kuş cıvıltılarıyla adate inlerdi."
     <br/>
     <br/>
     Köylülerin Balıkdamı mevkiinde Sakarya Nehri'nin yatağını değiştirerek suyu tarlalarına götürmesi de buradaki doğal hayatı olumsuz yönde etkilemiş. Aynı köyden 74 yaşındaki Yusuf Damlar'ın anlattıklarına göre, daha önce sazan, turna ve yayın gibi onlarca balık türünün bulunduğu sazlıkta bugün nerdeyse balık bulmak imkansız. Yusuf Damlar, yatağın değişmesinden sonra kuşların nereye konup yuva yapacağını bile şaşırdığını söylüyor. Hayatın yok olması tehlikesi karşısında, daha önce Devlet Su İşleri'ne bağlı olan Balıkdamı, 1988 yılında koruma altına alındı. Ardından da 1994'te SİT alanı ilan edilerek Kültür ve Turizm Bakanlığı'na devredildi. Ancak, buradaki olumsuz gidişatın önüne geçilemedi.
     <br/>
     <br/>
     Kuş türleri risk altında
     <br/>
     <br/>
     "Balıkdamı, Sivrihisar (Eskişehir) Avifaunası (çevrede yaşayan kuşların tümü) Üzerine Araştırmalar" konulu doktora tezi için Balıkdamı'nda 2000 yılından itibaren 12 ay boyunca gözlem yapan Hacettepe Üniversitesi Fen Fakültesi Biyoloji Bölümü Araştırma Görevlisi Atıl Barış Albayrak, hazırladığı tezin sonunda buradaki kuş türlerinin büyük bir risk altında olduğunu dile getiriyor. Bölgenin Orta Anadolu'nun en önemli sulak alanı olmakla birlikte Asya, Avrupa ve Afrika'da yaşayan birçok göçmen kuş için uğrak mekanı olduğuna dikkat çeken Albayrak, ekolojik dengenin bozulduğuna dikkat çekiyor: "Gerek bilinçsiz avlanma gerekse civar köylerin gölleri kurutup tarla yapmak istemesi sonucu Balıkdamı'nın ekolojik dengesi önemli ölçüde bozuldu. Ekolojik dengedeki bu bozulmayla birlikte hem kuşların, hem de buradaki balık türlerinin sayısı ve kalitesinde gözle görülür bir azalma yaşandı. Gerekli önemler alınmaz ise Türkiye'nin sayılı sulak alanlarından olan Balıkdamı'ndaki yaban su kuşları yaşamı 15-20 yıl sonra bitebilir."
     <br/>
     <br/>
     Eskişehir Kültür ve Turizm Müdürü Ali Osman Gül de doğal güzellikleri, kuş ve balık çeşitliliğiyle eşsiz bir doğa harikası olan Balıkdamı'nın, aşırı av baskısı nedeniyle zor günler geçirdiğini, önlem alınmadığı takdirde buradaki hayatın sona ereceğini söylüyor. Yapılan bütün çalışmalara rağmen kaçak avlanmanın önüne tam olarak geçemediklerini belirten Gül, bölgenin 3167 sayılı kara avcılığı kanununa göre "Yaban Hayatı Koruma Sahası" olarak belirlendiğine işaret ediyor. Daha önce Gayrimenkul, Eski Eserler ve Anıtlar Yüksek Kurulu tarafından tescil edilmiş olan Balıkdamı, 2003 yılında Kültür ve Tabiat Varlıklarını Koruma Kurulu tarafından 2. Derece Doğal SİT alanı yapıldı. Kültür Bakanlığı sorumluluğunun bu ilandan 9 yıl önce gerçekleştiğini düşündüğünüzde, aradan geçen yıllara rağmen yeterli tedbir alınmaması tam bir vurdumduymazlık hikâyesi. Balıkdamı şimdi koruma ve ıslah çalışmaları için kendisine tahsis edilecek parayı bekliyor. Kuşlar mı? Onlar çoktan başka kıtalara göçtü bile...
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18124), [web.archive.org (arşiv bağlantısı)](http://web.archive.org/web/20080112043628/http://www.aksiyon.com.tr:80/detay.php?id=18124)
