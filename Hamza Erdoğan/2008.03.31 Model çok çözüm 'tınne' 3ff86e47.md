# Model çok, çözüm 'tınne'

*Hamza Erdoğan 2008.03.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güneydoğu sorununu çözeceği iddiasıyla siyaset yapan DTP, somut projeler yerine bol bol çözüm modelleri sunuyor. Üstelik çoğu ithal olan bu modeller konusunda da PKK yörüngesinden çıkamıyor.
  </font>
 </div>
 <div id="newsText">
  <font class="detail-text">
   Kürt sorununun çözümü için bir arayış içinde olduğumuz doğru. Tartışarak gerçeğe ulaşmak istiyoruz. Bugün geldiğimiz noktada, eğer geçmişe göre daha iyi bir yerdeysek bu tür tartışmaların etkisinin büyük olduğunu düşünüyoruz…’ Demokratik Toplum Partisi (DTP) Batman Milletvekili Bengi Yıldız, partisinin sürekli yeni yeni ‘çözüm modelleri’ üretmesini bu ifadelerle savunuyor.
   <br/>
   <br/>
   Güneydoğu sorununun çözümü için bugüne kadar önemli adımlar atıldı, atılmaya devam ediyor. Özellikle son yıllarda siyasi ve toplumsal alandaki atılımlar, çözüm için umut veriyor. Hükümet, 2008’den itibaren GAP başta olmak üzere reform niteliğinde bazı ekonomik paketleri de hayata geçirmeyi planlıyor. Gelişmeler bölge halkına büyük umut verirken sorunu demokratik yollarla çözeceğini iddia eden DTP’nin çözüme değil siyasete odaklı politikası bölge halkından tepki alıyor. Partinin bugüne kadar dişe dokunur bir çözüm önerisi sunamaması dikkat çekiyor. DTP, çözümden çok, dile getirdiği ‘çözüm modelleri’ ile gündemde kalmayı yeğledi. Partinin çözüm diye sunduğu modellerin çoğu dünyanın çeşitli ülkelerinde daha önce uygulanan ithal örneklerden oluşuyor. DTP’nin önerdiği modellerin hemen hemen tamamının terör örgütü elebaşı tarafından da tavsiye edilmesi ise bir başka handikap. Parti, bugüne kadar 10’nun üzerinde “çözüm modeli” sundu. İspanya’daki Bask-Katalan modelleri, İngiltere’nin Kuzey İrlanda modeli, Bulgaristan ve Kosova’daki Türk azınlık modelleri, Annan Planı modeli… DTP’nin son günlerde en çok ilgisini çeken çözüm projesi ise İtalya’da 5 bölgeye uygulanan özerklik modeli. DTP’nin talepleri arasında İsviçre, Fransa, Belçika, ABD, İskoçya ve Güney Afrika modelleri de var.
   <br/>
   <br/>
   ÖCALAN: HER TÜRLÜ ÇÖZÜME HAZIRIM!
   <br/>
   <br/>
   DTP, kimi zaman çözüm noktasında kendi modellerini de ortaya koyuyor. Ancak bu modellerin de terörist elebaşı Abdullah Öcalan ve PKK kaynaklı olması dikkat çekiyor. Bunlardan en çok öne çıkanları, ‘demokratik özerklik’ ve ‘demokratik konfederalizm’ modelleri. Partinin zaman zaman dile getirdiği bir başka model ise ‘demokratik ekolojik toplum’ projesi. Ancak fantastik ismi dışında ne olduğu belli olmayan bu model üzerinde fazla durulmuyor. DTP’nin, öneri diye gündeme getirdiği çözüm modellerinin hemen tamamı, her ne kadar açıktan söylenmese de PKK elebaşına ait. Mesela Öcalan’ın, geçtiğimiz günlerde avukatlarıyla yaptığı görüşmede şu görüşleri dile getirdiği belirtiliyordu: “Taleplerimiz konusunda bir İspanya modeli, İrlanda modeli üzerinde tartışılabilir. İskoçya ve Güney Afrika modelleri de incelenebilir. Bunların hiçbiri devleti parçalayan çözümler değildir. Benden ne istenildiği yeter ki söylensin, ben her türlü çözüme hazırım. Hatta Bulgaristan’daki Türklere bulunan çözüm üzerine bile tartışılabilir.”
   <br/>
   <br/>
   MODEL ÇOKLUĞU KAFA KARIŞIKLIĞINDAN
   <br/>
   <br/>
   CHP eski Hakkâri Milletvekili Esat Canan’a göre DTP Kürt halkına verecek bir şeyi olmadığı için bu tür argümanları kullanıyor. Yani, tabanını kaybetmemek için hemen her gün yeni modeller sunuyor. Bu durum aynı zamanda DTP’nin çözüm noktasında kafasının karışık olduğunu gösteriyor. Kürt kökenli gazeteci-yazar Mehmet Metiner de benzer şeyler söylüyor: “PKK uydusu olmaktan kurtulamayan DTP, bu haliyle ne kadar model geliştirirse geliştirsin Kürt sorununun çözümüne hiçbir katkı sunamaz. Çözüm, demokrasinin tam anlamıyla yerleşmesi ve bölgenin sosyal, ekonomik ve kültürel gelişiminden geçiyor.”
   <br/>
   <br/>
   DTP Grup Başkan Vekili Selahattin Demirtaş, sundukları modellerin “çözüm konusundaki zenginliğin sonucu” olduğunu düşünüyor. Zamanla değiştikleri için farklı çözüm modellerinin olmasının doğal olduğunu savunuyor: “Geçmişte bağımsız Kürdistan gibi taleplerimiz vardı; ancak zamanla bu anlayışı terk ettik. Artık coğrafi anlamda bir demokratik özerklik değil, genişletilmiş bir yerel yönetimler anlayışından yanayız.”
   <br/>
   <br/>
   DTP’nin çözüm diye sunduğu modeller kendi tabanının bir kısmında ilgi görse de Kürt halkının ekserisinde aks-i seda bulmadı. Çünkü terörden çok çeken bölge halkı soyut kavram ve modeller yerine artık ‘hayatın içinden’ çözümler bekliyor. Model bolluğu çözüme odaklanmayı zorlaştırırken, bunların ülke gerçeğine uymaması da ayrı bir açmaz oluyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=DEA088ABF94DEDAEB4D5E4E89D6116A0?newsId=15692), [web.archive.org (arşiv bağlantısı)](http://web.archive.org/web/20120322120349/http://www.aksiyon.com.tr:80/aksiyon/newsDetail_getNewsById.action;jsessionid=DEA088ABF94DEDAEB4D5E4E89D6116A0?newsId=15692)
