# Krizden çıkış yolu, inanca saygılı laiklik

*Fatih Uğur 2008.07.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      DSP lideri Sezer’e göre, Türkiye iki kutuplu siyaset kıskacında. Çıkış ise inançlara saygılı
      <br>
       laiklik anlayışında. Sezer, Ecevit’e yapılan ‘çekil’ operasyonundan ders alınmasını istiyor.
       <br>
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080806230447im_/http://www.aksiyon.com.tr/resim/711/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080806230447/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080806230447/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080806230447oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080806230447oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bülent Ecevit, ölmeden iki yıl önce koltuğunu ona devretti. ‘Karaoğlan’ın mirasını sessiz sedasız devralan, sakin üslubuyla görevi sürdüren Demokratik Sol Parti (DSP) Genel Başkanı Zeki Sezer, son haftalarda zor anlar yaşıyor. Rahşan Ecevit ile aralarında yaşananlara dair yazılıp çizilenler onu oldukça yormuş. Seçilmiş ve nazik cümlelerle derdini anlatmayı tercih eden, gerginlik siyasetinden uzak, sakin bir lider portresi çiziyor Zeki Sezer. Sessizliğinin altında derin bir demokratik sol anlayış gizlediğini hissettiriyor. Darbe ve vesayetin her türlüsüne karşı çıkılması gerektiğini söylüyor. Türkiye’nin iki kutuplu siyasetin olumsuzlukları arasında sıkıştığına, çıkış yolunun inançlara saygılı laiklik temelinde yeni açılımlarda olduğuna inanıyor. Mütedeyyin sol kavramını sorduğumuzda, “Solcu da dindar, dindar da solcu olur” cevabını veriyor. O da sol siyasetin ezberlerini bozuyor bugünlerde: “Laiklik çok önemli, ama inanç özgürlüğü de önemli.” İstifa haberleriyle ilgili kırgınlığını şöyle dillendiriyor: “Rahşan Hanım’a siyasette istifa müessesesi olduğunu bilirim dedim. Ama bu itilip kakılmakla olmaz, yapacağımız işlerimiz var.” İktidar tecrübesi yaşamış DSP’nin etrafından sağlı-sollu siyaset mühendisliği projelerinin uçuşması da normal geliyor insana. Sezer, Ergenekon terör örgütü kapsamında yeniden gündeme gelen baskıları “Ecevit’e yapılanlar unutulmamalı” sözleriyle kayda geçiriyor. Son dönem gelişmelerini “DSP ile hesabı bitmeyenler var” diye yorumlayan Sezer ile, Ecevit’ten başlayarak demokrasi ve laikliği, kapatma davasını, parti içinde yaşananları konuştuk.
   <br>
    <br/>
    -Ecevit sonrası DSP’nin 4 yıldır başındasınız. Nasıl bir siyasi tablo var şimdi Türkiye’de?
    <br/>
    <br/>
    Siyasete sıfırdan girmedim. Uzun süre partideydim, her kademede görev yaptım. Yaşadıklarım sürpriz değil açıkçası. Ama, özellikle 2002’den sonra iki kutuplu bir siyaset oluşturuldu. Bunu birileri çok özledi, hatta projelendirip buraya sürüklediler. İstikrar adına bunu yaptılar. Ama Türkiye her anlamda en istikrarsız dönemini yaşıyor. Siyasi ve ekonomik anlamda istikrarsızlık var. 340 milletvekiliyle iktidar olunmasına rağmen bu böyle, ne yazık ki. Dış ilişkilerimizde de bir sıkıntı var. Dünya değişiyor, yeniden şekilleniyor. Türkiye bunların gerisinde kalıyor. Bu iki kutuplu siyaset Türkiye’de çözüm üretemez noktaya geldi. Oysa kritik, zor, sıkıntılı dönemlerde siyasetin daha çok inisiyatif alması ve çözüm üretmesi lazım. Ama durum tam tersi. Siyaset sorun üretir hâle geldi. Hatta sorunun kendisi olmaya başladı.
    <br/>
    <br/>
    <br/>
    İKİ KUTUPLU SİYASET BİTMELİ
    <br/>
    <br/>
    -Siyaset prim kaybediyor diyorsunuz?
    <br/>
    <br/>
    Biraz ayıp olacak belki ama, siyasette yozlaşma ve kirlenmişlik var. Bu yapısıyla geniş kesimlere açılmakta da zorlanıyor. Hatta açılmak isteyip istemediği bile tartışılabilir. Siyaseti bu yozlaşmış yapıdan kurtarmak için demokrasi içinde sorunlara çözüm bulmayı seçmeli. Siyaset gelişmeyi, zenginleşmeyi, huzur ve barış içinde birlikte yaşamayı, sosyal adaleti sağlayabilir.
    <br/>
    <br/>
    -Güncel siyasetin koordinatlarının değişmesi gerektiğini söylüyorsunuz. Türkiye’de nasıl bir koordinat değişikliğine ihtiyaç var?
    <br/>
    <br/>
    Bir kere şimdi siyaset iki kutuplu (AK Parti ve CHP) hâle geldi. Biri manevi değerlerimiz, inanç değerlerimiz üzerinden, diğeri ise sadece laiklik üzerinden siyaset yapıyor ve her ikisi de diğer konuları unutuyor. Oysa demokrasi içinde olacaksak, ki olmalıyız, bunun dışında hiçbir şey düşünülemez. Özellikle bizim coğrafyamızda demokrasi, laiklik olmadan olmaz. Laiklik tabii ki önemli. Ama laikliği korumak için de, inançlara saygıda hiç kusur göstermemek gerekiyor. Şimdi kimileri diyor ki, laiklik zaten inançlara saygıyı içeriyor. Ama eğer sizin vatandaşlarınızda bir farklı algılama varsa onun da gereğini yapmak lazım.
    <br/>
    <br/>
    -Ne yapmak lazım?
    <br/>
    <br/>
    Dediğim gibi inançlara saygıda kusur göstermemek lazım. Laiklik çok önemli, ama inanç özgürlüğü de önemli. Ben bunu söylerken Türkiye’de bir inanç özgürlüğü sorunu yaşandığını düşünmüyorum. Toplumumuzda namaz kılana, oruç tutana kimse bir şey demediği gibi, tam tersine bunlar teşvik görür, saygıyla karşılanır. Fertler arasında böyle bir problem yok. Toplumun, laik demokratik cumhuriyetle de sorunu yoktur. Sorun siyasete gelince oluşuyor.
    <br/>
    <br/>
    -Peki çözüm nerede aranmalı?
    <br/>
    <br/>
    Öncelikle siyasetin üst değerlerimizin üzerinden elini çekmesiyle olur bu. Üst değerlerimiz dinimizdir, kültürümüzdür, laik demokrasimizdir, Atatürk’tür. Bunlarla siyaset yapmayı bırakmak lazım. Tabii ki bu ülkenin yolu kuruluş felsefesi istikametinde devam edecek, ama dünyanın en derin kültürüne sahip bu milletin kültürü de yaşayacak. Bu ‘en derin kültürü’ bilerek söylüyorum. Dünyada hiçbir halk yoktur ki, bu kadar büyük bir kültürel derinliği ve birikimi olsun. Yaşam koşullarımız, bulunduğumuz coğrafya da bunları getirdi. Şimdi yaşadığımız topraklarda Helen, Pers, Hitit, Roma uygarlığı vs.den gelen bir birikim var. Artı Batı’dan etkilenmişlik, Doğu’yu iyi tanımak var. Bir de kendi birikimleri eklenince, Selçuklu’yu, Osmanlı’yı, Cumhuriyet’i kuran derin bir kültür bu. Onun için bu derinliği bir zenginlik olarak değerlendirmemiz gerekirken, kimi sığ siyasetçiler eliyle bu sanki ayrışma aracına dönüştürülüyor.
    <br/>
    <br/>
    -Üniversitelerde başörtüsünün serbest bırakılmasıyla ilgili Anayasa’nın 10. ve 42. maddelerindeki düzenlemeler gündeme geldiğinde Başbakan Erdoğan ile de görüştünüz. Teklifiniz neydi?
    <br/>
    <br/>
    Bütün liderlerle görüştüm. Sayın Başbakan’a da, “Türkiye kutuplaşmaya gidiyor. Siz kendinize göre haklı bir adım atmış olabilirsiniz. Ama kendisine göre kaygısı olan bir kesim var. Oysa ekonomik sorunlarımız ve başka birçok sorunlarımız var. Bu sorunları aşmamız için kutuplaşmamız değil, diğer sorunlara, konulara enerjimizi yoğunlaştırmamız lazım. Öneri de getiriyorum size; şimdi bir dayatma gibi geldiği için başörtüsü-türban konusunda kaygısı olan kesimler var. Kutuplaşma kaçınılmazsa, süreci durduralım.” dedim.
    <br/>
    <br/>
    -Unutalım mı demekti bu?
    <br/>
    <br/>
    Hayır. Sonra da unutalım demiyorum. Hemen arkasından “Parlamentoda temsil edilen bütün partiler, bir önceki parlamentonun partileri ve belli oranda oy alan partilerin katılımıyla çalışma grubu oluşturalım. Baro, üniversite, TOBB, sendikaları katalım. Ve bir toplumsal diyalog süreci başlatalım. Bu toplumsal diyalog sürecinde, eminim ki bu sorunu çözeriz.” dedim.
    <br/>
    <br/>
    BAŞBAKAN BİZE KULAK VERSE BAŞÖRTÜSÜ SORUNU BU KADAR DERİNLEŞMEZDİ
    <br/>
    <br/>
    -Ama kabul görmedi…
    <br/>
    <br/>
    Eğer o gün ona kulak verilseydi, bugün yaşadığımız inatlaşma, siyasi kaos büyük ihtimalle yaşanmıyor olacaktı. Ben o gün Sayın Başbakan’a ekonomide de yaşanacak sıkıntıları hatırlattım. 2007’yi kaybettik, 2008’i kaybetmeyelim, dedim. Onun için bir kalmak, bütün kalmak, enerjimizi oralara yoğunlaştırmak lazımdı. Alamadığımız tedbirler sebebiyle ekonomide sıkıntı var, aynı zamanda ABD’de mortgage kriziyle birlikte başlamış bir küresel kriz var.
    <br/>
    <br/>
    -Başbakan’dan ne cevap aldınız?
    <br/>
    <br/>
    Sayın Başbakan “Biz mortgage kredisikullandırmadık. Ekonominin de altyapısı sağlam, merak etmeyin bir problem olmaz.” dedi. Beş maddelik öneri paketi sundum. Sadece eleştirmedik, öneriler de sunduk. Bakın iki konuda, türban ve ekonomi ile ilgili önerisi olan tek muhalefet partisiydik. Ve önerilerimizi doğrudan Başbakan’a yaptık. Geçen hafta Başbakan’ı dinledim. “Muhalefet yıkmak için var. Yapmak için değil. Hiçbir önerileri yok.” diyor. İki kritik noktada iki kritik öneri sunan DSP’nin yapıcı muhalefetini görmezden gelmenin kime ne faydası var?
    <br/>
    <br/>
    -Peki eski koalisyon ortağınız MHP ile AK Parti’nin başörtüsü konusunda birlikte yola çıkmasını yanlış mı gördünüz? Size de çağrı yapıldı, katılmadınız.
    <br/>
    <br/>
    -Anayasa değişikliği üzerinden türban meselesinin çözülebileceğine inanılmasını doğru bulmadık. Sadece bu iki partinin yola çıkması da yanlıştı. Çözülmedi de nitekim. Hatta şimdi neredeyse uzun süre dokunulamayacak, bir şey yapılamayacak noktaya taşındı. Ben bunun böyle olacağını görüyordum, bunu durdurun diye o yüzden Başbakan’a söyledim. Şimdi ben şüphe duyuyorum acaba gerçekten çözmek mi istiyorlardı, yoksa sorun olarak kalsın mı istendi?
    <br/>
    <br/>
    -İki parti de birlikte hareket etti.
    <br/>
    <br/>
    Esas sorumluluk AK Parti’ye, iktidar partisine düşüyor. MHP’yi de uyardık. Hatta onlar için dostça uyarıyorum dedim.
    <br/>
    <br/>
    KURTULUŞ, BİRLİK VE BÜTÜNLEŞMEDE
    <br/>
    <br/>
    -Siyasi kariyeriniz Ecevit’in elinde şekillendi. Halef selef oldunuz. Ecevit size hem DSP hem de Türkiye’nin siyasi krizlerinde, acil durumlarında çıkış noktalarını, yangında ilk kurtarılacakları anlatmıştır. Bu tedrisattan geçen biri olarak Türkiye siyasetinin sıkıntılardan kurtuluşunu nerede görüyorsunuz?
    <br/>
    <br/>
    Bugün kurtuluşu, yeniden bütünleşmede, yine inançlara saygılı laiklik anlayışının ve birbirine sevgi anlayışının yerleşmesinde görüyorum. Özellikle sosyal adaletin zenginlikte gerçekleştirilmesinde görüyorum. Çünkü toplum fakir kaldıkça başka sorunlar büyüyerek geliyor. Sistem sorunu da geliyor, inanç üzerinden siyaset yapma alışkanlıkları da depreşiyor.
    <br/>
    <br/>
    - Sorun, diyalogsuzluk yani…
    <br/>
    <br/>
    Evet. Diyalogsuz, basın üzerinden kavga ederek, sertlikten, kavgadan yana tavır alarak, konuşmadan, karşıyı külliyen düşman ilan ederek siyaset üretilmekle bir yere varılamadığını görüyoruz. Toplum da görüyor.
    <br/>
    <br/>
    DARBENİN, VESAYETİN HER ÇEŞİDİNE KARŞIYIM
    <br/>
    <br/>
    -Son dönemde demokrasi adına dik bir duruş sergileyerek iki çıkış yaptınız. Darbeler ve vesayete karşı olduğunuzu dile getirdiniz. TSK ve hukuk yıpratılmamalı dediniz. Sol hep vesayete gebedir diye eleştirilir. Siz farklı bir çıkış yaptınız…
    <br/>
    <br/>
    Evet, sol adına öteden beri siyaset yapan belli kesimler, bence sol değerlerin ötesinde bir duruş ortaya koydu. Hem yanlış anlaşılmalar hem de bugün yaşanan sıkıntılar ortaya çıktı. Diğer taraftan biz Türk halkı olarak demokrasi içinde yaşamaya layığız. Bunun dışında hiçbir şey düşünülemez. O yüzden demokrasiyi kim tahrip ediyorsa, ona karşı durmak, siyasetçinin önde gelen görevidir. Ama demokrasiyi sadece askerî darbelerin tahrip ettiği gibi bir düşünce de eksik kalır. Bu var. Ama bunun ötesinde demokrasi diyenlerin demokrasiyi tahrip ettiklerine de şahit oluyoruz. Şimdi günümüzde var bu. Demokrasinin olmazsa olmazları var. Türkiye coğrafyasında, bu koşullarda olmazsa olmazlardan biri laiklik. Bakın içinde bulunduğumuz coğrafyaya, laiklik yoksa demokrasi de yok.
    <br/>
    <br/>
    -Başka olmazsa olmazı yok mu? Sivil siyaset mesela.
    <br/>
    <br/>
    Bir diğeri hukukun üstünlüğü. Hukukun üstünlüğünün yürürlükte olmadığı hiçbir ülkede demokrasi ayakta kalamaz. Buna demokrasi denemez. Üçüncüsü yine ikinciyle bağlantılı, erkler ayrılığı ilkesinin sağlıklı işlemesi. Yasama, yürütme, yargı. Son dönemde hukukun üstünlüğüne karşı tahrip edici girişimler var. Bir parti düşünün Ergenekon davasıyla ilgili yargıya güvenmek lazım diyor. Bir başka konuda yargıyı yıpratacak düzeyde sözler söyleniyor.
    <br/>
    <br/>
    PARTİ KAPATMA ÇÖZÜM DEĞİL
    <br/>
    <br/>
    -Tam tersini de söyleyenler var.
    <br/>
    <br/>
    Evet. Biz parti kapatmaların çözüm olmadığını söylüyor,  bu aşamaya gelinmesini de talihsizlik olarak görüyoruz. 2002’de parti kapatılmasını zorlaştıran partiyiz. Odak olma şartını getirdik. O ayrı. Ama demokraside kurallar var, anayasa var. Herkes buna uygun davranmalı. Hepimiz darbelere karşı çıkıyoruz. Ama her türlü darbeye. ‘Benim darbem iyidir, öbürününki kötüdür’ü yok bu işin.
    <br/>
    <br/>
    -Vesayetin her çeşidine karşı çıkılmalı diyorsunuz…
    <br/>
    <br/>
    Evet tabii ki. Ve sivil siyaset dediniz. Siyasetin özü sivil. Siyaset Türkiye’de güdük kaldı, bir sürü eksiğimiz var. Demokrasinin kurumsallaşması, parti içi demokrasilerin geliştirilmesi konusunda eksiklikler var. Hem siyaset yapma anlayışımızda hem de seçim yasalarında değişiklik gerekiyor.
    <br/>
    <br/>
    ‘SİYASETTE İSTİFA MÜESSESESİ OLDUĞUNU BİLİRİM’
    <br/>
    <br/>
    -Rahşan Hanım’ın son açıklamaları var. Partinin sağa açılması vs. Siyaset kulislerine yansıyan bilgilere göre sizin istifa ettiğinize kadar uzanan iddialar yazıldı. Ne oluyor DSP’de?
    <br/>
    <br/>
    Benim bir ilkem, kararlılığım var. Aldığım işi iyi yapma azmim var. Öncelikle bunun bilinmesi lazım.
    <br/>
    <br/>
    -Rahşan Hanım size istifa et, dedi mi?
    <br/>
    <br/>
    O demedi. Orada o konuşmamızda ben ‘siyasette bir istifa müessesesinin olduğunu bildiğimi’ söyledim. Belki onun üzerine bunlar yazılıp çizilmiş olabilir.
    <br/>
    <br/>
    -Kaynak gösterildi, ama doğrudan Rahşan Hanım’ın sözleri de yok ortada.
    <br/>
    <br/>
    Rahşan Hanım’ın örgüte diye yazılı bir açıklaması var. Öbür kaynak da benim. Ben siyasette bir istifa müessesesi olduğunu bilirim. Ama bu itilip kakılmakla olmaz, bu bir. İkincisi de yani ben henüz bir seçim yaşamadım. Başarı ya da başarısızlığımız belli değil. Üstelik dört yıldır örgütlerimizle, arkadaşlarımızla yoğun çalışma içindeyiz. Bir ciddi yapılanmayı ortaya koyduğumuza inanıyorum. Ama henüz yapacağımız her şeyi yaptık demek doğru değil. Yapacağımız işler var. Yeni açılım ve gelişmeler de bunun içinde. İşin başındayız. Ve Rahşan Hanım tabii ki bizim büyüğümüz. Hiç saygıda kusur etmedik, etmeyeceğiz.
    <br/>
    <br/>
    -Aynı şeyleri farklı üsluplarla söylüyoruz diyorsunuz?
    <br/>
    <br/>
    Türkiye’nin içinden geçtiği dönemle ilgili benim büyük kaygılarım var. Tabii ki Rahşan Hanım’ın da kaygıları var. Bu kaygılar nedeniyle böyle bir duruş ortaya konmuş olabilir. Buna da itirazım yok, ama belli konularda farklı görüşlerimizin olması da doğal karşılanmalı.
    <br/>
    <br/>
    -Kapatma davası ile ilgili kanaatiniz ne?
    <br/>
    <br/>
    Top Anayasa Mahkemesi’nde. Nasıl karar vereceğini bilmek mümkün değil. Konuşmak yasal değil, doğru değil. Ama ne olursa olsun; kapatılma ya da kapatılmama, her iki durumda da Türkiye eski Türkiye olmayacak. Yeni arayışlar, şekillenmeler, bugünkü yapıdan mutsuz olan vatandaş kesimlerinin arayışı söz konusu. Farklı şeyler olacak. Bunu görmek lazım. Geçen hafta Brüksel’deydik. AB komisyonu yetkilileriyle görüşmeler yaptık. Biri bana, AKP kapatılırsa ne olur, diye sordu. Tabii benim, yurtdışına gidip şikâyet etme durumunda olmadığımı bilir herkes…
    <br/>
    <br/>
    -Ne cevap verdiniz?
    <br/>
    <br/>
    Bilemeyiz, Anayasa Mahkemesi ne karar verir. Ama kapatılırsa yeni parti, partiler kurulur; Türkiye demokrasi içinde yoluna devam eder, dedim. O kişi rahatlamış şekilde bana; bu söylediğiniz iç çatışmadan iyidir, dedi.
    <br/>
    <br/>
    -Bu kaygılar bile var yani?
    <br/>
    <br/>
    Evet. Enteresandır, bundan bir hafta önce Edip Başer Paşa, Türkiye’nin Lübnan’a dönme tehlikesinden söz etti. Onun için hepimize büyük sorumluluk düşüyor.
    <br/>
    <br/>
    -Her kim konuşursa…
    <br/>
    <br/>
    Evet. Konuşanlara, yönetenlere, sorumluluk sahibi olanlara büyük görev düşüyor. Dikkatli olmalıyız. Zaten Türkiye üzerinde başka hayalleri olanlar olabilir, ama biz bütünlüğümüzü ve demokrasiyi korumalıyız. Bu çok önemli.
    <br/>
    <br/>
    ECEVİT OPERASYONA DİRENDİ
    <br/>
    <br/>
    -Son dönemdeki siyasi soğukkanlılığınıza, bağırıp çağırmamanıza rağmen, çeşitli hamleler ve iddialarla karşı karşıya kaldınız. DSP’ye karşı bir operasyon mu yapılıyor?
    <br/>
    <br/>
    2002’de yapıldı. Bu operasyonu 2002’de yapanlar, Türkiye’nin bugüne gelmesinin önünü açtı. Şimdi tekrar DSP hızla büyürken, gelişirken ve Türkiye’nin güvencesi olarak toplumda bir yeni umuda dönüşürken, bunun yapılmasını da anlayabiliyorum. Sürekliliği olan bir şey gibi gözüküyor. Demek ki DSP ile bazılarının hesabı henüz bitmemiş.
    <br/>
    <br/>
    -Türk siyasi hayatında Ergenekon gibi yapılar hep oldu. Ecevit döneminde de siyasete müdahale girişimleri yaşandı. Son dönemde yenilerini de duyuyoruz. Özellikle İsmet Berkan ve Murat Yetkin’in yazdıkları üzerinden…
    <br/>
    <br/>
    Bunu Ergenekon soruşturmasından, konusundan bağımsız olarak söylüyorum. Ergenekon’u bu işe karıştırmayalım. Ama Ecevit’e karşı bir operasyon girişimi olduğu o dönemde yaşananlar, 2001’den başlayarak, yazıldı çizildi. Yalanlama da gelmedi. Sayın Fikret Bila kitaplaştırdı bunların bir kısmını. Orada belgeleriyle görmek mümkün. Ecevit’e, Ecevit’in partisine yapılanları kimsenin unutmaması, herkesin bundan ders alması gerekir. O baskıların Türkiye’yi nereye getirdiğini baskıcıların görmesini dilerim. Ecevit’se her türlü operasyona, darbeye karşı direnen biri olarak yine direndi. Durum bundan ibaret. Aktörler kim olursa olsun karşı koydu. Ecevit’e çok yoğun bir baskı vardı. Türkiye’yi kendilerine göre dizayn etmek isteyenlerin yaptığını da artık herkes görüyor.
    <br/>
    <br/>
    <br/>
    <br/>
    SOLCU DA DİNDAR, DİNDAR DA SOLCU OLUR
    <br/>
    <br/>
    - Sol siyasette Ecevit’in ortaya koyduğu, sizin de ısrarla savunduğunuz inançlara saygılı laiklik anlayışı ve halkçı siyaseti, toplumun her kesiminde büyük ilgi görüyor. Hatta giderek ‘mütedeyyin sol’ kavramını da çağrıştırıyor?
    <br/>
    <br/>
    Bizim programımızın yeni bölümünde var. Henüz rahmetli Ecevit yaşarken, ben de genel başkan yardımcısıydım. O program yazılırken koordinatördüm. Dindar insanlar da solcu, solcular da dindar olabilir diyoruz. Programımızda var bu. Sadece ben söylemiyorum. Aslında siyasette sağda solda olmak, daha çok ekonomik bakış açılarıyla ilgilidir. İnançlar üzerinde siyaset yapmaya başladığınızda, işte bugün Türkiye’nin geldiği sıkıntılara geliyorsunuz. İnsanımızın inancı ile de laik demokrasi ile de sorunu yok. Sorunu siyasetçiler çıkarıyor. Bu kadar basit.
    <br/>
    <br/>
    -Bunun çözülmesi lazım.
    <br/>
    <br/>
    Bu da siyasetçilerin elini bu meselelerden çekmesiyle olur. Kimse kusura bakmasın, Türkiye’de dinî hizmetler en yoğun şekilde vatandaşa Cumhuriyet döneminde ulaştırıldı. Cumhuriyet öncesinde köylerde cami büyük ölçüde yoktu, yetişmiş din adamları var mıydı? Yoktu. Bunları cumhuriyet sağladı. Halk bunu görüyor. Birbirinin karşıtı olmayan şeyleri karşıtmış gibi gösterip oy toplama sevdası, Türkiye’yi kutuplaştırmaktan başka bir işe yaramıyor. Üstelik, laiklik en çok İslamiyet’e yakışır. Çünkü bizim dinimizde ruhban sınıfı yok. Bir ötesini söyleyeyim. Ecevit’in deyimiyle, din Allah’a ulaşmaksa, ki öyledir, Allah’a cübbe ile sarıkla değil sevgiyle, yürekle ulaşılır.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30765), [web.archive.org (arşiv bağlantısı)](http://web.archive.org/web/20080806230447/http://www.aksiyon.com.tr:80/detay.php?id=30765)
