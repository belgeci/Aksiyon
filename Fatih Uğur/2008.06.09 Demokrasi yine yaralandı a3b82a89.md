# Demokrasi yine yaralandı

*Fatih Uğur 2008.06.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Anayasanın 10. ve 42. maddelerindeki değişiklikleri iptal eden Anayasa Mahkemesi, aldığı kararla derin bir hukuk ve demokrasi tartışması başlattı. Kapatma davası öncesinde beklenen karar Türkiye’yi sarstı. Şimdi iktidar partisinin atacağı adım bekleniyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080612181245im_/http://www.aksiyon.com.tr/resim/705/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080612181245/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080612181245/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080612181245oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080612181245oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘İstanbul Milletvekili Recep Tayyip Erdoğan ve Osmaniye Milletvekili Devlet Bahçeli ile 346 milletvekilinin teklifi; Türkiye Cumhuriyeti Anayasası’nın bazı maddelerinde değişiklik yapılmasına dair kanun teklifi: Madde 1- 7.11.1982 tarihli ve 2709 sayılı Türkiye Cumhuriyeti Anayasası’nın 10’uncu maddesinin dördüncü fıkrasına, ‘bütün işlemlerinde’ ibaresinden sonra gelmek üzere ‘ve her türlü kamu hizmetlerinden yararlanılmasında’ ibaresi eklenmiştir. Madde 2- Türkiye Cumhuriyeti Anayasası’nın 42 maddesine altıncı fıkradan sonra gelmek üzere aşağıdaki fıkra eklenmiştir: Kanunda açıkça yazılı olmayan herhangi bir sebeple kimse yüksek öğrenim hakkını kullanmaktan mahrum edilemez. Bu hakkın kullanımının sınırları kanunla belirlenir.’
   <br>
    <br>
     Türkiye’nin neredeyse 35-40 yıllık problemi olarak görülen başörtüsü meselesinin yüksek öğretimde çözümüne zemin hazırlayan bu anayasa değişikliği 5 Haziran 2008 tarihi itibariyle bir cümlelik açıklamayla Anayasa Mahkemesi’nce iptal edildi.
     <br>
      <br/>
      Mahkeme bugüne kadar ‘şekil denetimi yetkisini aşmaz’ tezlerini de çürüten bir yaklaşımla 10. ve 42. maddelerdeki değişiklikleri iptal ederken, anayasal yetki sınırlarını da aşarak yürütmeyi durdurma kararı da aldı. Hukukçuların tabiriyle mahkeme kendini yasa koyucu yerine sayarak Anayasa’nın 148. ve 7. maddelerini doğrudan ihlal etti.
      <br/>
      <br/>
      Mahkeme, raportör Osman Can’ın ‘Mahkemenin anayasa değişikliklerini şekil yönünden denetleyebileceği, esasa giremeyeceği’ yönündeki raporunu dikkate almadı. Demokrasinin ve hukukun en temel ilkelerinden biri olan ‘kuvvetler ayrılığı ilkesi’ (yasama-yürütme-yargı erkler ayrılığı) adeta Anayasa Mahkemesi lehinde genişletildi. Türkiye şu anda tam bir siyasal sistem krizi ile karşı karşıya; başta Türkiye Büyük Millet Meclisi’nden ve AK Parti ile muhalefet partilerinden çözüm için atılacak adımlar Türk demokrasinin seyrini derinden etkileyecek.
      <br/>
      <br/>
      ‘ANAYASA YARGISI YETKİLERİNİ AŞTI, MECLİS İRADESİNİ ORTADAN KALDIRDI’
      <br/>
      <br/>
      Peki Türkiye bu krize nereden geldi? Tartışmaları belki de en temelinden, Anayasa Mahkemesi’nin kuruluş felsefesinden başlatmak gerekiyor. Çünkü, Türkiye’deki anayasa yargısının kuruluş öyküsü 27 Mayıs 1960 askerî müdahalesinin bir ürünü olarak ortaya çıkıyor. Prof. Dr. Zühtü Arslan’ın Anayasa Teorisi kitabında ifade ettiği şekliyle “27 Mayıs askerî müdahalesinin bir ürünü olarak ortaya çıkan 1961 Anayasası ile kurulan Anayasa Mahkemesi, Demokrat Parti uygulamalarına tepki olarak, siyasal iktidarı kontrol edecek bir organ” misyonuyla doğdu.
      <br/>
      <br/>
      Anayasa Mahkemesi’nin kuruluşunu ve işlevlerini tanımlayan anayasal hükümler askerî müdahaleler sonucu ortaya çıkan olağanüstü durumlarda formüle edildi. 12 Eylül 1980 darbesinden sonra hazırlanan 1982 Anayasası mahkemenin oluşumunu değiştirmekle birlikte (üye seçimi vb) işlevlerine pek fazla dokunmadı. Bu nedenle Zühtü Arslan’ın tabiriyle “Türk Anayasa Mahkemesi’ne olağanüstü ortamların ürünü olarak şekillenen bir kurumdur’ denebilir.
      <br/>
      <br/>
      Konunun ikinci ve yakın tarihi ilgilendiren en önemli boyutu kuşkusuz başörtüsü tartışmaları. 22 Temmuz seçimlerinden sonra başörtüsü meselesinin çözümünü ilk olarak Milliyetçi Hareket Partisi (MHP) Genel Başkanı Devlet Bahçeli 13 Aralık 2007 tarihinde basın mensuplarına verdiği yemekte dile getirmişti. Anayasanın 10. maddesinde değişiklik yapılması hâlinde ‘kamudan hizmet alan üniversite öğrencilerine de özgürlük’ tanınacağı tezini anlatan Bahçeli’nin süreci tetikleyen bu çıkışını; bundan bir ay sonra İspanya’da açıklama yapan Başbakan Recep Tayyip Erdoğan takip etti. Erdoğan’ın  “Velev ki simge olarak taktığını düşünün. Bunu suç kabul edebilir misiniz?” sözünden sonra başörtüsü ile ilgili yepyeni bir süreç başladı. Bahçeli’nin 15 Ocak Salı günü MHP grup toplantısında başörtüsü sorununun toplumsal uzlaşma ile çözülebilir açıklamalarına cevap yine bir gün sonra İspanya dönüşünde Başbakan Erdoğan’dan geldi. ‘Yeni anayasayı beklemeye gerek yok’ diyen Başbakanın muhalefetle elbirliği yaparak sorunun çözülebileceğine yönelik değerlendirmeleriyle süreç daha da hızlandı.
      <br/>
      <br/>
      Bahçeli’nin 17 Ocak’ta yazılı bir açıklamayla anayasanın 10. maddesinin 4. fıkrasının değiştirilmesini teklif etmesiyle 17-28 Ocak tarihleri arasında iki partinin Türkiye Büyük Millet Meclisi (TBMM) çatısı altında aynı teklifte uzlaşmaları anayasa değişikliği sürecini başlattı. Anayasanın 10. ve 42. maddelerinde değişiklik öngören yasal düzenleme daha sonra TBMM Anayasa Komisyonu’nda masaya yatırıldı.
      <br/>
      <br/>
      O günlerde görüştüğümüz üst düzey bir MHP’linin “Başörtüsü bu ülkenin 40 yıllık sorunudur ve ilk kez bu kadar çözüme yaklaşılmıştır” sözlerini aynen şu ifadeler tamamlıyordu: “Bahçeli, darbe olacağını bilse bile artık bu meselede geri adım atmaz!” Bu ileri adımlar 9 Şubat 2008 Cumartesi günü TBMM’de AK Parti, MHP ve BBP ve bazı DTP’lilerin de desteğiyle 411 milletvekilinin yani Meclisin neredeyse yüzde 80’inin rekor oyuyla kabul edildi. Cumhurbaşkanı Abdullah Gül anayasa değişikliklerini 22 Şubat’ta onayladı. Sürece başından beri muhalefet eden Cumhuriyet Halk Partisi ise gecikmeden (DSP ile birlikte) Anayasa Mahkemesi’ne başvurarak 27 Şubat’ta anayasa değişikliklerinin iptalini talep etti. Mahkemenin önceki hafta açıkladığı takvim işletildi ve 5 Haziran Perşembe günü Anayasa Mahkemesi ilgili anayasa değişikliklerini görüşmeye başladı. Aylardır merakla beklenen, biraz da tahmin edilen ve 9’a karşı 2 oyla alınan karar her şeye rağmen Türkiye’yi şoke ediciydi. Altı buçuk saatin ardından tek cümle ile karar açıklandı: “9.9.2008 günlü, 5735 sayılı Türkiye Cumhuriyeti Anayasası’nın bazı maddelerinde değişiklik yapılmasına dair kanunun 1 ve 2. maddeleri, Anayasa’nın 2, 4 ve 148. maddeleri gözetilerek iptal edilmiştir. Ayrıca yürürlüğü de durdurulmuştur.”
      <br/>
      <br/>
      YOKSA SABİH KANADOĞLU YİNE Mİ BİLDİ?
      <br/>
      <br/>
      Karar Türkiye için sürprizdi ancak 367 krizinin mimarı Yargıtay Cumhuriyet Başsavcılarından Sabih Kanadoğlu için hiç de böyle değildi. Kanadoğlu EkoEnerji isimli dergiye 23 Mayıs 2008’de verdiği röportajında aynen şu cümleleri kuruyordu: “ Türban davasında şekil yönünden redden önce değişikliğin teklif edilebilir olup olmadığına bakmak lazım.” Kanadoğlu röportajın devamında “ Yani ilk üç madde ve başlangıçtaki ilkelerin değiştirilmesi, kaldırılması teklif dahi edilemez. Eğer siz o üç maddeyle başlangıçtaki ilkeleri yozlaştıracak, sulandıracak ve bir değişik durumda işlemez hale getirecek bir değişiklik yaparsanız, Anayasa Mahkemesi ‘Teklif yeter sayısı vardır. Ben başka bir şeye bakmam’ diyemez. Çünkü ortada teklif edilemezlik durumu vardır.” diyerek izahını da derinleştiriyordu. Kanadoğlu, diğer ihtimalleri de saysa, ana tezini bunun üstüne oturtuyordu. Ki Anayasa Mahkemesi’nden çıkan kararda bu teze yakın denebilecek şekilde, anayasanın 2, 4 (laiklik ve değiştirilmesi teklif dahi edilemeyecek ilkeler) ve 148. maddelerine dayandırılarak iptal edildi. Anayasa değişikliğini içeren Meclis’teki metinde de CHP’nin muhalefet gerekçesi şu cümlelerle özetleniyordu: “Getirilen teklif ve komisyon raporu, Anayasanın değiştirilemez, değiştirilmesi teklif dahi edilemez nitelikteki 1, 2, 4. maddelerine açıkça aykırıdır. Cumhuriyetin özünü ortadan kaldıran, içeriğini boşaltan bir teklif ve rapor söz konusudur.”
      <br/>
      <br/>
      Oysa kötümser senaryolarda bile Anayasa Mahkemesi’nin ‘yorumlu red kararı’ vereceği ihtimali daha çok konuşulmuştu. Sonuçta mahkeme kötümserin de üzerine çıkan bir kararla iptal kararını açıkladı. Meclisin yasama yetkisini ortadan kaldıracak yeni bir duruma kapı araladı. Gazi Üniversitesi’nden Anayasa Hukukçusu Prof. Dr. İlyas Doğan’ın tabiriyle mahkeme, yasama yetkisini kullanan TBMM’nin bundan sonraki anayasa değişikliklerini engelleyecek bir içtihat oluşturdu: “Her anayasa değişikliğini laiklik ilkesi ile bağdaştırabileceğini gösterdi. Bu siyasal sistem krizidir, kuvvetler ayrılığı ilkesinin ihlalidir. Mahkeme kendine tanınan yetkinin dışına çıkmış; esasa giren bir denetim yapmıştır. Asıl tehlikeli olan bunun tamamen anayasanın özgürlükler bakımından dondurulması sonucunu doğurmasıdır. Her anayasa değişikliği için laiklik ilkesine ters olduğu gerekçesiyle iptal yolu açılmış oluyor.”
      <br/>
      <br/>
      Bu çok tehlikeli yeni durumun asıl sakıncalarından biri de kuşkusuz özgürlüklerin ortadan kaldırılması. Özellikle Anayasa’nın 10. maddesine ilişkin iptal, kamu hizmeti verilmesinde bir eşitlik tartışması başlatacak nitelikte. Bunun sebebi Profesör Doğan’a göre mahkemenin otoriter bir rejime karşı olmak bir yana özgürlükler konusunda otoriteyi tercih eden yorumlar ve kararlar üretmesinde gizli.
      <br/>
      <br/>
      Demokrasi ve hukuk devletinin vazgeçilmez öğeleri olan kuvvetler ayrılığı teorisinin sahibi Montesquieu’ya göre yasama ve yürütme tasarruflarını üçüncü güç olarak denetleyen yargı, özgürlükler açısından ‘en az tehlikeli’ güçtür. Türk Anayasa Yargısı’nın içinden çıkamadığı temel handikaplardan biri de belki budur. Çünkü özgürlüklerin genişletilmesi tarafında olması beklenen yüksek yargı organları tam tersine bir fren görevi üstlenerek kısıtlayan tarafta yer alıyor.
      <br/>
      <br/>
      KAPATMA GEREKÇESİ ORTADAN MI KALKTI, KESİNLEŞTİ Mİ?
      <br/>
      <br/>
      Herkesin merak ettiği bir başka soru da başörtüsü kararının AK Parti ile ilgili kapatma davasını nasıl etkileyeceği konusuydu. 14 Mart tarihinde ‘laikliğe aykırı eylemlerin odağı’ olduğu gerekçesiyle AK Parti hakkında kapatma davası açan Yargıtay Cumhuriyet Başsavcılığı’nın hem iddianamesinde hem de önceki hafta (30 Mayıs) Cuma günü ortaya koyduğu esas hakkındaki mütalaasında ana eksen ‘başörtüsü’ meselesiydi. Yargıtay Cumhuriyet Başsavcısı Abdurrahman Yalçınkaya’nın “Anayasanın 10. ve 42. maddelerinde değişiklik yapmak suretiyle türbanın yüksek öğretim kurumlarına girmesinin yolunu açmaya çalışmış, bu suretle laik devlet ilkesinin eğitim kurumlarından başlayarak tasfiyesi sürecini hızlandırmıştır” cümlelerinde saklıydı. Davanın esası ve özü denebilecek bu düzenlemelerin mahkemece iptal edilmesinin iki sonucu olacak. MHP Genel Sekreteri Cihan Paçacı’nın da içinde yer aldığı iyimserlere göre kapatma gerekçelerinden biri olarak sayılan düzenleme ortadan kalktı. Cumhuriyet Gazetesi Ankara Temsilcisi Mustafa Balbay, Hüsamettin Cindoruk gibi siyasetçilere göre ise; davanın tam da dediği buydu: “Anayasa Mahkemesi’nin aldığı bu karar laisizmin devlet ideolojisi olduğunu ortaya koymuştur. AKP yapmak istediği türban düzenlemesiyle ilgili çok sert bir engelle karşılaştı. Mahkeme Türk rejiminin güvencesidir. Bir yerde daha dominant bir noktaya geldiğini gösteriyor. Bundan sonra AKP çok zor günler yaşayacak. Bu kararı veren Anayasa Mahkemesi AKP’nin kapatma davasında nasıl karar vereceğini kestirmemizi kolaylaştırmıştır.” Yani partinin kapatma gerekçesi oluşmuştur ve de parti kapatılacaktır.
      <br/>
      <br/>
      Prof. Dr. İlyas Doğan’a göre AK Parti’nin kapatmaya karşı siyasi partiler yasası ve anayasada değişiklik yapma yönündeki girişimleri de zora girdi. Aslında Anayasa Mahkemesinin kapatma davalarını ceza davası olarak görmemesi, Başsavcı Yalçınkaya’nın da son mütalaada buna atıfla (Mütalaa 19. sayfa) ‘Kapatmaya konu eylemlerin ceza hukuku kapsamında suç olma zorunluluğu yoktur’ yaklaşımı da bir başka açıdan bunu ortaya koyuyor.
      <br/>
      <br/>
      Siyaset bilimci Hüseyin Kocabıyık’a göre mahkeme sadece yetki aşımı ile kalmadı, Türkiye yargı eliyle bir tür sürekli krizin göbeğine oturtuldu. Kocabıyık, siyasetin ve millî irade fikrinin tasfiyesi süreci olarak değerlendirirken çıkış yolunu yine millette, belki de sine-i millette ve seçimlerde aramak gerektiğini hatırlatıyor: “Hukuku da aşan bir siyasi tahakküm kurma, alan genişletme hadisesi söz konusu. Millî irade hükümranlığını gereğinden fazla görüyor ve daraltıyorum, deniyor. Bu bir kuvvetler ayrılığı savaşı. Yasama ve yürütmenin alanını daraltma girişimi. Tek çıkış yolu yine millî irade ve millet. Er ya da geç bu çıkış seçilecek, millet bundan sonraki iktidarı bunu gözeterek inşa edecek.”
      <br/>
      <br/>
      Hem Kocabıyık hem de siyaset bilimci Murat Yılmaz’a göre bu gidişin adı Jüristokrasi; yani ‘Hakimler Devleti’ne gidiş demek. Bundan daha tehlikelisini ise yine Murat Yılmaz ifade ediyor: “Bu karar önemli bir kırılmaya işaret ediyor. İçtihad kapıları kapatılıyor. Halihazırdaki durumda asker-sivil bürokrasisinin Meclis’i denetler bir mevkiye yükseldiği anlaşılıyor. O yüzden büyük hataların bedelini maalesef bu ülkenin anayasal düzeni ve millet, halk çekiyor.”
      <br/>
      <br/>
      Karardan önce en çok konuşulan konulardan biri olan Anayasa Mahkemesi Başkanı Haşim Kılıç’ın şu sözlerini de kayda geçirmek gerekiyor: “Mahkemeye güvenin, inanın çıkacak karar ne olursa olsun, göreceksiniz hem demokrasimiz hem laikliğimiz hem de hukukumuz bu süreçten çok daha güçlenmiş olarak çıkacak. Ve yine inanın bu söylediğim temenni değil!” Kapatma davasına ilişkin bu sözler gazeteci Eyüp Can’a söylenmişti. Ardından da TBMM Başkanı Köksal Toptan’ın da benzer açıklamalar yaptığı değerlendirmeleriyle kapatma davasında ‘üçüncü yol’ arayışları gündeme getirildi.
      <br/>
      <br/>
      Ancak 367 kararından daha vahim bir karar olarak ortaya çıkan 10. ve 42. maddelerin iptal kararı bir başka noktayı gündeme getiriyor. Kocabıyık, 367 kararı alınırken Anayasa Mahkemesi başkanlığı koltuğunda oturan Tülay Tuğcu’nun da önceleri 367 bizim yetkimiz dahilinde değil, sonraları en kısa sürede bakıp değerlendireceğiz noktasına gelen açıklamalar yaptığını hatırlatıyor. Bu yüzden Ankara’da kapatma davasının ortadan kalktığı meselesinin vehimlerden öteye geçmeyeceğini düşünenler az değil.
      <br/>
      <br/>
      TEK ÇIKIŞ YOLU MİLLÎ İRADE VE YENİ BİR ANAYASA
      <br/>
      <br/>
      Peki çıkış yolu nerede? Anayasa Hukukçusu, Prof. Dr. Levent Köker’e göre sistem tıkanıklığını aşabilmenin en önemli çıkış yolu ve tedbirlerinden biri derhal yeni bir anayasa yapılması. Köker’e göre mahkeme çok vahim bir karar aldı ve sınırları tamamen aştı. Topyekün bir anayasa değişikliği gündeme gelmediği müddetçe, benzer süreçler ve tıkanıklıklar yaşanmaya devam edecek. AK Parti’nin 22 Temmuz seçimleriyle birlikte vaat ettiği ancak Meclis gündemine getirerek hayata geçiremediği Yeni Anayasa teklifi önümüzdeki günlerde daha çok konuşulacak. Bu teklifi hazırlayan Bilim Kurulu’nun başındaki isim Prof. Dr. Ergün Özbudun da millet iradesini işletmenin, tıkanıklığı aşmanın yolunu yeni bir anayasa yapmakta görüyor. Parti kapatma ile mahkemenin bu son kararını hukuki olarak bağımsız değerlendirilmesi gerektiğine işaret eden Özbudun, oy çokluğu ile alınan kararın bir ipucu olarak görülebileceğini, yani kapatma kararının sürpriz olmayacağını söylüyor: “Anayasa Mahkemesi, Anayasa’nın kendisine yasakladığı bir kararı almıştır. Yapılanı yetki gasbı deyimiyle ifade ediyorum. Anayasa Mahkemesi üzerindeki meşruluk tartışmalarına yeni bir boyut katacaktır. Karar, mahkemenin kurumsal menfaatlerine zarar gelmesine neden olacak. Mahkeme bir bakıma yasama organının hatta kurucu organın yerine geçmiştir. Bunun pratik anlamı Anayasa Mahkemesi’nin onayı olmadan hiçbir anayasa değişikliği yapılamaz. Çünkü her değişikliğin Cumhuriyetin temel nitelikleriyle ilgisini kurabilirsiniz. TBMM’nın artık Anayasa’yı değiştirme iktidarı yoktur demektir. Ben bunun hiçbir demokratik ülkede örneğini bilmiyorum.”
      <br/>
      <br/>
      Peki bu durumda, AK Parti ve DTP kapatma davalarının gölgesi altında yeni bir anayasa çalışması yapılabilir mi? Özbudun’a göre zor da olsa kapatmaya rağmen AK Parti’nin Meclis çoğunluğu sürecek. Bu yeni bir mutabakat arayışını özellikle, yeni anayasa tercihleri şeklinde tezahür ettirebilir. Bu arayışın sonucu da Türk siyasi tarihinin belki de en zor günlerinin yaşandığı dönemde yeni çıkış yolları üretebilir. Sıkıntılı ve vahim olan nokta ise; başörtüsü ile ilgili hukuki bir çıkmazın oluşturulması. Üstelik bunun egemenliğin kaynağı millet iradesinin, TBMM’nin yetki ve alanlarının daraltılması neticesinde ortaya çıkması. AK Parti’nin bundan sonraki aşamada uygulayacağı strateji elbette demokrasi ve hukuk devleti kurallarının işletilmesi, özgürlüklerin korunması adına önemli ipuçları verecek. Ankara’da erken seçim, ara seçimin telaffuz edilmesi belki de senaryoların en hararetli yanını; Türkiye’nin sıcak bir yeni yaza hazırlandığını gösteriyor. Ancak tüm bu ihtimallerin dışında parti kapatma davasında savunma yapmama, kapatma davasında sürecin sonunu bekleme; anayasa ya da siyasi partiler kanunda parti kapatmalarına yönelik kapsamlı ya da dar bir anayasa değişikliği paketi ile yola devam etme gibi seçeneklerin de masada olduğu konuşuluyor. Bu iddiaların bir kısmı parti yetkililerince kabul edilmese ve yalanlansa da başkent kulisleri Meclis merkezli senaryolara yoğunlaşıyor. Görünen o ki, siyasilerin atacağı adımlar ne olursa olsun; son kararı yine millet verecek.
      <br/>
      <br/>
      (Katkı Sağlayan: Nursel Dilek)
      <br/>
      <br/>
      <br/>
      <br/>
      Doç. Dr. Mustafa Şentop*: BU HUKUKÎ BİR CİNAYETTİR
      <br/>
      <br/>
      <br/>
      Anayasa Mahkemesi’nin Meclis kararlarını iptal etme yetkisi verilmemiş. Şekil kriterleri bakımından böyle bir yetkisi var. Bunun dışına çıkarak karar verirse bu karar yok hükmündedir. Meclis’in bir denetleme mekanizması yok ama Meclis bu kararın yok hükmünde olduğunu belirterek bununla ilgili işlemler yapabilir.
      <br/>
      <br/>
      Avrupa İnsan Hakları Mahkemesi’nin kararının etkili olduğunu zannetmiyorum. Başörtüsü serbestisiyle ilgili bir karar çıksa bile Anayasa Mahkemesi’nin kararı belli. İkisi arasında benzerlik oluşturmak farklı. Ama bir zemin oluşturmak adına yapılmış olabilir. Bu bir hukuki cinayettir.
      <br/>
      <br/>
      <br/>
      * Marmara Üniversitesi Hukuk Fakültesi Öğretim Üyesi: Ergun Özbudun*: KAPATMAYI PSİKOLOJİK OLARAK ETKİLER
      <br/>
      <br/>
      Anayasa Mahkemesi 46 yıllık tarihinin en tartışmalı ve demokratik meşruluk sınırını zorlayan kararını vermiştir. 82 Anayasası döneminde ilktir. 61 Anayasasının ilk metninde anayasa değişikliklerinin denetlenip denetlenemeyeceği hakkında hüküm yoktur. Denetlenebileceği hakkında bir karar verdi. 71’de bu değiştirildi ve ancak şekil yönünden denetlenebilir dendi. Bunun üzerine 82 Anayasası şekil bakımından denetimin ne olduğunu açıkladı. Ve üç hususla sınırladı. Sınırlıdır kelimesini kullanan anayasanın 148. maddesinin kendisi. Türkçe bilen herkes sınırlıdır kelimesinin ne anlama geldiğini bilir. Anayasanın hiçbir yerinde değişmez ilk üç maddeye aykırılıktan dolayı bir inceleme yapılır şeklinde bir hüküm yoktur. Dolayısıyla mahkeme kendi yetkilerini aşmıştır. Şekil incelemesinin ne olduğu bellidir. Onun kapsamadığı bir inceleme yetki gasbı yapmıştır. Bu çok tartışılacaktır. Bir bakıma yasama organının yerine geçmiştir. Bundan sonra mahkemenin onayı olmadan hiçbir anayasa değişikliği yapılamaz.
      <br/>
      <br/>
      <br/>
      * Anayasa Hukukçusu Prof. Dr. Ersin Kalaycıoğlu*:ANAYASA MAHKEMESİ SİYASAL AKTÖR OLDU
      <br/>
      <br/>
      Anayasa Mahkemesi siyasal aktör hâline gelmiştir. Türbanı laiklikle ayıramayacak bir karar verilmiştir. Türban konusunda iç hukukta son noktaya geldik. Siyaseti çok derinden etkileyecek bir karar. Ancak türbanla ilgili tartışmaların bu kararla biteceğini sanmıyorum. Türbana artık hukuki değil siyasi çözüm bulunabilir.
      <br/>
      <br/>
      * Siyaset Bilimci
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30484), [web.archive.org (arşiv bağlantısı)](http://web.archive.org/web/20080612181245/http://www.aksiyon.com.tr:80/detay.php?id=30484)
