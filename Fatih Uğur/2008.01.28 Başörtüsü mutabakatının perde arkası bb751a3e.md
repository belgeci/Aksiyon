# Başörtüsü mutabakatının perde arkası

*Fatih Uğur 2008.01.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AK Parti ve MHP üniversitelerde başörtüsü yasağının kalkması için kısmen de olsa mutabakat sağladı. Ancak bu girişim başarısız olursa, AK Parti Yeni Anayasa formülünü tekrar devreye alacak. Peki bu süreçte neler yaşandı?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080403175019im_/http://www.aksiyon.com.tr/resim/686/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080403175019/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080403175019/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080403175019oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080403175019oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Türkiye, yıllardır gündemden düşmeyen, âdeta ‘çözümsüzlüğe mahkûm edilen’ başörtüsü meselesinde yeni bir kritik kavşağa geldi. AK Parti ve MHP üniversitelerde başörtüsü yasağının kaldırılması için Anayasa’nın 10. ve 42. maddelerinde değişiklik yapılması konusunda geçtiğimiz hafta anlaşmaya vardı. Peki Başbakan Recep Tayyip Erdoğan’ın tetiklediği yeni süreç nasıl sonuçlanabilir? Yüksek yargı, başörtüsü üstünde kurduğu baskıyı, siyaset alanına taşıyacak mı? Son ‘başörtüsü’ süreci perde arkasında nasıl gelişti? Hangi ilginç olaylar yaşandı?
   <br>
    <br>
     Bugünkü başörtüsü ‘yasağının’ temelini teşkil ettiği söylenen kararların kaynağı, Anayasa Mahkemesi’nce 1989 ve 1991’de alındı. Hukukçuların ‘esas bakımından yanlış’ dediği yüksek mahkemenin bu kararları, şimdi üniversitelerde başörtüsü sorununun hem kesin yargısal sonuca bağlandığı, hem de buna aykırı düzenlemenin parlamento tarafından bile yapılamayacağı tezi üzerine oturtuldu. Prof. Dr. Mustafa Erdoğan’ın tabiriyle bu hem evrensel insan hakları doktrini hem de Türk pozitif hukuku göz önünde tutulsa bile yanlış bir tez. Anayasa’nın özgürlük ve eşitlik ilkesine de aykırı. Çünkü kararın hükmü doğrudan yasaklamayı getirmezken, gerekçesindeki dolambaçlı yaklaşımlar bugünkü başörtüsü sorununun kaynağı olarak tescil ediliyor.
     <br/>
     <br/>
     <br/>
     SON SÜREÇ ‘KENDİLİĞİNDEN’ GELİŞTİ; BAHÇELİ 10. MADDEYİ ARALIK 2007’DE SÖYLEDİ
     <br/>
     <br/>
     Öncelikle şunu tespit etmek gerekiyor ki, AK Parti için Başbakan Erdoğan’ın 14 Ocak’ta İspanya’da başörtüsünün siyasi simge olduğuna yönelik görüşlere karşılık, “Velev ki bir siyasi simge olarak taktığını düşünün. Bir siyasi simge olarak takmayı suç kabul edebilir misiniz?” cevabını vermesiyle başlayan süreç ‘spontane’ gelişti. AK Partili üst düzey bir yetkilinin tabiriyle ‘söz söylenmiş oldu’, yani akacak kan damarda durmadı. Ertesi gün MHP lideri Devlet Bahçeli’nin başörtüsünün toplumsal uzlaşmayla çözülmesi gerektiğini söylemesiyle Başbakan Erdoğan’ın 16 Ocak’ta hava limanında “Sorunun çözümü için Anayasa’yı beklemeye gerek yok, mutabık olduğumuz bir cümleyle çözeriz” sözleri işi siyasi bir proje hâline getirdi. 17 Ocak’ta Devlet Bahçeli yazılı açıklama yaparak, Anayasa’nın 10. maddesinin 4. fıkrasının değiştirilmesini önerdi.
     <br/>
     <br/>
     Bahçeli bu öneriyi aslında 13 Aralık 2007 Perşembe günü basının Ankara temsilcileriyle buluştuğu toplantıda yapmıştı. Türbanın serbest bırakılması konusunda partisinin tavrının ne olduğu sorusuna “toplumun kolektif ihtiyaçlarının karşılanmasının devletin asli görevi” olduğu cevabını veren Bahçeli devletten hizmet alan apartman sakinleri örneğini vermişti: “Siz devlet olarak bu apartmandakilerin adalet ve sağlık ihtiyaçlarını karşılıyorsunuz; ancak aynı apartmanın başı örtülü kızı üniversiteye gitmek istiyor. Kapıda diyorsunuz ki, okula giremezsiniz. Bunun ikisini karşılamaya evet, birine hayır diyecekseniz. Böyle şey olmaz!” Sonra da Anayasa’nın 10. maddesine işaret ederek, türban, tesettür, başörtüsü siyasi simge, irticai unsur diyerek Türkiye’de türbanlı-türbansız, laik-anti laik çatışmasıyla boğulmaması gerektiğini söylemişti. MHP için kırılma noktası Bahçeli’nin bu son sözleri oldu.
     <br/>
     <br/>
     YENİ ANAYASADA 45. MADDE OLARAK ÇÖZÜLECEKTİ
     <br/>
     <br/>
     AK Parti ise bu sorunu daha çok ‘Yeni Anayasa’ çalışmaları kapsamında çözmek istiyordu. Hatta mevcut Anayasanın ‘Eğitim ve Öğrenim Hakkı ve Ödevi’ başlığı altında toplanan 42. maddesi partinin son hâlini verdiği taslakta 45. maddede ‘Eğitim ve öğrenim hakkı’ başlığıyla yeniden düzenlemişti. Bu maddeye iki yeni ekleme yapıldı. ‘Eğitim ve öğretim dili Türkçedir’ dendikten sonra başka dillerle eğitim tarif edilmiş, ardından maddeye eğitim özgürlüğünü teminen şu ibare eklenmişti: “Ceza hukuku bakımından suç oluşturmamak ve genel ahlâka aykırı olmamak kaydıyla hiç kimse kılık ve kıyafetinden dolayı yüksek öğrenim hakkından mahrum bırakılamaz.”
     <br/>
     <br/>
     Bu fıkra için yazılan geniş gerekçede ise fıkra hükmünün kültürel farklılıklar ve bireysel hayat tarzı tercihlerinin tezahürü niteliğinde olan kılık kıyafet farkının insanın rüşt yaşını tamamladığı, hayatı ile ilgili tercihlerini de bilinçli bir şekilde yapabildiği kabul edilen yüksek öğrenim çağında temel hak ve hürriyetlerden yararlanmaya engel teşkil etmemesi gerektiği, şeklinde metne alındı. AK Parti kurmaylarının tabiriyle böylece hem hürriyetçi, çoğulcu toplum düzeninin gereği, hem de BM ve AB normlarıyla Türk anayasasının gerçek uyumu sağlanmış olacaktı. Erdoğan’ın çıkışı, Bahçeli’nin destek açıklamasıyla bu çözüm erkene alınmış oldu. Ne var ki MHP, 13. maddede değişiklik önergesini reddetti. Erdoğan’da uzlaşmanın sağlandığı 10. ve 42. maddede yola devam edilmesi talimatını verdi.
     <br/>
     <br/>
     ‘YAHU YAZILI AÇIKLAMA YAPTIK, CEVAP VERSENİZE!’
     <br/>
     <br/>
     Aslında iki parti arasındaki iletişimin başladığı günlerde yaşanan ilginç telefon diyalogları da vardı. Örneğin MHP’nin başörtüsü ile ilgili yazılı açıklama yaptığı saatlerde AK Partili grup başkanvekillerinin telefonları çalıyordu. Karşıdaki MHP üst düzey ekibinin sesi heyecanlı ve netti: “Yahu yazılı açıklama yaptık başörtüsüyle ilgili, bir an önce cevap versenize!”
     <br/>
     <br/>
     AK Parti MYK’sının gündemine giren başörtüsü sorunu için hemen Anayasa hukukçuları Prof.Dr. Ergun Özbudun’un da aralarında bulunduğu hukukçulardan ve partinin A takımından yardım talep edildi. Üst üste toplantılar yapıldı.
     <br/>
     <br/>
     Hazırlanan tekliflerin tartışıldığı 24 Ocak Perşembe günü Başbakan Erdoğan’ın TBMM’deki makam odasında gerçekleşen AK Parti-MHP zirvesinde de ilginç diyaloglar yaşandı. AK Parti’den Cemil Çiçek, Sadullah Ergin, Bekir Bozdağ, Burhan Kuzu ile MHP’den Cihan Paçacı, Faruk Bal, Oktay Vural ve Deniz Bölükbaşı 2 saat süren toplantı sonunda 10. ve 42. maddede değişiklik yapılması konusunda ‘mutabık’ kalındığını açıkladı.
     <br/>
     <br/>
     MHP’nin teklifi, “Devletin sunduğu hizmetlerden yararlanma konusunda eşitsizliğe yol açması sebebiyle MHP başörtüsü yasağı uygulamasına karşıdır.” diye başlıyordu. Ardından açık bir dille, 10. maddenin dördüncü fıkrasının yerine “Devlet organları ve idare makamları bütün işlemlerinde ve her türlü kamu hizmetinin sunulmasında ve bu hizmetlerden yararlanılmasında kanun önünde eşitlik ilkesine uygun olarak hareket etmek zorundadır.” yazılması teklif edildi. 42. maddeyle ilgili ise, “Hiç kimse kılık kıyafeti nedeniyle yükseköğrenim hakkından mahrum bırakılamaz” düzenlemesi yapılması görüşüldü. Maddeler arasında tam bir metin mutabakatı henüz (cuma itibariyle) sağlanmadı. Bu arada 13. maddedeki AK Parti teklifi geri çekildi. İki parti de kelimeler üstünde ince hukuki işçilik yapıyor. Hafta başından itibaren metinler ve uzlaşma daha da gözle görülür hâle gelecek.
     <br/>
     <br/>
     Her iki partinin üst düzey yetkilileri 10. maddeyle ilgili sıkıntı olmadığını söylüyor. Sıkıntı olduğu söylenen 42. maddenin ise sadece yorumlanmasıyla ilgili endişeler dile getiriliyor. ‘Kılık kıyafeti’ ifadesinin başörtüsünün dışındaki kıyafetlere de (sarık, cübbe vb.) kapı aralayacağı endişesi hukukçuların ilk gerekçeleri olarak sıralandı. MHP doğrudan başörtüsü ifadesinin yazılmasını istiyor. AK Parti ise bunun Anayasa Mahkemesi’ne konu edilebileceği endişesiyle bu hâliyle kabulü, sonra kanunla düzenlenmeler ihtiyaçsa bu yolun denenmesini uygun görüyor.
     <br/>
     <br/>
     MHP, BAŞÖRTÜSÜ KONUSUNDA NİÇİN BU KADAR CESUR?
     <br/>
     <br/>
     İki partinin mutabık kaldığı bir başka noktayı unutmamak gerekiyor. O da malumun ilanı. Her iki partinin yönetici ve hukukçuları, hem anayasa hem de kanunlarda başörtüsü yasağı olmadığı konusunda hemfikir. “O zaman bu uzlaşmanın adı ne?” sorusuna verilen cevap ise çok sade ve basit: Bilinenleri biraz daha kuvvetlendirmek, serbestiyeti anayasada büyük harflerle yazmak. AK Parti, MHP’nin çıkışıyla sorunu ‘lokal’ hâle getirdi. Çözüm paketinde sadece üniversitelerin yani yüksek öğrenimin yer alması bu yüzdendi. Çünkü her alanda serbesti bugünkü şartlarda gerçekleştirilemeyecek ağırlıkta. AK Parti, çalışma hayatındaki eşitlik ayrıca düzenlenmeli, diyor. MHP ise ‘kamu hizmeti alanlar’ tanımının dışına kesinlikle çıkmıyor.
     <br/>
     <br/>
     Öte yandan MHP, doğrudan üniversitelerde başörtüsü yasağı kalkmalıdır ifadeleriyle iktidar partisinden daha cesur bir yaklaşım sergiliyor. AK Parti ise uzlaşma zeminini kaybetmeden devletin dengelerini gözeterek hassas bir çizgide çözüme yönelik ifadeler kullanıyor.
     <br/>
     <br/>
     BAHÇELİ DE BAŞÖRTÜSÜ ANKETİ YAPTIRDI
     <br/>
     <br/>
     Aksiyon’un Ankara kulislerinde yaptığı araştırmaya göre MHP’nin bu cesaretinin altında parti tabanındaki başörtülü gerçeği ve düzenli olarak anket yaptırmaya başlayan Bahçeli’nin tavırları var. Her ay siyasette yeni bir gündem getirme hedefini kendi üst yönetiminde kararlaştıran MHP, cumhurbaşkanlığı uzlaşmasından sonra ilk çıkışı başörtüsüyle başlatmış oldu. Bir başka kritik bilgi ise Bahçeli’nin Anayasa’nın 10. maddesini değiştirelim açıklanmasını yaptığı hafta eline geçen ‘başörtüsü anketi’. Buna göre yeni kurulan ve adı gizli tutulan A… isimli yeni anket araştırma şirketi Bahçeli’nin isteği üzerine Türkiye’nin 3 büyük ilini kapsayan geniş çaplı bir başörtüsü anketi yaptı. Anket sonuçları doğrudan Bahçeli ile paylaşıldı. Henüz açıklanmayan anketin içeriğinde üniversitelerdeki başörtülü kızların ‘milliyetçi’ yönelimleri de ölçüldü. Ve bunun partinin bugün aldığı oy oranının üzerinde çıktığı tespit edildi. Yani MHP’nin cesaretinin altında yatan nedenlerden biri başörtüsünün bizzat Milliyetçi Hareket Partisi için de taban sorunu haline gelmiş olması.
     <br/>
     <br/>
     Peki gerçekten uzlaşma sağlanırsa ne olacak? Ortak metinden oluşan Anayasa değişikliği teklifi en kısa sürede TBMM Anayasa Komisyonu’na getirilerek görüşülmeye başlanacak. Sonra da Anayasa değişikliği Meclis’te oylanacak. Üstelik AK Parti, sorunun çözümüne katkı sağlayan bütün partilere başta MHP olmak üzere bu işin siyasi başarı hanesine yazılması ve şerefini peşinen vermeye hazır. AK Parti kanadının tek endişesi, bu anayasa değişikliği talebinin yüce mahkeme kanalıyla ‘yasağın katmerlenmesi’ amacıyla kullanılıp kullanılmayacağı, olayın siyaset alanı dışına çıkarılıp çıkarılmayacağı. Yani tıpkı 367’de olduğu gibi yorumlu hareket edilip edilmeyeceği endişesi.
     <br/>
     <br/>
     Burada devreye hukukçular giriyor. Türkiye’de anayasaların hep sorunlu yapıldığını hatırlatan Anayasa Hukukçusu Doç. Dr. Adnan Küçük, başörtüsü tartışmalarının hukuken de doğru zeminde yapılmadığına işaret ediyor: “Başörtüsü temel hak ve hürriyetler çerçevesinde tartışılmıyor. Yüksek yargı organları başörtüsünü ‘dinî gereklilik’ olduğu hâlde bir hürriyet alanı olarak görmüyor. Aslında bu boyutuyla din ve vicdan hürriyeti yok sayılıyor. Bu eksik ve aksak bir hürriyet anlayışıdır.”
     <br/>
     <br/>
     ‘LAİKLİK ENDİŞESİ OLANLAR, EZANIN TÜRKÇE OKUTULMASI VE HAC KARARLARINA BAKSIN’
     <br/>
     <br/>
     Doç. Dr. Küçük’e göre karıştırılan ve çarpıtılan konulardan biri başörtüsünün kanuni düzenlemeler yoluyla serbest bırakılmasının, laikliğin ‘hukuk kurallarının, dinî referanslı olmaması’ şeklindeki gerekliliği ile çelişmekte olduğu anlayışı. Oysa bir kuralın dinî referanslı olması ile din ve vicdan hürriyeti alanının düzenlenmesi farklı şeyler. Küçük, “Bu yüzden başörtüsüyle ilgili hürriyet alanının genişletilip daraltılmasının mülkiyet hakkı, seyahat ve ifade hürriyetinden farkı yok” diyor.
     <br/>
     <br/>
     Devlete sınırlama yetkisi verip genişletme yetkisi vermemek hukuk normlarına da aykırı. Anayasa Hukukçusu Küçük’ün bu konuda da iki ilginç örneği var. Din ve vicdan özgürlüğünün sınırlanmasıyla ilgili cumhuriyet tarihinde yaşanan kısıtlamalar, 1932’de ezanın Türkçe okutulması genelgesiyle 1948’e kadar hacca gitmenin yasak oluşu. Her iki yasak da Demokrat Parti iktidarıyla birlikte ve hatta CHP katkısıyla çözüldü. Yani devlet din alanında hukuk normlarını hürriyetler lehinde genişletti ve laiklik zedelenmedi. Bu yüzden Anayasa Mahkemesi’nin hem yerli hem de uluslararası hukuktan kaynaklı BM ve AB sözleşmeleri gereği, insan hakları ve hürriyetler kapsamında başörtüsünü özgürlük alanı kabul etmesini sağlayacak birçok delili var.
     <br/>
     <br/>
     Tartışmalar kuşkusuz sürecek; ancak görünen o ki siyaset kurumu bu kez üstüne düşeni yapacak. Başörtüsü sorununda çözüme bu kadar yaklaşılmışken yüksek yargı organlarının ne tepki vereceği ise birkaç aylık yasama sürecinden sonra belli olacak. Anayasa Mahkemesi Başkanı Haşim Kılıç’ın ‘ihsas-ı rey’ yapamam diyerek 367 krizinin yaşandığı günlerden farklı bir yaklaşım getirmesini de gözden kaçırmamak gerekiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29428), [web.archive.org (arşiv bağlantısı)](http://web.archive.org/web/20080403175019/http://www.aksiyon.com.tr:80/detay.php?id=29428)
