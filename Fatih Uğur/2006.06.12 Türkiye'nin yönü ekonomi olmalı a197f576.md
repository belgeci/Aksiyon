# Türkiye’nin yönü ekonomi olmalı

*Fatih Uğur 2006.06.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      TOBB Başkanı Rifat Hisarcıklıoğlu Aksiyon’a konuştu: “Ekonomi, siyasetin arkasında kalırsa kötü sonuçlar ve riskler doğabilir.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123081108im_/http://www.aksiyon.com.tr/resim/601/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye Odalar ve Borsalar Birliği (TOBB) 1,2 milyon üyesiyle ekonominin çatı kuruluşu. TOBB Başkanı Rifat Hisarcıklıoğlu, bugüne kadar Türkiye’de sıra dışı bir sivil toplum örgütü liderliği yapıyor. TOBB, onun döneminde geçmişinin aksine siyasete mesafeli ama sorunları çözmek adına onunla sıkı dirsek teması kuran bir kurum haline geldi. 27 Mayıs’ta Başbakan Recep Tayyip Erdoğan, CHP lideri Deniz Baykal ve DYP lideri Mehmet Ağar’ın el ele verdiği fotoğrafın mimarı da kendisi. O fotoğraf için “Herkesin ona ihtiyacı vardı.” diyor Hisarcıklıoğlu. Başbakan’ın ayrılmasından sonra havanın bozulduğu eleştirilerine de açıklık getiriyor. “Sayın Baykal ve Sayın Ağar, Başbakan’ın erken ayrılacağını biliyordu. Onlar bunu sorun yapmadı.” diyor. Türkiye ekonomisinin özel sektöre dayalı gerçekleştirdiği büyümeyi sürdürmesi için iç çekişmelerden uzak durması gerektiği uyarısı yaparken, iktidara yapısal dönüşüm için atılacak adımları, istihdam, vergi yükleri ve enerji maliyetlerinin yüksekliğini hatırlatıyor. TOBB Başkanı Hisarcıklıoğlu son siyasi ve ekonomik gelişmeleri Aksiyon’a değerlendirdi.
   <br>
    <br>
     <b>
      -TOBB genel kurulunda liderlerle verdiğiniz fotoğraf nasıl çıktı ortaya?
     </b>
     <br/>
     <br/>
     Türk siyasi hayatında kolay kolay ulaşılmayacak bir fotoğraf oldu o. 1980 öncesinde iç siyasi çekişme ve kardeş kavgası yüzünden insanların öldüğü dönemde herkes şunu söylerdi: Ecevit ve Demirel niye bir araya gelemedi? Onlar da bu fotoğrafın özlemini duymuştur. (Erdoğan, Baykal, Ağar’ı kastediyor) O gün genel kurul öncesinde kuliste sohbet ettik. Üyelerimizin bize ilettiği kaygıları vardı. Danıştay’daki menfur eylem herkesin moralini bozmuştu. Hepsi birden, “Başkan öyle bir mesaj ver ki biz halka moralli gidelim.” dedi.
     <br/>
     <br/>
     <b>
      -Kuliste mi kararlaştırıldı o görüntü?
     </b>
     <br/>
     <br/>
     Kulis sahnenin arkasında. Sahneye çıkmadan salona girilemiyor. Yavaş yavaş çıkınca salondan bir alkış başladı. Müthiş bir elektrik ve kucaklama oldu. Pozitif enerjiyle el salladı herkes, biz de el ele tutuştuk. Gazeteci dostlarımız fotoğrafı alamadık dedi. Oraya da dönüp selam verdik. Unutulmayacak bu fotoğrafın TOBB’da olması siyasilerin güvenini gösteriyor. Fotoğraf siyasetle TOBB’un arasındaki bilinçli perspektifin sonucu. Hep söylüyoruz bütün partilerle aynı yakınlık ve uzaklıktayız diye. Biz hiçbir zaman yetkiyi halktan almış olanların üzerine çıkmayacağız. Ama biz Türkiye’nin üreten dinamik güçleriyiz, zenginleştirecek güç biziz. Tüm Türkiye’nin önünü açabilmek bizim elimizde.
     <br/>
     <br/>
     <b>
      -Fotoğrafa bakıp Rifat Bey siyasete mi girecek diyenler oldu. Orada sizin yorumunuz eksik kaldı?
     </b>
     <br/>
     <br/>
     Siyasete bulaşsak bizim şu anki konumumuz bu fotoğrafı verdirmezdi. Eleştiriliyoruz Başbakan’ın yanında çok gözüküyorsun diye. Benim işimi çözecek yer orası. Türkiye’nin bütün iş dünyasını temsil ediyorum. Şöyle bir yanlış algılama var. Aynı fotoğraf karesinde görünce bunlar çok iyi dost deniliyor. Arkadaş benim fikrim farklı, onun fikri farklı. Aynı fotoğrafta olmam çok iyi dostuyum anlamında değil. Biz 5 yıldır bütün siyasi partilere aynı yakınlık ve uzaklıktayız. Sayın Başbakanın elini sıkabiliyorsam, Sayın Baykal’ın da elini sıkabilirim. Ama öteki taraftan 2002-2005 seçimlerini yaşadık. Hiç kimse bana gelip de şunu yönetime alır mısın demedi, diyemedi. Hem yakınlık var hem de mesafenin korunduğunun göstergesi bu.
     <br/>
     <br/>
     <b>
      -Merkez Bankası’nın faiz artırımını nasıl değerlendiriyorsunuz? Doğru bir karar mı?
     </b>
     <br/>
     <br/>
     Biz bunu olumlu buluyoruz. Ama bu piyasaların dengede tutulması için yeterli mi? Değil. Bu niye oldu? İç ve dış sebepleri var. Amerikan Merkez Bankası, Avrupa Merkez Bankası faizleri artırmış. Siz aynı seviyede kalayım derseniz, para kaçar. Japon Merkez Bankası’nın faiz artırımı bekleniyor. Para nereden kazanacaksa oraya gider. Bu faiz artırımıyla birlikte sıcak paranın çıkışı belli noktada engellendi. Bütün dünyada bu bir aydır böyle devam ediyor. Enflasyon yüksek çıktı diye kimileri kaygı duydu, borsa aşağıya indi. Acaba yeni bir krize mi gidiyoruz diyenler oldu. Bunun esas sonucuna bakmak lazım. Dalgalanmalar gelişmiş ve gelişmekte olan bütün ülkelerde oldu. Herkeste dalga boyu büyükken bizde biraz daha büyük oldu.
     <br/>
     <br/>
     <b>
      -Sizce neydi bunun sebebi? İç siyasi gelişmeler mi?
     </b>
     <br/>
     <br/>
     İç siyasi gelişmeler, evet kısmen doğru. Başka sebepler de var. Mesela, bugüne kadar yapmaktan geri durduğumuz yapısal ve mikro yapısal reformlardan kaçmamız. Ekonomi matematikle doğrudan ilgili ama insanla da ilgili. İnsan davranışlarını geleceğe göre yönetebilmektir ekonomi. Yaptıklarınızı anlatabilmek de çok önemli. Politikalarınızı, dalgalanmayı, enflasyonu doğru anlatacaksınız. Biz programın arkasında durduk. Bu devam etmeyecek gibi algılanmamalı. Ekonomik programın sağlıklı gitmesi için AB ve IMF iki önemli çıpa. Bunlardan birinden vazgeçiyormuş ya da akamete uğruyormuş gibi olursa, olmaz. Bunlar kontrol altında olacak ve iyi yönetilecek. Bütün bunlar içeriye de dışarıya da iyi anlatılacak. Farklı beklentiler oluşturulmamasının yolu bu.
     <br/>
     <br/>
     <b>
      -Enflasyonda da aynı mı? Nisan-mayıs rakamları yüksek çıktı…
     </b>
     <br/>
     <br/>
     Tamam, TEFE-TÜFE yükseliyor. Ama çekirdek enflasyon aşağıya gidiyor. Herkes acaba çift haneli enflasyona mı gidiyoruz diye endişe ediyor. Mutfakta bunları çok iyi yönetiyor olsak da, dışarıda da anlatıyor olmalıyız. Zor bir süreçteyiz. Ekonomi olarak hâlâ ipin üstündeyiz. Ama 2001’e göre kırılganlık daha az. İletişim birinci öncelik. İktidarlar anlatacak. Rakamlar senin elinde, yoğun bir propaganda ile anlatacaksın. Anlatılmazsa bu sefer vatandaş enflasyon artıyor diyor. Ekonomide en önemli nokta inandırıcı olacaksın, iyi iletişim kuracaksın. Bir hikâyen olacak ve anlattığın hikâyeye de herkesi inandıracaksın. Bu olmazsa beklentiler kötüye doğru gidiyor. Kötüye doğru gittikçe de kriz oluyor.
     <br/>
     <br/>
     <b>
      -AB bazı kaygılar bildiriyor. Sizce AB sürecinde yavaşlama mı var gerçekten?
     </b>
     <br/>
     <br/>
     AB çevrelerinde bazı kaygılar var. Örneğin hükümet 17 Kasım-3 Ekim öncesindeki aktivite ve dinamizmde değil diyorlar. Bu neyin göstergesi? Onlar diyor ki Türkiye hiçbir şey yapmadı. Başbakan ve Babacan da açıklama yapıyor. Biz çok şey yapıyoruz diye. Bakanlar Kurulu’nun birinci gündem maddesi her pazartesi AB sürecinde neredeyiz konusu. Ama bu da yeterli değil. Bunu iç ve dış dünyaya anlatacaksınız. Başbakanın yurtdışı ziyaretleri bazen eleştiriliyor. Bence tam tersine aktif ve dinamik politikayı devam ettirmeli. Bugün Başbakan Avrupa başkentlerinde eski sıklıkta gözüküyor olmalı. Yapılanları anlatmanın yolu bu. Olmayınca algılama tersine dönüyor.
     <br/>
     <br/>
     <b>
      -Döviz kurundaki dalgalanma en önemli gündem. Dövizde yükseliş devam edecek mi?
     </b>
     <br/>
     <br/>
     Döviz kuruyla ilgili bir şey söylemek fal açmak olur. Bakın bunu ne Merkez Bankası başkanı, ne ekonomiden sorumlu bakan, ne ben ne şu, ne bu bilemez. Kimsenin de böyle bir öngörüsü olamaz. Zaten öyle bir öngörü varsa, yanlış yapılıyor demektir. Biz 2001’de dedik ki fiyatı piyasa belirlesin. Arz ve talebe göre olsun. Para bugün dışarıda kendisine güvenli bir liman buldu çıktı. Yarın sizi güvenilir buldu geldi. Onun için öngörülerde bulunmak doğru değil. Esas olan ekonomideki diğer noktaları bizim götürüyor olmamız. Türkiye son dört yılda yüzde 35 büyüdü. Bunun yüzde 30’u özel sektörün ihracatı, yatırımı. Türkiye ilk defa özel sektöre dayalı bir büyüme modeli seçti ve başarılı olundu. Bunu alnımızın akıyla yaptık. Şimdi diyoruz ki bu yeterli değil.
     <br/>
     <br/>
     <b>
      -Niye yeterli değil, daha ne yapılmalı?
     </b>
     <br/>
     <br/>
     İşsizlerimize iş bulmak noktasında yeterli değil. Biz bunu daha hızlı büyüme istiyorsak, Türk özel sektörünün önünü açın diyoruz. Bunu derken sakın ha para falan istemiyoruz. Biz diyoruz ki dünyadaki rakiplerimiz hangi şartlarda elektrik kullanıyor, hangi şartlarda vergi ödüyor, istihdam yükünü kaldırıyorsa bizi bu şartlara getirin. Bunun dışında bir şey istemiyoruz.
     <br/>
     <br/>
     <b>
      -Beklentilerinize ne kadar karşılık alıyorsunuz?
     </b>
     <br/>
     <br/>
     Dünyanın en çok istihdam üzerindeki vergi yükleri bizde. Sosyal güvenlik reformunun çıkmasını istiyoruz. Devletin 17 milyar dolardan kurtulması için bir imkan sağlanacak. Sosyal Güvenlik Reformu çıkacak. Ne zaman azalacak yük? 2030’da. Tam ne zaman kalkacak? 2070’te. O zamana kadar bekleyecek miyiz? Bir asgari ücretlinin işverene maliyetinin yüzde 70’i vergi. Enerjiye geldiğimizde dünyanın en pahalı ikinci enerjisi bizde. Biz diyoruz yarış edeceğiz. Bırakın yarışalım. Ama bununla koşmamız mümkün değil. Türkiye şimdi gurur veren noktaya geldi. Türk işadamı artık dünyada çantasıyla dolaşıyor. Kapı kapı geziyor özel sektör. Anadolu girişimci sermayesi bugün 74 milyar dolar ihracat yapar hale geldi.
     <br/>
     <br/>
     <b>
      -Her çivi çakan değil, doğru çivi çakan desteklenmeli diyorsunuz. Yanlış çivi çakanlar yüzünden ne kaybediyoruz?
     </b>
     <br/>
     <br/>
     Cumhuriyet döneminden bu yana sanayi stratejisi ve politikası yok. Kim ne yaparsa ona destek oluyoruz. Bunun ham maddesi bende mi değil mi bakmamışız. Mesela şimdi gurur duyuyoruz. Avrupa’nın her iki televizyonunu ben üretiyorum diye. Ama bakıyoruz bu televizyonun yüzde 90’ı ithal ediliyor. Neyi teşvik edeceğiz. Bu televizyonun tüpünü üretene ben teşvik veriyorum diyeceğiz ki sanayici yatırım yapsın. İthal et, monte et, ihraç et. Olmaz. Bakın Türkiye’nin buğday üretimi yıllık 20 milyon ton. Bundan 15 milyon ton un üretiliyor. Fabrikaların un üretme kapasitesi 35 milyon ton. Fabrikanın biri çalışıyor, ikisi yatıyor. Artık un fabrikası kurma arkadaş diye özel sektöre yol göstereceğiz. Şu sektöre yatırım yaparsak biz dünyayla rekabet ederiz diyeceksin. Elde buğday yok. Herkes aynı işi yapıyor. Doğru çiviyi çakanı teşvik etmemiz gerekiyor, diye bundan diyoruz.
     <br/>
     <br/>
     <b>
      -Genel kurulda ülkelerin yıldızının parladığı anlar vardır, dediniz. Yıldızımız ne kadar parlıyor?
     </b>
     <br/>
     <br/>
     Türkiye, Kuzey Afrika’dan Orta Asya’ya uzanan ve 1 milyar kişinin yaşadığı coğrafyada gerçekleştirilen toplam sanayi ürünleri ihracatının yüzde 65’ini tek başına yapıyor. Üstelik önemli bir doğal kaynağımız da yok. Coğrafyamızda sanayileşmenin ve özel sektöre dayalı kalkınmanın tek örneği biziz. En girişimci, en dinamik, dünyaya açılmış özel sektör bizde. İhracatımızın yarısından fazlasını AB ve ABD gibi kalite ve fiyat anlamında dünyanın en rekabetçi bölgelerine yapıyoruz. Bu bölge artık dünyanın kalbinin düzenli atabilmesi için hayati önemini koruyor. Henüz dünya ekonomisine entegre olmamış, cılız bir özel sektöre sahip bu coğrafyada, Türkiye’nin önüne inanılmaz fırsatlar çıkacak. Akıllı olup, bu fırsatları iyi değerlendirmek elimizde. Ekonomide başlatılan dönüşüm, son zamanlarda yaşanan türden dalgalanmalara karşı da en büyük kozumuz. Ekonomide, ister iç, ister dış kaynaklı olsun, bu tür dalgalanmaların yaşanması kaçınılmaz. Yapısal reformlarla ekonomimizin altyapısını güçlendirdiğimiz, ekonomik dönüşümü gerçekleştirdiğimiz ölçüde, bu dalgalanmaların yol açacağı hasar da azalacak.
     <br/>
     <br/>
     <b>
      -Son iç siyasi gelişmeler kimilerini karamsarlığa itiyor ama...
     </b>
     <br/>
     <br/>
     Benzer dalgalanmalarla 2003 ve 2004’te de karşılaştık. Eskiden çok daha ağır sonuçlar yaşarken, şimdi daha hızlı normalleşiyoruz. Demek ki, yapılan reformlar ve dönüşüm süreci işe yarıyor. Dönüşümün yarıda kalması, stratejisizlik yüzünden, yanlış icraatlar yüzünden rekabet gücümüzün sekteye uğraması, geleceğimizi riske sokar. Karamsarlık ve paranoyaklık çukuruna gömülüp, ufuktaki aydınlığı görememek yazık olur. Türk özel sektörü olarak, geçmişte çatışma kültürünün bizlere neler kaybettirdiğini biliyoruz. Kaynağı kim olursa olsun, terör olaylarının amacı aynıdır; toplumu birbirine düşürmek ve ülkemizi zayıflatmak. Artık bu oyuna gelmeyeceğimize ve önümüzde açılan fırsat penceresini kullanacağımıza inanıyorum.
     <br/>
     <br/>
     <b>
      -Türkiye’nin global aktör olabilmesi için fırsatlar ve sizin umutlarınız neler?
     </b>
     <br/>
     <br/>
     Türkiye, ekonomisinin artan bölgesel ve küresel entegrasyonuyla şimdiden bu bölgenin en büyük ekonomik gücü haline geldi. 360 milyar dolarlık milli gelirle dünyanın 20 büyük ekonomisinden biriyiz. Müteahhitlerimiz 60’tan fazla ülkede 65 milyar doları geçen proje üstlenmiş durumda. 2002’den itibaren Türkiye ekonomisinin küresel ekonomiye intibakı son derece hızlı olmaya başladı. 1990-2001 arasında dış ticaret hacmimizin yıllık ortalama büyüme hızı yüzde 10 iken, 2002-2005 arasında yüzde 27’ye yükseldi. Bu, Türkiye ekonomisinin, küresel ekonominin daha fazla parçası olmaya başladığı anlamına geliyor.
     <br/>
     <br/>
     <b>
      -Yani Türk ekonomisi ve işadamları zor şartlara ve krizlere rağmen iş yapabiliyor?
     </b>
     <br/>
     <br/>
     Doğru. Üstelik tüm bu başarıları, makro ekonomik anlamda son derece istikrarsız bir ortamda gerçekleştirdik. Son 30 yılda ortalama her 3 senede bir kriz yaşadık. 11 istikrar programının sonunu getiremedik. Buna rağmen dünya piyasalarında tutunabildik. Bunları en zor şartlarda yapabiliyorsak, demek ki bir de Türkiye’deki iş ortamını dünya standartlarına getirebilirsek, eşit rekabet koşulları altında Türk girişimcisinin dünyada baş edemeyeceği rakip yoktur.
     <br/>
     <br/>
     <b>
      -Türkiye Özal’dan sonra politik çekişmelere girdi ve kaybetti sözü sizin tespitiniz. Benzer şeyler yaşıyoruz bugünlerde. Yeniden kaybetmemenin yolu ne?
     </b>
     <br/>
     <br/>
     Rahmetli Özal, sahip olduğu vizyon sayesinde Türkiye’nin dışarıya açılmasını sağladı. Bu kapsamda ekonomide ilk yapısal reformları gerçekleştirdik. Ama sıra ekonominin kurumsal altyapısını güçlendirecek reformlara geldiğinde siyasi öncelikler belirleyici oldu. Üç çarpıcı örnek var ortada. Sosyal Güvenlik sistemi 90’ların başına kadar önemli bir açık vermiyordu. Reform yapılamadığından 10 yılda 50 milyar dolar kaynak yuttu. Artmaya devam eden açık geçen sene 17 milyar dolara ulaştı. Bankacılık reformu yapılamadığından sistem zayıfladı ve batan özel bankalar 47 milyar dolarlık bir zararı üzerimize yıktı. Kamu maliyesinde şeffaflık sağlanamadığından, sadece kamu bankalarında biriken sözde görev zararı 20 milyar doları buldu. Son 5 yılda büyük maliyetler ödeyerek makro ekonomik istikrarı sağlayacak önemli adımlar attık. Ama hâlâ almamız gereken tedbirler, yapılması gereken reformlar var. Benzer tablolarla bugün karşılaşmak istemiyorsak, popülizme geri dönemeyiz. Erken seçim tartışmalarıyla odak noktasını ekonomiden siyasete çeviremeyiz. Ekonominin siyasetin arkasında kalma ihtimalinin belirmesi bile, beklentilerin bozulmasına yol açar ve kötü sonuçlar üretir. Bu nedenle böyle bir ortamda bu tür riskleri almamamız gerekiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24538), [web.archive.org (arşiv bağlantısı)](http://web.archive.org/web/20071123081108/http://www.aksiyon.com.tr:80/detay.php?id=24538)
