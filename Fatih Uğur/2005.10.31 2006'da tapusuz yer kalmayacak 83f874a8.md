# 2006’da tapusuz yer kalmayacak

*Fatih Uğur 2005.10.31*

<div bgcolor="#FFFEF6">
 <font>
  <img border="0" height="1" src="/web/20051216174636im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051216174636im_/http://www.aksiyon.com.tr/resim/569/64.jpg" vspace="5"/>
  </p>
 </font>
 <font class="content">
  Tapu ve Kadastro Genel Müdürlüğü devletin iki köklü sorununu çözmek için seferberlik başlattı. Bilinmeyen mal varlıkları ve aylarca süren tapu kayıt araştırmaları ile 80 yıldır tamamlanamayan kadastro çalışmaları 2006 sonunda tarih olacak. Otomasyon çalışmaları bittiğinde vatandaş kendi şifresiyle gayrimenkul hareketlerini izleyebilecek.
 </font>
 <p>
  <font class="content">
   ‘Malî suç araştırmaları ve mal varlığı yazışmaları en erken iki ayda tamamlanıyor.’ Temiz toplum özlemlerinin en temel hukukî sonuçları arasında yer alan mal varlığı soruşturmalarının uzun sürmesi en çok bu sözlerin sahibi Tapu ve Kadastro Genel Müdürü Zeki Adlı’yı rahatsız ediyor bugünlerde.  Zira, mal varlığı yazışmaları tapu kadastro müdürlüklerinin başını ağrıtıyor. Mahkemeler ve meclis başta olmak üzere birçok kuruluş, kara para aklamadan malî suçlarla mücadele çerçevesinde müdürlüklerinden bilgi talep ediyor. İşler uzadıkça hem adalet gecikiyor, hem ekonomik zarar büyüyor. Ayrıca, rüşvet ve yolsuzluk çarkının önüne istendiği gibi set çekilemiyor.
   <br>
    <br>
     Mal varlıklarının soruşturulması, tapu kaydı, hazine ve özel mülk alanlarında yapılan bütün işlemlerin elektronik takibi anlamına gelen Tapu Kadastro Bilgi Sistemi Projesi’ne (TAKBİS) 2001’de başlandı. E-devletin en temel aşamalarından biri olan TAKBİS, aradan geçen zamana rağmen istenen seviyeye getirilemedi. Kısaca, tapu ve kadastro kayıtlarının elektronikleştirilmesi de denebilecek projede Ankara’nın Çankaya belediyesi sınırlarındaki pilot uygulamanın kesin kabulü altı ay önce yapıldı. Bu sene Devlet Planlama Teşkilatı’ndan (DPT) TAKBİS uygulamasının yaygınlaştırılması için 77 trilyon liralık kaynak alındı. Genel Müdür Zeki Adlı’nın verdiği bilgiye göre 3 bin bilgisayar müdürlüklere dağıtıldı, 2 bin 500 bilgisayarın alım talimatı verildi. Şehir merkezleri ve büyük ilçelerde veri girişlerine ise geçtiğimiz günlerde başlandı. Sistem 225 tapu müdürlüğü, 7 kadastro müdürlüğü, il merkezleri ve ilçelerdeki tapu sicil müdürlüklerinin yüzde 60’ında en geç Aralık 2006’ya kadar “online” hale gelecek. Vatandaşlara şifre verilip gayri menkullerini izleme fırsatı tanınacak. Bir müddet sonra belediyelere ve mahkemelere de sınırlı sorgulama yetkisi verilecek. Tabii bu işlemlerin tamamı elektronik ağ bağlantıları üzerinde gerçekleştirilecek.
     <br/>
     <br/>
     Türkiye genelinde 1300 tapu sicil müdürlüğü var. Herhangi bir kişinin mal varlığı soruşturması istendiğinde genel müdürlükten bölge müdürlüklerine, oradan ilgili müdürlüklere tam bir yazışma ağı kuruluyor. Bu sistem hem işlerin haftalarca uzaması, hem kötü niyetli gayrimenkul sahiplerinin bir günde mal kaçırmalarına fırsat veriyor. Bunu engellemenin en temel yolu bilgilere anında ulaşılması. Tapu ve kadastro müdürlüklerinin hem birbirleriyle hem de belediye, mahkeme ve devletin ilgili birimleriyle anında iletişim kurabilmesi bu yüzden çok önemli. Otomasyon projesini hızlandırmak için sadece altyapı değil, personel eğitimi konusunda da atağa geçen Tapu ve Kadastro Genel Müdürlüğü sistemi çalıştıracak 6 bin memuru kademeli olarak eğitimlere almaya başladı.
     <br/>
     <br/>
     Türkiye’nin ikinci köklü sorunu ise kadastrosu yapılmamış binlerce köy ve on binlerce kilometrekarelik alan. Avrupa Birliği’ne üye ve aday ülkeler arasında kadastro çalışması tamamlanmamış tek ülke Türkiye. Cumhuriyetin ilk yıllarında başlayan kadastro çalışmaları her yıl 300-350 köyün kadastrosu yapılmak suretiyle sürmüş. 80 yıllık bu rutini değiştiren yine Tapu ve Kadastro Genel Müdürü Zeki Adlı olmuş. Adlı, göreve geldiği andan itibaren Tapu ve Kadastro Genel Müdürlüğü’nün memurları marifetiyle gerçekleştirilen kadastro işlemlerini bu yıl başında özel sektöre de açtı.
     <br/>
     <br/>
     Halen ellerinde ölçüm aletleri ile köy köy dolaşan memur ve özel sektör çalışanları 2005 için hedeflenen 4 bin 32 köydeki kadastro çalışmalarını bitirmek üzere. Geçen sene Sakarya, Erzurum, Sivas ve Siirt’te pilot uygulaması yapılan kadastro çalışmalarının özel sektör marifetiyle başarıyla yapılmasının ardından hedef daha da büyümüş. Tarım Bakanlığı’nın yıllardır kullanmadığı Dünya Bankası’nın 600 milyon dolarlık arazi reformu kredisinin 60 milyon dolarını bu iş için alan genel müdürlük, 2006’da 5 bin 239 köyde de kadastro çalışmalarını sonuçlandırıp kadastrosuz, tapusuz alan sorununu tarihe gömmek istiyor. AB üyeliği sürecinde en çetin müzakerelerin yaşanacağı tarım sektörünün temelini oluşturacak çiftçi kayıt sisteminin oluşturulamamasının sebebi de yıllardır ihmal edilen kadastrosuz ve tapusuz araziler.
     <br/>
     <br/>
     Düzenli yerleşim merkezi olan il ve ilçelerde sorun yok. Ancak bugüne kadar 47 bin 854 köyün 36 bin 766’sında kadastro çalışmaları tamamlanmış. DPT’nin 5 yıllık kalkınma planı verilerine göre Türkiye’de halen, kadastroya geçirilecek toplam 417 bin kilometrekarelik alan var. Bunun 305 bin kilometrekaresi bitirilmiş. Adlı, artan tarım faaliyetleri, ilçe ve il merkezleri ile köylerdeki değişimin bu verilere tam yansımadığı için Türkiye’nin sahip olduğu kadastrolanacak alan miktarının 535 bin kilometrekareyi bulduğunu söylüyor. Bu hesap Türkiye’nin halen yarısının kadastrosuz olduğunu gösteriyor. Son söz, iki yıldır sessiz sedasız köklü hizmetler üreten Adlı’nın, “Bu yıl 4, gelecek yıl 5 binden fazla köy ile 1800 problemli köy bitirilecek. Böylece, Türkiye’de kadastrosu tamamlanmamış, tapulandırılamamış yer kalmayacak.”
     <br/>
     <br/>
     KADASTRO NEDİR?
     <br/>
     <br/>
     Kadastro; tarla, arsa gibi taşınmazların sahiplerinin belirlenip tapu siciline kaydedilmesi anlamına geliyor. Türkiye sınırlarındaki taşınmazların tamamının arazi ve harita üzerinde belirlenmesi için kadastro teknisyenleri ve en az 3 kişilik bilirkişi ile yerinde tespit yapılıyor.
     <br/>
     <br/>
     TAKBİS NELER KAZANDIRACAK?
     <br/>
     <br/>
     Tapu ve Kadastro Bilgi Sistemi olarak bilinen TAKBİS, tapu ve kadastro işlemleri ile mal varlıklarının soruşturulması, hazine ve mülk alanlarının sahipliğinin net olarak belirlenmesi ve izlenmesini sağlayacak elektronik bilgi altyapısı. Bu sistemin getireceği başlıca kolaylıklar ise şöyle:
     <br/>
     <br/>
     - Devlet birimleri, tapu ve kadastro faaliyetlerini bilgisayar üzerinden anında takip edebilecek.
     <br/>
     - Vatandaşlar, Türkiye’nin herhangi bir yerinde tapu ve devir işlemi yapabilecek.
     <br/>
     - Tarım bilgi ve çiftçi kayıt sisteminin temeli oluşturulacak.
     <br/>
     - Yabancılara mülk satışı, stratejik bölgelerdeki mülk hareketleri anında izlenebilecek.
     <br/>
     - Mali suç araştırmaları kolaylaşacak, rüşvet ve yolsuzluklarda gayrimenkul ve arazi hareketleri kolayca izlenip satışları engellenebilecek.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22756&yorum_id=1), [web.archive.org (arşiv bağlantısı)](http://web.archive.org/web/20051216174636/http://www.aksiyon.com.tr:80/detay.php?id=22756&yorum_id=1)
