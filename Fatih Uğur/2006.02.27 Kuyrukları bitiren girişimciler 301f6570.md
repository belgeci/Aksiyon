# Kuyrukları bitiren girişimciler

*Fatih Uğur 2006.02.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yüz binlerce işverenle milyonlarca çalışanın işlerini sanal ortama taşıyan e-bildirge projesi devlete 2 milyar dolarlık tasarruf sağladı. Bankacılıktan telekom ve bilişim yatırımlarına kadar geniş bir alanda etkisini gösteren proje, e-devlet projeleri kategorisinde dünya birincisi seçildi. Uygulama çerçevesinde yirmi tane alt proje geliştirildi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060519023946im_/http://www.aksiyon.com.tr/resim/586/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yakın zamana kadar hafızalardan silinmeyen banka kuyrukları artık tarih oldu. Ayın iki günü verilen maaşlar on güne yayılıp tek çift numaralara göre maaş dağıtılmaya başlanınca ortada ne kuyruk kaldı, ne de baygınlık geçiren veya ölen emekliler. Oysa üç yıl öncesine kadar her gün bir emeklinin kuyruklarda yaşadığı trajik sonu duyuyorduk. Bu haberlerden en çok zararı da kuyruklarıyla meşhur Sosyal Sigortalar Kurumu (SSK) görüyordu. Kurum, 60 yıllık tarihinde görülmedik bir dizi devrime imza attı iki yıl önce.
   <br>
    <br>
     İlki e-bildirge projesi olarak başlayan, sonra e-sağlık, online tahsilat, e-karne, e-borcu yoktur gibi projelerle süren bu dijital devrimin arkasında iki isim var. Sadece e-bildirge projesinde 1,2 milyon dolarlık yatırımla devletin iki yılda 2 milyar dolardan fazla tasarruf etmesini sağlayan ikiliden biri dijital modelleme uzmanı Saadettin Çay, diğeri de SSK Bilgi İşlem Daire Başkanı Menderes Varol.
     <br>
      <br/>
      Mayıs 2004’te başlatılan e-bildirge projesi sayesinde bugün (Şubat 2006) itibariyle 951 bin işyerinin 870 bini internet üzerinden işlem yapar hâle geldi. Bu, 7 milyonu aşkın çalışanın sigorta işleminin artık sanal ortamdan gerçekleştirilmesi demek.
      <br/>
      <br/>
      Bir diğer başarılı proje olan online tahsilat sayesinde ise SSK tek bir personel bile kullanmadan yıllık yaklaşık 17 milyar dolarlık primi direkt bankalar kanalıyla tahsil ediyor. Veznelerde çalışan binlerce personelin yeni iş alanlarına kaydırılmasıyla birlikte 350 ton kağıt kaybı ile kamu ve özel sektörde 432 milyon YTL’lik işgücü kaybının önüne geçildi. SSK Sigorta Müdürlükleri’nde ay sonlarında meydana gelen bildirim kuyrukları artık yok. Uygulama Ocak 2006’da Madrid’de yapılan Uluslararası Sosyal Güvenlik Konferansı’nda dünyanın en iyi e-devlet projesi seçildi. Elektronik devlet uygulamasına geçen 72 OECD ülkesinin projesi arasında Türkiye’deki uygulamalar, kısa sürede çok sayıda çalışan ve işyerine başarıyla ulaşmasıyla öne çıktı. Dünyada bu kadar çok kişinin elektronik ortamdan işlemini yaptığı başka bir e-devlet projesi yok çünkü.
      <br/>
      <br/>
      Çalışma ve Sosyal Güvenlik Bakanı Murat Başesgioğlu’nun doğrudan desteği sayesinde e-bildirge projesi sistem tasarımını sıfır maliyetle yapan Saadettin Çay, bilişimcilerin yakından tanıdığı isimlerden. Boğaziçi Üniversitesi mezunu Çay, 1994’ten beri aktif olarak iş dünyasında yöneticilik yapıyor. Türkiye’de internetin yaygınlaşmaya başladığı dönemde (1996) ilk elektronik ticaret uygulamasını (the full key solution-anahtar teslim çözüm) hayata geçiren isim de o.
      <br/>
      <br/>
      E-bildirgenin ortaya çıkması Çay’ın iş dünyasındaki tecrübelerine dayanıyor. Her ay bir çalışanını SSK tahakkuk, vezne veya banka kuyruklarında üç gün boyunca istihdam etmek zorunda kalması Çay’ın hep gücüne gidermiş. Hem devletin hem şirketlerin zaman, işgücü ve para kaybının önlenmesi fikri ta o günlerden kalmış. 3 Kasım seçimlerinden sonra Bakan Başesgioğlu’nun danışmanlığına geldiğinde iki projeyi SSK’nın kucağında bulmuş. Tüm sigortalıları ve yakınlarını tek kartla işlem yaptırmak için ortaya atılan T5 projesi ile bildirgelerin alınması için Akıllı Form İşleme Sistemi (AFİS) projesi yeni göreve gelen siyasi iradenin önüne sunuluveren ilk talepler olmuş. O dönem kart projesi için 1 milyar dolarlık maliyet çıkarılmış, hatta proje şartnamesinin hazırlanması için MBA adlı bir şirkete 1,2 milyon dolar ödenmiş. Sözde çalışanları ve işyerlerini yükten kurtaracak AFİS ise yüzden fazla sigorta müdürlüğünden her ay doldurulup gelecek yüz binlerce optik formla yeni bir kâğıt bürokrasisi tehlikesi doğuracağı için Başesgioğlu’nun talimatıyla reddedilmiş.
      <br/>
      <br/>
      Milyar dolarlık rüyalar milyon dolara gerçekleşti
      <br/>
      <br/>
      Saadettin Çay, devletin sigortacılık sistemini elektronik ortama taşıma kararını o günlerde alır: “Birkaç milyon dolara yapılacak projeler için milyar dolarlık maliyetler ortaya çıkarılmış. Üstelik projelerin devlete kazancından çok kâğıt, yeni bürokrasi gibi kayıpları söz konusuydu. Tek çare milyonları bilgisayar üzerinden işlem yapabilir hâle getirmekti. Biz de bunun üstüne kafa yorduk.” Çay’ın tabiriyle ‘çay ve kahve parasına’ iki ay gibi kısa bir sürede bugün milyonları sanal ortama taşıyan e-bildirge fikri ve tasarımı ortaya çıkar. Hatta hiçbir danışmanlık bedeli ödenmediği için Devlet Planlama Teşkilatı yetkililerinin hafif kınama ve tazyikleri de olur. Hangi yabancı danışmanlık firmasından tasarım desteği aldınız şeklinde sorular bile sorulur. SSK Bilgi İşlem Daire Başkanlığı’na atanan Menderes Varol ve ekibinin 6 aylık performansı sayesinde projenin mühendislik kısmı tamamlanır. Mevcut bilgisayar donanımlarına ilave 1,2 milyon dolarlık yeni yatırım 3 ayda bitirilir.
      <br/>
      <br/>
      Bugün SSK’yı dünya ölçeğinde başarıya taşıyan e-bildirge projesinin yanında alt proje olarak 20’ye yakın farklı e-devlet uygulaması yer alıyor. Yeni sistem sayesinde bir işverenin dünyanın herhangi bir noktasından internete girerse cezaya düşmeden primini yatırabildiğini anlatan Çay, Hong Kong’da bir otelden girerek işlem yapar ve sistemi test eder. Türkiye’de kamu kaynağı kullanılmadan ilk kez sponsorluk yöntemiyle yapılan tanıtım ve reklâmlar için 1,4 milyon dolarlık bütçe kullanılır. 17 banka tarafından yapılan bu reklâmlar sistemin yaygınlaşmasını sağlar. Daha önce 6-9 ayda sonuçlandırılan emeklilik başvuruları artık 10 günde tamamlanıyor. Hedef 1 saatte emekli maaşı bağlayacak hıza ulaşmak.
      <br/>
      <br/>
      Binlerce kıyak emekli haksız maaş alıyormuş!
      <br/>
      <br/>
      Haksız yere veya sahte sağlık karnesi kullanımı gerçekleştiren onbinlerce kişi yakalanmış ve iptal edilmiş. Geçersiz karne ile ilaç alan ya da tedavi gören yüzbinlerce  kişi devleti yıllık 2 milyar YTL zarara uğratıyordu. Günde 42 bin karne veren SSK’da bu suiistimallerin önüne geçildi. Bildirge ve bordroların işverenlerce kuruma tesliminden sonra bunları bilgisayarlara giren 2 bin personelden de tasarruf edildi.
      <br/>
      <br/>
      İstanbul’da müşterilerinden birinin eşinin hâlâ babasının emekli maaşını aldığını öğrenen Saadettin Çay, “Abi sistem kurduk, bak yanlışlık varsa müracaat edip haksız yere aldığınız para varsa iade edin. Canınız yanmasın.” diye uyarır bir sohbette. Çay’ın sözünü dinlemeyen müşteri bir hafta sonra sisteme yakalanınca kapısını çalar: “Aman bizi kurtar.” Geriye dönük haksız ödenen maaşlar SSK lehine aileden tahsil edilir. Bunun gibi 33 bin kişinin haksız maaş aldığı tespit edilir, ödemeler derhal durdurulur.
      <br/>
      <br/>
      Bir başka ilginç olay kıyak emeklilikle ilgili yaşanır. Almanya’da işçi olarak çalışan Çay’ın yakın bir akrabası “Biz Turgut Özal zamanında emekli olalım diye 5 bin mark ödemiştik birilerine. Ne olmuştur emekliliğimiz? Yoksa kandırıldık mı?” sözleri yeni bir araştırmanın ışığını yakar. Başta Almanya olmak üzere Avrupa ülkelerinin sigorta kuruluşlarıyla yapılan bilgi alışverişi sayesinde ilk etapta 10 binden fazla gurbetçinin haksız yere kıyak emekli olduğu ortaya çıkar. Yurda kesin dönüş yapanlara tanınan emeklilik hakkının, Avrupa’da hâlâ çalışan gurbetçilerce kullanıldığı da e-bildirgenin denetim ağına takılması sayesinde açığa çıkar. Sigortalar arası alışveriş sürüyor. Tabii ki ağa yakalanan kıyak emekliler de.
      <br/>
      <br/>
      SSK’yı iş yükünden kurtaran e-devlet uygulamaları bankacılara da ilham verir. Örneğin önceleri 13 trilyon liralık prim tahsil eden Şekerbank şimdilerde 67 trilyona yakın tahsilat yapıyor. “Devlet beceremez deyip” küçümseyen bazı bankalar, e-bildirge projesine neden vaktinde destek vermediklerini düşünüyor şimdi. E-bildirgeyle birlikte aylık 22 milyar YTL’lik büyük bir finansmanın bankalar üzerinden geçirilmesi için entegrasyon On-line Banka Tahsilatı Projesi ile gerçekleştirilir. İlk zamanlar Türkiye’nin 5 büyük bankası bilişim altyapısı yetersiz olduğu için günlerce zor anlar yaşar. Bankacıların internet yatırımları da bundan sonra artırılır. Uygulamadan önce yüzde 5’lerde olan internet bankacılığı şimdi ona katlandı. İnternet bankacılığının iki yıl önce sistemde 200 milyon dolarlık kullanım miktarı bugün 2,5 milyar dolar sınırını da bu sayede aştı.
      <br/>
      <br/>
      İnternet bankacılığı 10 kat büyüdü
      <br/>
      <br/>
      800 bine yakın işyerinin bilgisayar altyapısına geçmesi, geniş bant internet sahibi olması da bir başka hareketlilik sebebi olur. Ayda 1,9 milyar YTL kurum tahsilatının çoğu artık internet bankacılığı yoluyla gerçekleşiyor. Önünü göremeyen SSK, artık alacaklarının peşine 7-8 aylık gecikme yerine hemen ayın ilk gününde düşüyor. Hazine Müsteşarlığı ise alacak verecek hesaplarında en büyük belirsizlik olan SSK bilinmezinden kurtulmanın rahatlığıyla hareket ediyor.
      <br/>
      <br/>
      E-borcu yoktur projesi ile 200 bin işveren ve yılda 500 bin ihalenin kaderini belirleyen bilinmezler de ortadan kaldırıldı. Kamu ihalelerine “SSK’da prim borcu yoktur.” yazısı almadan katılamayan işverenler günde 50 binden fazla faksla sürekli borçsuzluk belgesi talep ediyordu. İhale yasaklısı durumuna düşen, ihale kaybeden büyük holdingler bile olmuştu. Üç ay önce hayata geçirilen proje sayesinde artık işverenler borç sorgulamalarını on-line olarak kendileri yapabiliyor. Onlarca gün süren belge alma süresi 1 dakikaya düştü. SSK’da bu iş için görevlendirilen işveren servislerindeki 5 bin personel de gerçek işleriyle ilgilenmeye başladı. Bir sonraki aşama on-line devlet ihaleleri projesinin hazırlanması.
      <br/>
      <br/>
      İki yıl gibi kısa bir sürede devletin e-devlet omurgasını kuran Saadettin Çay ile Menderes Varol, bugünlerde yeni bilgi işlem binasına taşınmakla uğraşıyor. Mamak Belediyesi’nin prim borcuna mahsuben alınan 7 katlı yeni bilgi işlem merkezi binası özel sektörünkileri aratmayacak altyapıyla hazırlanmış. Güvenlik kamerasından yangın merdivenine, soğutmadan bilgi güvenliği sistemlerine, çağrı merkezinden (444 0 775) coğrafi yedekleme projelerine kadar birçok detayın düşünüldüğü yeni merkez de bir iki ay içinde aktif hâle gelecek. Dünyanın en başarılı e-devlet projesini ortaya çıkaran bilişim kahramanlarının yolunun açılması ve sayılarının çoğalması için istedikleri tek şey var: “İşi ehline bırakmak, bürokratik alışkanlıklardan vazgeçmek ve siyasi irade tarafından sonuna kadar desteklenmek.”
      <br/>
      <br/>
      E-BİLDİRGENİN KAZANDIRDIKLARI
      <br/>
      <br/>
      E-bildirge ve ona bağlı alt projeler sayesinde 900 bin işyeri, 4,3 milyon emekli, 7 milyon çalışan ve bunların yakınlarıyla 50 milyonu ilgilendiren SSK, iki yılda 2 milyar dolar tasarruf sağladı.
      <br/>
      <br/>
      Borcu yoktur belgesi için çekilen günlük 50 bin fakstan ve bu işle görevli 5 bin çalışandan tasarruf edildi.
      <br/>
      <br/>
      Bankaların SSK’ya off-line ödemelerinden ortaya çıkan 500 milyar YTL havuz hesabı ortadan kalktı.
      <br/>
      <br/>
      900 bine yakın işyerinden 800 bini bilgisayar ve ADSL kullanıcısı oldu. Türkiye’deki işyerleri en çok internet kullanan ülkeler listesine girdi.
      <br/>
      <br/>
      E-bildirge öncesinde kuyruklarda geçen 900 bin iş günü kaybı önlendi.
      <br/>
      <br/>
      Uluslararası Sosyal Güvenlik Teşkilatı’na (ISSA) kayıtlı 306 kuruluş arasında ABD, Fransa ve İtalya’dan sonra sanal sigorta projesine sahip dördüncü ülke Türkiye oldu. Sanal sigorta uygulaması yapan tek kuruluş SSK. Fransa şimdi Türkiye’nin yeni sistemini inceliyor.
      <br/>
      <br/>
      Her ay milyonlarca belgenin saklanması için kullanılan yüzlerce arşiv binasından tasarruf edildi. Her yıl 50 bin metrekarelik yeni arşiv alanı ihtiyacı ortadan kalktı.
      <br/>
      <br/>
      Bildirimler için alınan aylık 5,2 milyon evraktan tasarruf edildi. Elektronik ortamda evrak kabulü ile yılda 350 ton, iki yılda 700 ton kâğıt tasarruf edildi.
      <br/>
      <br/>
      BAZI E-DEVLET UYGULAMALARI
      <br/>
      <br/>
      E-Bildirge : SSK Sigorta Müdürlüklerindeki ay sonlarında meydana gelen bildirim kuyruklarının önlenmesi ve iş kayıplarının giderilmesi için elektronik ortamda bildirimlerin verilmesi projesi. 870 bin 574 işyerinin kullandığı sistem sayesinde 7 milyon 86 bin 846 çalışanın işlemi yapılıyor.
      <br/>
      <br/>
      E-İBB : SSK hastanelerinin 2004 yılı ve 2005 Şubat dönemine kadar alım yaptıkları ilaçların elektronik ortamda sanal ihale yöntemi ile alınmasını sağlayan sistem. Bu projenin uygulama safhasında ilaç fiyatlarında tedrici olarak ülke genelinde yüzde 20 indirim, sadece SSK’nın alımlarında 200 trilyondan fazla bir avantaj sağlandı.
      <br/>
      <br/>
      E-İstihdam : Türkiye İş Kurumu’nun yeniden yapılanması sürecinde elektronik ortamda veri depolama ve veri tasnifi yapan sistem test uygulaması safhası. Proje ile istihdamda özel sektörün rolü arttırılıp Türkiye İş Kurumunun sadece devlet ve belediyelere istihdam sağlar olmaktan çıkıp, özel sektöre de direkt işgücü sağlaması hedefleniyor.
      <br/>
      <br/>
      E-Sağlık Net : Türkiye genelindeki 45 milyon SSK’lının aynı bilgisayar ağında birleşmesi için SSK hastanelerinde yapılan altyapı çalışması. Bu proje ile 146 hastane ve 430 dispanserde ağ altyapıları ve bilgisayar sistemleri kuruldu.
      <br/>
      <br/>
      On-line Tahsilat : Sigortalıların primleri ve işyerlerinin idari para cezalarının aylık tahsilatlarının bankalardan on-line olarak yapılması projesi. Aylık ortalama 1,5 katrilyon civarındaki tahsilatın, ayın son gününe gelmesi nedeni ile bankalarda yığılmalara sebep oluyordu. Tahsil edilen paranın detayları sağlıklı girilemediğinde SSK hesabında 500 trilyonun üzerinde kimin için tahsil edildiği bilinmeyen para birikiyordu. Ocak 2005 tarihinde faaliyete geçen proje sonrasında kime ait olduğu bilinmeyen 1 YTL dahi yok.
      <br/>
      <br/>
      Karne-Net : SSK sağlık karnelerinin bir altyapıda birleştirilerek uygunsuz kullanımların önlenmesi projesi. Proje sayesinde onbinlerce sahte karne ve haksız kullanım önlendi.
      <br/>
      <br/>
      E-Provizyon : SSK hastanelerinin Sağlık Bakanlığına devredilmesi ile ortaya çıkan kabarık sağlık harcamalarını sınırlamak ve gereksiz yere yapılan tıbbi harcamaların önüne geçmek için gerçekleştirilen sistem. Bu sistemin nisan-mayıs-haziran aylarında yapılan pilot uygulamasında 116 bin SSK’lı hastanın yüzde 16,7’sinin SSK’dan sağlık hizmeti almaya hak kazanmadığı ortaya çıktı. Uygulamanın verimli bir şekilde gerçekleşmesi hâlinde yıllık tasarruf miktarı 2 katrilyondan fazla olacak.
      <br/>
      <br/>
      E-Borcu Yok Projesi : Kamu İhale Kanununa göre, işverenlerin ihalelere girmeden önce vermeleri gereken sosyal güvenlik prim borcu olmadığına dair belgeler, SSK müdürlüklerinde 5000 kişilik bir işgücü ile karşılanıyordu. Kasım 2005’te başlayan proje ile hem eleman tasarrufu sağlandı hem de iş kayıpları önlendi.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23452&amp;yorum=8405), [web.archive.org (arşiv bağlantısı)](http://web.archive.org/web/20060519023946/http://aksiyon.com.tr:80/detay.php?id=23452&amp;yorum=8405)
