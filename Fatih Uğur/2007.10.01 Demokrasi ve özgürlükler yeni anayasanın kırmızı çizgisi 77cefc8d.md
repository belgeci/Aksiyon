# Demokrasi ve özgürlükler, yeni anayasanın kırmızı çizgisi

*Fatih Uğur 2007.10.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sivil anayasa çalışmalarını koordine eden AK Parti Genel Başkan Yardımcısı Dengir Mir Mehmet Fırat, son haftaların en hararetli tartışma konusuyla ilgili olarak çarpıcı açıklamalar yaptı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071229070523im_/http://www.aksiyon.com.tr/resim/669/25.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye bir aydır sivil anayasa tartışmalarıyla yatıp kalkıyor. Rejimin elden gittiği, Türkiye’nin Malezya olacağı, laiklik ve cumhuriyetin temel değerlerinin pazara çıkarıldığı gibi akla hayale gelmeyecek iddialarla, bu tartışma adeta bir korku filmine dönüştürüldü. Adalet ve Kalkınma Partisi’nin sivil anayasa çalışmalarının koordinasyonunu Genel Başkan Yardımcısı Dengir Mir Mehmet Fırat yürütüyor. Altı kişilik bilim kurulunun oluşturduğu taslak, Sapanca Zirvesi’nde yenilendi. Önümüzdeki günlerde parti MYK’sına inecek, sonra da tüm kamuoyuna duyurulacak “yeni anayasa taslak metni” sadece onun masasında duruyor. Korku salanların tek derdinin “egemenliklerini kaybetmek” olduğunu söyleyen Fırat, Aksiyon’a çarpıcı açıklamalar yaptı. Yeni anayasa, öngörülen takvim işlerse en geç 2008 Eylül ayı içinde tamamlanmış olacak.
   <br>
    <br>
     -Niçin sivil anayasa yapılması gerekiyor?
     <br/>
     <br/>
     1982 Anayasası yapıldığı günden bugüne tartışılıyor. Antidemokratik olduğu konusunda hemfikiriz. Demokratik olduğunu savunan da yok. Herkes değiştirilmesini istemiş, 13 kez de değiştirilmiş. Neredeyse üçte bir maddesi değişmesine rağmen, sistem ve mantık değiştirilemediği için halen 21. yüzyılda özgürlükleri, demokrasiyi kısıtlayıcı bir anayasa var ortada. Bu yüzden değiştirilmesi gerektiği bütün sosyal kesimlerce de kabul ediliyor.
     <br/>
     <br/>
     -Kenan Evren bile değişmeli diyor artık.
     <br/>
     <br/>
     Enteresandır, Anayasanın mimarı Sayın Kenan Evren dahi çıkıp beyanat vererek, 1961 Anayasası çok iyiydi, 1982 Anayasası sıkıntı yaratıyor, keşke bunu değiştirmeseydik diyebilmiştir. AK Parti de kurulduğu günden beri bunu dile getiriyor. Gerekli olmasaydı, Türkiye Barolar Birliği (TBB), TÜSİAD, TOBB ve tüm siyasi partiler anayasa değişikliği önerisi hazırlamazdı. Birinci maddeden, başlangıç maddesinden itibaren başlatmışlar. 1990-1995 arasında yapılmış, hepsi Meclis’in arşivinde. TBB farklı dünya görüşlerinden hocalara bir metin hazırlatmış örneğin, genel gerekçesinde bakın ne diyor.
     <br/>
     <br/>
     -1982 Anayasası’nı değiştirme gerekçesi…
     <br/>
     <br/>
     Evet. Şöyle diyor 2001 yılında: “Hak ve özgürlüklerin aşırı derece sınırlandırılmasına karşın çarpık bir biçimde güçlendirilen otorite kısa dönemde belki düzeni sağlamıştır. Ama uzun vadede krizler halkası süreğen hale gelmiştir. Aslında daha çok demokrasi daha az otorite, daha az demokrasi daha çok devlet gibi bir bakıma azlar ve çoklar kısır döngüsüne dayanan 82 Anayasası Türkiye gibi birikimli ve girift yapılı bir toplum ve ülkeye dar gelmiştir.”
     <br/>
     <br/>
     -AK Parti’nin gerekçeleriyle aynı mı peki?
     <br/>
     <br/>
     Hayır, hayır. Genel gerekçelerimizi daha önce seçim sırasında söyledik. Programımızda da var. Halka böyle bir söz verdik. Halk da bundan dolayı bize oy verdi. Bizim taahhüdümüz bu.
     <br/>
     <br/>
     22 TEMMUZ’DA SİVİL ANAYASA DA OYLANDI
     <br/>
     <br/>
     -22 Temmuz’da sivil anayasa da oylandı diyorsunuz?
     <br/>
     <br/>
     E tabii ki oylandı. Bakın şu anda toplumun tümü, bize karşı olanlar dahil, 1982 Anayasası’nın iyi bir anayasa olduğunu söylemiyor. Ha, AK Parti bunu yapmasın diyorlar. Kim yapacak peki? TOBB, TÜSİAD vs. yapacak. E peki siz yapın diyoruz. Diyorlar ki, 182 tane milletvekiline ihtiyacımız var bunun altına imza atacak. E bulun. Yok ki, bizde bir tane bile yok. Böyle bir çelişki olur mu?
     <br/>
     <br/>
     -Anayasayı değiştirmek için kurucu meclis olması gerektiği eleştirisi var. Oluşturulabilir mi gerçekten?
     <br/>
     <br/>
     Hayır, kesinlikle. Kurucu Meclis Anayasa’ya göre yasaktır. Anayasanın ilgası anlamına gelir. Bu teklifte bulunanlar da Anayasa’nın aleyhinde çok ağır bir suç işliyorlar. Çünkü 82 Anayasası dahil, anayasalar şunu söylüyor: TBMM hiçbir görevini hiçbir kişi ya da kuruma devredemez. E ne yapacak TBMM? Anayasa yapma yetkisini, adı ne olursa olsun; danışma kurulu, kurucu kurul olsun buna mı devredecek?
     <br/>
     <br/>
     KURUCU MECLİS DİYENLER DARBE İSTİYOR
     <br/>
     <br/>
     -1961 ve 1982’de devretmiş...
     <br/>
     <br/>
     O darbe dönemlerine aittir. Ve doğru yapılmıştır. Anayasa ilga olmuş, Meclis ortadan kalkmış darbeyle birlikte. Orada kurucu meclis öyle ya da böyle vardır. Tabii bunu söyleyenler (kurucu meclis olsun diyenler) onu demeye getiriyorlar.
     <br/>
     <br/>
     -Darbe mi olsun diyorlar?
     <br/>
     <br/>
     Darbe çığırtkanları bunlar. Bir darbe olsun, böyle bir kurucu Meclis kurulsun, onlar da bundan nemalansınlar. Anlayış bu. Ha, bunu açıktan söyleyemiyorlar. Yoksa bu Meclis, 175. maddede gösterildiği gibi, Anayasa’nın ilk üç maddesi hariç istediği maddeyi ilga eder, istediğini değiştirebilir, çıkarabilir veya ekleyebilir. Bugüne kadar 13 kez yapmış, her şey ortada.
     <br/>
     <br/>
     -Siz parçayı değiştirmek yerine, bütününü ele alıyoruz diyorsunuz?
     <br/>
     <br/>
     İsterseniz tümünü, ister bir cümlesini alırsınız. Bu size kalmış. Yasama Meclisi’nin yetki alanı içinde olan bir şeydir. Ha, ilk üç maddeye dokunulamaz ve değiştirilmesi teklif edilemez. E peki, üç maddeye hiç dokunmadım. Kendi taslağıma 82 Anayasası’nın diliyle, aynen koydum. Ve kalan kısmı baştan sona değiştirdim. Ne olacak?
     <br/>
     <br/>
     -Anayasa değişecek yine.
     <br/>
     <br/>
     Yani siz bu üç maddeyi değiştiremezsiniz denmiş. Dördüncü maddedeki, değiştirilemeyeceği hükmünü de birlikte aynen koyuyorum. Diğerlerinin tamamını da değiştirdim. Ne olacak şimdi? O yüzden hukuku bir mantığa oturtmak lazım. Siyasi düşüncelerinizi veya beyninizin arkasındakini hukuk diye tekrarlamaya başlarsanız, bir noktaya gelir söyleyecek lafınız kalmaz.
     <br/>
     <br/>
     -Yönteminiz eleştiriliyor. Hata yapılmadı mı?
     <br/>
     <br/>
     Hayır, hiçbir hata yapılmadı. Buyursunlar kendileri yöntem geliştirsinler. Eğer bir hata varsa, bundan önce Anayasa değişikliği yapanlar hata yapmıştır. Siyasi parti olarak kanun, anayasa yapmak, teklif etmek benim temel görevlerimden birisi. Ama TOBB’un, TÜSİAD’ın, diğer kurum ve kuruluşların görevi değil. Bir sivil toplum kuruluşu gibi önerme hakları var elbette. Ancak anayasa değişiklikleri için 184 tane TBMM üyesinin imzası gerekiyor. O imza siyasi partilerde ve mensuplarında var. Sayın hocalarda yok bu maalesef. Yok efendim, katılımcı bir anayasa hazırlamak istiyoruz diyorsanız. Hay hay buyrun. Hangi üniversite, kurum kuruluş bir anayasa hazırlamak istiyorsa buyursun. Katkı istiyorlarsa onu da sağlarız.
     <br/>
     <br/>
     -Bir anayasa şûrası oluşturulup sonra metin tartışılsaydı diyenler var.
     <br/>
     <br/>
     Olur mu öyle şey canım. O antik çağda, Atina şehir demokrasilerinde olurdu. 500 kişiyle toplanır bir yere, anayasa, kanun ne isterseniz onu hazırlardınız. Çağdaş olanı, bir metnin hazırlanmasıdır; 1924, 1961, 1982 hepsinde böyle olmuştur. Bir bilim kurulu çalışma yapar, taslak hazırlar. Bu taslak nass değildir, herkes fikirlerini söyler, katkısını sağlar, ortak metin çıkar. Zaten şimdi, bunlar bizim için dokunulmaz maddeler değil, buyurun istediğiniz gibi önerinizi getirin, bunun içine koyarız diyoruz. Ama bir şartla.
     <br/>
     <br/>
     -Nedir?
     <br/>
     <br/>
     Bizim anayasa taslağımızda yazdığımız özgürlükler minimum özgürlüklerdir. Demokrasiyi, özgürlükleri daraltıcı hiçbir teklifi kabul etmeyiz. Demokrasiyi pekiştirecek her türlü teklife açığız.
     <br/>
     <br/>
     -Kırmızı çizginiz bu mu?
     <br/>
     <br/>
     Özgürlüklerin minimumu var metinde, yukarısı yok. Çizgi bu. Buyurun onu artırın. Bir hukuk devletinin oluşmasına katkı sağlayan herkesin başımız, gözümüz üstünde yeri var. İstedikleri gibi bu anayasa taslağıyla oynayabilirler. Ama daraltıcı davranırsa, o zaman buyrun siz kendi taslağınızı hazırlayın deriz. Türkiye’de herkes demokratik olmak zorunda değil. Faşist de olabilir, komünist de. O bizi ilgilendirmiyor. Götürürüz halka, Meclis’e, orada tartışırız.
     <br/>
     <br/>
     KONUYU TÜRBANA KİLİTLEYENLERİN DERDİ EGEMENLİKLERİNİ KAYBETME KORKUSU
     <br/>
     <br/>
     -Tartışmalar ‘türban’ meselesine kilitlendi. Siz de “İşi buraya kilitleyenlerin asıl niyeti egemenliği paylaşmamak” dediniz...
     <br/>
     <br/>
     Evet, aynen tekrarlarım. Bunun temelinde yatan şey ne türbandır, ne din dersi, ne de başka bir şey. Asıl söylemek istedikleri şey egemenliği kimin kullanacağı konusudur.
     <br/>
     <br/>
     -Peki 1950’lerden beri süren bu egemenliği kimin kullanacağı kavgası Anayasa değişince bitecek mi?
     <br/>
     <br/>
     Tabii ki bitecek. Biter. Mesele Anayasa’nın 5. maddesidir. Kavga hep oradan geliyor. Yani genç kızlarımızın başındaki türbanla ilgilenmiyorlar, onu alıyorlar kendilerine peçe diye kullanıyorlar. Başka şey söylüyorlar, ama aslında beyinlerinin içini ve gözlerini göstermek istemiyorlar. Gözlerine baktığınızda anlaşılıyor çünkü ne dedikleri.
     <br/>
     <br/>
     -Ne diyorlar sizce?
     <br/>
     <br/>
     “Asıl mesele egemenlik meselesidir” diyorlar. “Ya kardeşim bugün ben halktan yetki almadan halka hesap vermek mecburiyetinde olmadığım halde egemenliği kullanıyorum. Anayasa ile bunu sen benim elimden almak istiyorsun, ben bu egemenliği bırakmam!” Kavga, bunun kavgası.
     <br/>
     <br/>
     -Peki rejim, laiklik, türban merkezli korku ya da kaygılar haksız mı?
     <br/>
     <br/>
     Haksız.
     <br/>
     <br/>
     -Anlamı yok mu bunun?
     <br/>
     <br/>
     Hiçbir anlamı yok. Çok samimilerse, türbanı da çıkaralım, din derslerini de 82 Anayasası’nda olduğu gibi yerine koyalım. Tartışmayacaklar mı bu anayasayı? Yine tartışılacak. Çünkü asıl tartışma sebebi burası değil. Onlar toplumda korku yaratabilmek ve bunun etrafında kendilerine destek alabilmek için bunları söylüyorlar. Taktikleri, stratejileri bu. Türban ya da bununla okula girmek onları ilgilendirmiyor. Aslında toplumu germek, ikilik sokup nifak oluşturabilmek ve bu nifaktan istifade edebilmek niyetindeler. Dertleri korkudan etkilenenlerin gücünü arkalarına almak.
     <br/>
     <br/>
     KENDİ TASLAKLARINDA İLK ÜÇ MADDE YOKTU
     <br/>
     <br/>
     -Tartışmaların 22 Temmuz seçimlerinde kazanılan başarıyı gölgelediğini düşünüyor musunuz?
     <br/>
     <br/>
     Hayır, kesinlikle. Tescil ediliyor tam tersine.
     <br/>
     <br/>
     -Size şu eleştiriyi getiriyorlar. Yüzde 47’yi aldılar, cumhurbaşkanını seçtiler, şimdi de rejimi sarsacak bir değişiklik teklif ediyorlar...
     <br/>
     <br/>
     Hayır yok öyle bir şey. Rejimi koruyan üç tane madde var ortada. Öyle demiyorlar mı? Bu maddeler rejimi koruyor. Hiç dokunmayacağız, merak etmesinler. O üç madde ve değişiklik yapılmayacağına dair 4. madde kelimesi kelimesine, virgülüne kadar aynı kalacak. Ama kendi hazırlamış oldukları tasarılarda bu üç madde yoktu. (TBB, Teziç, TOBB, CHP anayasa taslaklarını kastediyor) Kendileri istedikleri gibi düzenlemişlerdi.
     <br/>
     <br/>
     HALK ANAYASA TARTIŞMALARINI SİNDİRECEK
     <br/>
     <br/>
     -MHP’nin teklifi var, uzlaşma kurulu oluşturulsun, konu Meclis’e taşınsın diye.
     <br/>
     <br/>
     Zaten oluşacak, Meclis’e taşınacak.
     <br/>
     <br/>
     -Bir an önce yapın demek istiyorlar belki de.
     <br/>
     <br/>
     Bir an önce yok. Tartışacak bu toplum, içine sindirecek. Biz bunu bir kesimi tatmin etmek için yapmıyoruz. Biz bunu toplumla tartışacağız, toplum bunu içselleştirecek.
     <br/>
     <br/>
     -Referandum yapıldığında türban çözülecek mi? Hizmetlileri bile başörtülü diye kampüse almayan üniversiteler var.
     <br/>
     <br/>
     Zannediyorum, yakında caddeden geçmelerini de yasaklayacaklar. Bunların hepsi korku, korku! Kendi üniversitelerinde seçilemeyenlerin korkusu. Demokratik bir sistem geliyor. Sandığı ortaya koyacağız, herkes oyuyla seçilecek. Belki veliler, öğrenciler bile temsil edilecek.
     <br/>
     <br/>
     -Rektörler de seçilemeyeceğinden mi korkuyor yani.
     <br/>
     <br/>
     Bir yerde öyle.
     <br/>
     <br/>
     -Tartışmalar Cumhurbaşkanı Abdullah Gül ve siyasetin alanını daraltmıyor mu peki?
     <br/>
     <br/>
     Zannetmiyorum. Biz siyasetin alanını genişletmeye çalışıyoruz. Reaksiyon oradan geliyor zaten.
     <br/>
     <br/>
     LAİKLİKTE TARAF OLMAK TSK’NIN ANAYASAL GÖREVİ
     <br/>
     <br/>
     -Anayasa tartışmaları sürerken TSK’dan da üst düzey bir açıklama geldi. Laiklik konusunda tarafız, diye.
     <br/>
     <br/>
     Her vatandaş taraftır. Herkes taraftır, mecburdur. Anayasaya bağlılığın gereğidir bu. Kurumlar anayasaya bağlıysa, devlet kurumları için laik olma mecburiyeti vardır. Çünkü, demokratik, laik, sosyal bir hukuk devletidir Türkiye. Kurumlar da laiklik konusunda taraftır.
     <br/>
     <br/>
     -Cumhurbaşkanı Gül yeni anayasa konusunda birleştirici rol üstlenebilir mi?
     <br/>
     <br/>
     Üstlenebilir tabii ki. Cumhurbaşkanımızdır. Anayasadaki görevlerinden biri de budur. Devletin işleyişini, kurumları arasındaki uyumu sağlamakla görevlidir cumhurbaşkanı.
     <br/>
     <br/>
     -Anayasa değişikliği süreci ne zaman tamamlanır?
     <br/>
     <br/>
     Bence, 2008’in sekizinci aylarında filan sonuca gider. Takvimimiz öyle gözüküyor.
     <br/>
     <br/>
     TARTIŞMALAR, YIL BAŞINA KADAR
     <br/>
     <br/>
     -Bu o güne kadar tartışılacak anlamına mı geliyor?
     <br/>
     <br/>
     Hayır, bizim programımıza göre Ocak ayına kadar tartışmalar sürecek. 2008 başında tahmin ediyoruz ki, TBMM’ye yeni anayasa teklifi sunulmuş olur. Sonra Meclis çalışmaları başlar.
     <br/>
     <br/>
     -Türkiye’nin birçok sorunu var; anayasadan önce ekonomi programı, hedeflerle işe başlansaydı diyenler var. Biraz erken mi oldu tartışmalar?
     <br/>
     <br/>
     Hükümetler, bireyler iki işi aynı anda yürütebilir. Şimdi hükümet, siyasi partiler bütün konularla çoklu şekilde ilgilenecek. Ekonomi siyaset fark etmez. Türkiye’de anayasa problemse, AK Parti olarak bunun üstüne gidip çözmek görevimiz. Biz şu anda en azından 1982 Anayasası’nın tartışılır olduğunu ve yeni anayasanın ihtiyaç olduğunu kabul ettirdik. İlk adımı kazandık. Türkiye, 82 Anayasası’nın yetersizliğini tartışıyor, kaldırılması konusunda hemfikiriz. Gerisi şeklîdir. Mühim olan, konunun halk gündemine girmesi, gerekli olup olmamasıdır. 82 Anayasası, dört dörtlük, bununla devam edilsin diyen var mı?
     <br/>
     <br/>
     KİMSENİN ILIMLI İSLAM CUMHURİYETİ DERDİ YOK, HERKES MÜSTERİH OLSUN
     <br/>
     <br/>
     -AK Parti iktidara geldiğinden beri Türkiye’yi Ilımlı İslam cumhuriyetine götüreceği suçlamasıyla karşı karşıya..
     <br/>
     <br/>
     Bilmiyorlar; dinin ılımlısı, ılımsızı olmaz. Din nasslardan oluşur. Ya inanırsınız, ya inanmazsınız. Din dindir. Mühim olan devletin din esaslarına göre yönetilip yönetilmemesidir. Hiçbir kimsenin böyle bir niyeti yok Türkiye’de. Herkes müsterih olsun.
     <br/>
     <br/>
     -Bütün mesele koltukların kaybedilecek olması mı?
     <br/>
     <br/>
     Çok yakında göreceğiz. Türban meselesi de sakız gibi çürüyecek. Millet de usanacak. Dillerinin altındaki bakla ortaya çıkacak. Bu da egemenliği kimin kullanacağı sorunudur.
     <br/>
     <br/>
     <br/>
     <br/>
     SİVİL ANAYASA, UYGAR ANAYASA DEMEK
     <br/>
     <br/>
     - Neden yeni anayasa değil de sivil anayasa?
     <br/>
     <br/>
     Sivil, “üniformalı, üniformasız” değildir. Sivil “uygar” anlamındadır. Medeni hukukun karşılığı civil court’tur, medeniyetler dediğinizde ‘civilization’ dersiniz dünya hukukunda. Türkçe değildir sivil. Anlamı uygar ve medenîdir. AB yolunda olsun olmasın; 21. yüzyılda Türkiye’nin demokratik, özgürlükleri ve bireyi odağına alan laik, demokratik, sosyal hukuk devletini pekiştiren bir anayasaya ihtiyacı var. Ve bu herkesin düşüncesidir.
     <br/>
     <br/>
     <br/>
     <br/>
     ‘MALEZYA OLURUZ’ DİYENLER OSMANLI’YA BAKSIN
     <br/>
     <br/>
     - Bir de Türkiye Malezya olur mu tartışması çıktı. İran, Cezayir bitti; niye Malezya sizce?
     <br/>
     <br/>
     İran çok yakın. Şöyle biraz Uzakdoğu olursa, işe gizem girer. (Gülüyor) Bir de entelektüel olmanın bir gereği ya bu. Sizin bilmediğinizi benim bilmem lazım, gizemli konuşmak lazım. Ben Malezya benzetmelerini Türk halkına ve milletine hakaret olarak addediyor ve şiddetle reddediyorum. Türkiye’yi Malezya’ya benzetmek isteyenlerin de bu ülkeden çok memnun olduklarını zannetmiyorum. Çünkü bu ülkeyi, tarihini, sosyolojik yapısını bilmiyor ve tanımıyorlar. Eğer biraz tarih bilselerdi, Türkiye Cumhuriyeti devletinin artık 90. ve 100. yılına yaklaştığını ve bu süre içinde de laik, demokratik sosyal devlet ilkelerine sahip bir devlet olarak kaldığını bilirlerdi. Onun biraz daha ötesine zahmet edip gitseler, 600 yıllık bir imparatorluktan geldiğimizi ve bu imparatorluğun İslam dünyasının hilafet müessesesine sahip olduğunu bilirlerdi. Bütün bunlara rağmen, 600-700 yıl Osmanlı İmparatorluğu hiçbir zaman İran’a ya da bir başka ülkeye benzememiştir. Türkiye Malezya olacak diyenler dönüp Osmanlıya baksın.
     <br/>
     <br/>
     - Neden?
     <br/>
     <br/>
     Kalkıp 25 yıl önce demokrasiye geçmiş, yeni demokratikleşen, karmaşık etnik yapıda insanların olduğu, farklı ekonomik katmanları olan bir ülkeye bakıp, Türkiye de böyle olacak demek tam manasıyla cehalettir çünkü.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28537), [web.archive.org (arşiv bağlantısı)](http://web.archive.org/web/20071229070523/http://www.aksiyon.com.tr:80/detay.php?id=28537)
