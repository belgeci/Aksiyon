# Anzak yolu neyi bekliyor?

*Fatih Uğur 2006.01.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gelibolu Yarımadası'ndaki diplomatik tartışmalar bitmek bilmiyor. Avustralya ve Yeni Zelanda'nın toprak talebi iddialarıyla gündeme gelen bölgede, Anafartalar Sahil Yolu'nun inşası önündeki çekinceler kaldırılmadığı için devlet hem 2,7 trilyonluk kamu zararına, hem de prestij kaybına uğrayacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070804130544im_/http://www.aksiyon.com.tr/resim/582/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye'nin Gelibolu Yarımadası Tarihî Millî Parkı projesi kapsamında başlattığı şehitlik ve çevre düzenlemesi çalışmalarında diplomatik krizler bitmek bilmiyor. Aksiyon'un 568. sayısında Gelibolu'da Diplomasi Savaşı başlığıyla kapağından duyurduğu diplomatik mücadele ve tartışmalar yeni bir boyut kazandı.
   <br>
    <br>
     Daha önce Avustralya ve Yeni Zelanda'nın toprak talebi iddialarıyla gündeme gelen Anafartalar Sahili'ndeki (Anzak Koyu) yol yatırımları tamamlanamıyor. Dışişleri Bakanı Abdullah Gül imzasıyla 12 Ağustos 2005'te yayımlanan bir genelgeyle bölgedeki faaliyetler "Lozan'a aykırı hareket edildiği" iddiasıyla durdurulmuştu. Diplomatik krize sebep olan nota, yazışma ve genelgelerden sonra işler istenen noktaya getirilemedi. Yaklaşık altı aydır süren sessizlik, ülkeler rası diplomatik sıcaklık, Avustralya'nın Kasım 2005'te gönderdiği ve bölgedeki faaliyetleriyle ilgili Türkiye'ye 'tam destek' veren notasına rağmen bozulmadı. Gül'ün genelgesiyle Gelibolu Yarımadası'nda durdurulan diğer işler gibi, yarım kalan Anafartalar Sahil Yolu çetin kış şartlarına ve diplomatik duyarsızlığa yenik düştü. Devletin yaklaşık 2,7 trilyon liralık yapım bedeli ile ihale ettiği yol son 3 ayda yoğun tahribata uğradı. Yolda kaymalar ve çökmeler meydana geldi. Bir ay gibi kısa sürede bitirilebilecek olmasına rağmen, yayımlanan genelgeden sonra yeni bir talimat gönderilmediği için sahil yolu yatırımı adeta boşa çıkarılıyor.
     <br/>
     <br/>
     Dışişleri'nin genelgesinden sonra yaz dönemi sonundan itibaren Gelibolu Yarımadası'ndaki tüm çalışmalar durdurulmuştu. Avustralya ve Yeni Zelanda'nın maddi destek vaadinde bulunduğu 6 kilometrelik Anafartalar Sahil Yolu'nun Şubat-Mart 2006 döneminde tamamlanmaması halinde, Çanakkale Zaferi törenleri ile 25 Nisan'daki Anzak Günü etkinlikleri tam bir krize dönecek.
     <br/>
     <br/>
     Başbakanlık, Dışişleri Bakanlığı ve Avustralya hükümeti arasında gerçekleşen son yazışmaların ardından bölgede yapılan/yapılacak çalışmalar konusunda engeller ortadan kalktı. Avustralya, 8 Eylül 2005 tarih ve 2005/247 sayılı nota yazısının aksine, 19 Kasım 2005 tarihli yeni notasıyla adeta krizin aşılması için Uzun Devreli Gelişim Planı'na açık ve güçlü desteğini diplomatik bir mektupla teyit etti. Notada Avustralya hükümeti Türk yasalarını tamamen tanıdığını ve Türk egemenliğine saygısını belirterek, Gelibolu'daki tüm çalışmalardan memnuniyeti dile getiriyor.
     <br/>
     <br/>
     Başbakan Recep Tayyip Erdoğan'ın 2005'in son günlerinde gerçekleştirdiği Avustralya ve Yeni Zelanda ziyaretlerinde de gündeme gelen Anzak Koyu ile ilgili taleplerin, Türk egemenliğine halel getirme niyeti taşımadığı belirtildi. Bu yumuşamalara rağmen Dışişleri Bakanlığı'nın Ağustos 2005'te attığı diplomatik adımla durdurulan çalışmalara tekrar başlanamaması, özellikle de Anafartalar Sahil Yolu inşaatının bitirilmesi yönünde çaba sarf edilmemesi dikkat çekiyor.
     <br/>
     <br/>
     Yol yapımının gecikmesi bu kez Türk diplomasisi içinde tartışma konusu oldu. Başbakanlık'ta gerçekleştirilen Çanakkale Zaferi etkinliklerine yönelik iki toplantıda da Dışişleri yetkililerinin, Anzak Koyu'ndaki yolun tamamlanması konusunda açıklayıcı yazı yazmamaları eleştirildi. Bir Başbakanlık müsteşar yardımcısının toplantılardaki uyarıları da dikkate alınmadı. Tarihî Gelibolu Yarımadası'ndaki yol, çevre ve şehitlik düzenlemelerinden sorumlu olan Çevre ve Orman Bakanlığı en son geçen hafta yazdığı sert bir yazı ile Dışişleri Bakanlığı'nın genelge hükümlerini ortadan kaldıracak yeni yazısını talep etti. Konuyu yakından takip eden bir bürokrat, "Avustralya hükümetinin Türkiye'ye tam destek veren notaları, Başbakanlığın uyarılarına rağmen, Dışişleri'ndeki bazı isimlerin etkisiyle yolla ilgili çekince kaldırılmıyor." diyor.
     <br/>
     <br/>
     Anafartalar Sahil Yolu proje kapsamında ele alınan üç önemli yoldan biri olarak biliniyor. Proje kapsamında Alçıtepe Bakı Terası yolu (6 km) ve Alçıtepe-Abide Tur yolu (7,9 km) geçen sene yapılan yoğun çalışmalar neticesine tamamlandı. 6 kilometrelik Anafartalar Sahil Yolu ise diplomatik yazışmaların ardından adeta kaderine terk edilmiş oldu. Gerçekleşme oranı yüzde 70'lerde kalan yol tamamlanamadığı için hava şartlarının olumsuzluklarından da etkileniyor.
     <br/>
     <br/>
     Yankı İnşaat tarafından gerçekleştirilen inşaat çalışmalarına en geç şubat ayı içinde başlanması gerekiyor.
     <br/>
     <br/>
     1973'te millî park ilan edilen Gelibolu Yarımadası, Aralık 2003'te yürürlüğe konan Uzun Devreli Gelişme Planı ile izbe ve terk edilmiş görüntüsünden kurtuldu. Şehitlik, tabya ve tarihî dokunun tekrar kazandırılması için başlatılan çalışmaların büyük kısmı 2005 içinde bitirildi. Genelkurmay arşivlerine göre 330 bin hektarlık Gelibolu Yarımadası'nda 46'sı Türk mezarlık ve sembolik anıtı ile 32'si yabancı askerlere ait yetmişten fazla mezar alanı bulunuyor. Son düzenlemelerden sonra 2002'de 250 bin olan ziyaretçi sayısı 2005'te 2,5 milyona çıktı. Anafartalar yolu tamamlanmaması halinde en yoğun günlerini yaşayacak olan yarımadada tam bir trafik keşmekeşi yaşanması, Anzak günü öncesinde de Türkiye'nin uluslararası arenaya negatif tanıtılması gündeme gelecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23284), [web.archive.org (arşiv bağlantısı)](http://web.archive.org/web/20070804130544/http://www.aksiyon.com.tr:80/detay.php?id=23284)
