# Kriz siyaseti mi normalleşme mi?

*Fatih Uğur 2007.09.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Abdullah Gül, zorlu bir demokratik sürecin ardından Türkiye’nin 11. cumhurbaşkanı seçildi. Şimdi, asker-siyaset ilişkilerinden başlamak üzere Türkiye normalleşme sürecine girecek. Tavır koyma siyaseti demokratik olgunluğa dönecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080102032956im_/http://www.aksiyon.com.tr/resim/665/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Dört aylık sancılı bir süreçten sonra Abdullah Gül, Türkiye Cumhuriyeti’nin 11. cumhurbaşkanı seçildi. 367 krizi ve e-muhtıranın ardından 22 Temmuz’daki seçimde ‘millet’ eliyle önü açılan Türk demokrasisi sınavı geçti. Cumhurbaşkanlığı süreci geçen hafta tamamlandı. 28 Ağustos Salı günü yağışlı bir havayla güne merhaba diyen Ankara’da baş döndürücü bir trafik yaşandı. Üçüncü tur oylama başlamadan önce her şey yeni cumhurbaşkanına göre ayarlanmaya başlanmıştı. TBMM, tören alayı, davetiyeler, ikramlar… Cumhurbaşkanlığının kesinleştiği 16.15 itibariyle Gül yakın vekil arkadaşlarıyla birlikte Dışişleri Bakanlığı konutundaydı. TBMM Başkanı Köksal Toptan’ın saat 17.00’de cumhurbaşkanlığı mazbatasını Gül’e teslimi, ardından ‘demokrasi, özgürlükler’, üniter yapının korunması, yeni laiklik tanımıyla süslü Meclis konuşması ve yemin töreni yaşandı. Gül’ün TBMM’de yaptığı konuşma bir gün önceden hazırlanmıştı. Sabah yabancı ülke diplomatlarının 18.00’de törende yer alacağı hesap edilerek, metin İngilizceye çevrildi. Bu yüzden Gül’ün konuşmasını ilk eline alanlar diplomatlar oldu. Bir diplomatın kırık Türkçesiyle ‘Sadece CHP yok değil mi?’ sorusu, ‘evet onlar ve askerler yok’ diye cevaplandı görevlilerce.
   <br>
    <br>
     İç ve dış dünyadan tebriklerin yağdığı Gül’ün cumhurbaşkanlığı sürecinin ilk gününün en buruk sahneleri ise Çankaya Köşk’ündeki devir teslim töreninde yaşandı. Devlet töreni niteliğindeki devir teslim işlemi sessiz sedasız yapıldı. Bu yüzden, 10. Cumhurbaşkanı Ahmet Necdet Sezer’in ‘kapalı kapılar ardındaki devir teslim töreniyle’ miras bıraktığı ‘küskünlük siyaseti’ ve ‘iletişim kazaları’ dozu azalsa da süreceğe benziyor. Peki bütün tartışmalara rağmen 4 aylık cumhurbaşkanlığı seçim süreci sonucunda Türk siyaseti hangi zemine oturdu?
     <br/>
     <br/>
     Sorunun ilk cevabını daha Gül’ün seçilmediği üçüncü tur oylamaya girmeden AK Partili bir milletvekili şu samimi cümlelerle dile getiriyordu: “İyi ki 27 Nisan’da seçmemişiz!” Asla bir hayal kırıklığı değil bu değerlendirme diye de ekledi: “Artık Baykal bile, Gül’ün cumhurbaşkanlığı için meşruiyet tartışması açılmamasını isteme noktasına geldi. Temsil ve katılım sorununun çözüldüğü yepyeni bir Meclis yetkisiyle Gül seçiliyor.” Özetle, Gül meşruiyet ve temsil sorunu olmgayan bir Meclis demokrasisinin ve  halk iradesinin cumhurbaşkanı oldu.
     <br/>
     <br/>
     Milliyet Gazetesi yazarı Derya Sazak ise buna bir de tarihî perspektif ekledi. Sazak’ın tabiriyle 1950-1960’ta Demokrat Parti döneminden beri Türkiye ilk kez  ‘tek parti’ dengesini tekrar kurdu. Sazak; Gül, Erdoğan, TBMM Başkanı Toptan üçlüsünü Demokrat Parti’nin üçlüsüne (Celal Bayar, Adnan Menderes, Refik Koraltan) benzetiyor bir yerde. Ancak demokrasi önündeki tıkanıklığın MHP, DSP ve DTP’nin oylamalara katılmalarıyla aşıldığını da unutmamak gerekiyor. Şimdi herkes siyasetin aştığı tıkanıklığı devlet kurumlarının aşıp aşamayacağını merakla bekliyor.
     <br/>
     <br/>
     GATA’daki diploma törenlerinde ilk gün yaşanan ‘Sayın Cumhurbaşkanı’ krizi, 30 Ağustos törenleri ve resepsiyonunda yerini yumuşamaya bıraktı ve kısmen aşıldı. Ancak bu tutumun sona ermesi, bundan sonra hiçbir şey olmayacak anlamına gelmiyor. Yine de Genelkurmay Başkanı Orgeneral Yaşar Büyükanıt’ın ‘Gül’e tavır mı gösteriliyor?’ sorularına verdiği cevap manidardı: “Her hareketimize bir anlam yüklemeyin. Devletin kurumları vardır ve bunlar işler.”  Görünen o ki ‘beden dili gazeteciliği’ yapma noktasına gelen bazı basın kuruluşlarının ‘asker-siyasetçi’ ilişkilerinin normalleşmesini arzulamayan akreditasyonu sürüyor.
     <br/>
     <br/>
     Askerin DTP’li vekillere davetiye göndermemesi gibi Cumhurbaşkanı Gül’e eşsiz davetiye göndermesi de siyaset koridorlarında not edildi. Davetiye eşli de gitse, Gül’ün Hayrünnisa Hanımı davete getirmeyeceği zaten biliniyordu çünkü. Gerek dış gerekse iç politikada Gül’ün daha önce sergilediği kuşatıcı ve ‘empati’ kuran tavrının sonucuydu bu. Gazeteci Lale Sarıibrahimoğlu bunu şöyle özetliyor: “Cumhurbaşkanı Abdullah Gül’ün uzlaşmacı kimliği Türkiye’yi de aşacak şekilde dünya siyasetini de kapsayacak bir empati alanını içeriyor.” Gül’ün cumhurbaşkanlığında asker-siyasetçi ilişkilerinin de normalleşme sürecine girmesi kuvvetle muhtemel. Cumhurbaşkanlığının daha ilk gününden itibaren Gül’e karşı başlatılan ‘tavır koyma’ siyasetinin kimseye bir şey kazandırmadığı da ortada. Bugün asker-sivil ilişkilerinin nereye gideceği kestirilemese de Gazeteci Sazak’ın tespitiyle Türk demokrasisi bundan sonra muhalefet olarak normalleşme kanallarını alabildiğine açacak: “Bu dönem yeni bir muhalefet anlayışı da doğuracaktır. Askercil olmayan. ‘Laiklik elden gidiyor’ diye darbelere umut bağlamayan sivil ve demokratik bir muhalefet!”
     <br/>
     <br/>
     ORGENERAL CÖMERT’İN DİLİNDEN NORMALLEŞME
     <br/>
     <br/>
     “Demokratik olgunluğumuzu pekiştirdiğimizde, birbirimizden kuşku duymak yerine birbirimizi daha iyi anlamaya çalıştığımızda, sorunlarımızı açık yüreklilikle konuşarak, düşüncelerimizin farklılığından kaynaklanan dinamizmi harekete geçirebildiğimizde, terörün son bulması ve hayat standardımızın yükseltilmesi dahil, ülkemizin bütün problemlerinin üstesinden gelmemiz hiç de zor olmayacaktır. Bu konuda özellikle devletin üst kademelerinde bulunan herkese büyük görevler düştüğüne inanıyorum.”
     <br/>
     <br/>
     Hava Kuvvetleri Komutanı Orgeneral Faruk Cömert’e ait bu sözler, cumhurbaşkanlığı seçim turlarının ikincisi yapılırken söylendi. Hava Kuvvetleri Komutanlığı’nda gerçekleştirilen devir-teslim töreninde devletin zirvesinin hep beraber dinlediği ‘demokratik olgunluk’ vurgusuyla öne çıkan Orgeneral Cömert’in bu sözleri devletin tepesinde normalleşmenin başlayacağının, buna askerin de katılacağının ilk işareti olarak algılandı. Cömert, konuşmasıyla ‘alışılagelmiş emekli asker’ yorumlarını da ortadan kaldıracak demokratik olgunluğa işaret etmişti çünkü. Bu yüzden Ankara’da herkes ‘uzun süreli büyük krizler yaşanmayacağını’ söylüyor. Ancak Gül’ün eşinin başörtülü olması, askerin de başörtüsüne karşı ‘yasakçı’ tavrı sürüyor. Diplomatik bir dille, taraflar pozisyonunu koruduğu için, her tavra bir anlam yükleniyor, yüklenmeye devam edilecek. Ankara’yı yakından takip eden bir eski bakan, “Resepsiyon eşsiz yapılsa ya da bir programda bu denenseydi pozisyonların değiştiği, demokratik olgunluk daha rahat gösterilebilirdi.” diyor. Ona göre yeni süreç ‘kontrollü kriz dönemi’ olacak. Gül ise adeta demokrasi adına bir ‘geçiş dönemi cumhurbaşkanı’ vazifesi yapacak. Bu süreci Türkiye’nin lehine çevirme sorumluluğu ise sadece Gül’de değil, Erdoğan ve ekibinin omuzlarında  da olacak.
     <br/>
     <br/>
     Erdoğan ve Gül’ün ilk resmî karşılaşması 60. hükümetin kabinesi sunulurken yaşandı. Köşk’te Sezer döneminin aksine 1,5 saat süren görüşme aslında bir değerlendirme ve normalleşme sürecine de işaret ediyordu. Yeni dönemin farkını Gül daha ilk günden göstermiş oldu. Ama bu Gül’ün tercihlerinin olmayacağı anlamına da gelmiyordu. Örneğin Sezer’e giden listenin değiştiğini bizzat Erdoğan söyledi. Peki, Erdoğan’ın listesi Gül ile görüşürken değişmiş miydi? Başbakan birkaç küçük değişiklik dese de, Gül’ün de yeni kabinede bakanların görev yer ve alanlarıyla ilgili değişiklik talep ettiği söyleniyor. Mesela 6 ismin görev yerleriyle ilgili ciddi değişiklik yapıldığı ve bir bayan bakanın daha listeden çıkarıldığı konuşuluyor.
     <br/>
     <br/>
     Erdoğan’ın icracı kabinesini Gül’ün onaylaması, hükümet programının hızlı bir takvimle ele alınması da AK Parti kanadında normalleşme siyasetinin başladığının güçlü teyidi. AK Parti daha fazla vakit kaybetmek istemiyor. Dört ayı cumhurbaşkanlığı tartışmalarıyla geçen 2007’yi kazanmak için hızlı bir döneme girilecek. Tecrübeli bakanlarla icraatlar ve ekonomide kemer sıkma politikaları birbirini izleyecek.
     <br/>
     <br/>
     DIŞ POLİTİKA CAN SİMİDİ Mİ REFORM ŞANSI MI?
     <br/>
     <br/>
     Peki dış politikada normalleşme kanalları Cumhurbaşkanı Gül ve Başbakan Erdoğan eliyle nasıl açılacak? Dış politika gündemi sırasıyla AB, Irak, Kıbrıs ve ABD ile ilişkiler öncelikli yürüyecek. Kerkük’te referandum ‘fiilen tehir’ edilmiş bir diplomatik sürece girse de Türkiye ‘Irak’ özelinde dış politikada riskli bir-iki yılı yaşayacak. Kuzey Irak ve ABD-İran arasındaki sorunlu ilişkiler, Kıbrıs ve AB ilişkileri Gül’ün ve Erdoğan’ın önündeki diplomatik mayınlı alanlar. Hükümet programında altı kalın şekilde çizilen AB ile ilişkiler İkinci Erdoğan Hükümeti’nin ‘ikinci nesil reformlarına’ kapı aralayacak. Bunun iç politikada rahatlatıcı etkileri görülecek. Eylül ayının sonunda Birleşmiş Milletler’e yapılacak ikili çıkarma da Türk dış politikasında öne çıkacak. Diplomatik çevrelere göre, ABD Başkanı George Bush’un Irak’tan çekilme konusunda Türkiye’den yardım istemesi ve her şartta İran’a askerî operasyon yapma kararlığında gündeme getireceği talepler Gül ve Erdoğan ikilisini zorlayacak. Bir diplomatın tabiriyle Gül burada da devreye girerek inisiyatif alacak. Cumhurbaşkanı sıfatıyla Gül’ün ABD ziyaretinde bulunarak, Türk toplumuyla, Cumhuriyetçiler ve Demokratlarla bir araya gelmesi gerektiğini düşünenler de var. Gül, Ermeni meselesi, Irak ve İran sorunlarında ABD ile direkt temasların diplomatik meyvelerini de yakın dönemde almak isteyecek.
     <br/>
     <br/>
     REFERANDUM TARTIŞMALARI VE SİVİL ANAYASA
     <br/>
     <br/>
     AK Parti’nin 6 kişilik hukukçu kadrosuna hazırlattığı Sivil Anayasa çalışmaları, yakında taslak haline gelecek. Çankaya’dan başlamak üzere Türk siyasetinin gündemini 4-5 aylık bir süre de sivil anayasa tartışmaları belirleyecek. Yeni metin, Meclis’in gündemine gelmeden önce başta MHP, DSP ve BBP olmak üzere CHP, DTP ve bağımsızların görüşüne sunulacak. Taslak için partiler arası çalışma komisyonları kurulması da Ankara’nın gündeminde. Başbakan Erdoğan’ın 60. hükümetin programını okurken zikrettiği haliyle sivil uzlaşmanın anayasası bu dönemde oluşturulacak.
     <br/>
     <br/>
     Sessiz sedasız tartışılan konu ise 21 Ekim’de yapılacak referandum. Cumhurbaşkanını halkın seçmesi ve yetkilerinin kısıtlanması ile ilgili Anayasa değişikliği oylaması siyasetin en derin tartışması olacağa benziyor. TBMM Anayasa Komisyonu Başkanı Prof. Dr. Burhan Kuzu, 11. Cumhurbaşkanının seçilmesiyle Anayasa paketinin ‘siniri alınmış diş’ hükmüne düştüğünü, referanduma giden paketin sadece ilgili bölümünde bir değişiklik yapılmasının yeterli olacağını söylüyor. AK Parti’nin de niyeti cumhurbaşkanına şamil değişikliğin yeni ve küçük bir anayasa değişikliği güncellemesi ile referanduma yetiştirilmesi. Bir de cumhurbaşkanını halkın seçmesi konusunda başlayan anayasal sürecin hiç kesintiye uğramaması.
     <br/>
     <br/>
     Kimi siyasi çevreler ise Gül’ün cumhurbaşkanlığı koltuğuna oturmasından sonra ‘halka seçtirme’ kozunun bırakılması, yani referandumun fiilen ortadan kaldırılması suretiyle yeni bir tartışmanın başlatılacağına işaret ediyor. Tartışmaların özeti şu cümlede gizli: “Ver referandumu, al sivil Anayasa’yı.” Toplumun muhafazakar ve sağ kesiminin yüzde 70’lik oy bloku buna karşı genel siyasi tabloda CHP çizgisindeki solun en çok yüzde 30’larda oy alabilmesi gerekçe olarak sunulacak. Cumhurbaşkanını halkın seçmesini istemeyenler bu kozu da kullanmak isteyecek. Prof. Dr. Zühtü Arslan’a göre de referandum ve anayasa meselesi Gül’ün cumhurbaşkanı olmasından daha önemli. Demokrasi bu kazanımdan asla vazgeçmemeli.
     <br/>
     <br/>
     Peki sivil anayasa Cumhurbaşkanı Gül’ün pozisyonunu nasıl etkileyecek? Anayasa Hukukçusu Prof. Dr. Levent Köker, ‘özgürlük ve mutabakat’ anayasası olacak yeni anayasanın Cumhurbaşkanı Gül’ün omzundaki yükleri hafifleteceğini düşünüyor. Özellikle cumhurbaşkanının yetkilerinin kısıtlanması, Anayasa Mahkemesi, YÖK ve yargı ile ilgili düzenlemeler ve bazı kritik atamaların ‘parlamenter sistem’ merkezine çekilmesi gündeme gelirse Gül, çok rahatlayacak. Türk siyasetinin ‘normalleşme sürecine girdiği’ fikrinin tam da Abdullah Gül için söylenebileceğini kaydeden Köker, bunun ‘demokrasi ve özgürlüklerden’ taviz vererek de olmayacağının altını çiziyor: “Gül siyasi kimliğinden arınsa bile düşüncelerinden, demokrasi ve özgürlüklere olan bağlılığından taviz vermez, vermemeli.”
     <br/>
     <br/>
     Prof. Dr. İhsan Dağı’ya göre, aslında Demirci Ustası Ahmet Hamdi Bey’in oğlu Gül’ün Köşk’e çıkması semboller siyasetinin Cumhurbaşkanı’nın kendi şahsi kişiliği üstünden bitmesi için yeni bir sürecin başlaması demek. Özal ve Demirel’in şahsında yaşananın ‘sivil-siyasetçi cumhurbaşkanı’ tecrübesinin ötesine geçecek tek isim Gül. Halkın özdeşlik kuracağı, yeni lider de Gül. Dağı’ya göre, Gül’ün 27 Nisan yerine 28 Ağustos’ta Çankaya’ya çıkması ‘yeni ve demokratik’ üstelik çok daha şeffaf olan bir sürecin göstergesi. Peki semboller siyasetini sürdürmek isteyenler olmayacak mı? Başörtüsü, yargı, askerî ve sivil bürokrasi, özgürlükler alanı ile Türkiye’nin hassas konuları üzerinden bu siyasetin hemen ortadan kalkmayacağı kesin. Prof. Dağı, “Demokrasi için olgunluk sınavı başlıyor.” diyor bu yüzden. Ona göre CHP’nin yanı sıra küçük grupların çıkaracağı gerginlikler de sürecek. Dağı’ya göre, Gül’ün şahsı üzerinden Köşk’ün etrafında asker, bürokrasi merkezli tartışmaların binbir türlü yolu bulunacak. Örneğin, ‘azınlığın çoğunluğu dövme sopası’ olarak laiklik ve başörtüsü meselesi çok sıklıkla kullanılacak. Dağı, bütün bu tartışmalara rağmen Çankaya ve Meclis’in kendi gündemine odaklanacağını ve Türkiye’nin hem iç hem dış politikada önünü açacağına inanıyor. Bu yüzden herkes kurumsal normalleşmeyi beklemek yerine işine bakmalı.
     <br/>
     <br/>
     ILIMLI LAİKLİK TEST EDİLECEK
     <br/>
     <br/>
     Gül’ün cumhurbaşkanı olarak TBMM’deki ilk konuşması tam bir”demokrasi manifestosu” olarak yorumlandı. Görünen o ki en çok da laiklik ile ilgili yaptığı “demokrasi içinde farklı hayat tarzlarını özgürleştirici bir model” ve ‘bir sosyal barış kuralı’ tanımlamaları tartışılacak. Dağı, şaka yollu da olsa Hürriyet Yayın Yönetmeni Ertuğrul Özkök’ün ‘ikinci cumhuriyetin birinci cumhurbaşkanı’ tartışması açmasını da buna atıfla manidar görüyor. Ancak, Dağı’nın bu konudaki tespitleri daha farklı. Dünya bugün net görmese de Gül’ün cumhurbaşkanı olması fundemantalist (aşırıcı) değil,  ‘Anglo-Sakson’ yani ılımlı laiklik anlayışının kazanacağı ve test edileceği yeni bir sürecin tecrübelerini yaşatacak. ‘Gül Tecrübesi’ tek siyasi aktörün devlet olmadığı; aksine bunlara halkı, sivil toplumu, ekonomiyi de eklemek gerektiğini pekiştiren bir demokratik dönem ortaya çıkaracak. Millet, devletle; devlet, milletle kaynaşacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28311), [web.archive.org (arşiv bağlantısı)](http://web.archive.org/web/20080102032956/http://www.aksiyon.com.tr:80/detay.php?id=28311)
