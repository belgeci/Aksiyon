# Alooo.. yeni aktörler!

*Fatih Uğur 2001.03.10*

<div>
 <img border="0" src="/web/20020423064019im_/http://www.aksiyon.com.tr/2001/327/resimler/Alo.jpg"/>
 <p class="spot">
  Prof. Dr. Veysel Batmaz'a göre 16 milyon aboneyle doyum noktasına  ulaşan GSM sektöründe yaşanan  durgunluk kısa süreli. Star Grubu'na  ait Telsim, Show Tv—Akşam— Digiturk'ü elinde bulunduran  Karamehmet'e ait Turkcell'den  sonra, medyanın yarıya yakınını elinde bulunduran Aydın Doğan da İş Bankası kanalıyla yeni operatörAria ile evliliğe hazırlanıyor
 </p>
 <p class="metin">
 </p>
 <p class="metin">
  Türkiye ekonomisini buhranlı bir döneme sokan 22 Şubat Krizi, 2000 yılında ekonomi gündeminin hep ilk sıralarında yer alan Telekomünikasyon sektörünün 'önlenemez yükselişini'de zora soktu. 2000 yılını GSM 1800 operatörlerinin ihale süreci ve ödeme planları ile geçiren sektör, dillerden düşmeyen Türk Telekom AŞ'nin(TT) özelleştirilme tartışmalarıyla birlikte kamuoyu gündeminde 'güncellik' açısından adeta tavan yaptı. Turkcell ve Telsim'in hakim olduğu GSM pazarına 3 yeni talip aranırken, Telekom İtalia—İş Bankası ortaklığının sürpriz fiyat çıkışıyla 4. GSM hattı işin başında devredışı kaldı. Ödenecek 2.5 milyar dolarlık büyük para Telekom bünyesinde kurulacak GSM'i de aynı şartlarla başbaşa bıraktı.
 </p>
 <p class="metin">
  Türk Telekom'un Ay—cell'i ile İş—Tim'in Aria'sının daha isimleri ortada yokken, son 4 yılda yüzde 100'lerin üzerinde büyüme kaydeden GSM pazarının yeni aktörleri de Ocak—Şubat 2001 döneminde Alo dedirtme vaatleriyle işe koyulmuştu. TT'nin blok satışıyla ilgili iki kez karar değişikliği yapılmasıyla ve Kasım 2000, son olarak da Şubat 2001 ekonomik krizleriyle ise tüm sektörlerde olduğu gibi GSM başta olmak üzere telekomünikasyon sektörü de toz dumana karıştı.
 </p>
 <p class="metin">
  Telekom için kelle mi isteniyor?
 </p>
 <p class="metin">
  Hükümetin 1.5 yıllık programını terk ettiği kriz, tam da Cumhuriyet tarihinin en büyük özelleştirme geliri olarak tarif edilen üçüncü aktör Aria'nın GSM 1800 lisans devir bedeli olan 2.5 milyar dolar civarındaki ödemesinin arefesine denk geldi. Puslu havada yine gündemin ön sıralarına yükselen telekomünikasyon sektöründe, bu kez Türk Telekom'un özelleştirilememesi eleştirileri, bürokrasi ya da siyasetten 'kelle alınması' düzeyinde ciddi tartışmalara çevrildi.
 </p>
 <p class="metin">
  Sektör bir kaç aylık bir yatırım sınavından sonra tam da şenlenecek derken, 'yüzdük yüzdük kuyruğuna geldik' reklam sloganını, daha da kötüsü GSM ve Telekomünikasyon sektörünün hesaplarını alt üst etti. Dövizde uygulanacak dalgalı kur politikasının, hükümetin yeni ekonomi paketinin ve zamların ekonomi üzerindeki hasar çalışmaları bittiğinde fotoğraf daha da netleşecek. Acı yanı ise, bir yılını yeni operatörlerin özlemiyle geçiren cep aboneleri galiba biraz daha bekleyecek. Türk Telekom'un 2002'ye hatta tekel hakkının kalkacağı 2005 yılına kadar özelleştirilemeyeceği artık bürokratların ağzından zikredilmeye başlandı. TT'nin özelleştirilmesinin derhal yapılması gerektiğini her fırsatta söyleyen Telekomünikasyon Üst Kurulu Başkanı Fatih Mehmet Yurdal bile Ankara'da yapılan bir panelde TT'nin 2002'den önce özelleşmesinin imkansızlığından dem vurdu.
 </p>
 <p class="metin">
  Öksüz: Ekonomiyi TT batırmadı
 </p>
 <p class="metin">
  Ekonomik krizin arkasından yaşanan, hükümet ortakları arasında süren soğuk savaş döneminde tartışmalardan en çok rahatsız olan isimlerden biri de Ulaştırma Bakanı Enis Öksüz oldu. Daha Ekim 2000'lerde belki de bugünleri ve bazı ekonomik sorunları görerek ya da TT'ye biçilen fiyatın düşüklüğü nedeniyle 'Telekom satılmazsa kıyamet kopmaz' diyen Öksüz, bugünlerde, "Ben evimin önünü temizledim. Alnım açık." diyor.
 </p>
 <p class="metin">
  Telekomun değerinin düştüğü yönündeki yorum ve değerlendirmelere de sert yanıt veren Öksüz ekliyor: "Telekom satılmazsa kıyamet kopmaz diyen ve Eylül ayında bu lafı söyleyen benim. Şimdi Dünya Bankası da, IMF de, bürokratlar da, bir çok insan da aynı şeyi söylüyor. Demek ki Telekom'la bu buhran arasında hiçbir münasebet yoktur. Telekom buhranı diye bir buhran mı çıktı? Aksini ispat edenin elinden öperim. Bir dakika durmam bakanlıkta."
 </p>
 <p class="metin">
  Medyacılar GSM'ci
 </p>
 <p class="metin">
  İletişim ve telekomünikasyon uzmanı Prof. Dr. Veysel Batmaz'a göre 16 milyon aboneyle doyum noktasına ulaşan GSM sektörü ekonomik bunalımla birlikte belirli bir durgunluk içine girdi. Ancak bu uzun süreli bir durgunluk olmayacak. Batmaz'ın bir başka önemli tespiti ise Star Grubu'na ait Telsim, Show Tv—Akşam—Digiturk'ü elinde bulunduran Karamehmet'e ait Turkcell'den sonra, medyanın yarıya yakınını elinde bulunduran Aydın Doğan da İş Bankası kanalıyla yeni operatör Aria ile evliliğe hazırlanıyor. Yani artık GSM operatörleri medyacı; medyacılar, GSM'ci olacak. Doğan Grubu, 3.GSM'nin evliliğinin ipuçları ise günlerce tartışmalara neden olan Aria logosunun, bankacılık sektörüne hizmet veren aynı adlı yabancı bir kredi kartı şirketine kardeşliğiyle ortaya çıktı. İnternette www.aria.com ve www.aria.com.tr akrabalığıyla başlayan süreç aslında filmin sonuna, yani Doğan Grubu'nun çok yakında GSM sahibi olacağına işaret ediyor.
 </p>
 <p class="metin">
  'Yeni GSM milliyetçilerin eseri olacak'
 </p>
 <p class="metin">
  Batmaz'a göre TT'nin özelleştirilmeyeceğinin en açık göstergesi de MGK'nın telekomünikasyon sektöründe devletin piyasa payının en az yüzde 30'da kalması yönünde gösterdiği kararlılık. Yani devlet telekomünikasyon sektöründen elini çekmeyecek. Tekel hakkının kalkacağı 2005 yılına kadar da yabancı sermaye kervanları, bu yoldan geçmek bile istemeyecek. Batmaz'ın bir başka fütüristik yaklaşımı ise '5. GSM'in Milliyetçi'lerin eseri olacağı' konusunda. Bu tahmine göre de halen milliyetçi kanat ve bir holding arasında yaşanan gelişmeler, Turkcell, Telsim, Aria, Ay—cell'den sonra beşinci bir operatöre de hayat şansı tanıyacak. Bütün bunların altında da hükümet içi bazı pazarlıklar yatıyor.
 </p>
 <p class="metin">
  Bilişim sektöründe söz sahibi İnterpro Pazar Araştırmaları Şirketi Yürütme Kurulu üyesi Akın Evren ile Arthur Andersen Aktif Analiz Şirketi ortağı Can Deldağ'ın işaret ettiği noktada, son ekonomik krizden sonra GSM sektörü 3 aktörden fazlasını kaldıramayacak durumda. Deldağ'ın öngörülerine göre, 2001 yılı sonu itibariyle 16 milyondan 22 milyona çıkması beklenen cep telefonu abonelerinde beklenen gelişme yaşanmayacak. Çünkü son ekonomik çöküntü, bütün sektörler kadar telekomünikasyon sektörünün de belini bükmüş durumda. Abone tahminleri tutturulsa bile, konuşma bedelleri ve GSM şirketlerinin kazancını belirleyen iletişim sıklığı ve çokluğu yaşanmayacak.
 </p>
 <p class="metin">
  'Sektör hasar tespitini bekliyor'
 </p>
 <p class="metin">
  "Sektörde iyimserlik mümkün değil. Kimse önünü göremiyor. Ekonominin taşları yerinden oynamış durumda. GSM sektöründe bir şişkinlik var. Tıpkı 1994 krizinde olduğu gibi yeni ekonomik bunalım sektörde küçülme beklentilerini tetikliyor. Harcamalar ve gelir dengesi bozuldu. Zaten kötü bir tablo vardı. Ekonomik depremle herşey alt üst oldu. Şimdi hasar tespitinin yapılmasını bekleyeceğiz." diyen Deldağ 5 yıl sonra sektörde 2 firmanın kalacağına inanıyor.
 </p>
 <p class="metin">
  Dibe vurmuş bir ekonomi düzeninin mali sektörün zaaflarından kaynaklandığına işaret eden Akın Evren, küçük sermaye ile çalışan sistem entekratörü, dağıtıcı ve KDV üreten firmalarının tam bir çıkmazda olduğunu kaydediyor. Evren, tüm bu dibe vurmuşluğa rağmen, çıkışın yine bilişim, yani telekomünikasyon ve bilgisayar sistemlerine yapılacak yatırımlarla bulunacağını belirtiyor. Hükümetin ithalatı düzeltmeye yönelik tavırlarıyla bilgisayar ve GSM sektöründeki ithalatın ciddi anlamda sekteye uğradığını kaydeden Evren, iletişim sektöründe standartların konulması, tekelin ortadan kaldırılması, özelleştirme ve regülasyon sorununun çözülmesi ve kafaların değişmesi şartıyla umudunu şöyle ifade ediyor: "Ne kadar demokrasi o kadar refah, ne kadar özelleştirme o kadar refah, ne kadar hukuk o kadar refah." Kısacası, telekomünikasyon sektörünün demokrasi, özelleştirme ve hukuk ihtiyacının ne kadar karşılanacağını bize önümüzdeki günler daha iyi gösterecek; önce ekonominin, sonra iletişim sektörünün taşları yerine oturacak.
 </p>
 <p class="metin">
 </p>
 <p class="arabaslik">
  Fatih Mehmet YURDAL (Telekomünikasyon Üst Kurulu Başkanı):
 </p>
 <p class="metin">
  Krediler suyunu çekti
 </p>
 <p class="metin">
  Dünya telekomünikasyon sektöründe ruhsat, şebeke lisanslandırılmaları konusunda büyük bir durgunluk var. Bunun birinci nedeni sektör için ayrılan krediler suyunu çekti. Yani özelleştirilen veya lisanslandırılanlar işlerini tamamladı. Son 6 aydır dünya genelinde yaşanan sıkıntıya bir de Türkiye'deki bazı belirsizlikler ve krizler de eklenince sektör bizde de bu durgunluğun içine girdi. TT'nin özelleştirilmesini de bu çerçevede düşünmek gerekir. Aria ve Ay—cell'in hâlâ Alo dedirtememe nedeni altyapı yatırımlarının gecikmesi. Aria, İstanbul, Ankara ve İzmir'de, Ay—cell ise 7 ilde kendi altyapılarını kuracak. Şu an için sancılı gibi gözükse de kalite ve fiyat açısından tüketicinin yüzünü güldürecek rekabet başlayacak.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020423064019/mailto:mfugur@hotmail.com">
   mfugur@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/327/ekonomi/1.htm), [web.archive.org (arşiv bağlantısı)](http://web.archive.org/web/20020423064019/http://www.aksiyon.com.tr:80/2001/327/ekonomi/1.htm)
