# Tübitak yaratılış konusunda üç maymunu oynuyor

*Fatih Uğur 2005.08.01*

<div bgcolor="#FFFEF6">
 <font>
  <img border="0" height="1" src="/web/20060107021557im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060107021557im_/http://www.aksiyon.com.tr/resim/556/32.jpg" vspace="5"/>
  </p>
 </font>
 <font class="content">
  ‘Yaklaşık 4 milyar yıl önce evrensel bir piyango çekildi ve büyük olasılıkla en büyük ikramiye dünyaya isabet etti. Benzerini üretebilen, çoğalıp yenilenebilen hücreler bugünün hayvan, bitki ve insanını oluşturdu...” Charles Darwin’in Evrim Teorisi’ni özetleyen benzeri cümleler neredeyse bir buçuk yüzyıldır tartışılıyor. Tartışmalar burada bitmiyor elbette. Son yıllarda Amerikan bilim adamlarının desteğiyle ortaya konan yaratılış teorileri de olanca gücüyle evrim teorisine karşı bilimsel deliller ortaya koyuyor.
 </font>
 <p>
  <font class="content">
   Nanoteknoloji, moleküler biyoloji gibi alanlarda yaşanan hızlı değişim ve teknolojik gelişmeler asırlık teorileri bir bir raflara kaldırıyor. Canlının yapı taşı hücreler ve Deoksiribonükleik asit (DNA) ile ilgili bilinmeyenler ortadan kalktıkça tartışmalar bilimsel düzlemden çok, ideolojik zemine kayıyor. Çünkü teknoloji birçok teoriyi saf dışı bırakacak yeni bilgileri sunuyor.
   <br>
    <br>
     Geçtiğimiz günlerde, evrim karşıtı görüşlerin dile getirildiği kitapların reklamının Radikal Gazetesi’nde yayımlanmasıyla tartışma Türkiye’ye de sıçradı. Radikal Gazetesi Genel yayın Yönetmeni İsmet Berkan’ın evrimi savunan yazısıyla başlayan tartışma bilim dünyasında da içten içe sürüyor. Bilimsel objektiflik yerine önyargılarla beslenen tartışmaların tam ortasında durması gereken bilim kuruluşlarından ise herhangi bir ses çıkmıyor.
     <br/>
     <br/>
     10 Darwin kitabı, yüzlerce evrim makalesi
     <br/>
     <br/>
     Aksiyon, tartışmaları farklı bir boyuta taşıyacak bir araştırma yaparak, Türkiye’nin referans bilim kuruluşu Türkiye Bilimsel ve Teknolojik Araştırma Kurumu’nun (TÜBİTAK) bilimsel yayınlarını evrim ve akıllı tasarım (intelligent design) teorileri açısından masaya yatırdı. Sonuç Darwincileri sevindirecek belki, ancak bundan daha önemli olanı ise Türkiye’de bilimsel objektifliğin tekrar sorgulanması gerektiğini ortaya koyması.
     <br/>
     <br/>
     Bilim adamları insanoğlunun ve kainatın yaratılışı ile ilgili her gün yeni bilgilere ulaşıyor. Üç büyük dinin inanç temellerinde yer alan yaratılış fikrinin bilimsel teori olarak ortaya konmasıyla, insanın atasının maymundan geldiği fikri olarak bilinen ‘evrim’ teorisi arasındaki tartışmalar geçtiğimiz yüzyıla adeta damgasını vurdu. Son yıllarda saygın bilim çevrelerinin şiddetle reddettiği evrim teorisi ve bunun yanlışlığı ile ilgili binlerce makale yayınlanıyor. Ancak Türkiye’nin bilim ve teknik konularında referans kuruluşu Türkiye Bilimsel ve Teknolojik Araştırma Kurumu bünyesinde basılan yayınlar bu anlamda imtihanı pek de geçemiyor.
     <br/>
     <br/>
     Bilim çevreleri şaşkın
     <br/>
     <br/>
     Bu yayınlarda evrim teorisi ve kurucusu Charles Darwin işlenmeye devam ediliyor. Buna karşın intelligent design (akıllı tasarım) gibi yaratılış fikri üstüne inşa edilen teoriler bu yayınlarda eşit oranda, bilimsel olarak yer ve değer bulmuyor. Başka bir deyişle aynı yayınlarda içeriği Allah, yaratılış, tanrı ve yaratmak olarak belirlenen yazı ve makale sayısı bir elin parmağını geçmeyecek kadar az. Yayınlar içinde bu konulara ayrılan yer 500 sayfayı geçmezken, evrim konusu için kitap ve dergilerde binlerce sayfa ayrılmış. Kurum bünyesinde bugüne kadar gerçekleştirilen 165 bilimsel yayından 10 tanesi doğrudan evrim teorisini ve Darwin’in fikirlerini anlatıyor.
     <br/>
     <br/>
     Devletin bilim araştırma kuruluşunun dergi ve kitap gibi süreli ve genel yayınlarında “kainatı Allah’ın ya da tanrının yarattığı” fikri üzerine kurulan teorilere yer verilmiyor. Bu anlamda bilimsel araştırma ürünü makale ve yazıların yok denecek kadar az olması, bilim çevrelerini de şaşırtıyor. Oysa kurumun iki önemli yayını olan Bilim ve Teknik Dergisi ile çocuklar için hazırlanan Bilim Çocuk Dergisi’nde evrim teorisini ele alan yüzlerce yayın ve makale bulunuyor.
     <br/>
     <br/>
     Örneğin bugüne kadar sadece Darwin’in adının geçtiği, fikirlerinin anlatıldığı onlarca makale ve 12 kitap yayımlanmış. İnsanın evrimi ile ilgili ilki Kasım 1965 yılında yayımlanan yüze yakın makale var. Türkiye’nin en çok satan bilim dergisi Bilim ve Teknik’te evrim teorisi karşıtı diğer teorilere ait yayın sayısı ise 1—2 adetle sınırlı. Yaratmak ve yaratılış üzerine yayımlanan makalelerin içerikleri de tamamen evrim teorisini destekler nitelikte.
     <br/>
     <br/>
     Özal dönemindeki yayınlar
     <br/>
     <br/>
     Buna karşın Şubat 1978 yılından bugüne kadar basılan yayınlarda “Tanrı” konusu sadece dokuz makalede işlenmiş. Kurum yayınlarının tarihi boyunca yaratılış teorilerinin ele alındığı sadece iki makale bulunurken, ‘Allah’ hiçbir makalenin konusu ve içeriğinde yer almıyor. Oysa canlıların tanrı tarafından yaratıldığına destek veren bilimsel teorilerden biri olan akıllı tasarım (intelligent design) konusunda www.google.com arama motorundan yaptığınız bir aramada bile karşınıza 750 bin internet sayfası ile milyonlarca link ve binlerce makale çıkıyor.
     <br/>
     <br/>
     TÜBİTAK dergilerinin içeriklerinin sorgulanabildiği internetteki http://services.tubitak.gov.tr/edergi2/user/konuArama.jsp adresinden arama yapıldığında akıllı tasarım veya intelligent design kelimelerinin geçtiği hiçbir makale yer almıyor. Daha da ilginci ise merhum Cumhurbaşkanı Turgut Özal'ın dönemine denk gelen 1988—1993 yılları dışındaki tüm dönemlerde evrim teorisinin adeta savunuculuğu yapılmış. Hem geçmişte hem günümüzde TÜBİTAK yayınlarında tüm dünyadakilerin aksine evrim konseptinin merkeze alınmasına ise bir anlam verilemiyor. Bu haliyle yayınların bilimsel olmaktan çok ideolojik olduğu ileri sürülüyor.
     <br/>
     <br/>
     Dr. Cenker Ilıcalı:
     <br/>
     <br/>
     Dünya yaratılışı tartışıyor
     <br/>
     <br/>
     Evrim teorisini çürütmek için sürdürdüğü mücadele ve bilimsel konferanslarıyla tanınan Dr. Cenker Ilıcalı, evrim fikrinin ortaya çıktığı Batı Avrupa ile Amerika’da bile yaratılış teorilerinin baskın şekilde tartışılır hale geldiğine işaret ediyor. Cenker Ilıcalı, sadece TÜBİTAK’ın yayınlarında değil, Türkiye Bilimler Akadamesi (TUBA) ve bazı üniversite kürsülerinde de “19. yüzyıldan kalma pozitivist düşüncenin” hakimiyeti altında bilimsellikten uzak, ideolojik bir tavır sergilendiğine dikkat çekiyor. Dünyanın en saygın bilimsel ödüllerinden biri olan Fizik Oscarı’nın 1997 yılında hücredeki akıllı molekülleri ortaya koyan yaratılış teorisini destekleyen bir çalışmaya verildiğini hatırlatıyor.
     <br/>
     <br/>
     Cenker Ilıcalı, Japonya, İngiltere, Belçika, Malezya, Singapur, Güney Afrika gibi onlarca ülkede evrim teorisine karşı İslâmî bakış açısını anlatmış. Türkiye’de yaşananlara da ilginç yorumlar getiriyor: “Amerika’da eğitim müfredatlarına, devlet üniversitelerine giren yaratılış teorisine Türkiye’nin bilimsel yayınlarında yer verilmemesine anlam veremiyorum. TÜBİTAK, TUBA gibi kuruluşlarda çalışan şahısların fikirleri kurumları temsil etmemeli. Eğer siz bilimsel bir teoriden bahsediyorsanız bunun alternatifini de vermek zorundasınız. Bu kurumlar devletin vergileriyle oluşturulmuş. İnsanlarımıza doğru bilgi vermek zorundalar, ideolojik takıntıların ve kişisel hataların kurbanı edilmemeliler. Bu lüksümüz yok.”
     <br/>
     <br/>
     Yaratılış öykü, evrim bilimsel gerçek!
     <br/>
     <br/>
     Hükümetin araştırma ve geliştirme (AR—GE) yatırımları için TÜBİTAK’a 450 trilyon liradan fazla kaynak aktardığını hatırlatan bilim adamları da var. Bu yatırım ve ilginin daha çok bilimsel çalışmalara, objektif kriterlere dayalı bilimsel araştırmalara kaynaklık etmesi gerekiyor. Bilim adamlarına göre fizik, kimya, biyoloji gibi bilimin ana dallarında yayın yapan TÜBİTAK, bilimin alt dallarında yayın üretmeme prensibi güdüyor. Biyoloji biliminin 26 alt dalından biri olan evrim teorisiyle ilgili 10’dan fazla yayın yapılması konunun olduğundan fazla önemsenmesi anlamına geliyor.
     <br/>
     <br/>
     Yayınlardaki en ilginç örnekler ise çocuklar için hazırlanan kitaplarda yer alıyor. Örneğin TÜBİTAK Popüler Bilim Kitapları serisinde başvuru eseri olarak sunulan Evrim adlı kitapta Müslüman, Hıristiyan ve Yahudi inancının temelini oluşturan yaratılış konusu ‘öykü’ olarak sunuluyor. Üstelik ‘Tanrı’nın resimlerinden oluşan eskizlerle konu görselleştirilmiş.
     <br/>
     <br/>
     Yine çocuk kitapları serisinde yer alan Vücudunuz ve Siz’de dinlerin insanın nasıl yaratıldığını açıklayamadığı, ancak bilim adamlarıyla evrim teorisinin açıkladığı vurgusu yapılıyor. Kitapta yaratılış cümle cümle şöyle anlatılıyor: “Dinler dünyanın ve insanların nasıl yaratıldığını açıklamaya çalışır. Bilim adamlarının canlıların evrim geçirdiği düşüncesini ortaya koyması oldukça yeni sayılır. Bazı dinler dünyayı ve ilk erkek ile kadını, yani Adem ile Havva’yı Tanrı’nın yarattığını söyler...”
     <br/>
     <br/>
     Son 10 yılda evrim
     <br/>
     <br/>
     yayınları yoğunlaşmış
     <br/>
     <br/>
     Vücudunuz ve Siz kitabının devam sayfalarında ise hayali maymunsu insan resimleri çizilerek insanoğlunun maymundan geldiğini ima eden yöntemler kullanılmış. İlk insanın 2 milyon yıl önce ortaya çıktığını anlatan bölümde insan ve maymun arası bir çizim yapılmış. 100 ve 101’inci sayfalarda “çocuklar şempanzelere çok benzer, bugün her dokuz insandan birinin geni şempanzelerin geniyle aynıdır...” gibi ifadeler yer alıyor.
     <br/>
     <br/>
     Kurum yayınlarında yapılan istatistikî araştırmalara göre ateist ideolojiye dayanak olan evrim teorisine çarpıcı şekilde fazla yer verilmesi özellikle TÜBİTAK’ın son 10 yılında yoğunlaşmış. Oysa bilim adamları TÜBİTAK’ın bilimselliğini yani objektifliğini koruması için hiç olmazsa evrim teorisiyle ilgili karşı teorilere eşit miktarda yer verilmesini istiyor. Cenker Ilıcalı, TÜBİTAK’ın bilimsel objektif kriterler koyarak yayın yapması gerektiğinin altını çiziyor: “Evrim teorisinin yanlışlığı ile ilgili akıllı tasarımı anlatan kitaplar da yayımlanmalı.”
     <br/>
     <br/>
     Evrimi yaratılış kuramı çerçevesinde ele alan görüşleriyle bilinen Cahit Babuna ise farklı bir noktaya dikkat çekiyor: “Türkiye’de ilkokuldan üniversiteye tam bir evrim propaganda savaşı yaşanıyor. TÜBİTAK’taki bilim adamlarının tavırları bunun uzantısı.” Babuna, Hıristiyan bilim adamları ve din adamlarının da evrim ile ilgili tutucu tavırlardan muzdarip olduklarını hatırlatarak, “Bilim dünyasına materyalizm hakim.” tespitini yapıyor. Babuna, TÜBİTAK’ın sıradan bir yayınevi mantığıyla değil, objektif ve bilimsel kriterlere dayalı olarak halka eser sunmak zorunda olduğunun altını çiziyor: “Hiç olmazsa karşıt teori ve fikirler de aynı yayınlarda yer bulabilsin. Bilim etiği bunu gerektirir. Evrim teorisinin doğduğu batıda bile bu sorgulanır hale gelmiş, biz yüzyıl öncesinin bakış açısıyla tek taraflı davranamayız.”
     <br/>
     <br/>
     <br/>
     GAZETE iLÂNLARI EVRiM TARTIŞMASINI YENiDEN BAŞLATTI
     <br/>
     <br/>
     <br/>
     Evrim tartışması Radikal Gazetesi’nin 24 Haziran 2005 tarihli nüshasında Harun Yahya takma adını kullanan Adnan Oktar’ın evrim karşıtı kitaplarının ilanının yayımlanmasıyla alevlendi. Radikal Gazetesi Genel yayın Yönetmeni İsmet Berkan’ın köşesinde yazdığı şu ifadeler kamuoyunda ciddi tepki çekti:
     <br/>
     <br/>
     “...Semavi dinlerin fanatiklerini bir araya getiren yegâne ortak nokta bu: İnsanlar ve evrendeki diğer canlılar evrim yoluyla bugün oldukları hale gelmediler, onlar Tanrı tarafından bugün oldukları gibi yaratıldılar! ...Evrim Teorisi’nin yerine yaradılışı okul kitaplarına sokmaya çalışmak, dinsel dogmaların eğitime sızmasına izin vermek demektir... Birilerinin Evrim Teorisi’ni yerden yere vurmasına bir itirazım yok, ben onlarla mücadelemi aynı zeminde, yani yazı yazarak ve tartışarak sürdürürüm ve onların görüşlerinin eğitim sistemine sızmaması için elimden geleni yaparım...”
     <br/>
     <br/>
     İsmet Berkan’a cevap Zaman Gazetesi’nin yorum sayfalarında yayımlanan Mustafa Akyol’a ait yazıdan geldi. Akyol bu yazısında, Darwinizme yönelik çağdaş itirazların “din temelli” değil, “bilim temelli” olduğuna ve bugün çok sayıda bilim adamının Charles Darwin’in tezlerine inanmadığına dikkat çekti: “Türkiye’de konuyu ele alan pek çok insanın zihninde ‘bilimsel bir teoriye bağnazca tepki gösteren dinciler’ tablosu var. Oysa durum o kadar basit değil. Öncelikle, Darwin karşıtlarının çoğundaki ‘dindarlığı’ görürken, Darwin taraftarlarının çoğundaki ‘din karşıtlığını’ da görmek gerekiyor. Darwin, din konusunda bir yorum yapmamış, örneğin ‘Tanrı yoktur’ dememişti; ama bunu demeyi mümkün kılan teorisi ilk günden itibaren ateistlerin baş tacı oldu. Çünkü, günümüzün önde gelen evrimcilerinden Oxford zooloğu Richard Dawkins’e göre, Darwin ateistlere ‘entelektüel yönden tam tutarlı ateistler olma şansı sağladı.’ Dolayısıyla ‘tarafgirlik’ her iki tarafta da vardır.”
     <br/>
     <br/>
     EVRiM VE AKILLI TASARIM NEDiR?
     <br/>
     <br/>
     Evrim teorisi 19. yüzyılda Charles Darwin tarafından ortaya konmuş, canlıların gelişimi ile (evrim geçirmesiyle) son halkada insanın meydana geldiğini anlatan bilimsel bir tez.
     <br/>
     <br/>
     Intelligent Design yani ‘Akıllı Tasarım’ ise canlıların ve insanın varlığının kompleks ve tasarıma dayalı olduğunu savunan karşıt tezdir. Darwinizm canlılığı doğa kanunlarının ve rastlantılarının eseri olarak yorumlarken son yıllarda ABD’de gelişen bu teori üçüncü bir faktörü öne sürüyor: Dizayn.
     <br/>
     <br/>
     Teorinin bilimsel merkezi Discovery Insitute tarafından yayımlanan “Darwinizm’e Kuşkulu Bakış” deklarasyonunu imzalayan bilim adamı sayısı 400’den fazla. ABD’de dört eyalette dizayn teorisinin bazı argümanları eğitim müfredatlarına bile girdi. Müslüman bilim adamlarına göre ise Akıllı Tasarım teorisi de yaratılışçılık değil, çünkü dizayn bilimsel kanıtlara, yaratılışçılık ise dini kaynaklara dayanıyor.
     <br/>
     <br/>
     <br/>
     TÜBiTAK’IN EVRiMLE iLGiLi BAZI YAYINLARI
     <br/>
     <br/>
     <br/>
     TÜBİTAK tarafından yayınlanan evrim ve evrime değinen kitaplar şunlar; Evrim, Hayatın Kökleri, Göl İnsanları, Darwin ve Beagle Serüveni, Modern İnsanın Kökeni, Darwin ve Sonrası, Charles Darwin, Kör Saatçi, Karanlık Bir Dünyada Bilimin Mum Işığı, Böcekler, Ekoloji, Yeryüzünde Yaşam, Raslantı ve Kaos, Dünya ve Uzay, Vücudunuz ve Siz.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Mustafa Kardıç, 16-Ağustos-2005
> Uyanın...: 
> Bir önceki yorumu yazan Dr. Ercan Sancak beye göre bilim adamlarının bağımsız bir dünya görüşü yok, onlar ateizmi yayma derdinde. İşte bu düşünceler geri kalmamızın temel nedeni... Oysa bilim tekrarlanabilir, kim tarafından gerçekleştirilirse gerçekleştirilsin aynı sonuçlara varan deneylerle desteklenmek zorunda. Sonuçları işimize gelmiyorsa, oturup aynı deneyi biz de tekrarlayabiliriz, bakalım farklı bir sonuç çıkıyor mu ortaya? Gerçek bilim çevrelerinde evrim teorisi ancak yer çekimi teorisi kadar bir tartışılabilirliğe sahip. Evet, kimi zaman Einstein'ın veya Havking'in bir teoremini Newton'un yerçekimi teorisiyle açıklayamazsınız, ama bu temelde yerçekimi teorisinin doğruluğunu tartışmak aklıevvelliğine götürmez sizi... Kuşkusuz ömrü yüz sene ile sınırlı insanoğlu için canlı türlerinin milyonlarca yıl içinde nasıl farklılaştığını anlamak zor birşey. Ama oturup biraz düşünelim. Neden bir işe yaramayan kısalmış bir kuyruk kemiği veya apendiks var insan vücudunda? Neden farklı canlı türleri benzer iklim şartlarında benzer değişiklikler göstermişler? Neden dünyanın onca yerinde onca farklı canlı türünün kemikleri, fosilleri var? Buzul çağının bol tüylü kaplanı, fili nerede şimdi? Nasıl olurda canlılar arasında çevresine uyum gösterenlerin hayatta kalıp daha fazla çocuk sahibi olduğunu, uyum gösteremeyenlerinse kaybolup gittiği gibi basit bir gerçeği anlamamaya bu kadar çaba gösterirsiniz? Ama düşüncelerinizi, kendi düşüncelerinizi bile sansürlemek sizin her zaman yaptığınız birşey, tıpkı şimdi gönderdiğim bu yazıyı da okuyucularınıza ulaştırmayacağınız gibi.

### Dr. Ercan Sancak, 08-Ağustos-2005
> Politik bilim: 
> Bilim adamının en önemli tarafı kendi düşüncesini net olarak ortaya koymasıdır. Tarafsızlık diye bir şey yoktur. Herkesin bir görüşü var, fakat ülkemizde İslam'ı kabul etmeyen bazı bılım adamları görüşlerini evrim tezi altında anlatarak gençleri zehirliyor. Bu büyük bir tehlikedir ve yıllardır devam ediyor. Aksiyon çok önemli konuya el attı. Ülkemizin adını dünyada duyuramamış hiçbir ciddi makale yazamamış bazı bilim adamları kendi işlerini bırakarak batıl inançlarını bilim adı altında yayarak bir nevi politik bilim yapıyorlar.

### Levent Akın, 07-Ağustos-2005
> TÜBİTAK'ın bilimsiz siyasi yaklaşımı: 
> Bizden alınan vergilerle çalışan böyle itibarlı bir kurumun inançlarımıza ters fikirleri nesillere kabul ettirmeye odaklanması çok şaşırtıcı olduğu gibi ne kadar da denetimden uzak olduğunu gösteriyor. AKSİYON dergisi olarak bu konuyu ele almanız bizi mutlu etti; ancak böyle bir kurumun yaradılış gerçeğini tanımaz faaliyeti derginize kapak olması lazımdı.

### İkbal Güzelce, 07-Ağustos-2005
> Evrimin çıkış noktası: 
> Evrim, Yaratılış fikrine ALTERNATİF olması için ortaya atılmış bir tezdir. Evrimcilerle yapılan tartışmalarda, birisinin kabul etiği yanlışlığı diğerinin inkar ettiğini, aralarında bile tam bir kanaat hasıl olmadığını görürüz. Mesela insanın kuyruğunun düştüğünü söylerler; ama kuyruğun düşmesine neden olan etkenin ne olduğunu söyleyemezler. Sürüngenler kuş oldu denir ama metabolizma olarak imkansız olan bu olayın nasıl olduğunu söyleyemezler. Evrim'de ortaya çıktığı günden beri ateizmin itikadı olmuştur ve olacaktır da. Bir zamanlar "evren hep vardı" tezini savunanlar, bir başlangıcı olduğunu görünce bunu terk etmediler mi? Ama halen "nasıl oldu" sorularını sorduklarında "rastgele" diyerek kendilerini kandırmaktalar. En ünlü ateist felsefeci Flew bile "yaşam bir yaratıcının varlığına muhtaçtır" demiş ve deist olduğunu söylemiştir. Sanırım biraz cesaret isteyen bir iş. Herkes Yaratıcıya inanır, Şeytan da...

### Dr. Fahrettin Kılıç, 06-Ağustos-2005
> Yarama tuz bastınız: 
> Çocukluğumdan lise dönemime kadar Bilim Teknik dergisiyle büyüdüm. Zamanla dergi bilim-teknik ekseninden çıkıp sanki bir evrim dergisine dönüşüverdi. 2-3 sayıda bir evrime hem de geniş biçimde yer verilmeye başladı. Üniversitede artık dergiden iyice soğudum. Zira, gençlere ışık tutması gereken bir devlet organının bu kadar artniyetli hazırlanıyor olmasına katlanamıyordum. Şimdi doktorum, ülkemizin bilim sermayesinin, entelektüel  düşüncesinin evrim kadar sığ bir 'teori'ye harcanmasına "dur" denmesini istiyorum. Gelecek sayılarda akıllı tasarımla ilgili yazılarınızı bekliyorum.

### Ferhat Alçay, 05-Ağustos-2005
> Saygınlığını kaybedebilir: 
> TÜBİTAK gibi saygın bir kurumun bu şekildeki yanlı yazılarını çok üzücü buluyorum. Bilimsel çalışmalar yapması gereken böyle bir kuruluşun yıllar önce çürütülmüş olan evrimi hâlâ büyük bir itinayla kaleme almasını da hiç etik bulmuyorum. Bu yanlı tutumundan vazgeçmediği takdirde TÜBİTAK saygınlığını yitirebilir.

### Nejla Özer, 04-Ağustos-2005
> Şaşırtan bağnazlık: 
> Malesef böyle saygın bir kurumun bilimsellikten uzak bir şekilde, taraflı olarak çalışma yapması gerçekten şaşırtıcı. Daha da şaşırtıcı olan bazı gazetecilerin sözüm ona bilimsellik adına, diğer fikir ya da inançlara asla yer vermeyeceğini ve 'onların görüşleri'nin eğitim sistemine sızmaması için elinden geleni yapacağını belirtmesi. Bana göre bu yaklaşım tam anlamıyla şaşırtıcı bir bağnazlık. Evet çünkü gerçek anlamda bağnazlığın bu olduğunu düşünüyorum. Zira aslında Darwin'in görüşlerine körü körüne inanlar bile gelinen son noktada bilimsel olarak tartışmaktan kaçınmak yerine bulguları değerlendirip gerçeğe ulaşma çabası içindelerken başka şekilde anlamlandıramıyorum.

### İbrahim Turan, 04-Ağustos-2005
> Evrimin çürüklüğü: 
> Evrim bir süreçtir, hiçbir zaman diğer türe geçiş yapamaz. Örneğin kelebeğin evrimi larvadan ergin hale dönüşmesidir. Darwin bile hayatinin sonlarına doğru kendi düşüncesini inkar etmiştir.

### İbrahim Yaşar, 03-Ağustos-2005
> Biraz inatlaşma mı var acaba?: 
> Ben evrim teorisinin uzun bir süre, belki hiçbir zaman tam çürütülemeyeceği kanısındayım. Zamanda geri gitmeden hiçbir şey söylenemez. Biraz vicdan işi bence. İlkokuldan üniversiteye kadar tüm eğitim kurumlarımızda evrimin kesin bir gerçekmiş gibi anlatılmasına şahit oldum. Tarafsız olması gereken bir bilim kuruluşu olan TÜBİTAK, bu konuda bir bilim kuruluşunun göstermesi gereken hassasiyeti maalesef göstermiyor. En azından her iki fikre de eşit yer vermelidir. Ben biraz inatlaşma seziyorum.

### Onur Atalay, 03-Ağustos-2005
> Oldu mu şimdi?: 
> Tübitak'dan çıkan evrim taraftarı kitapların listesini vermişsiniz, ama Türkiye'de akıllı tasarım hakkında çıkan kitapların listesini vermemişsiniz. Oldu mu şimdi? Aksoy yayınları Darwin'in Kara Kitabını basmıştı, onun haricinde Gelenek Yayınları da akıllı tasarımın hemen hemen bütün önemli kitaplarını yayınladı. Neden onlardan hiç bahsetmiyorsunuz?

### Ahmet Karakaya, 03-Ağustos-2005
> Tabiat Risalesi'ni okutmak lazım: 
> Kanaatimce, Risale-i Nur'dan Tabiat  Risalesi ve benzer risaleleri okuyup anlarsak bu meseleler kökten çözülür.

### Ertuğrul Taşcı, 02-Ağustos-2005
> Son derece üzücü: 
> Bilim ve teknolojinin gelişme aşamasında önemli mesafeler almasına rağmen özel olmayıp devleti temsil eden bir kurumun doğruluğu ispat edilememiş bir hipotezi çarpıtarak kamuoyuna sunması son derece üzücü bir durum. Bu durumun yabancı kaynakların araştırılmadan ve direkt tercüme edilmesi sonucu oluşan bir durum olduğunu düşünüyorum. Bilim adamlarının mevcut düşünce sistemini savunarak belli bir kademede söz sahibi olacaklarını düşünüyorsa yanılıyorlar. Çünkü bilim dünyasında mantık bu değildir. Mantık şüpheci olmak ve daima yeni görüşleri ileri sürerek araştırma yapmaktır. Eğer bu gerçekleşmez ise tarih tekerrür edecektir ve Avrupa'nın yaşadığı karanlık çağı bilim dünyası yaşayacaktır. Ama unutulmamalıdır ki reform ve rönesans gecenin gündüze kavuştuğu gibi aydınlık yarınlara zemin hazırlayacaktır.

Kaynak: [www.aksiyon.com.tr](http://www.aksiyon.com.tr:80/detay.php?id=22253&yorum_id=5544), [web.archive.org (arşiv bağlantısı)](http://web.archive.org/web/20060107021557/http://www.aksiyon.com.tr:80/detay.php?id=22253&yorum_id=5544)
