# Bankadan önce yazılımcı geliyor

*Fatih Uğur 2005.04.25*

<div>
 <p>
  <font>
   Microsoft’un patronu Bill Gates’ten sonra dünya yazılım sektörünün beyinlerinden Sybase Başkan Yardımcısı Dr. Raj Nathan da Türkiye’ye geldi. Hintli yazılımcı Nathan’ın ziyaret sebebi kamu sektöründe ve özel sektörde artan yazılım talebi.
   <br/>
   <br/>
   Türkiye, en büyük e-devlet projelerinden vergi daireleri otomasyonu projesini hayata geçirdi. İnternet vergi dairesi hizmeti başladığında 30 bin kullanıcı sayısının kısa sürede 2 milyona çıkması Nathan’ın dikkatini çekmiş. Nathan, “Projelerin vatandaşlarca bu hızda sahiplenildiği başka ülke yok” diyor. Sybase yazılımları bankacılık, telekomünikasyon sektörünün dilini ve bel kemiğini oluşturuyor. Kurumsal veri tabanı pazarında yüzde 73’le dünya lideri Sybase’in ikinci adamını Türkiye’ye çeken şey ise her gün bir yenisi eklenen bilişim projeleri. Maliye Bakanlığı, Emniyet, İstanbul Altın Borsası gibi kurumlar, Yapıkredi, İşbank gibi bankalar, Telsim, Turkcell, Avea gibi operatörler veri tabanı, depolama, program geliştirme, bilgisayar destekli analiz ve tasarım ürünlerinden oluşan çözümleri kullanıyor. Hazine taşınmazlarının kaydı, alım satımı, Mali Suçlar Araştırma Kurumu’nun teröre akan kara para aklama yöntemlerinin engellenmesi için yürüttüğü projeler Sybase yazılımlarıyla gerçekleşiyor. Nathan, Fortisbank, Rabobank gibi bankacıların yatırımcı olarak Türkiye pazarına girdiğini söylüyor. Ekonomideki iyi gidişin nimeti olarak yatırımcıdan önce yazılımcılar ülkemize geliyor.
   <br/>
   <br/>
  </font>
 </p>
 <p>
  <font>
   (Bu yazı 603 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21027), [web.archive.org (arşiv bağlantısı)](http://web.archive.org/web/20051201004627/http://www.aksiyon.com.tr:80/yazdir.php?id=21027)
