# Petrol kardeşliği

*Fatih Uğur 2006.07.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bakü-Tiflis-Ceyhan hattıyla Hazar petrolü sıcak denizlere indi. Ceyhan'ı enerji terminali yapmak isteyen Türkiye, yeni projelere bakıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016022917im_/http://www.aksiyon.com.tr/resim/606/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hazar Denizi petrolünün boru hattıyla Türkiye'ye nakli fikri 15 yıl önce İzmir'de bir otel odasında ortaya atılmıştı. Sovyetler Birliği'nin dağılmasından sonra bölgenin enerji potansiyelini Türkiye ile buluşturmak dönemin Cumhurbaşkanı Turgut Özal'ın en büyük hayallerinden biriydi. İlk resmi müzakere Azerbaycan Cumhurbaşkanı Ebulfeyz Elçibey'in Türkiye ziyaretinde Cumhurbaşkanı Özal ve Başbakan Süleyman Demirel'in katılımıyla 5 Kasım 1992'de gerçekleşti. Orta Asya'nın kardeş ülkelerine bağrını açıp onlarla buluşmak için politikalar üreten Türkiye'nin bölgeyle ekonomik bağ kurmak için öne çıkardığı önemli argümanlardan biri oldu Bakü-Ceyhan Petrol Boru Hattı. Önce Gürcistan yoktu, sonra hattın ve projenin somutlaşmasıyla işin içine Tiflis de girdi.
   <br>
    <br>
     İki petrol mühendisinin bölgeye gönderilmesiyle teknik altyapının ilk adımları atıldı. Merhum Haydar Aliyev projenin hayata geçirilmesi için en çok gayret eden isimlerden biri oldu. Nisan 1999'da Gürcistan, Azerbaycan ve Türkiye'nin proje mutabakatını ifade eden İstanbul Protokolü'nü aynı yılın Kasım ayında imzalanan hükümetler arası anlaşma izledi. 19 Ekim 2000'de Botaş ile anahtar teslim müteahhitlik anlaşması imzaladı. AK Parti'nin iktidara gelmesiyle BTC daha da hız kazandı. Üç yıl gibi kısa zamanda üç ülkede 1776 kilometre uzunluğundaki boru hattı tamamen bitirildi. İçinden darbe, siyasi-ekonomik sabotaj ve pazarlıkların geçtiği, diplomatik krizlerin yaşandığı Bakü-Tiflis-Ceyhan Petrol Boru Hattı'nın (BTC) hikâyesi geçen hafta düzenlenen törenle resmen tamamlanmış oldu.
     <br/>
     <br/>
     BARIŞ VE REFAH KORİDORU
     <br/>
     <br/>
     Türkiye, Gürcistan ve Azerbaycan şimdi önündeki fırsatlara bakıyor. Doğu Akdeniz'e açılan Ceyhan Haydar Aliyev Deniz Terminali, 32 ülkeden devlet başkanları, dışişleri bakanları, bakanlarla petrol sektörünün devlerini ve binlerce konuğu ağırladı. 25 Mayıs 2005'de pompalanmaya başlanan ve 10 milyon varil petrolle dolan hattan daha şimdiden 7 tankerle 4,6 milyon varil petrol dünya pazarlarına ulaştırıldı. Azerbaycan Cumhurbaşkanı İlham Aliyev, Gürcistan Cumhurbaşkanı Mihail Saakaşvili, Cumhurbaşkanı Ahmet Necdet Sezer ve Başbakan Recep Tayyip Erdoğan'ın katılımıyla açılan hat için birçok tanımlama yapıldı; 21. yüzyılın İpek yolu, enerji koridoru, yüzyılın rüyası... Ancak en güzel tanımlama Gürcistan Cumhurbaşkanı Saakaşvili ile Başbakan Erdoğan'dan  geldi; "Bağımsızlık projesi / Barış ve refah koridoru."
     <br/>
     <br/>
     Saakaşvili, bölgede enerjinin serbest piyasaya kavuşması için hatların çoğaltılması gerektiğinin altını çizdi. Erdoğan ise Ortadoğu'da kanayan yaraya işaret edip, üç ülke ve birbirine rakip 11 petrol şirketinin işbirliği ve güven esasıyla barışa hizmet eden bir enerji hattı ortaya koyduklarını hatırlattı. Peki, yıllık 50 milyon ton taşıma kapasitesiyle dünya petrol ihtiyacının yılda sadece bir gününü karşılayabilen BTC neden bu kadar önemseniyor?
     <br/>
     <br/>
     Devlet başkanı seviyesinde davet edilmesine rağmen ABD ve Rusya, törende üst düzeyde temsil edilmedi. Rusya Ankara Büyükelçisi Petr Stegny, ABD Enerji Bakan Yardımcısı Clay Sell, ABD Dışişleri Bakan Yardımcısı Matt Bryza törene katıldı. Başkan George Bush'un, Sell ile birlikte törene gönderdiği 'Amerika bu stratejik hatta tam destek veriyor' ana temalı mesaj, herkes tarafından farklı algılandı. Petrolde üçüncü, doğalgazda birinci ihracatçı konumundaki Rusya, bir dönem BTC'ye çok ciddi kotalar uygulamıştı. Siyasi pazarlıkların ardında projenin engellenmesi fikri hep gündeme geldi. Ancak 2000 yılından sonra başlayan fiili inşa süreci bölge ve dünya ülkelerinin kararlığı Rusya'yı da bağladı. Bir enerji uzmanının tabiriyle "Şimdi Samsun-Ceyhan arasında inşası planlanan petrol ve doğalgaz hatları için Türkiye ile işbirliğine girebilecek bir Rusya var karşımızda." Türk Boğazları'ndan tankerlerle taşınan petrol miktarı son 5 yılda rekor seviyede artarak 150 milyon tonu buldu. Boğazların petrol tanker trafiği ile büyük risk altında olduğu gerçeğine de göz kapamıyor Rusya. BTC bu trafiği durdurmasa da artmasını engellemesiyle bile büyük önem taşıyor.
     <br/>
     <br/>
     CEYHAN ENERJİ SÜPERMARKETİ
     <br/>
     <br/>
     Hattın açılışında Türkiye'nin enerji merkezi olma hedefini tekrarlayan Başbakan Erdoğan, Rusya ve Karadeniz üstünden Avrupa'ya ve dünyaya ulaşan ana hatlara dördüncü arter olarak BTC'nin eklendiğini vurguladı. Türkiye, Ceyhan terminaline gelecek ikinci önemli hat olan Samsun-Ceyhan'ın temellerini Şubat 2007'de atmak istiyor. Erdoğan bu hedefe bir de Türkiye'nin Irak doğalgazını Kerkük-Yumurtalık Ham Petrol Boru Hattı'na paralel yeni bir hat inşa ederek dünya pazarlarına ulaştırmak istediğini ekledi. Bakü ile Erzurum arasına yapılacak Azerbaycan-Türkiye Doğalgaz Boru Hattı Projesi (Şahdeniz) de yakın dönem hedefleri arasına alındı.
     <br/>
     <br/>
     Dünya enerji talebi 2030'da yüzde 60 artacak. Avrupa Birliği'nin bugün doğu bloku ülkeleri üstünden satın aldığı doğalgaz ihtiyacı da aynı tarihlerde yüzde 80 artmış olacak. Geçen kış Ukrayna-Rusya arasındaki doğalgaz krizinden sonra enerji politikalarını revize eden AB ülkeleri Türkiye'nin transit ülke olmak için ortaya koyduğu enerji hattı projelerine bu yönüyle sıcak bakıyor. Çünkü enerjide alternatifsizlik AB'yi bunaltıyor. Erdoğan ve Sezer'in "Türkiye enerji merkezi haline geldi." vurgusu, Gürcistan Cumhurbaşkanı Saakaşvili'nin "Bu bir James Bond filmi, ya da fantezi değil, bir gerçek. Alternatif enerji hatlar üretmeliyiz." sözleri bölgenin yeni projelere de gebe olduğunun işaretçisi.
     <br/>
     <br/>
     Peki Ceyhan gerçekten bir enerji terminali haline gelebilecek mi? Kazakistan'ın Aktua bölgesinden gelecek 20 milyon ton ilave petrol aynı bölgeye ulaşacak. İtalyan ENI ile Çalık Enerji'nin yapacağı Samsun-Ceyhan Petrol Boru Hattı'ndan yıllık 60 milyon ton petrol akıtılacak. Üstelik bu petrol de Kazak petrolü olacak. 2015'e kadar petrol üretimini üçe katlamak isteyen Kazakistan, Tengiz ve Karaçaganak bölgelerinden çıkarılan petrollerini Rusya'nın Novorassisk limanındaki terminallerle Karadeniz üstünden dünyaya ulaştırıyor. Kazak petrolü artınca ya Türk Boğazları üstünden ya da Samsun-Ceyhan hattıyla dünyaya ulaşacak. Kerkük-Yumurtalık hattının 80 milyon tonluk kapasitesi yıllardır tam manasıyla işler hale gelmedi. Ancak bu hatta ilave edildiğinde Ceyhan'a ulaşacak petrol miktarı yıllık 160-180 milyon tonu bulacak. Yıllardır hayal denen BTC'nin gerçekleşmesi diğer projeleri de bu yönüyle yanına çekiyor. Ancak Başbakan Erdoğan'ın 'Ceyhan Enerji Süpermarketi' olacak sözlerinin kısa dönemde hayata geçmesi hiç de kolay değil. Belki de en az 5-10 yıl geçecek. Türkiye bu projeleri de hayata geçirirse, doğrudan petrole sahip olmadığı halde dünya piyasalarına ham petrol ulaştıran merkez haline gelen ender ülkelerden biri olacak.
     <br/>
     <br/>
     Projeler ve petrol sadece 178 bin nüfuslu Ceyhan'ı heyecanlandırmıyor tabii ki. Adana, Osmaniye, Mersin, Hatay'daki sanayici ve tüccarın gözü de bölgede. Ortadoğu'ya doğrudan kara ve demiryolu ulaşımı, uluslararası havalimanı, Doğu Akdeniz'in gelişmiş limanlarına sahip bölge şimdiden hareketlendi. Bugüne kadar bölgede İsdemir'in ekonomik hakimiyeti nedeniyle yatırımlar demir-çelik sektörüne yönelirdi. Ancak son günlerde İskenderun 2. Organize Sanayi, Erzin 75. Yıl Organize Sanayi Bölgesi'nden başlamak üzere petro-kimya sanayi yönelen bir kayma da gözleniyor. Denizcilik, otel, liman işletmeciliği gibi hizmet alanlarında da hareketlilik yaşanıyor.
     <br/>
     <br/>
     Yeni ortağı OMV ile Ceyhan'da rafineri yeri arayan Petrol Ofisi dışında, İtalyan ENI ile ortak Çalık Grubu da aynı bölgede araştırma yapıyor. Rusya'nın geçen hafta sürpriz şekilde Zonguldak'ta 10 milyon ton ham petrol işleme kapasiteli rafineri kurmak için Enerji Piyasası Düzenleme Kurumu'na başvurması da oyunun ne kadar hareketleneceğinin göstergesi. Rusya'nın bu adımı sıcak denizlere (Akdeniz) inen Azeri petrollerinin bundan sonraki aşamada rafineri ve petro-kimya sanayi yatırımlarıyla da kıymetleneceğini görerek, alternatif yatırım üretme taktiği olarak görülüyor. Çünkü Rusya yatırımı Akdeniz'de değil, ısrarla Karadeniz'de yapmak istiyor.
     <br/>
     <br/>
     Büyük ülkelerin amacı ne olursa olsun, bölgesinde coğrafi ve stratejik açıdan güven unsuru olarak varlığını sürdüren Türkiye 15 yıllık enerji hayalini son 3 yıldaki atılımlarıyla gerçeğe çevirdi. BTC hattını ve Ceyhan'ı artık dünya konuşuyor. Sıra yeni petrol ve doğalgaz hattı projelerinde.
     <br/>
     <br/>
     <br/>
     HAZAR'DAN CEYHAN'A 50 MİLYON TON PETROL
     <br/>
     <br/>
     Yıllık kapasite	: 365 milyon varil  (50 milyon ton)
     <br/>
     <br/>
     Günlük kapasite	: 1 milyon varil (137 bin ton)
     <br/>
     <br/>
     Toplam uzunluk	: 1776 km
     <br/>
     <br/>
     Azerbaycan kesimi	: 440 km
     <br/>
     <br/>
     Gürcistan kesimi	: 260 km
     <br/>
     <br/>
     Türkiye kesimi	: 1074 km
     <br/>
     <br/>
     Top. pompa istasyonu: 10 adet
     <br/>
     <br/>
     Top. boru uzunluğu	: 1.082.171 m.
     <br/>
     <br/>
     Hatta biçilen ömür	: 40 yıl
     <br/>
     <br/>
     Hat maliyeti	: 3,6 milyar $
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24799), [web.archive.org (arşiv bağlantısı)](http://web.archive.org/web/20061016022917/http://www.aksiyon.com.tr:80/detay.php?id=24799)
