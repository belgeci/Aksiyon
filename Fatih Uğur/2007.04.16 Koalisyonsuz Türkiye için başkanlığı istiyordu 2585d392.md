# Koalisyonsuz Türkiye için başkanlığı istiyordu

*Fatih Uğur 2007.04.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hüsnü Doğan, 8. Cumhurbaşkanı Özal’ın Çankaya Köşkü’nden geri dönüş hikâyesini Aksiyon’a anlattı: “Parti kurup siyasete dönecekti. Koalisyonsuz Türkiye ve başkanlık sistemini istiyordu.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080209123244im_/http://www.aksiyon.com.tr/resim/645/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Özal ailesinin üç oğlu vardı. Turgut, Korkut ve Yusuf Bozkurt. Dördüncüsü dayıoğulları Hüsnü Doğan oldu. 1948’in sonlarında babası öldüğünde halası onu iki yıllığına himayesine almıştı. İlkokulu köyde tamamladı, liseyi bitirdi. ODTÜ hazırlık sınıfında okurken ‘ağabeyi’ Turgut Özal’ın evinde misafir oldu. Mezun olunca 1973’e kadar DPT’de çalıştı. 1979’dan sonra ise Özal’la birlikte uzun bir yolculuğa başladı. Banker Kastelli hadisesi öncesinde istifaya hazırlanan Turgut Özal’a Haziran 1982’de bir mektup yazdı. Eliyle götürüp okuttu. Mektupta ‘bir buçuk, iki sene içinde seçime gidileceği, kendisinin de bir siyasi partinin başında olması gerektiği’ ifadeleri yer alıyordu. Özal mektubu okudu ve kısa bir cevap verdi: “Hayırlısı olsun Hüsnü.”
   <br>
    <br>
     Mayıs 1983’te ANAP kuruldu, Aralık’ta tek başına iktidara geldi. Partinin programını yazmak da Doğan’a nasip oldu. Özal, yıllar sonra Hüsnü Doğan’ın ilk mektubunu cumhurbaşkanı olmaya karar verdiğinde grup konuşmasını yaparken hatırlatacaktı. Tarım, Devlet, Milli Savunma ve Enerji olmak üzere dört dönem bakanlık yapan Doğan, Özal’ın en yakınındaki isimlerden biri oldu. Ailenin yanı başında 40 seneyi aşkın bir süre yer alan Doğan, Özal’la iki kez ters düştü. İlkinde Köşk’e çıkmasını istemiyordu. İkinci karşı çıkışı Özal cumhurbaşkanı iken Semra Hanım’ın tartışmalı İstanbul İl Başkanlığı süreciydi. Engelleyemedi. Ama Özal, Köşk’ten siyasete dönmeye karar verdiğinde yine yanındaki dört isimden biri oldu.
     <br/>
     <br/>
     Hüsnü Doğan’la ANAP’ın oy kaybını, Özal’ın Çankaya yolculuğunu ve sonrasını konuştuk. Tek başına iktidara geldiğinde (1983) ANAP’ın oyu yüzde 45,1 iken bu oran 1984 yerel seçimlerinde yüzde 41,5 oldu. 1986 ara seçimlerinde parti yüzde 32’ye geriledi. 1987 erken genel seçimlerinde yüzde 36,3 ve nihayet 26 Mart 1989 yerel seçimlerinde yüzde 21,8 oy alarak Erdal İnönü’nün SHP’si ile Süleyman Demirel’in DYP’sinin ardına düştü.
     <br/>
     <br/>
     -Özal’ın icraatları halk tarafından anlaşılmadı mı? Reformlar neden oya dönüşmedi?
     <br/>
     <br/>
     Birkaç sebebi vardı bunun. Oylarımız aşağıya doğru vurmaya başladığında Özal’ın şöyle bir değerlendirme yaptığını bilirim: “Hüsnü, biz herhalde eskisi kadar proje üretemiyoruz.” İlki bu. İkincisi referandumdan (6 Eylül 1987) sonra eski politikacılar devreye girince siyasetin yapısı değişti. Popülist söylemler ortaya çıkınca, bizim gerçekçi ve ayağı yere basan söylemlerimiz vatandaş nezdinde daha az yer buldu. Biz fedakârlıklara katlanmadan hiç bir şey olmayacağını söylüyorduk. Diğerleri (başta Demirel) ben her şeyi vereceğim, çiftçimi, memurumu, emeklimi tatmin edeceğim, diyordu. Üçüncüsü biz büyük imkânlar getirdik köylere, şehirlere. Hepsi güzel şeylerdi. Fakat ne oldu biliyor musunuz? Buzdolabı, çamaşır makinesi, televizyon, telefon, elektrik, yol, su geldi. Ama milletin gelirini onları karşılayacak derecede artıramadık. O fatura önce vatandaşa, sonra bize çıktı. Hizmet arttıkça, fatura ağırlaştı, o da bize kesildi.
     <br/>
     <br/>
     -Öte yandan cumhurbaşkanlığı seçimleri var. Denildiği gibi Özal hakikaten Çankaya’ya kaçtı mı?
     <br/>
     <br/>
     Yoo onu söylemek doğru olmaz. Onu kabul etmem.
     <br/>
     <br/>
     -Ben muhalefet olmam sözüne atıf yapılır hep...
     <br/>
     <br/>
     Ben muhalefet olmam derken Özal’ın söylemek istediği şudur. Ben ömrümü yanlışları söyleyerek tüketmem, doğruları söylerim. O sözü maalesef yanlış anlaşıldı. Ben muhalefet olmam deyince, millet bize muhalefet görevi verirse biz orada kalırız, ama ben klasik muhalefet yaparak hep yanlışları söyleyen biri olamam demektir. Bir hatıramı anlatayım. Uzun süre kilit konuşmalarını ben yazdım Özal’ın. Bir gün yine birkaç sayfalık bir konuşmada, bir cümle kaçırmışım, ‘biz şunun karşısındayız, şunu istemiyoruz’ gibisinden. Özal dedi ki “Hüsnü, tersinden yazmışsın, düzünden yaz. Ne istemediğimizi değil, ne istediğimizi yazalım.” Çünkü menfileri söylemekle elinize bir şey geçmiyor. Böyle yaparsak daha hayırlı olur, denmesini isterdi.
     <br/>
     <br/>
     18 TÜRK BÜYÜĞÜ YERİNE BİR KİŞİYE İŞARET ETMELİYDİ
     <br/>
     <br/>
     -Sonuçta Köşk’e çıkıyor Özal…
     <br/>
     <br/>
     Türkiye Cumhuriyeti’nde cumhurbaşkanlığı fırsatını yakalamış hiçbir başbakan, o hakkından vazgeçmiyor, onu kullanıyor. İsmet İnönü, Celal Bayar, Turgut Özal, Süleyman Demirel, hepsi eski başbakanlardır. Diğerleri asker. Bugün Tayyip Bey bu imkânı nasıl kullanacak göreceğiz. İktidardayken sıkıntılar yaşandığını biliyorsunuz. Ha oradaki sıkıntıların çok daha aza ineceğini, minimize edileceğini hesaplıyorlar çıktıklarında.
     <br/>
     <br/>
     -Uyum bekliyorlar yani?
     <br/>
     <br/>
     Evet, uyumun geleceğini hesap ediyorlar. Ben Özal’ın cumhurbaşkanı olmasını istememiştim. Kendisine de söyledim. Ne düşünüyorsun, dedi. İstemiyorum, dedim. Sebep, dedi. Dedim ki parti henüz stabil hale gelmedi. Çünkü Özal’ın dışında birinin parti içindeki gruplaşmaları bir arada tutması çok zordu. Hatta dedim ki bu partinin stabil hale gelmesi sizin Köşk’e çıkmanızdan daha önemli benim için. Dediklerimi bire bir yaşadık maalesef.
     <br/>
     <br/>
     Hüsnü Doğan, Özal’ın Çankaya’ya çıkmaya karar verdiğinde ardında ANAP genel başkanı ve başbakan tayin etmeyerek 18 Türk büyüğü efsanesini oluşturmasını da yanlış olarak değerlendiriyor bugün: “Bu metotla başbakan seçilmezdi. 18 Türk büyüğü metoduyla değil de direkt partiden birisine deseydi fazla sıkıntısı olmazdı.” O gün 18 Türk büyüğü listesinde Cengiz Tuncer en yüksek oyu almıştı. Sonra Türk büyüklerinin sayısı 8’e düştü. Özal, Yıldırım Akbulut’un ismini söylediğinde yanı başındaki eşi Semra Hanım bile şaşıracaktı. Hüsnü Doğan’ın tabiriyle ‘mavi boncuk’ politikası sonuç vermedi. Tam tersine partinin parçalanma süreci başlamış oldu. Birinci Körfez Savaşı ile gün yüzüne çıkan Akbulut-Özal anlaşmazlıkları Turgut Bey’i partiden, ANAP’ı ise Özal vizyonundan uzaklaştırdı. Özal giderek Köşk’te yalnızlaştı, yalnızlaştırıldı.
     <br/>
     <br/>
     -Çankaya’da Özal nasıl yalnız kaldı? Cumhurbaşkanlığı yapması mı engellendi?
     <br/>
     <br/>
     Yıldırım Akbulut’tan sonra Mesut Yılmaz partiye genel başkan oldu. Mesut Bey tabiatıyla kendi takımını kurmak istedi ve kurdu. Özal’ın partideki gücü çok azaldı. 1991 seçiminde ANAP muhalefete düştü. Yeni iktidar, DYP-SHP koalisyonu Özal’ın cumhurbaşkanlığı yapmasını zorlaştıracak her şeyi yaptı. Bypass kanunları çıkardılar mesela. Bu kendileri için de ülke için de doğru olmadı. İkincisi, Özal’ın partisiyle irtibatı kesildi. Zaten Türkiye’nin yönetim sisteminde yetkiler başbakandadır. Cumhurbaşkanı daha çok nelerin olmayacağında yetkilidir.
     <br/>
     <br/>
     -Trafik polisi midir Köşk makamı?
     <br/>
     <br/>
     Tam değil. Önemli bir makamdır. Fakat yetkileri mukayese ederseniz, hele hele tek parti hükümetlerinde başbakan çok yetkilidir; çünkü hem partinin, hem hükümetin ve meclisin de fiili başkanıdır. Mecliste kimin dediği olur? Başbakanın. Cumhurbaşkanı nihai imzada yetkilidir ama mesela bir kanunu iki defa müzakereden sonra aynı şekilde gönderirseniz imzalamak zorundadır.
     <br/>
     <br/>
     -Partisiyle ilişkisi nasıl kesildi peki?
     <br/>
     <br/>
     Hem kendi partisine hem de iktidar partisine yanlışlarını söyledi. “Şunları yaparsanız yanlışa gider, Türkiye’yi eskiyi aratır hale getirirsiniz. Büyük sıkıntılara girilir.” dedi. Enerji, sosyal güvenlik, döviz sıkıntılarını söyledi. Hepsi dediği gibi çıktı. Çok büyük yanlışlıklar yapıldı. Sadece sosyal güvenlik için 50-60 milyar dolarlık bir bedel ödendi. Arkasından 1995, 1999, 2000 ekonomik krizleri geldi. Yalnız kalmasının sebebi de buydu. Vefatından bir süre evvel, Türkiye’nin gidişatını gördüğü için cumhurbaşkanlığından ayrılmayı düşündü. Ayrı bir parti kuracaktı.
     <br/>
     <br/>
     Özal, Köşk’ten tekrar siyasete dönmeye karar verdiğinde Hüsnü Doğan, Yusuf Bozkurt Özal, Oltan Sungurlu, Mehmet Keçeciler gibi isimlerle çalıştı. Parti binasına kadar her şey hazırdı. Oğlu Ahmet Özal’ın tabiriyle 19 Mayıs 1993 Gençlik ve Spor Bayramı törenlerinden sonra bunu açıklayacaktı. Peki, neden olmadı? Doğan cevaplıyor.
     <br/>
     <br/>
     -O zaman diyor ki Özal, Cenab-ı Hak’tan bir beş yıl daha istiyorum. Milletine karşı kendini borçlu mu hissediyordu?
     <br/>
     <br/>
     Rahmetli vebal anlayışı çok yüksek bir insandı. Madem ki Cenab-ı Hak bana bu kadar vasıflar vermiş; bunu ülkemin, vatandaşlarımın iyiliğine kullanmam lazım, derdi. Bir yanlışlıklar zinciri devam ediyordu. Hele hele reformların yapılması mümkün değildi. Özal açıkladığı ikinci değişim programı için ikinci bir iktidar dönemi istiyordu. Kuvvetli ve yeni bir iktidar... Başkanlık sistemi talebi de buna dâhildi. Hukuk reformu, idari reform, sağlık, eğitim reformu. Cumhurbaşkanı iken verdiği konferanslarda bunları ifade etti. Artık cumhurbaşkanlığında kalmamayı, oradan ayrılıp parti kurmayı ciddi olarak düşündü. Hazırlık da yaptık. Ama maalesef 17 Nisan günü vefat etti. Ömrü vefa etmedi.
     <br/>
     <br/>
     KÖŞK’TEN İNECEKTİ
     <br/>
     <br/>
     -İkinci değişim programından muradı neydi?
     <br/>
     <br/>
     Başkanlık sistemiyle bütünlüğü temin etmek, Türkiye’yi koalisyon sıkıntılarından kurtarmak, ekonomik ve siyasi istikrarı daimi kılmak, niyetindeydi. Çünkü tek parti geldiği zaman daha doğru yapar, diyordu. Zaten Türkiye’de koalisyonların başarılı olduğu da görülmedi. Hızlı karar almak önemlidir. Koalisyon hükümetinde bakanlık yaptım. Üç günlük işi üç ayda yapabildim. Dolayısıyla başkanlık sistemiyle devlet ve hükümet yönetimini güçlü ve hızlı karar alabilen bir yapıya kavuşturmak, istikrarı daimi hale getirmekti niyeti. Ancak ikinci değişim programının amacı sadece başkanlık sistemini getirmek değildi. Yargı, sağlık, sosyal güvenlik sistemi, yerel yönetimler dâhil baştan aşağıya devletin yönetimini yenilemek, güçlendirmek istiyordu. 16 Nisan akşamı telefonla görüştüğümüzde, “Yarın beşte gel, o işi bitirelim.” dedi. Aylardır çalışıyorduk parti kurulması için. Kanaatimce kendisi gelmeden parti kurmak mümkün olmayacaktı. Ve Özal büyük ihtimalle Köşkten inecekti.
     <br/>
     <br/>
     Hüsnü Bey, Özal iktidarının onuncu ayında bakanlar kurulunda, “Efendim biraz daha yavaş gidemez miyiz? Halka hatta bürokratlarımıza ve bakan arkadaşlarımıza bile icraatımızı anlatamıyoruz.” diyen isimdi. Aldığı cevabı hiç unutmadı: “Ne o Hüsnü! Senin de mi gözün korktu. Türkiye bu vakti bir daha bulamaz.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27216), [web.archive.org (arşiv bağlantısı)](http://web.archive.org/web/20080209123244/http://www.aksiyon.com.tr:80/detay.php?id=27216)
