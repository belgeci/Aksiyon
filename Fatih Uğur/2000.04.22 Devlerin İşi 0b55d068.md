# Devlerin İşi

*Fatih Uğur 2000.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   GSM'nin 'yeni ekonomi'nin katalizörü olduğunu biliyorduk da son GSM ihalesinde böylesine sert rüzgarların eseceğini tahmin etmiyorduk.
  </font>
 </div>
 <div id="newsText">
  <font class="detail-text">
   Rekabet bekleniyordu ama bu rekabetin daha çok Koç, Sabancı, Fiba Holding ve Süzer Holding arasında geçeceği düşünülüyordu. Devlet bile iki frekanstan toplam 2 milyar dolar gelir ancak bekliyordu. Fakat hesapta olmayan bir konsorsiyumun diğer katılımcılara kara mizahı hatırlatan bir sürprizi vardı: İş BankasıTelecom İtalia konsorsiyumu rekor bir fiyatla bir frekansa 2 milyar 525 milyon dolar veriyordu.
   <br/>
   <br/>
   Bu çıkış diğer konsorsiyumların bütün hesaplarını altüst etti. Tabii ihale öncesi yapılan komplo teorileri de suya düştü. Devlet ek süre vermesine rağmen hiçbiri ilk ihalenin barajını aşacak rakamı verme cesaretini gösteremedi. Süreci değiştirecek bir gelişme olmaz ise GSM 1800 sisteminin Türkiye'deki tek sahibi İş BankasıTelecom İtalia olacak. İhaleden sonra bu rekor fiyatın aslında iki ihalenin rakamını kapsadığı, konsorsiyum üzerine çıkılması mümkün olmayan rakam ortaya koyarak diğerlerinin önünü kestiği yorumları yapıldı. İster İş Bankası Genel Müdürü'nün dediği gibi dünya standartları dikkate alınarak bu fiyat verilsin, isterse rakipleri diskalifiye etme stratejisi takip edilmiş olsun herşey kuralına uygun gitti ve hakeden kazandı. 4. frekansa alıcı çıkmadığına göre Türk Telecom'un elini çabuk tutarak cep telefonu işine girmesi ve piyasada dengeleyici rolünü üstlenmesine ihtiyaç var.
   <br/>
   <br/>
   İhalenin ardından düzenlenen basın toplantısında Telecom İtalia temsilcisinin bir soru üzerine sarfettiği sözler birilerine çok önemli mesajlar içeriyor: "Biz bu ihaledeki rakamı tesadüfen bulmadık, Türkiye'nin uzun vadeli demografik yapısını ve potansiyellerini dikkate aldık. Büyük ihtimalle rakiplerimiz bu potansiyeli görmedi."
   <br/>
   <br/>
   2.5 milyar doların gördüğü gerçek
   <br/>
   <br/>
   GSM1800 ihalesine katılan rakiplerin 17 Nisan'da ihaleden çekilme kararı alarak göremedikleri gerçek neydi? Biz bunu hergün yeni bir teknoloji devriminin yaşandığı 21. yüzyılın sonunda mobil olmayı seçen tüketicinin, 2000'li yıllarda telefonda sesten ötesini arama isteği olarak görüyoruz. Ancak, teknolojinin ve Türk tüketicisinin yaşayacakları fotoğrafı netleştirecek.
   <br/>
   <br/>
   Bu GSM 1800 teknolojisinin, mevcut sistemlere göre onlarca, yüzlerce kez daha hızlı data, görüntü, bilgi alışveriş imkanı sağlaması, internetle iç içeliği ve bu sektörde yer alacak GSM firmasının değil 12 yıl, aylar öncesinde bile bu sektöre girmesiyle geleceğin dünyasına yatırım yaptığıydı. Yani İş Bankası Genel Müdürü Ersin Özince'nin de dillendirmeye çalıştığı gibi, sınır tanımayan bir hızla gelişen ve yaygınlaşan internetin, bankacılığın, insanların cepten birbirini görme isteğinin yatırımı ve cazibesiydi.
   <br/>
   <br/>
   Konsorsiyumun yabancı ortağı Telecom İtalia'nın yatırım stratejileri arasında; sesli mesaj, kişisel iletişim, on line finansal hizmetler, mobil ticaret, mobil bankacılık ve Mcommerce hizmetleri yer alıyor. Konunun uzmanlarına göre de elektronik ticaret ve yeni ekonomide dünyadaki gelişmeleri  gözönüne aldığımızda dünya ticaretinin bu sektöre yöneleceği apaçık ortada.
   <br/>
   <br/>
   Türkiye, Global Mobil Haberleşme Standardı olarak adlandırılan GSM teknolojisiyle 1992'de tanıştı. Turkcell'in kuruluşu ile GSM sektörü 1994 yılından başlayarak 1998 Nisan'ına kadar Türk Telekom'un kontrolünde, 4 yıllık bir süreç geçirdi. Bu süre içerisindeki gelişimde, abone sayısında sürekli bir artış vardı, ama lisansla birlikte, piyasada var olan her iki  şebeke, çok hızlı bir atak yaparak, mevcut abonelerini 34 katına çıkardılar. Nisan 1998'de 400 biner abone için 500'er milyon dolar ödeyen Turkcell ve Telsim, bundan sonra 4 yılda aldıkları abonenin toplam sayısını ayda bir alacak kadar büyük bir pazarın iki ismi oldular. Türk Telekom bünyesindeki, teknik altyapıyı da kullanarak 25 yıllık lisans ihalelerini alma aşamasına gelen firmalar, lisansları aldıktan sonra iki ayrı kuruluş da olsa tüketici açısından hep tekel konumunda bulundular.
   <br/>
   <br/>
   Artık görüntünüz konuşacak
   <br/>
   <br/>
   Türkiye'de piyasaya sunulan Ericsson SH 888, satışı yapılan ilk ikili sistem (dual band) cep telefonu oldu. Yani hem şu anda Türkiye'de kurulu GSM 900 sisteminde, hem de yurtdışında yaygınlaşan GSM 1800 sisteminde roaming yapılarak kullanılabiliyor. Telefonda aynı zamanda modem kartı ve enfraruj göz bulunuyor. Bu sayede taşınabilir bilgisayara kablo ve ilave donanım gerekmeden bağlanabiliyor. 21. yüzyıl iletişim çağı. Bu iletişimde trafik ağırlığı ses üzerinde iken, gelecek yıllarda data trafiğinin, ses trafiğine yaklaşacağı belirtiliyor. Halen Türkiye'de cep telefonu sektöründe ses alışverişi, kısa mesaj, telesekreter servisleri en çok kullanılan servisler. Data servisleri, görüntünün alışverişi, elektronik posta, cep interneti imkanları yeni yeni doğsa da bunların kullanımı yoğun değil.
   <br/>
   <br/>
   Çiftler cebe, tekler çöpe
   <br/>
   <br/>
   GSM 1800 sisteminin işletim hakkını alacak firmaların belirlenmesinden tam bir sene önce piyasada başlayan dual bantlı telefon piyasası ve hazırlıklar önümüzdeki günler için bir başka gerçeğe de işaret ediyor: Abonesini GSM 9001800 arasında konuşturamayan, görüntüsü, datası az olan cepler ölecek. Teknolojinin tüketim felsefesine en güzel örnek olan bu olay; GSM firmalarının teknoloji kullanım hızlarına ve sunabildikleri hizmetlere göre cep telefonu çöplükleri oluşturacak. Şu anda kullanılan GSM 900 sistemi ile yeni gelecek GSM 1800 sistemleri hakkında merak edilen iki nokta var: Bunlardan ilki, iki sistem arasında dolaşım olup olmayacağı, diğeri ise mevcut telefonlarla yeni sistemin kullanılıp kulllanılamayacağı.
   <br/>
   <br/>
   Son iki yıldır cep telefonu üreticileri GSM 900 ve 1800 sistemlerinin kullanılabildiği çift bantlı modelleri üretiyorlar. Ancak her model için bu özellik geçerli değil. Telefonunuzun kullanma kılavuzuna baktığınızda '900/1800 dual band' şeklinde bir özellik görebiliyorsanız sorun yaşanmıyor. Aksi takdirde telefonunuzu yenisiyle değiştirmek zorundasınız. Bu telefonlar GSM 900 1800'ler arasında roaming (dolaşım) hakkı tanındığında daha da önem kazanacak. Çünkü GSM 900 sistemine uygun telefonlarla yeni sistemde konuşmak mümkün değil. Bu yüzden GSM 1800 abonesi olacak kişilerin ise yeni uyumlu telefon modelleri alması gerekecek.
   <br/>
   <br/>
   Tüketici gözlüğü cepte bulanık
   <br/>
   <br/>
   GSM 1800 ihalesinde verdikleri 2 milyar 525 milyon dolarlık rekor fiyatla sektörü daha şimdiden sarsan Türkiye İş Bankası ve Telecom İtalia girişim grubu yeni şirketlerle birlikte cep telefonu tüketicilerinin kaliteli hizmeti daha ucuza alacaklarının taahhüdünü ve ilk sinyallerini verdiler. İhale ile ilgili düzenledikleri basın toplantısında; sabit ücret, fiyatlandırma ve vergilerle bıkkınlık derecesinde sıkıntılar yaşayan cep telefonu kullanıcılarının, fiyatlandırmayla ilgili hangi avantajlarla karşılaşacakları sorularına her iki kurumun yetkilisi, tüketiciler açısından ümit veren açıklamalar yaptılar. Peki 1999'un sonunda başlayan cep protestolarıyla tavır koyan, Turkcell ve Telsim'i sallayan tüketici temsilcileri ne düşünüyor?
   <br/>
   <br/>
   Bundan sonra ne olacak?
   <br/>
   <br/>
   GSM 1800 ihalesinin ilkinde 2 milyar 525 milyon dolar vererek tek başına ipi göğüsleyen Türkiye İşbankasıTelekom ortak girişimi yüzde 17 KDV olarak da 429  milyon  250 bin dolar ödeyecek. Bu hazineye 255 trilyon lira KDV girmesi anlamına gelecek. 2886 sayılı Devlet İhale Kanunu'na göre ihalede bundan sonraki aşamada Ulaştırma Bakanlığı Danıştay'a fikrini soracak. Danıştay'ın cevap verme süresi 60 gün olmasına rağmen, 12 haftada biterebilirse, Mayıs'ın başında Türkiye İşbankası ve Telecom İtalia arasında ön sözleşme imzalanacak. Firma bu aşamada 500 bin doları peşin ödeyecek. Daha sonra 3 ay içinde geriye kalan 2 milyar 25 milyon doları ödeyecek. Bu ödemeden sonra kesin sözleşmeler yapılacak. Aynı prosedür ihale şartnamesine ve ilgili kararnameye göre 4. GSM'yi alan Türk Telekom için de uygulanacak. Ağustos'ta firmalar vadettikleri bedelleri ödedikten sonra yeni bir yarış içine girecek. Türkiye İşbankasıTelecom İtalia ve Türk Telekom AŞ'nin 3 ay içinde altyapı yatırımlarını yaparak telefonları işletmeye açması istenecek. Firmalar eş zamanlı olarak tüketiciyle tanışacak, en erken alo dedirten müşterisini kazanacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6111-devlerin-isi.html), [web.archive.org (arşiv bağlantısı)](http://web.archive.org/web/20131007172042/http://www.aksiyon.com.tr:80/aksiyon/haber-6111-devlerin-isi.html)
