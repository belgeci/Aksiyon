# Güvenlik 'özel'e düştü

*Fatih Uğur 2004.10.25*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060128114624im_/http://aksiyon.com.tr/resim/516/40.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Dünyada ve Türkiye’de yaşanan terör olayları özel güvenlik sektörünü tetikledi. 4 bin şirketteki 141 bin personel, 180 bin kişilik polis gücüne alternatif güvenlik ordusu oluşturuyor. Yeni Güvenlik Yasası’nın uygulanmasıyla bu sayı 300 binlere dayanacak. Yasa özel güvenlikçilere üst arama, gözaltına alma, silah kullanma hakkı veriyor.
  <br>
   Western filmlerinin değişmez karelerindendir, posta arabalarının hırsız kovboylar tarafından soyulma sahneleri. Dört nala koşan atların üstündeki hırsızlar ile posta arabasını koruyanlar arasında şiddetli bir kovalamaca yaşanır, kurşunlar havada uçuşur.
  </br>
 </font>
 <p>
  <font class="content">
   Çizgi filmlere bile konu olan posta arabası koruyucuları (West Fargo) Hollywood sinemasının vazgeçilmez karakterleri arasında yer aldı yıllarca... 200 yıl önce ‘Vahşi Batı’ topraklarında altın arayan Amerikalıların, hırsız kovboylara karşı kurdukları “posta arabalarını koruma timleri” ile ortaya çıkan ve filmlere taşınan dünyanın ilk özel güvenlik ihtiyacı gerçeği bugün dünyada önemli bir sektör haline geldi.
   <br>
    <br/>
    Pazarın büyüklüğü 1 milyar Euro
    <br/>
    <br/>
    Birinci Dünya Savaşı’ndan sonra ABD ve Avrupa’da önemli bir yer tutan özel güvenlik şirketlerinin Türkiye’deki geçmişi 1970’li yıllara dayanıyor. Bu alandaki sıçrama 9 Ocak 1996’da Sabancı Center’in 25. katında düzenlenen Özdemir Sabancı suikastinden sonra oldu. O günlerde iş merkezindeki suikastin ardından gelen güvenlik zafiyeti tartışmaları, özel güvenlik sektörünü yeni bir mecraya taşıdı.
    <br/>
    <br/>
    ABD’deki 11 Eylül saldırıları sektöre küresel bir ivme kazandırırken, geçen sene İstanbul’da meydana gelen ikiz saldırılar da Türkiye’deki sektörü tekrar tetikledi. Personel güvenliği anlamında pazarın büyüklüğü 1 milyar Euro’yu aşınca piyasaya yepyeni güvenlik şirketleri girdi. ‘Bir kasa bir masa’ tabir edilen kağıt üstündeki güvenlik şirketleri mantar gibi çoğaldı ve sayıları 4 bine ulaştı. Güvenlik Sistemleri ve Gözetim Organizasyon Derneği (GÜSOD) Başkanı İskender Targaç’a göre asıl tehlike, merdiven altı şirketlerin, artan eleman ihtiyacını kahvehanelerden ya da niteliksiz insanlardan karşılaması.
    <br/>
    <br/>
    Güvenlik şirketlerinin 5 aylık vakti var
    <br/>
    <br/>
    Çoğunlukla dışa bağımlı olan güvenliğin elektronik boyutunda ise durum vahim. Çünkü x-ray cihazlarından dedektörlere, hırsız alarmlarından kameralara uzanan yardımcı ve önleyici güvenlik malzemelerinin neredeyse tamamı ithal ediliyor. Üstelik Türkiye tekelleşen iki üç ülke ve markaya bağımlı hâle gelmiş durumda.
    <br/>
    <br/>
    Sektör, 10 Haziran 2004’te Meclis’te görüşüldükten sonra onaylanan 5188 sayılı Yeni Özel Güvenlik Yasası’nın hayata geçeceği 27 Mart 2005 tarihi için hazırlanıyor. Güvenlik şirketleri; okulu, kursu bile olmayan sektörün 5 aylık kısa sürede nasıl yeni yasaya hazır hâle geleceğini düşünüyor.
    <br/>
    <br/>
    Yeni yasa, polisin büyük ölçüde asli görevine dönmesini öngörüyor. Özel Güvenlik Komisyonu’nun kararı ve valiliğin izniyle kişiler silahlı personelce korunabilecek, kurum ve kuruluşlar bünyesinde özel güvenlik birimi kurulabilecek. Bu anlamda 2005’in başından itibaren sadece İstanbul’da 100 binin üstünde özel güvenlik talebi yaşanacağı belirtiliyor. Şirketler İçişleri Bakanlığı’nın izniyle özel güvenlik alanında faaliyette bulunabilecek.
    <br/>
    <br/>
    Yasanın uygulamaya geçmesiyle ilgili en önemli ayağı teşkil eden ve geçen hafta yayımlanan Özel Güvenlik Hizmetleri Yönetmeliği, güvenlikçilere tıpkı bir polisinki gibi yetkiler veriyor. Özel güvenlikçiler artık üst arama, şüpheli gördüğünü gözaltına alma, silah kullanma hakkına sahip.
    <br/>
    <br/>
    Polis gibi yeni bir güç ortaya çıkıyor
    <br/>
    <br/>
    Özel Güvenlik Yasası’nın uygulanması emniyet teşkilatında görev yapan 180 bin polisin yükünü hafifletecek. Yasa; kişi koruması, cenaze merasimleri, konserler, statlar gibi değişik aktivitelerde korumanın özel güvenlik elemanları tarafından sağlanmasını öngörüyor. Özel Güvenlik Eğitimi kitabının yazarı emekli Emniyet Müdürü Çetin Domaç yasayla birlikte sayıları 150 bini bulan özel güvenlik elemanı sayısının kısa sürede 300 bine yükseleceğini, polis kuvveti kadar bir gücün ortaya çıkacağını söylüyor.
    <br/>
    <br/>
    Özel güvenlikçilerin, iyi yetiştirilmeleri durumunda ülkenin genel asayişine, bulundukları noktalarda pozitif katkı sağlayacağını kaydeden Domaç önemli bir uyarıda bulunuyor: “Ortaya çıkacak böyle büyük bir güç iyi denetlenmezse ciddi sıkıntılar yaşanabilir. Bunun için valiliklerin özel güvenlik şirketlerini çok sıkı denetlemesi gerekiyor. Risk oluşmaya başlar, hürriyeti tahdit söz konusu olursa mülkî amirler derhal devreye girmeli. Zaten yasa da kendilerine gerekli yetkiyi veriyor.”
    <br/>
    <br/>
    200 bin kişiye yeni iş imkânı
    <br/>
    <br/>
    Güvenlikçilerin özel güvenlik hukuku, güvenlik tedbirleri ve halkla ilişkiler konusunda iyi bir eğitimden geçirilmesi gerektiğinin altını çizen Domaç, kendisinin de önümüzdeki dönemlerde açılacak kurslarda eğitmen olarak görev yapacağını belirtiyor.
    <br/>
    <br/>
    Polisin birçok sahadan çekilmesiyle özel güvenlik sektöründe 200 binden fazla insana yeni iş alanı açılacak. Polisin futbol sahalarından, konserlerden, bireysel koruma ve eskort hizmetlerinden çekilmesi özel güvenlik hizmetlerini yepyeni bir kimliğe bürüyecek. Ancak sayıları 141 bini bulan mevcut elemanların yeni yasaya uyum sürecindeki eğitimleri ise büyük bir problem. Eğitilecek güvenlikçilerin hem çalışıp hem kursa tâbi olması süreci beş ayla sınırlı tutulunca; 30-40 bin kişinin işsiz kalması tehlikesini doğacak. Halen sektörde çalışanların yüzde 40’a yakını ortaokul mezunu. Bunların lise diploması alması ve eğitimlerinin iyileştirilmesi de bu kısa sürede mümkün değil.
    <br/>
    <br/>
    Daha da önemlisi yıllardır hizmet veren ve binlerce kişiyi istihdam eden şirketler ciddi zarar görecek. Hem sektör temsilcileri hem de dernekler, eğitim için tanınan sürenin uzatılmasını, okul ve kurs altyapısının bir an önce kurulmasını istiyor. Çünkü, 5188 sayılı yasa yeni kurulan şirketlere eğitimli hazır personel istihdam imkanı verirken, on binlerce personelini eğitimden geçirmek zorunda olan mevcut şirketler 5 ayda bu işi başaramazsa kepenk indirmek zorunda kalacak.
    <br/>
    <br/>
    Şirketler, güvenlik personellerini yasaya uyumlu hale getirmeden çalıştırmaya devam ederse, yöneticilerini 6 ay hapis ve  6 milyardan başlayan para cezaları bekliyor. Yasa eğitilmemiş personel çalıştırmaya devam eden şirketlere her güvenlik personeli başına 3 milyar lira para cezası, 6 ay hapis öngörüyor. Sektörde istihdam rakamları 500 ila 2 bin 500 arasında değişen yirmiye yakın şirket bulunuyor. Bu şirketlerin bir kısmı yeni yasanın getirdiği hukuk, insan hakları, atış, yangın güvenliği gibi alanlardaki kursları kendi bünyesinde vermeye hazırlanıyor. Ancak yüzbinlerce insanın 5 ayda hem çalışıp hem eğitim görmesi sektör için tam bir muamma.
    <br/>
    <br/>
    Vatandaşla özel güvenlikçi artık kavga etmeyecek
    <br/>
    <br/>
    Yeni yasa,  aslında 10 yıldır faaliyet gösteren özel güvenlik hizmetinin yasal zemine taşınması ve bir meslek grubunun tanımlanması anlamına geliyor. Kimilerinin ‘tekelleşme’yle, kimilerinin ‘kimliksizlik’le suçladığı özel güvenlik işi resmiyet kazanıyor. Önleyici hizmetler konusunda yetkilendirilen özel güvenlik şirketleri, kamu güvenliğini tamamlayıcı mahiyette görev yapacak.
    <br/>
    <br/>
    Yasayla özel güvenlikçilere, kendi görev alanı sınırlarında yakalama, gözaltına alma, arama gibi yetkiler de veriliyor. Bugüne kadar otel, alışveriş ve iş merkezlerinde üst arama, hırsızlık gibi olaylarda özel güvenlikçilerle vatandaşlar arasında yaşanan kavga ve tartışmalara da son nokta konuyor. Yasa, güvenlik standartlarının oluşması, özel güvenlik mali sorumluluk sigortası zorunluluğu, güvenlikçilerin lise mezunu olması, askerlik yapma şartının kaldırılması, yaş sınırın 18’e çekilmesi gibi bir dizi yenilik getiriyor.
    <br/>
    <br/>
    Nasıl özel güvenlikçi olunacak?
    <br/>
    <br/>
    Güvenlikçi olmanın yolu bundan böyle polis ve jandarma okullarından değil, devletin valilikler bünyesinde oluşturduğu İl Özel Güvenlik Komisyonları’ndan ve sürücü belgelerinde olduğu gibi özel kurs ve sınavlardan geçecek. Şartları taşıyan vatandaşların ilk müracaat yeri özel güvenlik kursları ve okulları olacak. En az lise mezunu 18 yaşın üstündeki vatandaşlar, silahlı güvenlik için 120 saatlik, silahsız güvenlik için 90 saatlik eğitimden geçmek zorunda. Kurslardan sonra Emniyet Genel Müdürlüğü’nün açacağı sınavlarda başarılı olmak şartıyla özel güvenlik elemanı olmaya hak kazanacak. Her başvuru sahibine 3 sınav hakkı tanınacak, başarısız olanlar bir daha bu alanda iş sahibi olamayacak.
    <br/>
    <br/>
    Sınavları başarıyla geçenler ise aldığı sertifikayla herhangi bir özel güvenlik şirketine iş başvurusu yapabilecek. Kurs maliyetleri, sağlık raporu ve valiliklerden alınacak özel güvenlik elemanı kartları için yapılacak masraf miktarı  750 milyon ila 1 milyar lira arasında değişecek. Yeni yasanın getirdiği zorunluluklar nedeniyle oluşan bu maliyet hem güvenlikçileri hem de mevcut şirketleri kara kara düşündürüyor. Çünkü sektörde çalışanların çoğu asgari ücretin biraz üstünde 360 milyon liradan başlayan maaşlarla çalışıyor.
    <br/>
    <br/>
    Özel güvenlikçiler: Memur olacağız
    <br/>
    <br/>
    Yasa; özlük hakları, sigorta, iş garantisi gibi konularda hem valiliklere hem şirketlere yeni yükümlülükler getiriyor. Ancak sayının artacak olması, ucuz iş gücü talep edecek şirketler yüzünden güvenlikçilerin mağduriyetini de beraberinde getirecek. Personelin işten atılması, sınavla sertifikalandırılması gibi yetkiler İl Özel Güvenlik Komisyonları’na verildiğinden sektördeki keyfilikler engellenecek. Dak Güvenlik’in asker emeklisi çalışanlarından Murat Akbaş, yasayla güvenlikçiler kadar bu hizmeti sunan şirketlerin de yeni sorumluluklar aldığına işaret ediyor. Mesleki standartların yükselmesinin önemine değinen Akbaş, “Bizim işimiz hem stresli hem çok dikkat gerektiren bir iş. Yeni personel özellikle silah kullanımı, halkla ilişkiler konusunda iyi yetiştirilmeli” diyor.
    <br/>
    <br/>
    Yasanın çıkması özel güvenlik görevlilerini de sevindirdi. 17 Ağustos depreminin ardından işleri bozulan ve 5 yıldır bir limanda güvenlik görevlisi olarak çalışan Özkan B. “Artık güvenlik görevlileri taşeron işçi olarak görülmeyecek. Memur gibi olacak. Valiliğin onayı olmadan kimse işten çıkartılamayacak” diyor. Görev başındayken muhatap oldukları TIR ve kamyon şoförlerinin kendilerini değersiz gördüğünü belirten lise mezunu Özkan B. geleceğe umutla bakıyor: “Eğitim şartı bizi korkutmuyor. Seve seve katılır, kimliğimizi alırız. Çalıştığımız firma maaş ve sosyal ihtiyaçlar açısından gerekli imkanları sunuyor. Ama taşeron firmalarda hizmet veren birçok arkadaşımız hem sigortasız çalışıyor hem de çok düşük maaş alıyor.” Bodyguard olmak isterken bir özel güvenlik firmasında çalışmaya başlayan Mete T. yasada kısıtlamaya gidilmezse mafya elemanlarının beline silah takarak resmi statüde ‘babaları’nın yanında çalışabileceğini belirtiyor. Bu kişilerin polis çevirdiğinde kimliğini gösterip durumu kurtarabileceğini vurgulayan Mete T., bunun için eğitim görse bile herkesin özel güvenlik görevlisi yapılmaması gerektiğini söylüyor. Ona göre, 120 saatlik eğitim yeterli değil. Polis okulları gibi güvenlik elemanı yetiştiren okulların kurulması lazım.
    <br/>
    <br/>
    Bazı büyük güvenlik şirketlerinin eğitim imkanları var. Ancak sektörün genelinden yaşanan en büyük sorunlardan biri, güvenlikçi yetiştiren okul ve özel kurs bulunmaması. Kocaeli Üniversitesi Gebze Güvenlik Yüksek Okulu ile 3 aylık süreyle kurs veren İstanbul Ticaret Odası’nın dışında ihtiyacı karşılayan kuruluş yok. Büyük güvenlik firmaları sorunu kendi bünyelerinde eğitim vererek çözecek. Eğitim imkanlarının olmayışı diğer firmaları zorda bırakıyor.
    <br/>
    <br/>
    Korkut Eken’e bile eğitim verme hakkı yok
    <br/>
    <br/>
    Mis Güvenlik Şirketi Genel Müdürü Ünal Durmaz, yeni yasayı “10 yıldır var olan sektörün yasal zemine taşınarak yeni bir meslek grubunun oluşturulması” olarak tanımlıyor. Eğitim ihtiyacını karşılayacak altyapının olmadığını dile getiren Durmaz, “Sadece İstanbul’da eğitilecek personel sayısı 50-80 bin arasında. Beş aylık sürede bu kadar personeli kim nerede eğitecek?” diyor.
    <br/>
    <br/>
    Güvenlik sektörünün cazibesi emekli Tuğgeneral Veli Küçük ile eski İstanbul Valisi Erol Çakır gibi kamuoyunun tanıdığı isimleri bile bu alana taşıdı. Yeni yasanın güvenlik eğitimi ayağını düzenleyen maddeleri, Türk Silahlı Kuvvetleri’nden emekli askerlere kurs açma, eğitim verme imkanı vermiyor. Kulislerde Jandarma ve polis emeklilerinin eğitim vermesine yönelik “tavır” olarak konuşulan yeni düzenlemeler, Jandarma kökenli Veli Küçük’e güvenlik alanında eğitim verme imkanı verirken, Korkut Eken gibi silahlı kuvvetler ve istihbarat birimlerinden emekli güvenlikçilere bu hakkı tanımıyor. Sektöre yakın bir isim, “Korkut Eken bile eğitim vermek için bu kurslardan geçmek zorunda” diyor.
    <br/>
    <br/>
    Bugün yeni yasaya uyum eğitimi verecek tek bir kurs yok. Açığı gören Bahçeşehir Üniversitesi, yüksek güvenlik okulu açmaya hazırlanıyor. Üniversite’nin öğretim üyelerinden ceza hukukçusu Prof. Dr. Feridun Yenisey, güvenlik hizmetlerinin özelleştirilmesinin yanlışlığına işaret ediyor. Ancak mevcut durumun kaliteli eğitimle iyileştirilmesi taraftarı olduğunu belirten Yenisey, “Kurulacak iki yıllık meslek yüksekokulunda ABD ve Avrupa’daki üniversitelerde görevli güvenlik uzmanları ders verecek” diyor.
    <br/>
    <br/>
    Diplomalı güvenlikçiler geliyor
    <br/>
    <br/>
    Üniversite bünyesinde açılacak adalet ve güvenlik yüksekokulu mezunları güvenlik ve sosyal güvenlik alanında çalışabilecek. Yakın zamanda YÖK’ün onayına gönderilecek okulların sayısının yeni yasanın yürürlüğe girmesiyle daha da artması bekleniyor. Özel güvenlik şirketlerinin denetlenmesinin öneminin altını çizen Yenisey şu uyarıları yapıyor:  “Almanya, güvenliği kamu hizmeti olarak görüyor. Personelini kendisi yetiştirip yaptığı işin parasını alıyor. Bizde özelleştirme tercih edildi. Denetim devletin elinde kaldı. Denetim yapılırsa sorun olmaz. Ancak denetimsizlik sektörde çeşitli sakıncalar oluşturabilir. Bazı şirketlerin elinde güç birikecek. Silah kullanma, alıkoyma, gözaltı gibi yetkiler ileride sorun çıkarır.”
    <br/>
    <br/>
    “Özelleştirme modası güvenliğe de sıçradı” diyen Yenisey, bunun ileride Türkiye için ciddi bir tehdit hâline gelebileceğini söylüyor. Yenisey’e göre özel güvenlikçilerin lise mezunu olmalarıyla yetinilmemeli. En az iki yıllık meslek yüksek okulu şartı getirilmeli.
    <br/>
    <br/>
    Global Hukuk Programları Direktörü emekli Tümgeneral Rıza Küçükoğlu ise, sektördeki personel açığının emekli polis, uzman çavuş ve astsubaylarla giderilebileceğini belirtiyor. Hukuka ve insan haklarına dayalı eğitim verilmesi gerektiğinin altını çizen Küçükoğlu, özel güvenliğin temelinde insana saygının yattığına inanıyor.
    <br/>
    <br/>
    Silah kullanma hakkı suç oranını artırır
    <br/>
    <br/>
    Türkiye’de kolluk gücü olarak görev yapan polis, jandarma, askerle birlikte kamu görevlilerinde bireysel silahlanma rakamları 400 binleri buldu. Suç ve silah üzerine yaptığı çalışmalarla tanınan Psikiyatr Dr. Ayhan Akçan,  yeni yasayla sektörde istihdam edilecek 300 bin güvenlikçinin silahlandırılması hâlinde ürkütücü bir manzaranın ortaya çıkacağına dikkat çekiyor. Akçan, güvenlik elemanı olacaklara silah kullanma izni verilmesinin psikolojik sorunları olan, düşük maaşla çalışan personelde büyük bir tehdit oluşturacağı uyarısında bulunuyor: “Yasa, yeni özel güvenlikçilerden sağlık kurulu raporu istiyor. Ruhsal sağlık ve psikolojik sağlık bölümü detaylandırılmalı. Bu işi yapacaklar kesinlikle psikolojik testlerden geçmeli. Kişilik, öfke, saldırganlık, dürtüsel— tepkisel davranma ve zeka boyutu mutlaka psikolojik testlerle ayrıntılı olarak incelenmeli. Özel güvenlikçilerin travma geçmişi çok önemli. Askerde komando olanlar güvenlikçi olduğunda,Vietnam sendromu gibi sorunlar baş gösteriyor. Bu insanlar uyum sorunu yaşıyor.” Akçan, özel güvenlikçilere silah kullanma yetkisinin verilmesiyle çeteleşme, silahlı soygun gibi olayların artabileceğini söylüyor.
    <br/>
    <br/>
    GÜSOD Başkanı İskender Targaç ise, yasanın uygulanmasıyla sektördeki şirketlerin yüzde 90’ının kepenk kapatacağını belirtiyor. Sektörü Avrupa standartlarına ulaştırmak için Avrupa Güvenlik Konfederasyonu’na tam üye olduklarını kaydeden Targaç, amaçlarının hem şirketlerin hem de özel güvenlik elemanlarının muhatap olduğu kişilere mesleğin gerektirdiği şekilde davranmalarını sağlamak olduğunu ekliyor.
    <br/>
    <br/>
    Nisan-Haziran 2004 döneminde İstanbul Ticaret Üniversitesi bünyesinde gerçekleştirilen üst düzey yönetici ve hizmetiçi eğitim kurslarında 124 kişi eğitimden geçti. İstanbul Ticaret Odası ile üniversite daha önce, MİT Müsteşarı Sönmez Köksal’ın başkanlığında verilen kursların benzerini aralıkta tekrar açmayı düşünüyor. Kurslarda, terör ve antiterör önlemleri, acil eylem planı, bilgi sistemleri güvenliği, biyolojik güvenlik, koruma, kolluk kuvvetleriyle ilişkiler, kimlik tespiti, üst arama, güvenlik kontrolü konusunda dersler olacak.
    <br/>
    <br/>
    Elektronik güvenlik dışa bağımlı
    <br/>
    <br/>
    Irak savaşı ile Türkiye ve Avrupa’da meydana gelen terör olayları güvenlik sektörüne ilgiyi artırdı. Yabancı sermayeli şirketlerin yanı sıra askeri güvenlik bölgeleri, büyük holdingler, bankalar, kamu kurum ve kuruluşları güvenlik sistemlerini teknolojinin son imkanlarıyla yenilemeye başladı. Camların güvenliğini sağlamaya yönelik satılan cam güvenlik filmleri ile güvenlik bariyerlerlerinin kullanımı normal hâle geldi. Tel çitlerin yerine mikrodalga adı verilen çitler tercih edilmeye başlandı. Bazı F Tipi cezaevleri, havaalanları ile fabrikalarda artık bu sistem kullanılıyor.
    <br/>
    <br/>
    Ancak güvenlik sektörünün elektronik ayağında tam bir dışa bağımlılık söz konusu. Hırsız alarmı sistemlerinden x-ray cihazlarına, kapalı devre kameralı sistemlerden lazer çitlere, yangın algılamadan kartlı geçişlere uzanan güvenlik elektroniği pazarının hakim firmaları ve markaları Kanada, İsrail ve ABD kökenli. Yerli imalatçılar ise ürünlerinin pazarlamasında karşılaştıkları vergi yüklerinden ve yasal engellerden dem vuruyor. Güvenlik amaçlı elektronik ithalat rakamları aylık 200-300 milyon dolarlar arasında değişiyor.
    <br/>
    <br/>
    Yerli imalatın önü kesiliyor
    <br/>
    <br/>
    Türkiye’nin tek yerli markası Turkguard ile alarm güvenlik sistemleri pazarında on binlerce müşteriye hitap eden 5D Güvenlik Alarm Sistemleri’nin Yönetim Kurulu Başkanı Salih Dede, güvenlik amaçlı elektronik pazarında ayda 300 ila 500 milyon dolar arasında ithalatın yapıldığına dikkat çekiyor. Dede, yerli imalatçıların desteklenerek,  güvenlik sistemlerinin herkes tarafından kullanılabilir hale getirilmesini istiyor.
    <br/>
    <br/>
    Salih Dede’ye göre sektörde ithalatçı, bayi ve imalatçı sayısının toplamı 2 binden fazla. Dede, ‘Alarm Haber Alma Merkezi’ olarak adlandırılan ev ve işyeri hırsızlık-güvenlik gözetim ve kontrol hizmetlerinin doğru ellerde olması gerektiğine işaret ediyor. Çünkü bu merkezler polis ve jandarma gibi kolluk kuvvetlerinin banka, işyeri gibi merkezlerin güvenlik ve gözetim ihtiyacını karşılıyor.
    <br/>
    <br/>
    Sayıları 140’lardan, 40’lara düşen alarm haber alma merkezleri özellikle İstanbul gibi büyük şehirlerde polisin yükünü hafifletiyor. Örneğin bunlardan biri olan İstanbul’daki Alarm Kontrol Merkezi’ne alarm cihazı takılı binlerce işyeri ve evden ayda gelen sinyal sayısı 2 milyonun üstünde. Ancak bunlardan sadece 5-6’sının gerçekten hırsızlık teşebbüsü olduğu tespit edilmiş. Bu sorumluluğun poliste olması hâlinde polisin 2 milyon ihbarın tamamına bakması gerekiyor. Bu ise hem personel sayısı hem de fiziki şartlar açısından imkansız.
    <br/>
    <br/>
    İthalatı bırakıp üretime başlayanlar var
    <br/>
    <br/>
    Güvenlik sektörünün gelişimini değerlendiren bazı işadamları ise, daha önce yurtdışından aldıkları ürünleri Türkiye’de üretmek için fabrika açıyor. Hayrullah Karataş da bunlardan biri. Karataş, uzun süre ABD’de yaşadıktan sonra 20 yıl önce cam güvenlik filmi alanında faaliyet gösteren Bimeks adlı şirketi kurdu. Ekim 2002’de Moskova’da 129 kişinin öldüğü rehine olayına sahne olan tiyatronun cam güvenlik filmleri de Bimeks tarafından takıldı. Birçok ülkeye cam güvenlik filmi gönderen Karataş, Türkiye’de başta Amerikalılara ait askeri tesisler olmak üzere değişik firmaların binalarını güvenlik filmiyle döşedi. Gebze’de 6 bin metre üzerine kurulacak yeni cam filmi fabrikasıyla yurtdışına ihracata hız verilecek.
    <br/>
    <br/>
    Beşiktaş Spor Kulübünün özel güvenlik işini alan Euroserve’nin müdürü İzzet Murat Fer’in verdiği bilgiye göre dünyada yaygın olan güvenlik teknolojilerinin Türkiye’de kullanımı arttı. Mikrodalga duvar ören çipler tel çitlere olan rağbeti azaltarak, risk derecesi yüksek kuruluşların gözdesi haline geldi. Fert, ilk defa F tipi cezaevlerinde uygulanan lazer atımlı sistemin zaman içinde havaalanları ve limanlarda da kullanılmaya başlandığını anlatıyor: “Isıya ve harekete duyarlı elektronik çitler sayesinde en ufak bir hareket tespit ediliyor. Merkezdeki kameralar hareketin tespit edildiği alana otomatik olarak yöneliyor. Gerekli şok müdahale yapılabiliyor.”
    <br/>
    <br/>
    Yerli piyasada, küçük ve orta ölçekli işletmelere, bakkal, market, kuyumcu, kasap hatta çiftçilere yönelik ürünler de imal edildi. Örneğin, Sarıkız adıyla üretilen radarlı algılama sistemi son dönemlerde artan ve hububat hırsızlıklarına yönelik bir proje. Ağıllardan fabrikalara yayılan bu tip güvenlik ağları büyüyen güvenlik sektörünün halkın gündemine ne kadar çok girdiğinin göstergesi.
    <br/>
    <br/>
    İLK KURSU AÇAN GÜVENLİKÇİ DOLANDIRICILIKTAN YARGILANDI
    <br/>
    <br/>
    Türk Silahlı Kuvvetleri’nden emekli olduktan sonra Saura Güvenlik Şirketi’ni kuran emekli Binbaşı Erdoğan Demir, Sabancı suikastinden sonra çığ gibi artan özel güvenlik şirketlerinin en temel ihtiyacının eğitimli insan olduğunu fark etti. Kendi personelinden başlayarak kurs açarak eğitim vermeye başlayan Demir, 1999’da Mali Şube tarafından gözaltına alındı. Eğitim verme yetkisi olmadığı ve insanları dolandırdığı suçlamasıyla gözaltına alınan Demir’in Türkiye’de ilk kez özel güvenlikçilerin eğitim ihtiyacını karşılama girişimi bu olayla kesintiye uğradı. Hukuk mücadelesinin sonunda davası Yargıtay’da görülen Demir’e “Güvenlikçileri eğitmek üzere kurs açabilir, çalışma yapabilir” kararı iletildi. Ancak Türkiye’nin ilk özel güvenlik eğitim şirketini kuran Demir, yatırım yaptığı 100 bin doları da unutarak bundan vazgeçti. “O günlerde temizlik elemanı yetiştirip, bunları güvenlikçi diye şirketlere pazarlayanlar vardı.” diyen Demir, Yeni Özel Güvenlik Yasası ile silahlı güvenlik elemanlarına yönelik silahlı ve silahsız eğitimi öngören kursların hayata geçirilemediğini anlatıyor. Güneydoğu’da terörle mücadelenin yanısıra uluslararası birçok özel güvenlik eğitiminden geçen Demir, şimdi kurulacak okul ve kurslardan yoğun talep geldiğini aktarıyor. Demir, rekortmen SAT Komando Namık Ekin ile özel güvenlik kurslarında yakın döğüş, güvenlik, silah kullanma gibi alanlarda eğitim vermeye hazırlanıyor.
    <br/>
    <br/>
    TEPE GÜVENLİK’İN GENEL MÜDÜRÜ LEVENT GÜLER: CİHAZ VE SİSTEM SATIŞLARI ARTTI
    <br/>
    <br/>
    BM’nin verdiği lisansla Kosova’da bankalara silahlı koruma hizmeti sağlayan Tepe Güvenlik’in Genel Müdürü Levent Güler, HSBC bank ve sinagoglara yapılan terör saldırılarının ardından güvenlik cihaz ve sistem satışlarında büyük artışlar görüldüğünü belirtiyor. Güler, Irak savaşının yakın koruma, konvoy güvenliği, bina ve tesis güvenliği ile ilgili istihdam sağladığını; ancak, can güvenliği nedeniyle Irak’a giden güvenlik personeli sayısının sınırlı kaldığını kaydediyor: “Yasa sektörün devlet tarafından tanınmasını, genel kolluk kuvvetleri ile ilişkiler, personel çalıştırma şartları, eğitim, denetim gibi şirketler arasında haksız rekabet oluşturan unsurların düzenlenmesini sağladı. Kötüler elenecek.”
    <br/>
    <br/>
    YASA NELER GETİRİYOR?
    <br/>
    <br/>
    Güvenlik görevlisi olmak için en az lise mezunu olma şartı getirildi.
    <br/>
    <br/>
    İlkokul mezunu olanlar  Nisan 2005’ten itibaren çalışamayacak.
    <br/>
    <br/>
    Bu personelin eğitimi için 120 ve 90 saatlik kurslar öngörülüyor. Eğitimlerini tamamlayanlar sınava girerek valiliklerden sertifika alacak ve istediği şirkete iş başvurusu yapacak.
    <br/>
    <br/>
    Özel güvenlikçilerin en çok sıkıntı yaşadığı ‘üst arama yetkisi’ yasayla tanındı. Bu tip tartışmalar ortadan kalkacak.
    <br/>
    <br/>
    Özel güvenlikçiler hırsızlık, cinayet, yaralama vb. durumlarda kendi sorumlu oldukları alanda polis yetkisiyle kişileri gözaltına alabilecek.
    <br/>
    <br/>
    Özel güvenlik elemanları para nakliyesi, koruma, gözetleme faaliyetlerine yönelik hizmetleri de verecek.
    <br/>
    <br/>
    Güvenlik talepleri valilik ya da kaymakamlık temsilcisi, emniyet, jandarma, özel sektör, sanayi ve ticaret odası temsilcilerinin yer aldığı İl Güvenlik Komisyonu’nca verilecek. Tüm müracaatlar komisyonlara iletilecek.
    <br/>
    <br/>
    Bugüne kadar iki bekçi ile işi savuşturan kuruluşlar daha ciddi güvenlik tedbiri almak zorunda kalacak.
    <br/>
    <br/>
    <br/>
    DAK GÜVENLİK YÖNETİM KURULU ÜYESİ MURAT KÖSEREİSOĞLU: GÜVENLİK ŞİRKETLERİ BORSALI OLACAK
    <br/>
    <br/>
    Bu işte çok para olduğunu sanan kişiler altyapısız şirketlerle sektöre giriyor. Bazıları masraftan kısmak için temizlik ve güvenlik işini birlikte yürütüyor. 28 ilde 450 noktada 3 bine yakın güvenlik görevlisiyle hizmet veriyoruz. Bugüne kadar hep çarşılarda satılan üniformalar giydirilen kişiler özel güvenlikçi diye tanıtıldı. Sektörde istismarlar o kadar çok arttı ki artık “Tek işimiz güvenlik” sloganıyla hareket ediyoruz. Elinde parası olan Alarm Haber Alma Merkezi kurdu. İki yılda  merkez sayısı 140’tan 40’a düştü. Çünkü para kazanamadılar. Yeni yasa AB’ye uyumlu. Yabancı güvenlik şirketleriyle işbirliği imkanları doğdu. Sektörü yakından takip eden yabancı firmalar da Türk güvenlik firmalarıyla ortaklığa gidiyor. Statlarda, konser alanlarında özel güvenlik elemanlarının görev yapmaya başlaması emniyet birimlerini de rahatlatacak. Özel sektör önleyici hizmetlere kaydırılınca, polis de asli vazifesine yani suç ve suçluya yoğunlaşabilecek. Sektördeki büyüme bu şekilde devam ederse, büyük şirketler hisselerini halka açarak borsaya bile isimlerini yazdıracak.
    <br/>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=17156&yorum=2178), [web.archive.org (arşiv bağlantısı)](http://web.archive.org/web/20060128114624/http://aksiyon.com.tr:80/detay.php?id=17156&yorum=2178)
