# İleri, çağdaş demokrasiye sivil anayasa

*Fatih Uğur 2007.07.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      22 Temmuz seçimleriyle Meclis’in yeni üyeleri belirlendi. Cumhurbaşkanlığı seçimi, milletvekillerin önündeki en önemli görev. Diğeri ise yeni bir sivil anayasa hazırlamak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080511151807im_/http://www.aksiyon.com.tr/resim/659/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080511151807/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080511151807/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080511151807oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080511151807oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Dönemin Devlet Başkanı Orgeneral Kenan Evren, 12 Eylül 1980 darbesinden sonra hazırlanan 1982 Anayasası’nı ‘Devlet Adına Tanıtma Programı’ ile halka anlatmak için yurt gezileri düzenliyordu. İlk program, Evren’in o tarihten 10 yıl önce görev yaptığı Trabzon idi. 25 Ekim 1982’de Trabzon’a gelen Evren, neden yeni bir anayasa hazırlandığının gerekçelerini şöyle sıralıyordu: “Biz bu anayasayı hazırlarken falan ülkenin anayasası nasıl, filan ülkenin nasıl diye kendimizi aşağılık duygusuna kaptırarak yabancı hayranlığı içerisinde kopyacılığa sapmadık. Onlarınkini de tetkik ettik, bize uyanlarından yararlandık. Fakat esas olarak, Türk milletinin bugüne kadar geçirdiği acı tecrübeleri dikkate aldık. Bu millete nasıl bir anayasa, ananelerimize, geleneklerimize, yapımıza uygun, ne şekilde bir anayasa yapılmalıdır ki, bir daha artık bu millet 27 Mayıslara, 12 Martlara, 12 Eylüllere gelmesin dedik ve öyle hazırladık.”
   <br>
    <br>
     İhtilal sonrası Milli Güvenlik Konseyi yeni anayasa oluşturma görevini 160 üyeli Danışma Meclisi’ne vermişti. Yeni ve geçici meclisten seçilen 16 kişilik Anayasa Komisyonu’nun aylar süren çalışmasından sonra hazırlanan 177 maddelik yeni Anayasa, bir buçuk aylık müzakerelerin ardından kabul edildi ve 7 Kasım 1982’de halkoyuna sunuldu. Yüzde 91,37 gibi yüksek bir oranla referandumdan anayasaya ‘evet’ çıktı. Askerlerin gözetiminde hazırlanan Anayasa, muğlak ve genel ifadeleri, tartışmaya açık hükümleriyle aradan geçen 25 yılda neredeyse delik deşik edildi. Her düzeltme bir yenisini getirdi, ancak Anayasa’nın devlet-toplum ilişkilerini tanımlamadaki sıkıntıları, özgürlüklerin önünde engel oluşuyla ortaya çıkan olumsuzluklar bir türlü giderilemedi. Geçen dönem Meclis’te kabul edilerek referanduma gönderilen beş maddelik son paketle birlikte 13. kez değişime uğradı. Değiştirilen madde sayısı 84’e ulaştı ki, bu neredeyse Anayasa’nın yarısının yeniden yazıldığı anlamına geliyor.
     <br>
      <br/>
      <br/>
      HEM SİYASİ HEM TOPLUMSAL UZLAŞMA İÇİN YENİ BİR FIRSAT
      <br/>
      <br/>
      Türkiye, en son sıkıntıyı 11. cumhurbaşkanının seçilmesi sürecinde yaşadı. Yargıtay emekli savcısı Sabih Kanadoğlu’nun Anayasa’nın 102. maddesiyle ilgili ‘367’ yorumu, CHP tarafından, 27 Nisan Cuma günü yapılan 1. tur oylamanın hemen ardından Anayasa Mahkemesi’ne taşındı. Mahkemenin verdiği karardan sonra hem cumhurbaşkanlığı seçimleri hem de Meclis kilitlendi. Gece yarısı Genelkurmay’ın internet sitesinden yayımlanan e-muhtıra ile Meclis ve millet iradesinin tekrar vesayet altında olduğu izlenimini doğuran puslu bir siyasi hava ortaya çıktı. Askerin internet muhtırasına hükümetin verdiği cevap, diklenme değil; ama demokrasiye sahip çıkma noktasında bir “dik duruş” olarak tarihe geçti. Birkaç günde yaşananlardan sonra geriye tek yol kalmıştı: Millet iradesine gitmek. Ve 22 Temmuz için seçim kararı alındı.
      <br/>
      <br/>
      Anayasa Mahkemesi’nin cumhurbaşkanlığı seçimlerinde toplanma yeter sayısının 367 olduğu yönünde verdiği karardan sonra hukuk farklı bir çizgide yepyeni bir tartışmayla başbaşa kaldı. Cumhurbaşkanını halkın seçmesini, iki turlu seçimle 5 yılda bir bunun yenilenmesini içeren Anayasa değişikliği paketinin iptaline ilişkin itirazları Anayasa Mahkemesi seçimden kısa süre önce cevaplandırdı. Cumhurbaşkanını halkın seçmesinin ve 21 Ekim’deki referandumun önünü açtı.
      <br/>
      <br/>
      Millet, 22 Temmuz günü kullandığı oylarla iradesini yeniden ortaya koydu, demokrasiyi işletti. Karşımızda yeni Meclis’i oluşturacak bir siyasi tercih ve yeni milletvekilleri var artık. Demokrasinin işlemesi için Meclis’in önündeki en önemli görev yeni cumhurbaşkanını seçmek. Bunun için de ya bu haliyle cumhurbaşkanını seçecek ya da yeni bir anayasa değişikliği ile 11. cumhurbaşkanının 21 Ekim’deki referandum kararıyla halkın seçmesini sağlayacak yasal altyapıyı oluşturacak. Hâlihazırda görünen en makul tercih cumhurbaşkanının Meclis’te seçilmesi. Bir sonraki cumhurbaşkanı seçiminin ise halkın iradesine bırakılması… Fakat yeni Meclis bambaşka bir misyonla da karşı karşıya. O da yeni, sivil ve toplumsal uzlaşı ürünü bir anayasa hazırlamak.
      <br/>
      <br/>
      Şüphesiz bu, Meclis’in hem siyasi hem toplumsal uzlaşmayı temsil edebilmesi için karşısına çıkan en büyük fırsat. Seçim kararının alınmasından sonra oluşturulan parti seçim beyannameleri ve programlarında AK Parti, MHP ve DP sivil anayasa vaatlerini ortaya koydular. Pusula 2007 adıyla hazırlanan seçim beyannamesinde zikretmese de CHP’nin 3 Kasım 2002’deki seçim vaatlerinin önde gelenlerinden biriydi yeni anayasa talebi. Peki, Türkiye’nin neden yeni bir sivil anayasa ihtiyacı var? Partiler bunun gerçekleştirilmesi için ne tür hazırlıklar yaptı? Bu konudaki çalışmalar ne zaman Meclis’in gündemine gelecek?
      <br/>
      <br/>
      AK Parti, 3 Kasım 2002 kadrolarının neredeyse yarısını değiştirerek girdi bu seçime. Meclis’in yeni yüzleri 23. yasama döneminin hukuk yoğunluklu yeni reformlarla yönetileceğinin işaretçisi adeta. AK Parti’ye katılan Ertuğrul Günay, Zafer Üskül, Ahmet İyimaya, Ayşenur Bahçekapılı gibi isimler ile partide öne çıkan Cemil Çiçek, Burhan Kuzu, Bekir Bozdağ, Dengir Mir Mehmet Fırat gibi isimlerden oluşan hukukçular önümüzdeki dönemin en çok konuşanları ve üretenleri olacak. Tabii bir de Meclis dışından ve içinden yeni anayasa çalışmalarına destek olacak anayasa profesörleri Ergün Özbudun, Mustafa Erdoğan, Zühtü Arslan, Levent Köker, Mehmet Turan, Hayati Hazır; hukukçular Prof. Dr. Sami Selçuk, Mustafa Şentop, Serap Yazıcı, Oya Araslı, Atilla Kart gibi isimlere de önemli görevler düşecek.
      <br/>
      <br/>
      Seçim beyannamesine ‘Yeni Anayasa’ vaadini yazdıran AK Parti Genel Başkanı ve Başbakan Recep Tayyip Erdoğan, beş kişilik bir akademisyen grubu ile mevcut hukukçu siyasiler ve yeni milletvekillerinden oluşan bir başka grubu iki aydır çalıştırıyor. Seçim öncesinde yapılan çalışmalar yeni bir anayasada hangi hususların öne çıkacağı yönünde oldu. Etkili bir ismin tabiriyle metin yok, ancak yoğun çalışma var. Yeni anayasa metninin hazırlanması kadar bundan sonra, toplumsal uzlaşma için kamuoyunda tartışılması da öne çıkacak. Bunun için anayasa kurultayı oluşturulması,  bilimsel çalışmalar yapılması, sivil toplum kuruluşları ve hukukçularla yoğun temas sağlanması da siyasilerin gündeminde olacak. Başbakan Erdoğan’ın tarifiyle, anayasa çalışması bitmek üzere: “Önce sivil, demokratik bir anayasayı ortaya koymamız lazım. Parlamentonun açılışıyla birlikte de önümüzdeki günlerde bunun sunumu yapılacak.”
      <br/>
      <br/>
      <br/>
      İLK ANAYASA DEĞİŞİKLİĞİNİ ÖZAL YAPTI
      <br/>
      <br/>
      1982 Anayasası’nı hazırlayan Danışma Meclisi üyelerinden Fahri Öztürk, “Türkiye’nin bugünkü şartları ortaya koyuyor ki, yeni bir anayasaya ihtiyaç var. Ancak bu bir tepki anayasası olmamalı. Temel felsefesi, cumhurbaşkanlığı seçimlerinde oluşan düğümü açmakla başlayıp, demokrasinin derinleştirilmesi olmalı.” diyor. “Her ihtilal yeni bir anayasa yapar.” sözleri de ona ait. O gün Danışma Meclisi olarak sivillerin hazırladığı bir metin gibi görünen 82 Anayasası’nın askerî vesayet altında hazırlandığını somutlaştıran bu sözlerine yenisini ekliyor: “Yeni anayasayı siviller yapmalı, ancak önce mutabakat sağlanmalı.” Öztürk’ün bugünlerde katıldığı yeni ve sivil anayasa tartışmaları aslında 1982 Anayasası’nın getirdiği baskı ortamında Türkiye’yi fikir, düşünce ve teşebbüs hürriyeti, serbest pazar fikriyle dünyaya açan merhum Cumhurbaşkanı Turgut Özal’ın iktidar yıllarının icraatlarına kadar uzanıyor.
      <br/>
      <br/>
      Turgut Özal’ın yakın arkadaşı ve dönemin bakanlarından Vehbi Dinçerler, Özal’ın o günkü planını Aksiyon’la paylaştı. Dinçerler’in verdiği bilgiye göre Turgut Özal da yeni bir anayasa oluşturmak istiyordu. Bu yüzden tek başına iktidarı gördüğü 1987 seçimleri öncesinde seçim sistemini değiştirme kararı aldı. Anayasanın 67, 75 ve 175. maddelerinin değiştirilmesiyle seçim yaşının 18’e düşürülmesi, milletvekili sayısının 450’ye yükseltilmesi ve anayasa değişikliğinin halkoyuna sunulmasını sağlayan değişikliğin temel amacı, yeni bir anayasa oluşturmaktı. Dinçerler, Özal’ın hayalinde 200 yılda sadece 30 kez değişmiş ABD Anayasası gibi güçlü, değişmezliği üstün olan, aklın değişmez kurallarıyla yazılı bir anayasa olduğunu söylüyor. Özal, anayasa değişikliklerinin Meclis’te nitelikli nisapla, yani üçte iki çoğunlukla değil, salt çoğunlukla (üye tam sayısının bir fazlası) yapılmasını arzuluyordu. Bu niyeti anayasa değişikliklerini kolaylaştırma amacı da taşımıyordu. Çünkü anayasanın toplumsal uzlaşmayla ve salt çoğunlukla değişecek kadar kendine güvenen bir felsefeyle hazırlanması, sıklıkla değiştirilmemesi gerektiğine inanıyordu.
      <br/>
      <br/>
      Özal ve kurmaylarının hayata geçirmek istedikleri yeni anayasa şu ana başlık ve hassasiyetleri ortaya koymuştu: “İnsan hakları temelinde bireyle devlet ilişkisinin yeniden tanımlanması, Türkiye devletinin, halkın bekasının anayasada teminat altına alınması, huzur, refah, barışının korunması, Türkiye ve Türk milletine, milletlerarası rekabette üstünlüğü temin edecek bir anayasal yapı oluşturulması.” Özal, devlet teşkilatlarının idarî birimlerinde (yasama, yürütme, yargı) çok üstün bir uzlaşma istiyordu. İkinci arzu ettiği şey ise rejimin değiştirilerek, yönetimin başkanlık sistemine dönüştürülmesi için de yeni bir anayasa oluşturmaktı. Özal bunun için dönemin siyasileri, akademisyenleri ve Danışma Meclisi’nden tecrübeli hukukçulara çeşitli çalışmalar da yaptırdı.
      <br/>
      <br/>
      Bu çalışmaları yakından bilen Dinçerler, defalarca değişen 1982 Anayasası’nın iki önemli çıkmazı olduğu görüşünde: “82 Anayasası dünyaya açılmak ve büyük Türkiye hayalini isteyen kafalara dar geldi. Anayasa doğru düzgün uygulansa belki sorun çıkmazdı. Ancak özellikle bireysel hürriyetlerin daraltılması, devlete aşırı güç verilmesi noktaları temelden sorun çıkarttı.”
      <br/>
      <br/>
      <br/>
      KURUCU İRADE MİLLETTİR; SİVİL ANAYASA MİLLETİN ANAYASASIDIR
      <br/>
      <br/>
      Peki, 82 Anayasası 13 kez değişikliğe uğramış olmasına karşın neden tutmadı ve sürekli revizyona tabi tutuldu? Bunun ana nedeni, anayasa değişikliklerinde daha çok uluslararası toplumun istekleri, özellikle son dönemde Avrupa Birliği’nin baskılarının olması. Üniter yapıyı zedeleme amaçlı algılanan bu baskılar, daha çok azınlıklar, hak ve özgürlük konularında yoğunlaştığı için uygulamayla anayasa değişiklikleri hep çelişti. Anayasa değişiklikleri ne devlet organlarınca ne de toplumca sindirildiği için sık sık tekrarlandı. Bir başka nokta ise parlamenter sistemin 1982 Anayasası’ndan sonra istenen ve beklenen iki partili sistem tercihinin yerine çok partili ve koalisyonlara açık sonuçlar ortaya çıkartmış olması.
      <br/>
      <br/>
      Gazi Üniversitesi Öğretim Üyesi Prof. Dr. Levent Köker, Kanun-i Esasi’den beri Türkiye’de 5 anayasa yapıldığını hatırlatıyor. Anayasaların genel özelliği tepki anayasası niteliğinde hazırlanması. Köker’e göre çok tartışılan 1961 ve 1982 anayasalarının temel sorunu temsil kabiliyeti olmayan heyetlere ve kişilere yaptırılmış olması. 1961’de kurucu meclis vardı, ancak 1981’de sadece danışma meclisi kuruldu. Millet iradesi yerine 5 kişilik komuta kademesi, yani Milli Güvenlik Konseyi’nin 1982 Anayasası’nı oluşturması, demokratikleşme, insan hakları sorunları ortaya çıkartmakla kalmadı, milletin kurucu iradesini ve iktidar erkini de elinden aldı. Bugün, ‘askerî vesayet veya anayasal vesayet’ diye nitelendirilen tartışmaların temelinde millî iradeyi temsil gücünü kullanan milletin kendisinin sivil bir anayasa yapamaması yatıyor: “1982 Anayasası’nın kurucu iktidarı Milli Güvenlik Konseyi idi. Danışma Meclisi, ancak danışma makamı olabildi. Asıl sözü söyleyenler yine MGK ve askerlerdi. Kurucu iktidar, egemenliği elinde bulundurandır. Türkiye Cumhuriyeti’nde egemenlik kayıtsız şartsız millete aittir.”
      <br/>
      <br/>
      Levent Köker, nasıl bir sivil anayasa olmalı sorusunu şöyle cevaplıyor: “Demokrasi müessesesinin ve değerlerinin kendi içinde tutarlı bir düzenlemeye kavuştuğu, yurttaş iradesiyle ortaya konacak toplumsal uzlaşma ve mutabakatı öne alan, bu mutabakatı ve uzlaşmayı mümkün mertebe demokrasinin temel değerleri üzerine kuran bir anlayışla millet iradesinin oluşturduğu ve tasdik ettiği bir anayasa sivildir, olmalıdır.” Yani, anayasanın meşru ve demokratik olmasının temelinde ‘millî irade’ kavramı yatıyor ve bundan vazgeçilemez.
      <br/>
      <br/>
      <br/>
      BM VE AVRUPA KONSEYİ STANDARTLARI ANAYASA’YA TAŞINMALI
      <br/>
      <br/>
      Köker’in yeni anayasa oluşturulmasında dikkate alınmasını tavsiye ettiği ikinci nokta, medeni dünyada anayasal örgütlenme standartları neyse Türkiye’nin de bunu yakalaması. Anayasa’nın 90. maddesinin son fıkrasında yapılan son düzenleme medeni standartların da belirleyicisi: “Usulüne göre yürürlüğe konulmuş milletlerarası antlaşmalar kanun hükmündedir. Bunlar hakkında Anayasa Mahkemesi’ne başvurulamaz. Temel hak ve özgürlüklere ilişkin milletlerarası antlaşmalarla kanunların aynı konuda farklı hükümler içirmesi nedeniyle çıkabilecek uyumazlıklarda milletlerarası antlaşma hükümleri esas alınır.” Bu BM ve Avrupa Komisyonu standartlarının yeni anayasanın vazgeçilmezi olması gerektiği anlamını taşıyor. AK Parti’nin yeni anayasa vaadi de esasında bunu temel alıyor. Geçen dönem BM tarafından imzalanmış iki sözleşme (Medeni ve Siyasi Haklar Uluslararası Sözleşmesi ile Sosyal, Ekonomik ve Kültürel Haklar Sözleşmesi) de AK Parti iktidarında kabul edildi. 1966’da yapılan Türkiye’nin 1973’te imzaladığı ancak 30 yıl sonra 2003’te yürürlüğe konan bu sözleşmeler anlaşılıyor ki yeni anayasanın içeriğinde de yer alacak. Türkiye medeni bir toplum olarak yoluna devam edecekse, bu standartları dikkate alacak.
      <br/>
      <br/>
      Üçüncü ve belki de en önemli husus Anayasa’nın 5. maddesindeki bir lafız ve yazım hatasıyla ilgili. Levent Köker, devletin temel amaç ve görevlerini tanımlayan bu maddede, “Türk Milletinin bağımsızlığını ve bütünlüğünü, ülkenin bölünmezliğini, Cumhuriyeti ve demokrasiyi korumak,…” diye devam eden ifadelere dikkat çekiyor. Anayasa’nın 1. maddesinin “Türkiye Devleti bir Cumhuriyettir” diye başladığını hatırlatarak, “Zaten devletimiz cumhuriyet ise, 5. maddede devlet cumhuriyeti korur, neden deniyor? Bu bir çelişki.” diyor. Köker’e göre sırf bu ifade yüzünden bile cumhuriyeti koruma adına yıllardır vesayet oluşması da doğal. Prof. Köker, yeni anayasanın etkin olacağı alanları ve özellikleri ise şöyle sıralıyor: “Askerî vesayetin ilgili hükümlerinin ortadan kaldırılması, vatandaşlıkla ilgili hükmün düzenlenmesi, temel hak ve özgürlükler adına 1982 Anayasası’nın değişen kazanım hükümlerinin korunması, 42. maddede düzenlenen eğitime dair hükümlerle bu alandaki demokratik engellerin kaldırılması, Anayasa Mahkemesi üyelikleri ile cumhurbaşkanlığı yetkilerinin düzenlenmesi.”
      <br/>
      <br/>
      <br/>
      YENİ ANAYASA KONUSUNDE KİM, NE DÜŞÜNÜYOR?
      <br/>
      <br/>
      Peki, halk anayasa değişikliklerine nasıl bakar? Ege Üniversitesi’nden Doç. Dr. Tanju Tosun, İzmir’de 3 bin kişilik bir seçmen kitlesine cumhurbaşkanının halk tarafından seçilmesi ile ilgili Anayasa Paketi’ni kapsayan bir kamuoyu araştırması yaptı. Ortaya çıkan sonuç CHP’nin ağırlıkta olduğu sol seçmenin dahi tavrının, cumhurbaşkanını halkın seçmesi, görev süresinin 7 yerine 5 yıl olması, Meclis’in 4 yılda bir yenilenmesi gerektiği yönünde. Tosun, Haziran 2007’de yapılan araştırma için “Her 5 seçmenden 4’ü net şekilde bu değişikliklere destek verdi.” diyor. Tosun’un bir başka tespitine göre, ‘devlet-toplum-birey’ ilişkilerini düzenleyen anayasa ile ilgili seçmen net şekilde değişiklikten yana desteğini ortaya koyuyor. Çünkü seçmen artık siyasette aktif şekilde rol almak istiyor. Devlet-toplum ilişkisinde tayin edici misyon ve asıl belirleyici olmayı arzuluyor. Bu anayasa değişikliklerinin meşru temellere oturması için toplumsal mutabakat zemininin var olduğunun göstergesi aynı zamanda. Tam destek ‘azınlığın çoğunluğa hükmettiği bir demokrasi’ anlayışını da boşa çıkarıyor. Halkın bu desteği yeni anayasa oluşturulması halinde oylama yöntemleriyle ilgili de ipucu veriyor. Tanju Tosun, kademeli oylama ve referandumla, anayasa değişikliği ya da yeni anayasanın daha geniş katılımlı tam bir toplum sözleşmesi haline getirilebileceğine inanıyor. Ona göre, seçmenin aktif tavrı bu yönde kullanılmalı, yeni anayasa hem halk arasında, hem akademik çevrelerde, hem siyasi ortamlarda özgürce tartışılmalı.
      <br/>
      <br/>
      Peki, siyasi partilerin anayasa ile ilgili kapıları uzlaşmaya ve mutabakata açık mı? AK Partili Ertuğrul Günay, parti seçim beyannamesinde yazıldığı gibi kısa, özlü, özgürlükçü bir anayasanın, toplum sözleşmesi niteliğinde hazırlanması gerektiğinin altını çiziyor: “1924’ten beri TBMM iradesiyle anayasa oluşturulmadı. Cumhuriyetin 100. yılına ilerleyen Türkiye, geniş katılımlı, her toplum kesiminin mutabakatıyla demokratik ve özgürlükçü bir anayasa oluşturmalı.” Günay, 1982 Anayasası’nın özgürlük ve örgütlenmeye karşı, ‘vatandaşı tehlike gören’, yurttaşa karşı devleti koruyan, çağdaş hukuka aykırı bir anayasa olduğunu söylüyor. Günay’a göre Meclis gündemine geldiğinde yeni anayasa talebi siyaset ve toplumsal uzlaşma için de iyi bir fırsat olacak.
      <br/>
      <br/>
      Seçim beyannamelerinde anayasa vaadini sıralayan diğer iki parti ise DP ile MHP. DP’nin 12 Eylül ürünü olarak nitelediği 1982 Anayasası ile ilgili temel talebi, birey odaklı, çağdaş, tam demokratik, sivil ve özgürlükçü bir ruha kavuşturulması yönünde. MHP’nin vurgusu ise ‘toplum sözleşmesi belgesi niteliğinde yeni bir anayasa… MHP Genel Başkan Yardımcısı Cihan Paçacı’ya göre, anayasanın özgürlüğü esas alması, genel koruma hükümlerine yer vermesi konusunda MHP de diğer partilerle aynı fikirde. Paçacı, yeni anayasanın devlet ve yönetim reformunun bir parçası olması gerektiğini söylüyor. Devletin vatandaşına güven duyması, cumhurbaşkanının yetkileri, milli güvenliği sarsmayacak şekilde düşünce özgürlüğü konularında yeni açılımlar getirilmeli. Bütün bunlar yapılırken de toplumsal uzlaşma, partiler üstü şekilde sağlanmalı. Paçacı, ‘siyasî ve hukukî sorumluları var’ dediği 367 meselesinin, anayasal sorunların nasıl Türkiye’nin önünü tıkayabileceğini de ortaya koyduğuna inanıyor. Bu yüzden Türkiye’de birtakım meselelerin yolunu tıkayan değil, önünü açan, ülkeyi 21. yüzyıla taşıyacak bir anayasa şart.
      <br/>
      <br/>
      CHP’nin 1994 tarihli ‘Modern Türkiye’de Değişimin Gücü: CHP’ başlıklı parti programının giriş cümleleri şöyle başlıyor: “Anayasayı, yasakların tarifi olmaktan çıkartmak, onu bir özgürlük belgesine dönüştürmek, demokrasiyi bütün özellikleri ve güzellikleriyle gerçekleştirmek, demokrasinin kesintilere uğramasını önlemek, 12 Eylül ve benzerlerini sorgulamak ve tarihe terk etmek için, CHP vardır.” Şimdi bunun aksine, son seçim beyannâmelerinde yeni Anayasa talepleri konusunu gündemine almayan ve taahhüt konusu yapmayan tek parti CHP. Oysa partinin 3 Kasım 2002 seçimleri öncesi hazırladığı seçim beyannamesinin ana unsurlarından biri özgürlükçü bir anayasa talebi olarak ortaya çıkmıştı.
      <br/>
      <br/>
      CHP’nin anayasa değişikliği talepleriyle ilgili seçim öncesi ve sonrası verdiği fotoğraf çok da net değil. Deniz Baykal ve ekibi Meclis aritmetiğine bakarak anayasa değişiklikleriyle ilgili politikasını belirleyecek. Ancak sivil anayasa taleplerine sessiz kalınmayacağını düşünenler de var. CHP TBMM Grup Başkanvekillerinden Ali Topuz, “Anayasayı bir bütün olarak ele almak lazım.” diyor. CHP’nin yeni dönemde anayasa değişikliği ile ilgili beklentisini ‘daha demokratik bir anayasa’ olarak tarif ediyor: “Türkiye’yi daha geriye götürecek değil, sorun çözecek bir anayasa tartışılabilir. Ancak önce parlamentonun teşekkülü tamamlanmalı.”
      <br/>
      <br/>
      Tartışmalı konulardan biri, ülke bütünlüğünün bozulması, Anayasa’nın değişmeyen ilkeleri üzerinden siyasi rant elde etmek isteyenlerin de olduğu iddialarıyla gündeme geliyor. Örneğin Türkiye Cumhuriyeti’nin iki milletli bir devlet (Türk-Kürt) olduğunu ileri süren marjinal kesimler var. Hukukçular ve sağduyulu siyasiler bu tür taleplerle yeni sivil anayasa hazırlık ve taleplerinin sabote edilmemesi gerektiği uyarısını yapıyor. Bu konuda bağımsız milletvekilleri ile muhtemel DTP parti grubunun da hassasiyet göstermesi şart. Buna dikkat çeken Prof. Dr. Zühtü Arslan, “Modern ulus devletlerin tek milleti vardır. Bu milleti tanımlayan da devletin kendisidir. Bu anlamda ‘iki millet tek devlet’ gibi anlamsız ve pratik hiçbir değeri olmayan formülasyonlar yerine, milletin anayasal vatandaşlık zemininde çoğulcu ve demokratik bir tanımının yapılması çok daha önemlidir.” diyor. Arslan’a göre bu anlamda Anayasa’nın 66. maddesinde bazı küçük değişikliklerle ülkedeki tüm etnik grupları içine alan, kapsayıcı, çoğulcu ve demokratik yaklaşım ortaya konabilir.
      <br/>
      <br/>
      Hukukçuların bir başka hassasiyeti ise Devlet Güvenlik Mahkemeleri’nin kapatılması, MGK Genel Sekreterliği’nin sivilleştirilmesi, idamın kaldırılması gibi önceki Anayasa değişimlerinde sağlanan kazanımların kaybedilmemesi. Türkiye’de 2001 yılından itibaren demokratikleşme ve sivilleşme yönünde çok önemli adımlar atıldı. Özellikle 2001 ve 2004 anayasa değişiklikleri demokrasinin ve hukuk devletinin önündeki bazı engelleri kaldırdı. Son dönemde bazı duraksamalar ve geri adımlar atılsa da, demokratikleşmenin sürmesi gerekiyor. Arslan’ın tabiriyle demokratikleşme, yüz metre yarışı değil, bir maraton. Türkiye’nin önünde katedilmesi gereken daha çok mesafe var. Atılan olumlu adımların taçlandırılması, gerçekten de sivil ve demokratik bir anayasanın yürürlüğe girmesine bağlı. Bu yeni anayasa mevcut olanın dil ve içerik bakımından baştan aşağı revizyonu şeklinde gerçekleşebilir. Bu yolla ortaya çıkacak anayasa, şu ana kadar elde edilen kazanımların korunmasına, sivil demokratik güçlerin anayasa yapabileceklerine dair görüşün ispatına, sonuç olarak da vesayetçi demokrasiden özgürlükçü demokrasiye geçişe hatırı sayılır bir katkı sağlayacak.
      <br/>
      <br/>
      <br/>
      <br/>
      Anayasa Kom. Başkanı Prof. Dr. Burhan Kuzu: DİLİ EN KÖTÜ OLANI 82 ANAYASASI
      <br/>
      <br/>
      Türk milletinin tarihinde oluşturulan 5 anayasadan ikisi, 1921 ve 1924 millîdir. Diğerleri tabiri caiz ise çarıklı erkanın yaptığı anayasalar. Yani tepki anayasaları. 1961, iktidara kızmış, hükümetin önünü bağlamış. 1982 teröre ve anarşiye kızmış özgürlükleri engellemiştir. Mevcut anayasa, Türkçesi en kötü olandır. Dilinin mutlaka değişmesi şart. Dilinin yetersizliği birçok konuda tartışmalara sebep oldu. Ufacık bir ipucu ile bir yığın 367 tartışması yaşandı. Cumhurbaşkanı seçimleriyle ilgili anayasa madde ve hükümleri açıkken bu konu bile tartışmalı hale getirildi. 1982 Anayasası’nın özgürlükler bölümünde 32 madde değişti. Bu alan iyileşti. Ancak kanunlarda sorunlar sürüyor. Kuvvetler dengesi konusunda da problem var. Yasama, yürütme ve yargı dengesinin bozuk kurulmuş olmasının cezasını çekiyor Türkiye. Cumhurbaşkanlığı meselesi de problemli. Sorumluluğu olmayan ancak yetkiyle donatılmış bir cumhurbaşkanı var. Rektörleri, Anayasa Mahkemesi ve YÖK üyelerini cumhurbaşkanı atıyor. Hesabını siyasetçi veriyor. Siyasetin kuvvet kullanma alanı yüzde 20. Geri kalan sivil, askerî bürokrasiye bırakılmış. Bunun acilen düzeltilmesi, sivil ve demokratik, katılımcı bir anayasa hazırlanması lazım.
      <br/>
      <br/>
      <br/>
      <br/>
      CHP Anayasa Kom.  Üyesi Atilla Kart: DAYATMA OLMAZSA, CHP’NİN KAPILARI AÇILABİLİR
      <br/>
      <br/>
      Anayasanın bir bütünlük içinde yeniden düzenlenmesi gereken hükümleri var. Ama bu siyasi iktidarla (AK Parti) uzlaşma zemini sağlanamadı. Anayasa değişikliği, dokunulmazlıklardan başlıyor. Hükümetin sivil anayasa yapma konusunda samimi ve siyaseten dürüst olması gerekir. Tamamen konjonktüre yönelik, çıkarına olacak kısmî düzenlemeler peşinde olmamalı. Bu zihniyet anayasanın tamamını bütüncül görmüyor. Mesela cumhurbaşkanlığı meselesi. Anayasanın 101 ila 120. maddeleri; başbakan, anayasal kurumlar ve cumhurbaşkanı yetkilerini düzenleniyor. Popülist bir yaklaşımla günü kurtarmak amacıyla bir maddelik düzenleme getirdiğinizde (anayasa paketini kastediyor) anayasal süreç içinde kadük olması söz konusu olursa, mutabakat olmaz. Bu irade değişmeli. Bize güven verirlerse, mutabakata açık oluruz. CHP bu konuda zorluk çıkartmaz. Dayatma değil, samimi uzlaşma arayışları cevapsız kalmaz.
      <br/>
      <br/>
      <br/>
      <br/>
      ANAP’lı Eski Bakan Vehbi Dinçerler: TEPKİ ANAYASASI YAPILMAMALI
      <br/>
      <br/>
      Sivil anayasadan kasıtları, sivillerin yaptığı anayasa demekse bu tehlikeli. Burada asıl amaç anayasayı demokratikleştirmekse, dikkatli olunmalı. Siviller yapsın derken de tepki anayasası ortaya çıkabilir çünkü. Türkiye’de güçlü liderlik yönetim hakkı verecek bir anayasa değişiklik talebi var yıllardır. Bir kere daha tepki anayasası yapılmamalı. Toplumsal ve siyasi uzlaşma ile sivil ve demokratik bir anayasa yapılmalı. Önce siyasi partiler uzlaşsın, söz konusu uzlaşmaya toplumun bütün kesimlerinin (devletin varlığını bütünlüğünü savunan her kesimin) katılması lazım. İlk şart, ön gereklilik budur. Birkaç çeşit referandumla halkın katılımı ve tam mutabakat da sağlanabilir. Öyle kuvvetli bir yasa yapılmalı ki, anayasa koyucuları ve millet anayasa değişikliğinden korkmamalı. Güçlü mutabakat sağlanmalı ve salt çoğunlukla değişime açık olmalı. Anayasa değişiklik nisabı düşürülmeli. Turgut Özal merhumun başaramadığı tek şey budur.
      <br/>
      <br/>
      <br/>
      <br/>
      SİVİL ANAYASA, SİYASİ VE TOPLUMSAL UZLAŞMA FIRSATI
      <br/>
      <br/>
      Anayasa Hukukçusu Prof.Dr. Zühtü Arslan, askerî vesayetten arınmış, zihniyet olarak sivil ve yeni bir anayasayı Türkiye’nin acil ve öncelikli ihtiyacı olarak görüyor. Yeni anayasa çalışmaları demokratik olgunlaşmanın önünü de açabilir.
      <br/>
      <br/>
      -Nedir sivil anayasa?
      <br/>
      <br/>
      Sivil anayasa, hem hazırlanışı hem de içeriği bakımından sivil ve demokratik değerlere uygun olan anayasadır. Zannedildiği gibi, sivil anayasa sadece sivillerin yaptığı anayasa değildir. Bizde bu anlamda tüm anayasalar sivildir, çünkü olağanüstü dönemlerde ya da askerî rejim dönemlerinde yapılmış olsalar da siviller tarafından hazırlanmışlardır. Üniformalı görevlilerden daha militer kafa yapısına sahip anayasacılar tarafından hazırlanan bir belge sivil anayasa olamaz. Sivillik bir görüntü değil, zihniyet meselesidir. Bu nedenle, militer bir zihniyeti yansıtan, mevcut anayasanın yerine, toplumun tüm kesimlerinin katıldığı, müzakere ettiği ve üzerinde önemli ölçüde mutabakata vardığı bir ‘toplum sözleşmesi’ne ihtiyaç var. Artık vesayetçi anlayışın ürünü olmayan, toplumun taleplerini ve değerlerini yansıtan gerçekten sivil bir anayasa hazırlanmalı. Böyle bir anayasanın hazırlanması Türk demokrasisinin olgunluk sınavı olacak. Bu aynı zamanda, demokratikleşme önündeki psikolojik engelin aşılması için de son derece önemli. -Bu anayasanın temel taşları nasıl oluşmalı?
      <br/>
      <br/>
      Yeni anayasa, evvela devleti değil, bireyi esas almalıdır. Bizde özellikle 27 Mayıs 1960 müdahalesinden sonra anayasalar, devleti birey ve onun oluşturduğu birliktelikler karşısında korumayı amaçlamışlardır. Halbuki, anayasacılık düşüncesinin özünde, bireyin ve haklarının devlet iktidarı karşısında korunması kaygısı vardır. Bu da çok normaldir, zira birey ile devlet arasında asimetrik bir güç ilişkisi söz konusudur. Burada korunması gereken temel değer, birey ve onun haklarıdır. Bu amaçla anayasa, sadece seçilmişlerin iktidarını değil aynı zamanda atanmışların da iktidarını etkili bir şekilde sınırlandırmalıdır. Anayasanın demokratik yollarla işbaşına gelen siyasi iktidarın üzerinde vesayet uygulayan alternatif iktidar odaklanmasına izin vermemesi gerekir. Bununla ilişkili olarak, anayasa hukukun üstünlüğünü tam anlamıyla tesis etmelidir.
      <br/>
      <br/>
      -Nasıl yapılabilir bu?
      <br/>
      <br/>
      Sözgelimi, mevcut anayasada yer alan yargıya kapalı idarî eylem ve işlemlerin kesinlikle yargıya açılması gerekiyor. Diğer yandan, yeni anayasanın temel ilkelerinden biri siyasal tarafsızlık olmalı. Bu ilke, devletin toplumda var olan tüm “iyi” anlayışları (dünya görüşleri, ideolojiler, değerler, inançlar ve inançsızlıklar) karşısında eşit mesafede durmasını gerektirir. Siyasal tarafsızlığın sağlanması, uygulamada toplumun tüm kesimlerinin devleti aynı derecede sahiplenmesi sonucunu doğuracak, bu anlamda da o çok vurgulanan “bölünmez bütünlük” daha gerçekçi temellere oturtulmuş olacak.
      <br/>
      <br/>
      -Partiler arası hatta partiler ötesi mutabakatla oluşacak bir anayasa ihtimali var mı? Toplumsal uzlaşmadan önce siyasi uzlaşma (partiler arası ve içi) mümkün mü?
      <br/>
      <br/>
      Yeni anayasa konusunda siyasi partiler arası mutabakatın sağlanması zor, ancak imkânsız değil. Zaten siyasi partilerin neredeyse tamamı bir önceki veya mevcut seçimlerde halka yeni anayasa taahhüdünde bulunmuşlardı. Seçmenlerin bu taahhütlerde bulunan siyasi partileri desteklemeleri, aslında yeni anayasa değişikliği konusunda toplumsal desteği de ortaya koyuyor. Bu anlamda siyasi partiler arası mutabakat, toplumsal mutabakatı da önemli ölçüde yansıtıyor. Şayet seçimlerden sonra siyasi partiler, kısa vadeli parti çıkarlarını öne çıkarmayıp ülkenin temel ihtiyaçlarına odaklanabilirlerse ben yeni ve sivil bir anayasanın hazırlanması ihtimalini çok da düşük görmüyorum. Ayrıca, tüm siyasi partilerin anayasa üzerinde anlaşmaları, ideal olmakla birlikte, zorunlu da değil. Dünyada hiçbir anayasa toplumun tamamının desteğiyle yürürlüğe girmemiştir. TBMM’de anayasa değişikliği için yeterli çoğunluğa sahip siyasi partiler aralarında anlaşabildikleri halde, yeni bir anayasa hazırlayıp bunu sivil toplum örgütlerinin de katılacağı bir süreçte tartışmaya açabilirler ve nihayet referanduma götürerek halkın onayına sunabilirler.
      <br/>
      <br/>
      -Her şeye rağmen bu bir gereklilik mi?
      <br/>
      <br/>
      Evet, bu Türkiye’de anayasa yapım sürecinin normalleşmesi bakımından da gerekli. 22 Temmuz sonrası Meclis, elbette askerî müdahaleler sonucu anayasa yapmak üzere oluşturulan bir ‘kurucu meclis’ olmayacak. Ama demokratik yollarla oluşturulan bir “kurucu meclis” gibi çalışmasının önünde hiç engel yok.
      <br/>
      <br/>
      -Cumhurbaşkanının yetkilerinin azaltılması,  yeni dönemin en hassas konularından biri olacak. Yeni anayasada bu nasıl ele alınmalı?
      <br/>
      <br/>
      Türkiye’de cumhurbaşkanlığı seçimleri hemen her zaman sorunlu olmuştur. Cumhurbaşkanının son derece fazla yetkilere sahip olmasına karşın siyasi ve hukuki sorumluluğunun bulunmaması, parlamenter sistemle bağdaşmıyor. Olması gereken, sorumsuzluğa paralel olarak yetkisizliğin sağlanmasıdır. Cumhurbaşkanı, bazılarının yanlış yorumunun aksine, parlamenter sistemde bir fren ve denge unsuru değildir. Tam tersine, parlamenter sistemde hesap verme konumunda olan başbakan ve bakanlar kurulunun işlemlerini kolaylaştırıcı, onaylayıcı sembolik yetkilere sahip olmalıdır.
      <br/>
      <br/>
      - Bunu biraz açabilir miyiz?
      <br/>
      <br/>
      Parlamenter sistemin cumhurbaşkanı ya da devlet başkanı “millî noter” olarak görev yapmalı. Yeni anayasa, cumhurbaşkanının yasama, yürütme ve yargıya ilişkin yetkilerini bu kurumlara dağıtmalı ve onu devleti temsil eden, sembolik yetkilere sahip bir konuma getirmeli. Sanırım bu konuda partiler arasında bir mutabakat sağlamak, diğer konulara kıyasla daha kolay. Ayrıca, cumhurbaşkanını “millî noter” haline getiren anayasal değişiklikten sonra, onun Meclis ya da halk tarafından seçilmesi tâli bir konu olacak. Bu arada, cumhurbaşkanının halk tarafından seçilmesi, yine ortalıkta dolaşan ezberlerin aksine, parlamenter sistemle bağdaşmaz değildir. Türkiye’de cumhurbaşkanının parlamento tarafından seçilmesinin, hemen her zaman krize neden olması da halk tarafından seçimi nihai bir çözüm olarak zorluyor.
      <br/>
      <br/>
      -Halk tarafından seçilmesi neyi sağlar bu haliyle?
      <br/>
      <br/>
      Cumhurbaşkanının halk tarafından seçilmesi bizdeki ‘demokrasi açığı’nın kapatılmasına ve demokrasinin pekişmesine ciddi katkılar yapabilir. Zaten bu konu da artık halkın önünde. 21 Ekim 2007 tarihinde yapılacak halk oylaması sonucu bu konuda tarihî bir karar verilecek, ciddi bir anayasal / siyasal mesele çözüme kavuşturulmuş olacak. Bu, belki de son siyasi krizin en önemli demokratik kazanımı olacak.
      <br/>
      <br/>
      -Önce anayasacılar sivilleşmeli, yaklaşımı bir tepki anayasası çıkmasına neden olur mu?
      <br/>
      <br/>
      Evet, bu çok önemli bir soru. Türkiye’de bu kadar sık anayasa değişikliği yapılmasının ve yeni anayasa arayışlarının bir türlü sona ermemesinin temel nedenlerinden biri, anayasaların tepkisellikte aşırıya gitmeleridir. Her anayasa bir ölçüde tepki anayasasıdır. Ancak, “önce anayasacılar sivilleşmeli” önerisi bir tepkisellikten ziyade, olgusal durumu yansıtmaktadır. İlk sorunuza verdiğim cevabı burada hatırlamak gerekir. Bizim temel sorunumuz, anayasaların sivil olmayanlar tarafından hazırlanması değil, sivil ve demokratik zihniyeti bir türlü içselleştirememiş olan kişiler tarafından yapılmış olmasıdır. Dolayısıyla, “sivillerin sivilleşmesi” olarak formüle edilebilecek olan önerme, bizde demokrasinin yerleşmesinin önkoşulu bir yerde.
      <br/>
      <br/>
      -Tepki anayasası olmaması için yeni anayasada aranması gereken şartlar neler olmalı?
      <br/>
      <br/>
      Yeni anayasayı hazırlayacakların, siyasete siyaset dışı müdahalelere kategorik olarak karşı olan, jüristokrasi (yargıçlar iktidarı) yerine demokrasiyi savunan, sivil, özgürlükçü ve demokratik değerlere özde bağlı kişiler olması gerekiyor. Ancak, yeni anayasanın tepkisellikte ölçülü olması da bir zorunluluktur. Örneğin, Anayasa Mahkemesi’nin bana göre açıkça yanlış olan ve eleştirilmesi gereken ‘367 kararı’ndan sonra, bu mahkemenin yeni anayasada kaldırılmasını önermek sorunuzdaki tehlikeye işaret ediyor. Bu tür tehlikeleri önlemek için, geçmişte yaşanan sıkıntıları elbette dikkate alarak ve fakat mümkün olduğu kadar siyasi konjonktürün sınırları dışına çıkarak, “normal” dönemler için bir anayasa hazırlanmalıdır.
      <br/>
      <br/>
      -Yasama, yürütme, yargı arasındaki güçler ayrılığı ilkesine ters düşmeden ve çatışmaya girmeden yeni bir anayasa oluşturulması mümkün mü?
      <br/>
      <br/>
      Elbette mümkün. Parlamenter sistemin gereklerine uygun olarak bu üç erkin görev ve yetkileri düzenlenirse çatışma ihtimalini de en aza indirirsiniz. Ancak unutmamak gerekir ki, bu tür çatışmaların kaynağı anayasadan ziyade fiili iktidar paylaşımlarıdır. Ülkenin tüm sorunlarının anayasayla çözülemeyeceğinin farkında olarak bir anayasa hazırlanmalıdır.
      <br/>
      <br/>
      <br/>
      <br/>
      YENİ ANAYASANIN REÇETESİ
      <br/>
      <br/>
      Devlet-birey-toplum ilişkileri: İnsan hakları ve özgürlükler merkezli yeniden tanımlanacak.
      <br/>
      <br/>
      Parlamenter sistem: Muhafaza edilecek.
      <br/>
      <br/>
      Hukuk Standartları: Birleşmiş Milletler ve Avrupa Konseyi hukuk standartları Anayasa’ya taşınacak.
      <br/>
      <br/>
      Vatandaşlık Kimliği: Türkiye Cumhuriyeti vatandaşlığı tanımlanacak.
      <br/>
      <br/>
      Kuvvetler Ayrılığı: Yasama, yürütme, yargı fonksiyonları net tarif edilecek.
      <br/>
      <br/>
      Egemenlik: Egemenliğin tanımı ve kullanımı konusunda millet iradesi tescillenecek.
      <br/>
      <br/>
      Cumhurbaşkanı: Cumhurbaşkanının yetkilerinin kısıtlanması düzenlenecek.
      <br/>
      <br/>
      367 tartışmaları: Cumhurbaşkanı, Meclis başkanı, yasama faaliyetleri ile ilgili nisap sayıları ve yöntemleri kesin dille tarif edilecek.
      <br/>
      <br/>
      Kurumsal reform: YÖK, Anayasa Mahkemesi, üniversiteler, eğitim hakkı gibi konular çağdaş normlarda ele alınacak.
      <br/>
      <br/>
      Vesayet rejimine son: Askerî-sivil-bürokratik vesayete kapı aralayan, cumhuriyetin korunup kollanması maddeleri düzenlenecek.
      <br/>
      <br/>
      Millî Güvenlik, Adalet: MGK, DGM, idam cezasının kaldırılması gibi pozitif kazanımlar korunacak.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27971), [web.archive.org (arşiv bağlantısı)](http://web.archive.org/web/20080511151807/http://www.aksiyon.com.tr:80/detay.php?id=27971)
