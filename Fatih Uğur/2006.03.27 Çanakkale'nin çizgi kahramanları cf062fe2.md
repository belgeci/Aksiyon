# Çanakkale’nin çizgi kahramanları

*Fatih Uğur 2006.03.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çanakkale Zaferi'nin gizli kahramanları çizgi roman oldu. Anime-Manga tekniğiyle resmedilen çizgi roman serisi millî duyguları öne çıkarıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070612000544im_/http://www.aksiyon.com.tr/resim/590/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türk milletinin diriliş destanını yazdığı Çanakkale Savaşı'nın kahramanları çizgi roman oldu. Bugüne kadar Seyit Onbaşı, Nusret Mayın Gemisi, Yüzbaşı İsmail'in ötesine geçmeyen büyük zaferin kahramanlarıyla ilgili çizgi film ve çizgi roman çalışmaları yeni bir boyut kazandı. Mavi Medya, başta 57. Alay'ın efsanevi komutanı Yarbay Mustafa Kemal (Atatürk) olmak üzere büyük zaferin unutulmuş kahramanlarını çizgi roman haline getirdi. Türk tarihi gerçek öyküler dizisi adıyla ilk on sayısı hazırlanan 'Çanakkale Destanı' çizgi roman serisi Türkiye'de bir ilki de gerçekleştirdi. Genç çizer Şeref Manun'un kaleminde çıkan Çanakkale Destanı, Türkiye'de Japon çizgi tekniği Anime-Manga ile yapılan ilk çizgi roman oldu.
   <br>
    <br>
     Çanakkale Savaşı'nın on binlerce kahramanı arasında seçilen yeni karakterler arasına Beşiktaşlı Yüzbaşı Arif Efendi, Dardanos Tabyası'nın müdafileri Teğmen Hasan Hulusi ile Mehmet Mevsuf, Conk Bayırı'ndaki çetin mücadelenin gizli kahramanı Asteğmen Mucip, Yüzbaşı Hakkı, Peyami Safa'nın çocuk kahraman Aleko’su (Rum-Ali), Cesur Yürek Yahya Çavuş, Albay Hüseyin Avni gibi unutulmuş isimler de katıldı.
     <br/>
     <br/>
     JAPONCAYA VE ORTA ASYA TÜRK DİLLERİNE DE ÇEVRİLECEK
     <br/>
     <br/>
     Öykü ve senaryo yazarı Osman Arslan, çizgi romanı Japonca, Özbekçe, Kırgızca, Azerice, Kazakça başta olmak üzere birçok dile çevirmeye hazırlandıklarını belirtiyor: "Örümcek Adam, Conan, Teksas, Tommiks, Rambo gibi yabancı sahte kahramanları değil, önce kendi kahramanlarımızı tanıyalım, tanıtalım istedik. Yabancı sahte kahramanların işgalinden körpe beyinleri kurtarmak gerekiyor. Yabancı yalancı kahramanlara da Polat'lara da ihtiyacımız yok. Tarihimizin her safhasında gerçek kahramanlar var, onları unutmayalım yeter." Arslan, amaçlarını özellikle ilköğretim ve ortaokul çağındaki gençlere vatan ve millet sevgisi aşılayacak çizgi romanlar üretmek olarak açıklıyor.
     <br/>
     <br/>
     Senaryo ve çizim çalışmaları 3,5 ay süren çizgi romanların çizeri genç sanatçı Şeref Manun, çizimler yapılmadan önce Çanakkale Savaşı'nın yaşandığı Gelibolu Yarımadası ve civarını adım adım gezip, tarihî bilgi ve belgeleri ayrıntılarıyla incelemiş. Manun'un kahramanlık destanıyla 'kan bağı' da var. Dedesinin iki dayısı, amcası ve babası da Çanakkale savunmasında cephede şehit düşmüş. Tek tek bütün kahramanlardan etkilendiğini söyleyen Şeref Manun, Uzakdoğu ve Avrupa'da yaygınlaşan Anime-Manga merakı nedeniyle kahramanları bu zor, ancak hareketli ve zevkli çizgiyle resmetmeyi seçmiş. Onlarca karakter ve 480 sayfalık çizimin kısa sürede bitmesi onu da şaşırtmış. Manun, Türk karakterlerin mütevazı ama kahramanca duruşunu vermek için hareketli çizgileri kullanmış. Beyaz, gözbebeksiz kahramanlar kötü düşman askerlerini ifade ederken, Anime-Manga'nın çizgi kahramanların yüz hatlarını yumuşatan düz çizgileri yerine, Mehmetçikleri ifade etmek için elmacık kemiği  çıkık ve cesur yüz ifadeleri resmedilmiş.
     <br/>
     <br/>
     Manun, Çanakkale Destanı için sarıldığı yeni çizgide, Türk Anime-Manga tarzını oluşturmak istediğini söylüyor. Tabii ki önce gençlerin Teksas, Tommiks, Batman, Supermen gibi hayali kahramanlar yerine, Çanakkale'nin gerçek kahramanlarıyla tanışması gerekiyor.
     <br/>
     <br/>
     İŞTE MİLLİ KAHRAMANLAR!
     <br/>
     <br/>
     Anafartalar Kahramanı Mustafa Kemal: O Komutan Benim ve 57. Alay ismiyle çizgi romanı çizildi. Yarbay Mustafa Kemal'in 57. Alay neferlerine  'Ben taarruzu değil, ölmeyi emrediyorum' dediği sahneden, onu şarapnelden kurtaran saatine uzanan kahramanlık mücadelesi anlatılıyor.
     <br/>
     <br/>
     Teğmen Hasan Hulusi ve Mehmet Mevsuf: Deniz savaşının en çetin anlarında Dardanos Tabyası'nın bu iki kahramanı düşmanın Bouvet Zırhlısı'nı boğazın derin sularına gömmüştü. İki kahraman tabyaya denizden yapılan top ateşi altında şehit düştü.
     <br/>
     <br/>
     Asteğmen Mucip: Conk Bayırı savunmasını 500 kişilik birliği ile tek başına yapmıştı. Komutanı Uşaklı Halit Efendi şehit düşünce iş 18 yaşındaki Harp Okulu'nun genç mezunu Asteğmen Mucip'e düşer. O da genç yaşına rağmen kahramanlıklarıyla düşmanın Conk Bayırı'na ilerlemesinin önüne geçer.
     <br/>
     <br/>
     Aleko: Peyami Safa'nın Çanakkale'de en çok etkilendiği çocuk kahraman Aleko, yani Rum Ali. Rumca'yı iyi bildiği için Rumlarca kullanılmak istenir. Türk birlikleriyle ilgili bilgiyi İngiliz komutanına ulaştırmak için kurye olarak kullanılır. O mesajı Türklere iletir. Askerlerin bilgilerini yanıltıcı şekilde tekrar yazan komutan birliğini tuzağa düşmekten kurtarır. Aleko, kendine yüklenen bombayı patlatarak İngiliz birliğini yok eder.
     <br/>
     <br/>
     ANİME VE MANGA NEDİR?
     <br/>
     <br/>
     Anime, geleneksel Japon çizgi film tekniği olarak biliniyor. Manga ise daha çok çizgi romanda kullanılan teknik ve üslup. Japonya başta olmak üzere Uzakdoğu'nun tamamında gençler arasında tam bir Anime-Manga çılgınlığı yaşanıyor. Avrupa gençleri de son dönemde bu çizgi stiline merak sardı. Türkiye'de çizgisever ve gönüllüleri dışında pek gündeme gelmeyen Anime-Manga teknikleri çizerler tarafından yeni yeni kullanılmaya başlandı.
     <br/>
     (Mavi Medya 0 216 550 16 51)
     <br/>
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Tamer Tuğ, 21-Nisan-2007
> Yeterli Olmaz: 
> Çanakkale savaşının çizgi film ya da kitap olarak yayınlanması, güzel bir çalışma. Ama o savaşı ve o savaşı yaşıyanları ne filmler ne de çizgiler anlatabilir. Yapılanlar,  vücutlarını kurşunlara siper eden kahramanlarımızı anmamızı sağlar. Onları sadece filmlerle ya da çizgi resimlerle anlatmaya çalışmak yetmez. Bedenimize kazımamız gerekiyor. Bunu yaparsak, onlara layık oluruz.

### Nazar Eren, 20-Nisan-2006
> Seninle gurur duyuyorum: 
> Canım kardeşim; hayallerin gerçekleşmesi güzel bir duygudur. Ama bizim seninle bunları hayal ettiğimiz yıllarda senin için böyle bir yorum yazacağımı hiç hayal etmemiştim..En yakında görüşmek dileğiyle. Gözlerinden hasretle öpüyorum...

### Nagihan Başaran, 13-Nisan-2006
> Tebrikler!: 
> Şeref Manun ismiyle müsemma, duygu dolu bir insan. Bu çizgi romanı herkese tesviye ederim. Çünkü gerçekten okunmaya, incelenmeye değer bir eser. Nereden mi biliyorum? Çizimleri daha yayımlanmadan inceleyen ve senaryoyu ilk okuyanlardan biriyim.

### Tolga Çakmak, 02-Nisan-2006
> Devamı gelsin: 
> Gerçekten sağlam çizimlere ve renklendirmeye sahip Çanakkale çizgi romanından ötürü Şeref Manun’u ve Mavi Medya’yı kutlar, bu serilerin devamının da gelmesini dilerim.

### Atalay Kesli, 30-Mart-2006
> Çizgiler gerçeğe uymalı: 
> Çanakkale kahramanlarının çizgi roman yapılması güzel ama çizgilerin gerçeğe uyması şartıyla. Eğer Koca Seyit’i başlığın yanındaki gibi resmedeceklerse bu işe hiç başlamasınlar. Çünkü orijinal resimlerde Koca Seyit en fazla 60–70 kg. ağırlığında biri olarak görünüyor; vücut geliştirme sporcusu gibi değil.

### Beyhaki Mirsadoğlu, 28-Mart-2006
> Ha gayret!: 
> Fransa'da yaşayan bir Türk manga tutkunu olarak bunu sabırsızlıkla bekliyorum. Ha gayret!

Kaynak: [www.aksiyon.com.tr](http://www.aksiyon.com.tr:80/detay.php?id=23693&yorum_id=8993), [web.archive.org (arşiv bağlantısı)](http://web.archive.org/web/20070612000544/http://www.aksiyon.com.tr:80/detay.php?id=23693&yorum_id=8993)
