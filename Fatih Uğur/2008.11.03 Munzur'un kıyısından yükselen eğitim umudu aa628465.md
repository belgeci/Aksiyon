# Munzur'un kıyısından yükselen eğitim umudu

*Fatih Uğur 2008.11.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bugüne kadar terör ve yoklukla anılan Tunceli, ilköğretimden üniversiteye eğitim gönüllülerinin vizyonu ile yepyeni bir çehreye kavuşuyor. Tunceli’nin yeni mayası olan eğitim, kardeşliği pekiştiriyor, bölgeyi geleceğe hazırlıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090201033718im_/http://www.aksiyon.com.tr/resim/726/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090201033718/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090201033718/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090201033718oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090201033718oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Artık çocuklarımızı dağa vermiyoruz, vermek de istemiyoruz. Üniversiteye giden çocuklarımıza, kimliklerine bakıp Tuncelili diyerek el atan örgütleri, kötü niyetli kişileri de biliyoruz. Gerekirse üniversite okudukları illere kadar gidip onların yanında olacağız…”
   <br>
    <br>
     Tuncelili bir annenin sözleri bunlar. Anadolu Fen Lisesi ve birçok devlet yatırımının açılışını yapan Başbakan Recep Tayyip Erdoğan’ın ziyareti vesilesiyle gittiğimiz ilde veliler ve eğitimcilerle Tunceli’nin geleceğini konuşuyoruz. Merkez nüfusu 54 bini bulan kent, yıllar önce Türkiye genelinde yakaladığı eğitim başarılarına son dönemde tekrar sahip olmaya başladı. İlde 9 binden fazlası ilköğretim ve okul öncesi olmak üzere 14 bine yakın öğrenci eğitim görüyor. İlköğretimde okullaşma oranı yüzde 100, ortaöğretimde yüzde 88, okul öncesinde yüzde 51. Öğretmen başına ortalama 17, derslik başına ortalama 15 öğrenci düşüyor.
     <br/>
     <br/>
     MUNZUR’UN YANI BAŞINDA BİR EĞİTİM DESTANI
     <br/>
     <br/>
     Türkiye ortalamasının hayli üstündeki istatistiklerle eğitim başarıları bununla sınırlı değil. Tuncelili öğrenciler geçen sene Türkiye genelinde birçok başarıya imza attı. Devlet parasız yatılılık ve bursluluk sınavında 7. sınıflarda birinci, seviye belirleme sınavında (SBS) beşinci, ortaöğretim kurumları sınavında 26’ncı, ÖSS’de 46’ncı oldu. Terörün son 30 yılda oluşturduğu kötü imaj ve havadan sıyrılıp birbirinden güzel eğitim projelerine sahne olan ilde bu alanda tam bir tatlı rekabet yaşanıyor. Mevcut ilköğretim okullarına ilaveten Tunceli Özel Munzur İlköğretim Okulu ile Özel Kalan İlköğretim Okulu bu rekabeti tetikliyor. Altı yıl önce kurulduğunda sınırlı sayıda öğrenciyle hizmet veren Özel Öz Munzur İlköğretim Okulu’nun Müdürü Rıza Nur Yıldız, 340 öğrenciye hizmet verdiklerini anlatıyor: “Eğitim sevgi ile başlar, bizim ilk düsturumuz. Okulumuzun öğrencileri kadar tüm Tunceli’nin başarısı için de çalışıyoruz. Dil eğitimi (İngilizce), kabinet sistemi uygulaması, özel donanımlı sınıflarda branş eğitimi, sosyal etkinlikler, spor faaliyetleri kültürel faaliyetlerle öğrencilerimizi geleceğe hazırlıyoruz.” Özel Munzur İlköğretim Okulu, 6 yıl önce 7 öğretmen, 20 öğrenci ile yola çıkmış. Bu sene ilköğretimden ilk mezunlarını vermeye hazırlanıyor. Seneye de inşaatı süren liseyi açarak eğitim yarışına yeni bir kalite katma hedefindeler. Okuldaki eğitmenlerin gönüllü çabalarıyla kurulan Munzur Koleji Spor Kulübü de amatör birçok heyecanı bir araya getiriyor. 250 civarında Tuncelili genç, spor kulübünün etkinlikleri içinde yer alıyor. Basketbol, badminton, karate, futbol gibi birçok alanda genç yetenekler kendilerini gösterme imkânına kavuşuyor. Amatör ligde mücadele eden bir futbol takımı, ilde derecelere girmiş bir basketbol takımı var.
     <br/>
     <br/>
     FAKİRİN DERSANE PARASI DA DEVLETTEN
     <br/>
     <br/>
     Tunceli Valisi Mustafa Yaman, üç yılda KÖYDES ve BELDES ödenekleri ile 326 köy, bin 126 mezrada susuz ve yolsuz yerin kalmadığını anlatıyor heyecanla. Ve icraatları sıralıyor: “Kentin çehresini tamamen değiştiren sıcak asfaltlı şehir geçişi, Tunceli ile Elazığ arasında altyapısı devlet kurumlarının araç parklarının ortak kullanımıyla bitirilen yeni duble yol çalışması, Mameki Köprüsü, Uzunçayır Barajı, restorasyonlar, okul inşaatları… İlçeler dahil inşa edilen ya da onarılan okullar, Anadolu liseleri ve pansiyonlar için 2003-2008 yılları arasında harcanan miktar 19 milyon YTL’nin üstünde. Seneye aynı büyüklükte bir bütçe ile eğitim yatırımları sürecek.”
     <br/>
     <br/>
     Avrupa Birliği eğitim projeleri kapsamında (özellikle Özel Munzur Koleji girişimleriyle) İngiltere, İspanya, Çek Cumhuriyeti ve Slovakya’dan öğrenci ve öğretmenler misafir edilmiş/ediliyor. Valilik okul başarılarına katkı olması amacıyla yeni dönemde maddi imkânsızlıkları olan lise öğrencilerinin dershane ücretlerini de Sosyal Yardımlaşma Fonu üzerinden karşılayacak. Yatılı bölge okulları (YİBO) öğrencileri de (yaklaşık bin 500 kişi) aynı fondan karşılanan desteklerle servis ücreti almaksızın hafta sonu iki günlerini ailelerinin yanında geçiriyor. Böylece küçük yaşta ailelerinden ayrılmak zorunda kalan öğrencilerin yatılı okullardaki 5 günlük eğitimine, ana ocağının sıcaklığı da ekleniyor.
     <br/>
     <br/>
     Vali Yaman, eğitimdeki rekabeti özel okul ve kuruluşların ciddi manada etkilediğini, devlet okullarının da bu yarışa katıldığını anlatırken ekliyor: “Katılımcı, şeffaf, inançlara saygılı bir kamu yönetimi anlayışı ile hizmet etmeye çalışıyoruz. Dedelerin, seyitlerin, erenlerin bilgeliği ile dolu bu toprakların geleceğini artık herkes huzurda ve eğitimde görüyor. Böyle de devam etmeli. Alevi inancında da kesinlikle kavga, çatışma, savaş yoktur. Hoşgörü, bilgelik, gönül adamlığı, sevgi vardır. Herkes bunu biliyor. Tunceli’nin huzuru için el ele çalışıyoruz.”
     <br/>
     <br/>
     TUNCELİ ÜNİVERSİTESİ, İNGİLİZCE EĞİTİM VERECEK
     <br/>
     <br/>
     Tunceli’nin eğitim portresi ve başarıları elbette bunlarla sınırlı değil. Birbirinden ilginç onlarca hikâyesi var Munzur Çayı’nın yanı başındaki bu şehrin. Tunceli’yi en çok heyecanlandıran konulardan biri 5765 sayılı kanunla kurulan üniversite. Mayıs 2008’de kurulan Tunceli Üniversitesi, üç fakülte (mühendislik, su ürünleri, iktisadi ve idari bilimler), iki enstitü (fen ve sosyal bilimler) ve hâlen eğitim hayatını sürdüren Tunceli Meslek Yüksekokulu’ndan oluşuyor.
     <br/>
     <br/>
     Cumhurbaşkanı Abdullah Gül’ün 10 Eylül 2008’de atadığı Tunceli Üniversitesi Rektörü Prof. Dr. Durmuş Boztuğ, hâlen Meslek Yüksekokulu’nda öğrenim gören 480 öğrencisi bulunan üniversiteyi 2009-2010 eğitim yılında yeni hedeflere hazırlamaya çalışıyor. Çiçeği burnundaki Rektör Boztuğ, projelerini Aksiyon’a anlatırken, heyecanı ve umutları yakından hissediliyor. Üniversitenin İngilizce eğitimi, istihdam temelli yaklaşımı ve üreteceği akademik-sosyal projelerle ili farklı bir noktaya taşıyacağına inanıyor.
     <br/>
     <br/>
     Rektör Boztuğ, 2009’daki ÖSYM sınavıyla Mühendislik Fakültesi’nin 6 bölümüne (jeoloji, çevre, gıda, endüstri, bilgisayar, elektrik-elektronik) hem örgün hem ikinci öğretim kontenjanlarıyla 600, Su Ürünleri Fakültesi’ne 100,  İktisadi ve İdari Bilimler Fakültesi’ne bin 500 öğrenci almayı hedeflediklerini anlatıyor. İnşaat, makine, elektrik, muhasebe, bilgisayar programcılığı, çocuk gelişimi alanında ön lisans programına da bin öğrenci alınması hedefleniyor. Boztuğ, Tunceli’de istihdam ve yerel kaynakların verimli kullanımı için arıcılık, kuaförlük, cilt ve makyaj, kozmetik teknolojileri, hazır giyim, su ambalajlama teknolojileri alanlarında lisansüstü programlarını öne çıkaracaklarını belirtiyor.
     <br/>
     <br/>
     MUNZUR YAZILIM VADİSİ OLUR MU?
     <br/>
     <br/>
     Su kaynakları, arıcılık gibi Tunceli’nin doğal imkanlarını insan potansiyeliyle buluşturma hedefi ile de yetinmeyeceklerini anlatan Boztuğ, geçen günlerde Tunceli Eğitim Sağlık Vakfı yöneticileriyle buluşmuş. Sadece o toplantıya katılan ve Almanya’dan gelen akademisyenlerin teklifleri bile Boztuğ’un umutlarını pekiştirmiş. Almanya’dan gelen Tuncelili akademisyenler, “Munzur Vadisi’ni tıpkı ABD’deki Silikon Vadisi gibi yazılım vadisi yapalım, bilgisayar mühendisliği bölümü açın, Almanya, Avrupa ve dünyanın değişik yerlerindeki bu alanla ilgili Tuncelilileri motive edip yazılımcıları Munzur Nehri’nin yanı başına taşıyalım.” teklifini iletmiş. Stutgart Üniversitesi’ndeki Fevzi Suroğlu gibi bilgisayar ve mühendislik üzerine uzman onlarca Tuncelili akademisyen olduğunu da hatırlatmışlar. Pertek’in şavak peyniri, Pülümür’ün balı, Çemişkezek’in dut pekmezi, Munzur’un suyu gibi ekolojik ürün ve tabii kaynaklar da gıda mühendisliği ve su mühendisliği bölümlerine ilham oluyor.
     <br/>
     <br/>
     Rektör Boztuğ ile birlikte üniversitenin kuruluş çalışmalarını yürüten Yrd. Doç. Dr. Murathan Kayım, su kaynakları bakımından Türkiye’nin en zengin illeri arasında yer alan Tunceli’de bölgeye has Munzur alabalığı (kırmızı benekli) çiftlikleri kurulması, baraj ve su kaynaklarının verimli kullanımı için mühendisler yetiştirilmesi hedeflerini paylaşıyor. Bölgede çalışarak bir yıl içinde su ve balıkçılık haritalarını çıkaran Kayım; doğal alabalık üretimi, katma değeri yüksek balıkçılık faaliyeti ve balık çiftlikleri, akademik eğitim ve bilimsel yaklaşımları ile üniversitenin istihdama ciddi kapı aralayacağını düşünüyor. Kayım’a göre, Tunceli yüzlerce balık çiftliği kurmaya müsait.
     <br/>
     <br/>
     Üniversiteye il merkezine 8 kilometre mesafedeki Aktuluk köyü sınırları içinde yaklaşık 700 dönümlük arazi tahsis edilmiş. Arazinin çok küçük bir kısmında kamulaştırma çalışmaları sürüyor. Etüt proje safhasında bulunan Tunceli Üniversitesi için 20 bin öğrenci kapasiteli 400 bin metrekare kapalı alanı olacak bir inşaat projesi hazırlanacak. Bölgede jandarma, polis, halk için başarılı ve hızlı şekilde toplu konut ve yaşam merkezleri, okullar yapan TOKİ’nin üniversite inşaatında da devreye girmesi bekleniyor.
     <br/>
     <br/>
     SARI SALTUK ALEVİ-BEKTAŞİ ARAŞTIRMA MERKEZİ KURULACAK
     <br/>
     <br/>
     Üniversitenin hazırlıkları kapsamında, Alevi kimliğinin öne çıktığı Tunceli için akademik ve sosyal projeler de gündeme gelecek. Örneğin Rektör Boztuğ, İngilizce eğitim yaparak tüm Türkiye’den öğrencileri buraya çekmek ve ulusal ve uluslararası bir akademik eğitim fırsatı sunmak istiyor: “Tunceli Üniversitesi lokal ve bölgesel kalmasın. Tunceli deyince maalesef bugüne kadar hep terör ve geri kalmışlık akıllara gelmiş. Ancak bu devirler sona erdi. Ben istiyorum ki, insanlar bunu ikinci plana atsın. Onlara daha iyi hizmet sunulursa ikinci plana iter. İngilizce eğitim, Avrupa ülkelerindeki üniversitelerle ortak diploma programı uygulamalarıyla Balıkesir’den Konya’ya herkesi üniversitemizde görelim.”
     <br/>
     <br/>
     Boztuğ’un anlattıklarına göre, sadece üniversite öğrencileri için değil, terörle mücadele sebebiyle bölgede bulunan 10 bin güvenlik görevlisi ve devlet memuru için de öğretim imkânı sunan (mesai sonrası, gece eğitimi) yüksek lisans, doktora programları hazırlanacak. İktisat, ekonomi, işletme, kamu yönetimi alanlarında yapılacak böyle bir program, üniversite camiasında da bir ilk olacak. Boztuğ, terörü kastederek, “Bu kez marazdan iyilik doğacak.” diyor.
     <br/>
     <br/>
     Tunceli’nin mezhebî yönü de akademik dünyaya yansıyacak. Rektör Boztuğ, Sarı Saltuk Alevi-Bektaşi Araştırma Merkezi Müdürlüğü kuracaklarını anlatıyor. Anadolu ereni, Hozat’ta türbesi bulunan Sarı Saltuk, Tunceli Üniversitesi’nin bir enstitüsüne de ismini vermiş olacak: “Bizim ülkemizin kardeşliğe, uzlaşmaya ihtiyacı var. Bu tür farklılıklarımızı bir ayrılık, ayrışma sebebi saymaktan ziyade birlikteliğimizin bir zenginliği olarak görüyoruz. Alevi Bektaşi sözlü edebiyatını yazılı eser edebiyatı hâline getirip bölge halkının dinsel, kültürel gereksinimlerine cevap verecek bir eğitim merkezi oluşturulacak; barışçı, uzlaşmacı bir eğitim felsefesiyle Tunceli’nin kültürüne de sahip çıkılacak.”
     <br/>
     <br/>
     Rektör Boztuğ, Tunceli girişinde bizim de dikkatimizi çeken viyadüklerin isimlerine getiriyor sözü. Hoca Ahmet Yesevi, Atatürk ve Sarı Saltuk isimleri verilmiş buralara. Boztuğ, üniversitenin sonraki yıllardaki akademik faaliyetleri ve araştırma merkezleri için, “Belki de bir sonraki akademik merkezimizin adı Atatürk Araştırma Merkezi, sonra Hoca Ahmet Yesevi Türk Kültürü Araştırma Merkezi olacak… Tunceli Üniversitesi’nin iki misyonu var. İlk olarak eğitim-öğretim ve ARGE alanında kendi işini en iyi şekilde yapan, ulusal ve uluslararası alanda tanınan bir üniversite olacağız. Kimseyi dışlamayacak, anayasal çerçevede herkese eşit davranacak, akademisyenlerimizin mesleki bilgi ve ehliyetine bakacağız. Döner sermaye işletmeleri eliyle yörede sanayi tesisi kuracak ve istihdama yönelik projeleri hayata geçireceğiz.”
     <br/>
     <br/>
     Uzun sözün kısası, yıllardır başta terör ve geri kalmışlığın çizdiği olumsuz imajların ağırlığı altında ezilen ilde eğitim Tunceli’nin mayası hâline geliyor. Dışarıdan hep ‘terör’ ile anılan Tunceli’de çok ciddi bir değişim, yepyeni bir vizyon oluşuyor. Üstelik anneler artık Tunceli’nin de dışına çıkmadan, üniversitede okutacakları çocuklarını yanı başlarında geleceğe hazırlama imkânına kavuşacak. Darısı diğer illerin başına.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=31570), [web.archive.org (arşiv bağlantısı)](http://web.archive.org/web/20090201033718/http://aksiyon.com.tr:80/detay.php?id=31570)
