# Ölüm virüsü 9 Aralık’ta tespit edilmiş

*Fatih Uğur 2006.01.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye iki haftadır kuş gribi haberleriyle yatıp kalkıyor. Dört kişi hayatını kaybetti, onlarca insana virüs bulaştı. Birçok şehir karantinaya alındı. Kuş gribi alarmı resmî olarak 27 Aralık 2005’te verildi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609160850im_/http://www.aksiyon.com.tr/resim/580/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ancak Tarım ve Köyişleri Bakanlığı’nın Ağrı, Iğdır, Erzincan ve Kars illerini kapsayan laboratuvar tarama listesine giren kayıtlar, ilk kuş gribi vakasının 09 Aralık 2005’te tespit edildiğini ortaya koyuyor.
   <br>
    <br>
     Aksiyon’un ulaştığı belgelere göre Tarım Bakanlığı’nın Avrupa Birliği Komisyonu’na 5 Ekim’de Manyas’ta başlayan kuş gribi vakası ile ilgili ‘Türkiye virüsten temizlendi’ kesin raporunu gönderdiğinin ertesi günü Doğu Anadolu’da iki vakıa bakanlık laboratuvarlarınca tespit edildi. Yani ölüm virüsünün varlığı 1 Ocak’ta Mehmet Ali Koçyiğit’in ölümünden tam 22 gün önce kayıtlara geçmişti. Üstelik ölen hayvan örnekleri Ağrı’dan gelmişti.
     <br/>
     <br/>
     Erzurum Veteriner Kontrol ve Araştırma Enstitüsü tarafından hazırlanan 9 Aralık 2005 tarihli ‘tavuk vebası’ raporu, Ağrı’dan Cihangir Oktay ve İsmet Karakoyun adlı vatandaşların hindi, tavuk ve kazlarına ait laboratuvar testlerinin pozitif olduğunu ortaya koyuyordu. Tabii tek sonuç Ağrı’dan gelen hayvan örnekleriyle ilgili değildi. Kars’ın Arpaçay İlçesi Kümbet Köyü’nden getirilen dört güvercinin iç organları ve otopsileriyle ilgili sonuçlar da pozitif çıktı. Bir gün sonra Ağrı’nın Taşlıçay İlçesi Alakoçlu Köyü’nden gelen ölü hayvan numunelerinden de aynı sonuç alındı.
     <br/>
     <br/>
     Bakanlık, Iğdır’ın Aralık İlçesi’nden alınan tavuk numunelerinde kuş gribine rastlandığını kamuoyuna açıkladığında ise tarihler 27 Aralık 2005’i gösteriyordu.
     <br/>
     <br/>
     Bundan sonraki bir haftada gözler Doğubeyazıt İlçesi’nden kuş gribi şüphesiyle Van Yüzüncü Yıl Üniversitesi Tıp Fakültesi Hastanesi’ne sevk edilen Koçyiğit kardeşlere çevrildi. Yeni yılın ilk günü gelen ölümden üç gün sonra 4 Ocak 2006 gecesi Sağlık Bakanı Recep Akdağ, Koçyiğit’in ölüm nedeninin kuş gribi olduğunu açıkladı. Sonuçlar Dünya Sağlık Örgütü’ne bildirildi. Tavuk Vebasıyla Mücadele talimatı o gün yayımlandı ve tüm Türkiye alarma geçirildi.
     <br/>
     <br/>
     Tarım Bakanlığı’nın laboratuvar tarama sonuçlarına giren bu kayıtlar sadece 9-10 Aralık tarihlerindeki vakalarla da sınırlı değil. Erzurum Veteriner Kontrol ve Araştırma Enstitüsü tarafından yapılan testlerin sonuçları, 11 Aralık 2005’te yine Taşlıçay’dan gelen sekiz numune de, 26 Aralık’ta Iğdır’dan gelen tavuk otopsilerinde, 4 Ocak 2006’da ise Iğdır ve Ağrı’dan gelen üç ayrı numunede virüsün pozitif çıktığını ortaya koyuyor.
     <br/>
     <br/>
     Ankara kulislerinde konuşulanlar kuş gribi virüsünün çok da sürpriz olmadığını gözler önüne seriyor. Öldürücü tavuk vebasının Doğu Anadolu’dan başlayıp tüm yurdu sarması konusunda en az şaşıranların ise Tarım Bakanlığı yetkilileri olması gerektiği ileri sürülüyor. Bakanlığın Doğu Anadolu’daki en büyük laboratuvarından gelen sonuçların dikkate alınıp alınmadığı önümüzdeki günlerde ortaya çıkacak. Ancak Erzurum ve Ankara’daki merkez enstitülerin yetkilileri konuyla ilgili yorum yapmak istemiyor.
     <br/>
     <br/>
     Konuyu yakından takip eden bir yetkili, “Eğer şüphe ve ihmal varsa konu iyi tetkik edilmeli. Laboratuvarlara kuş gribi şüphesiyle getirilen tavuk, yabani hayvan, yumurta numune testleri 3 ila 15 gün içinde sonuçlandırılıyor. Bu gözden geçirilmeli.” diyor. Aynı isim bir başka ilginç yorum yapıyor: “Acaba AK Parti hükümetinin Tarım Bakanı Mehdi Eker’in başarısızlığını isteyen bürokratları mı var? Eğer vaktinde iletilseydi bakan AB’ye bildirilen kesin raporu açıkladığı gün, (kuş gribine en duyarlı olunacak gün) konuyu hemen takibe alırdı.”
     <br/>
     <br/>
     Tarım ve Köyişleri Bakanlığı Koruma ve Kontrol Genel Müdürlüğü’ne bağlı 8 ilde 10 araştırma enstitüsü var. Kuş gribi vakalarıyla ilgili ilk test ve örneklerin alındığı bu laboratuvarlar Avian Influenza (H5N1) virüsünü ilk tespit eden ve bunu Tarım Bakanlığı’na ileten birimler. Vakaların tespiti konusunda büyük bir tecrübe geçiren laboratuvarların, aynı hızı yetkili ve üst düzey yöneticilerin uyarılması konusunda gösterip göstermedikleri ise tartışılmaya devam edeceğe benziyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23212), [web.archive.org (arşiv bağlantısı)](http://web.archive.org/web/20070609160850/http://www.aksiyon.com.tr:80/detay.php?id=23212)
