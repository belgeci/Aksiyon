# Da Vinci’nin şifresini çözen gençler

*Fatih Uğur 2006.04.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eğitim alanında meyve vermeye başlayan AB süreci sayesinde gençlerimiz Türkiye’ye girişimci olarak dönüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609102713im_/http://www.aksiyon.com.tr/resim/592/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yunus Emre Çelikten (21) Ankaralı sanayici bir ailenin çocuğu. Avrupa Birliği (AB) Eğitim ve Gençlik Programları Merkezi Başkanlığı yani Türkiye Ulusal Ajansı’nın Leonardo da Vinci-Meslek Eğitim Programı hareketlilik projeleri çerçevesinde 2005’in son aylarında Almanya’ya gitti. Mesleki Eğitim Değişim Programı sayesinde yakaladığı 3 aylık yurtdışı staj fırsatı onu genç bir girişimci yaptı. Almanya’nın Leverkusen şehrinde Siemens’in iş ortağı AGU otomasyon şirketinde haftada iki günlük staja kabul edildi. Fabrikalara otomasyon sistemleri geliştiren AGU’da kendine verilen yarım kalmış örnek projeyi 45 günde tamamladı. Yurtdışındaki performansı onu şimdi ulusal distribütör olma noktasına getirdi.
   <br>
    <br>
     “Girişimcilik projesi kapsamında oraya gittim. Almanya’da stajeryer aylık 500 avro verirken ben onları ikna edip haftada iki gün staja kabul edildim. Ama 5 gün çalıştım.” diyor Yunus Emre Çelikten. Siemens bayiliği için geçtiğimiz günlerde Çelikten Yazılım şirketini kurdu. O Avrupa’da öğrendiklerini hayata geçirmek isteyen bir genel müdür artık. Siemens Türkiye’nin onayından sonra AGU Şirketi’nin otomasyon cihazları pazarlaması, sistem kurulum ve kontrolü işlerini yapmak için pazarın oyuncuları arasına girecek.
     <br/>
     <br/>
     OTEL STAJYERİYDİ, KOORDİNATÖR OLDU
     <br/>
     <br/>
     AB Eğitim ve Gençlik Programları, Yunus Emre Çelikten gibi binlerce gence umut oluyor. Türkiye Nisan 2004’ten beri birliğin eğitim ve öğretim alanında Mesleki Eğitim (Leonardo da Vinci), Genel Eğitim (Socrates) ve Gençlik (Youth) programlarına katılıyor. Eğitim ve gençlik programları, Türkiye’nin AB’de doğrudan katılımcı üye olduğu tek alan. Programlar kapsamında iki yılda 30 binden fazla kişiye ulaşıldı. Devlet Planlama Teşkilatı bünyesinde faaliyet gösteren AB Eğitim ve Gençlik Programları Merkezi Başkanlığı’nın koordine ettiği programlardan bugüne kadar 9 bine yakın öğrenci, öğretim elemanı ve genç yararlandı. AB’ye tam üyelik yolunda 2013’e kadar 400 bine yakın kişi daha programlardan yararlanacak. Gençlerin Avrupa’yı tanımaları için iyi bir fırsat bu.
     <br/>
     <br/>
     Birliğin eğitim ve gençlik programları, İtalya’da arkeolojik eserlerin kurtarılmasında çalışmak, İskoçya’da muhasebe eğitimi almak, Almanya’da dil öğretmeni olmak, balıkçılık eğitimi vermek ya da kültürler arası diyalog çalışmaları yapmak gibi çok geniş bir yelpazede gençlerin hayallerini gerçeğe çeviriyor. Sadece gidenler değil, AB ülkelerinden gelip eğitimlerini tamamlayan, stajyer ya da gönüllü olarak çalışan yüzlerce Avrupalı öğrenci de ülkelerinin sinerjisini, Türk kültürü ve konukseverliği ile buluşturuyor.
     <br/>
     <br/>
     DÜNYA DEVİ ROBOT FİRMASINDA STAJ YAPTI
     <br/>
     <br/>
     Mehmet Ali Kardeş, Mesleki Eğitim-Hareketlilik Projesi kapsamında turizm stajına gittiği Almanya’dan Bodrum’da kurulacak bir otelin koordinatörü olarak döndü. Hamburg’daki Budapester Hof Hotel’de iki aylık staj yapan Kardeş, başvurduğu ilk otelin stajını iptal etmesiyle kendini boşlukta hisseder. Kendi çabasıyla Budapester Hotel’i bulur ve stajını tamamlar. Müşterilerle kurduğu diyalog ve tur operatörlerinden bağladığı işler sayesinde 43 yataklı küçük otel tam kapasite çalışır hale gelir. Otel Access yazılımı kullanarak işletmeyi yüzde yüz verimli hale getirir. Ama stajı bitince her şey yarım kalır. Diploması olmadığı için çalışma izni başvurusu kabul edilmez.
     <br/>
     <br/>
     Okulunu bitirmek niyetiyle Türkiye’ye dönen Kardeş, şimdi mezuniyetini bekliyor. Bu arada boş durmuyor. Almanya’daki otelin ikizini Bodrum’da açmak için çalışıyor. AB’nin karşıladığı 400 avro uçak parası, 240 avro aylık staj ücreti ile Almanya’da rüyalarına kapı aralayan Kardeş, şimdi Türkiye’ye gelecek yeni bir yatırımın koordinatörü. Yaşadığı güçlüklere rağmen, “Pes etseydim, Avrupa’dan alacağımı alamazdım. Şimdi kendimi AB’ye ve kendime karşı ispatladım. Ben dünyanın her yerinde iş yapabilirim. İnşallah bunun karşılığını alacağım.” diyor.
     <br/>
     <br/>
     Dünyanın ikinci büyük robot fabrikası Kuka Controls GmbH şirketinde staj yapan Bilkent Üniversitesi Bilgisayar Mühendisliği Bölümü öğrencisi Mustafa Ömer Kılavuz (21) da orada kalma daveti alır. AB projeleri kapsamında staj yapan Kılavuz, mezun olduktan sonra lisansüstü eğitimini Almanya’da tamamlayıp bu firmada projeler üretmek istiyor. Yüzden fazla bilgisayar mühendisi ile 1500 işçinin çalıştığı Augsburg’daki fabrikada Mercedes, Audi, Wolkswagen gibi otomotiv firmalarına robot ve yazılım geliştiriliyor. Kılavuz, staj süresinin kısalığına rağmen endüstriyel robot üreticisi firmanın kaynak kodu yazılım işlerinden birini tamamlar. İşi kısa sürede bitirerek fabrikadaki üç Türk mühendis başta olmak üzere herkesin takdirini toplar.
     <br/>
     <br/>
     Lise yıllarında 17. Dünya Bilgisayar Olimpiyatları’nda bronz madalya kazanan Kılavuz, stajının dışında beş Avrupa ülkesini de ziyaret eder. Almanya’ya okumaya gidemezse Kuka’nın Türkiye’de açacağı şubesinde mühendis olarak çalışmak istiyor: “Türkiye’de herkesin abarttığı bir Avrupa var. Evet iyiler, ama ulaşılmaz değiller. Biz AB’ye girerken onlardan daha iyi bir performansla çok şey öğrenebiliriz. Tecrübelerimizi Türkiye’ye taşıyabiliriz.”
     <br/>
     <br/>
     Başarı hikâyeleri kişilerle sınırlı değil. Samanyolu Liseleri Mezunları Dayanışma ve Eğitim Derneği (SAMDED) Proje Koordinatörü Mustafa Ali Belek, sivil toplum kuruluşlarının eğitim programlarından aktif olarak yararlanabileceği görüşünde. SAMDED iki proje ile 15 üyesini İngiltere ve Almanya’ya meslek eğitimine göndermiş. Belek, 2006-2007 döneminde 40 üyelerini daha AB fonlarıyla desteklenen projeler çerçevesinde eğitime göndermek istediklerini söylüyor: “Amacımız üyelerimizi ve projelerimizi seçerken Avrupa tecrübesini Türkiye’ye aşılayabilmek. Türkiye’nin Avrupa ile entegrasyonuna katkı sağlamak. Mezunlarımız ve üniversiteli arkadaşlarımız için fırsatlar ararken AB eğitim programları en iyi alternatif oldu.”
     <br/>
     <br/>
     AVRUPA’DAKİ TÜRKLER DE PROJELERE DAHİL OLMALI
     <br/>
     <br/>
     Koordinatör Mustafa Ali Belek, 3 milyondan fazla Türk vatandaşının yaşadığı Avrupa ülkelerindeki mevcut sivil toplum kuruluşlarının, okul ve derneklerin kendi ülkelerindeki ulusal ajanslar vasıtasıyla projelere dâhil olması gerektiğini belirtiyor. Çünkü Avrupa’daki vatandaşlarımız fonlardan yararlanma konusunda Türkiye’ye göre çok daha yüksek şansa sahip. Bu, yüz binlerce insanın Avrupa Birliği’ne entegrasyonu için de fırsatlar sunuyor. Eğer Avrupa’daki Türkler de proje üretirse, eğitim programları vatandaşlarımız için tam bir dönüşüm anlamına gelecek.
     <br/>
     <br/>
     Maltepe Üniversitesi Rektör Yardımcısı ve Erasmus Kurum Koordinatörü Prof. Dr. Betül Çotuksöken, Brüksel’e başvurarak Yüksek Öğretim Programı kapsamında Erasmus Üniversite Beyannamesi (EUC) alan 83 Türk üniversitesi ve yüksek öğretim kurumu olduğuna dikkat çekiyor. Öğretim elemanı, öğrenci değişimlerinin yanında hazırlanan projeler de AB fonlarından destek alabiliyor. Çotuksöken, üniversite koordinatörlerinin üst düzey yöneticilerden seçilmesi gerektiğini vurguluyor. Programlar sayesinde Türk üniversitelerinin sadece öğrenen değil, aynı zamanda öğreten konumuna geldiğine inanıyor. Polonya, Almanya, Belçika, Letonya, İspanya üniversiteleri arasında değişim programlarına imza atan Çotuksöken, yöneticileri projelere sahip çıkmaya çağırıyor. Hem gelen yabancı öğrencilerin hem Avrupa’ya gidenlerin Türkiye yakın tarihi ve güncel olaylar konularında ‘uyum’ eğitiminden geçirilmesini öneriyor.
     <br/>
     <br/>
     TULUM PEYNİRİ AVRUPA YOLUNDA
     <br/>
     <br/>
     Yurtdışı tecrübesini kurdukları ticari bağlantılarla kendi lehine çevirenler de var. Bilkent Üniversitesi’nden Mahmut Yılmaz (21), Almanya’da Line Marketing’de 3 ay staj yaptı. AB ülkelerinin Türkiye’den süt ürünleri ithal etmediği gerçeğine rağmen Yılmaz, Erzincan’ın tulum peynirini Avrupa’ya ihraç etmeyi kafasına koymuş. Başkentin ünlü Şavak Gıda Marketler zincirinin veliahdı Yılmaz, Avrupa’ya da satılacak kalitede tulum peyniri üretecek tesislerin yatırımı için babasını da ikna etmiş. Erzincan’a 2 trilyonluk yatırıma ön ayak olmuş. Süt ürünleri ihracındaki kotayı temiz ve AB standartlarının üstünde tulum peyniri üreterek aşma niyetinde. Hedefi büyük: “Tulum peyniri Avrupa pazarına girecek.” Yeni fabrikaya konulacak iş makinelerinin bağlantısını da Almanya’daki bir şirketle yapan Yılmaz, “İyi ki AB var. Staj sırasında büyük ve gelişime açık bir pazarla karşı karşıya olduğumuzu gördüm. Şimdi sıra onlarla iş yapmakta.” diyor. AB eğitim programı müdavimleri öğrencilerle sınırlı değil. Okullar da bu alanda önemli işler yapıyor. Comenius Okul Ortaklıkları projelerine katılan eğitim kuruluşları arasında öne çıkan okullardan biri başkentteki Samanyolu Koleji. Toplam 7 proje ile geçen senenin en aktif okulu olan kolejde, öğrenci ve öğretmenler Avrupa ile Türk kültürünü buluşturuyor. Birbirinden ilginç projelere imza atan Samanyolu ailesi, Fransa, Romanya, Portekiz’deki kardeş okullarıyla Bilgi İletişim Teknolojileri ve Kültürlerarası Diyalog projesini, üç ayrı Avrupa ülkesiyle de Okulda Yaşam Kalitesi projesini yönetiyor. Fikir paylaşımı, ülkeler ve kültürlerarası diyaloğun geliştirilmesi, yabancı dil becerilerinin artırılması amacıyla başlayan eğitimler, tam bir ülkelerarası şölene dönmüş. Yine okul bünyesindeki Beslenme ve Kültür projesi sayesinde İtalyan öğrencilere (Fratelli Casetti Ortaokulu) yılbaşında kazandibi, aşure yaptırılmış. Projeler koordinatörü Muharrem Duran, bir buçuk yıl gibi kısa sürede 30’dan fazla öğrenci ve öğretmenin Avrupa kültürüyle tanıştığını, bir o kadar yabancı konuğun da misafir edildiğini söylüyor.
     <br/>
     <br/>
     Okul Eğitimi (Comenius) programının en güzel yanı okul ve öğretmenlerin doğrudan proje hazırlayarak, uluslararası eğitim camiasına açılma fırsatını elde etmesi. Bu program sayesinde Türkiye’nin neresinde olursa olsun eğitimciler birer entelektüel girişimci olma fırsatını elde ediyor. 2004’te başvuru sayısı 126 ve desteklenen proje sayısı 100 iken, bu rakam 2005’te 745’e, 2006’da ise 1122’ye yükselmiş. 2005’te desteklenmeye değer bulunan proje sayısı ise 347 olarak gerçekleşmiş. İlk yıl 27 il proje hazırlarken, 2005’te proje hazırlayan il sayısı 53’e yükselmiş. 2006’da başvuruda bulunan il sayısı 66. Ulusal Ajans yetkilileri projelerin, dolayısıyla yararlanıcıların tüm yurt sathına yayılmasını çok önemsediklerini vurguluyor.
     <br/>
     <br/>
     GİRESUNLU STEPHAN NASİLSUN?
     <br/>
     <br/>
     Sadece gidenler değil, AB ülkelerinden gelerek Türkiye’de sivil toplum kuruluşlarında çalışan, dil asistanı, gönüllü ya da öğrenci olan Avrupalı gençler de var. Giresunlu Stephan onlardan biri. Neden Giresunlu diye merak ediyorsanız açıklayalım. Giresun’a Eylül 2005’te gelen Almanya vatandaşı Stephan Langer, bir meslek lisesinde 4 ay boyunca lisans asistanlığı yapar. Öğrencilerin tabiriyle top sakallı, kravatsız, kot pantolonlu yabancı dil hocası, okulun kültür elçisi olur. AB’nin Okul Eğitimi projesi ile gönüllü eğitimci olan Stephan’ı şehirdeki taksiciler bile “Giresunlu Stephan nasilsun?” diye çağırıyormuş. Dil okulunun 4. yılında stajını yapmak için Türkiye’yi tercih eden Stephan, 120 öğrencili Hurşit Bozbağ Anadolu Güzel Sanatlar Lisesi’nde aylarca İngilizce ve Almanca derslerine girdi. Öğrenciler kadar çevredeki insanlarla  da dostluk kuran Stephan geçtiğimiz günlerde memleketine döndü. Tabii ardında Giresun’u ve liseyi tanıtan bir web sitesi tasarımı, 1500 kareden fazla fotoğraf ve anlaşabileceği kadar dil öğrettiği öğrenciler bırakarak.
     <br/>
     <br/>
     Stephan en keyifli günlerini Ramazan’da yaşamış: “İnanılmaz zengin kültürünüz var ve bunu dünyayla yeterince paylaşmıyorsunuz.” Dört Avrupa ülkesinin katıldığı ‘kültürlerarası diyalog ve müzik köprüsü projesi’ ile Türk müziğine ait birçok enstrümanı tanır. Bağlama, darbuka, kanun ve ud artık ona yabancı değil. İnternet arama motorlarından Oy Miralay Miralay ve Gülnihal şarkılarını tıkladığınızda karşınızda bir Alman öğrencinin yorumları ile türkü biyografileri çıkarsa sakın şaşırmayın.
     <br/>
     <br/>
     POLONYA NİRE, KONYA NİRE?
     <br/>
     <br/>
     Eğitim projelerinin en hareketli ve yoğun olanı Yüksek Öğretim (Erasmus) programları. Bu kapsamda 2005’te 1142 öğrenci ve 339 öğretim elemanı yurtdışına gitti. Bu sene rakamın 4 bini geçeceği tahmin ediliyor. Program aslında çift taraflı değişimi ifade ediyor. Nitekim 2004-2005 akademik yılında ülkemize 289 yabancı öğrenci geldi. Bu sene de en az bin gencin Türkiye’ye gelmesi bekleniyor.
     <br/>
     <br/>
     Selçuk Üniversitesi Uluslararası İlişkiler Bölümü’nde bir yarıyıl eğitimlerini (4-6 ay) sürdüren 13 Polonyalı, bir Slovakyalı öğrencinin de ilginç hikayeleri var. Konya’da okuyan öğrencilerden Ania Mazursky (23) “Türkiye ikinci evimiz gibi oldu.” diyor. Yılbaşında bir Türk profesörün ailesiyle yer sofrasında yedikleri yemek, ezan sesi ve müezzinlerini tanıdıkları Konya onları çok etkilemiş.
     <br/>
     <br/>
     AVRUPA İLE TÜRKİYE’NİN BİRBİRİNE İHTİYACI VAR
     <br/>
     <br/>
     Ania, Atatürk reformlarını, Türk toplumunun demokrasiye ve dünyaya açıklığını Türkiye’ye gelmeden öğrenmelerinin imkânsız olduğunu söylüyor. “Ortadoğu, Akdeniz, Batı ve İslam; belki de kültürlerin ve medeniyetlerin buluştuğu yer burası.” diyor Türkiye için. Muhafazakâr yapısına rağmen Konya’yı Kuzey Polonya’daki kasabası Szczecin kadar sevdiğini söylüyor: “Türkiye’nin Avrupa’ya olduğu kadar, Avrupa’nın da Türkiye’ye ihtiyacı var. İslam ve kadına karşı ayrımcılık önyargıları, hatta terörizm yakıştırmalarıyla geldiğim ülkenizde çok şey öğrendim. Çok şey de öğrettim. Bazen kendimi Polonya elçisi gibi hissettiğim bile oluyor. AB’ye üye olsanız da olmasanız da dostluklar ve eğitim değişimleri sürmeli.”
     <br/>
     <br/>
     Yüksek Öğretim (Erasmus) Programı kapsamında Türk öğrenci akınının olduğu ülkelerden biri 38 milyon nüfuslu Polonya. Maltepe Üniversitesi son sınıf öğrencisi Çağla Tuğba Dortluoğlu (22) 200 Türk gencin tercihi olan Varşova’da 4 aydır psikoloji eğitimi alıyor. İki ülke arasındaki farklılıkları kültür geceleri düzenleyerek aştıklarını anlatan Dortluoğlu, baklava, pişmaniye, cezerye, helva ve Türk kahvesinin çok beğenildiğini belirtiyor. Dortluoğlu “Onlar da bizim kadar Avrupalı olmak için uğraşıyor. Ülkelerinin kimliğini korumak onların da derdi. Ancak inanılmaz bir ekonomik dönüşüm yaşıyorlar.” diyor.
     <br/>
     <br/>
     Eğitim ve Gençlik Programları sayesinde yurtdışına giden binlerce gencimiz ve eğitimcimiz, geriye özgüven kazanarak, dünyayı tanıyarak dönüyor. Üyelik yolu uzun ve çileli olsa da Türkiye’den Avrupa’ya, Avrupa’dan Türkiye’ye bir gençlik yürüyüşü başladı bile.
     <br/>
     <br/>
     AB’DEN EĞİTİME 13,6 MİLYAR AVROLUK HİBE
     <br/>
     <br/>
     AB Eğitim ve Gençlik programlarının tarihi 1957 Roma Anlaşması’na kadar uzanıyor. İlk ortak eğitim faaliyetlerine 30 yıl önce başlayan Avrupa ülkeleri, bu programları 1995’te Socrates-Genel Eğitim, Leonardo Da Vinci-Mesleki Eğitim ve Youth-Gençlik olmak üzere üç başlık altında birleştirdi. İlk dönemde (1995-1999) eğitime 1,9 milyar avro hibe finansman sağlayan topluluk, bir milyon kişiye bir ülkede eğitim, proje üretme, staj yapma imkanı sağladı. Türkiye’nin resmî olarak 1 Nisan 2004’ten itibaren katılmaya başladığı programlar çerçevesinde 2000-2006 yılları için 3,6 milyar avro ayrıldı. Bu yıl sonunda hibe fonlar sayesinde 2 milyon öğrenci, öğretim üyesi ve genç kendilerini yeni bir kültür ve eğitim ortamı içinde ispat etme fırsatı yakalayacak. AB’nin önümüzdeki 7 yıl için belirlediği hedefleri de büyük.
     <br/>
     <br/>
     Toplam 31 ülkenin eğitim sistemini tüm Avrupa’da farklı bir sinerji ile işler hale getirecek programlar “yediden yetmiş yediye herkese, her yaşta eğitim” felsefesine dayanıyor. Ayrılan hibe miktarı ise 13,6 milyar avro olacak. Türkiye’den üç yılda yaklaşık 42 bin kişinin eğitim programlarından yararlanması bekleniyor. Avrupa ülkelerini tanıma, yabancı dil öğrenme, farklı kültürlerle buluşma ve Türk kültürünü Avrupa’ya anlatma şeklinde özetlenecek bu hareketlilik on binlerce genci AB’ye taşıyacak.
     <br/>
     <br/>
     AB’NİN GÖRME ÖZÜRLÜ AHMET’İ VAR
     <br/>
     <br/>
     Ahmet Üstünel 25 yaşında ve bir görme özürlü. AB projeleri kapsamında yurtdışına çıkan ilk özürlü aynı zamanda. Altı ay boyunca başka bir ülkede yaşamayı seçti. Parıltı Derneği’nin gönüllü çalışanı iken şimdi AB gönüllülük hizmeti kapsamında Varşova’da çalışıyor. Bir ay önce geldiği ülkede güçlük çekmemek için Brail alfabesiyle adres, isim, numara sormayı öğrenen Üstünel, “Kaldırımların ve şehrin bu kadar düzenli olabileceğini düşünmezdim.” diyor. Bir gün kütüphanede, iki gün okulda ve iki gün rehabilitasyon merkezinde gönüllü olarak çalışan Ahmet, Körlere Yeni İş Kooperatifi isimli kuruluşta yüzde 80’i görme özürlü gönüllüler ile tecrübelerini paylaşıyor. Boğaziçi Üniversitesi Psikoloji Bölümü mezunu Üstünel, görme engellilere yemek pişirme, sanat, bilgisayar ve seramik kursu gibi çok çeşitli aktivitelerin sunulduğunu belirterek, “Bizde özürlüler toplumdan izole ediliyor, burada hayatın içine çekiliyor.” diyor. Gençlik Programı kapsamında yer alan Avrupa Gönüllü Hizmeti (Eylem 2) yaşı 18 ile 25 arasındaki gençlere eğitimli olup olmadıklarına, yabancı dil bilip bilmediklerine bakmaksızın benzersiz imkânlar sunuyor. Merkez Başkanlığının internet sitesinden (www.genclik.gov.tr) ulaşılabilecek listelerden gençler istedikleri bir ülkede gönüllü arayan sivil toplum kuruluşlarına başvurarak kabul edilmeleri halinde 6 ile 12 ay arasında hem çalışma, hem gittikleri ülkenin dilini öğrenme hem de benzersiz bir yurtdışı tecrübesi edinme fırsatı kazanıyor. Engelli gençler için de 3 hafta ile 6 ay arasında kısa dönemli yerleşimler düşünülmüş.
     <br/>
     <br/>
     TÜRK ÖĞRENCİLER HANGİ AVRUPA ÜLKELERİNE GİTTİ?
     <br/>
     <br/>
     2004-2005 akademik yılında 1142 Türk öğrenci Erasmus Öğrenci Değişimi’nden yararlandı. 46 üniversiteden 21 değişik AB ülkesine gerçekleşen değişim programı kapsamında en çok ilgiyi yüzde 28,6 ile Almanya gördü. Hollanda yüzde 12 ile ikinci, Fransa yüzde 9 ile üçüncü sırada yer aldı. Aynı yıl ülkemize AB ülkelerinden 289 yabancı öğrenci geldi.
     <br/>
     <br/>
     Erasmus programı (üniversiteler arası değişim)  kapsamında Türkiye istatistikleri şöyle:
     <br/>
     <br/>
     2003-2004                    2004-2005  	 2005-2006**
     <br/>
     <br/>
     Türk öğrenci (giden) 				125			1.142		3.300
     <br/>
     <br/>
     Avrupalı öğrenci-üniversite (gelen)		17			289		985
     <br/>
     <br/>
     Katılan Türk üniversitesi sayısı		15			65		83
     <br/>
     <br/>
     Öğretim elemanı (giden)			 - 			450		750
     <br/>
     <br/>
     * Kullanılan bütçe 4.3 milyon Euro --  ** Beklenen
     <br/>
     <br/>
     <br/>
     PROJE KAPSAMINDA KULLANDIRILAN PARA
     <br/>
     <br/>
     Türkiye’nin Avrupa Komisyonu ile imzaladığı anlaşmalar kapsamında eğitim projeleri için kullandırdığı fonlar:
     <br/>
     <br/>
     Yıl          Ödenek miktarı         Avrupa Komisyonu
     <br/>
     <br/>
     (Euro)	            Destek Oranı
     <br/>
     <br/>
     2004 		18.9 milyon	%78
     <br/>
     <br/>
     2005 		30.9 milyon 	%65
     <br/>
     <br/>
     2006 		39.1 milyon	%64
     <br/>
     <br/>
     Kaynak: Ulusal Ajans
     <br/>
     <br/>
     HANGİ PROGRAMLAR VAR? NE NEDİR?
     <br/>
     <br/>
     Genel Eğitim Programı (Socrates):
     <br/>
     <br/>
     www.socrates.gov.tr
     <br/>
     <br/>
     Mesleki Eğitim Programı
     <br/>
     <br/>
     (Leonardo da Vinci):
     <br/>
     <br/>
     www.leonardo.gov.tr
     <br/>
     <br/>
     Gençlik Programı (Youth):
     <br/>
     <br/>
     www.genclik.gov.tr
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23869), [web.archive.org (arşiv bağlantısı)](http://web.archive.org/web/20070609102713/http://www.aksiyon.com.tr:80/detay.php?id=23869)
