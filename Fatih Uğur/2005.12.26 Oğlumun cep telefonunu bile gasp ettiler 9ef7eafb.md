# Oğlumun cep telefonunu bile gasp ettiler

*Fatih Uğur 2005.12.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kayıt dışı cep telefonlarının kayıt altına alınma işlemi tamamlandı. Telekomünikasyon Kurumu (TK) bu operasyon sonunda 19 milyon cihazı kayıt altına aldı. TK Başkanı Tayfun Acarer, cep telefonlarının artık sosyal bir yara hâline gelen kapkaç ve hırsızlığın hedefi olamayacağını söylüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607203537im_/http://www.aksiyon.com.tr/resim/577/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye'deki yaklaşık 20 milyon GSM telefonunu kayıt altına almak için Telekomünikasyon Kurumu'nun başlattığı operasyon tamamlandı. Kayıt dışı cep telefonu cihazlarının kayıt altına alma işlemlerinin gayri resmi ilk sonuçlarına göre 19 milyona yakın telefon beyaz listeye alındı. İki haftalık operasyon sürecini Aksiyon'a değerlendiren Telekomünikasyon Kurumu Başkanı Tayfun Acarer, yaklaşık 1 milyonun üstündeki cep telefonunun şimdilik gri listeye alındığını, önümüzdeki hafta sonu itibariyle görüşmeye kapatılacak cihazların kesin olarak belirleneceğini açıkladı. Mevcut haliyle 1 milyon cihazın çoğunun sisteme dahil edileceğini hatırlatarak, "Birkaç yüzbinin üzerinde telefonu daha beyaz listemize dahil edeceğiz. Şimdi gri listedeki 1 milyon abonenin operatörlerce yeniden sorgulaması yapılıyor. Bunların bir kısmı sistemde aktif değil, bir kısmı cihazını kullanmayacağını belirtiyor. Ocak 2006'ya kalmadan siyah listemiz netleşecek ve bu telefonlar kesinlikle bloke edilecek." diyor.
   <br>
    <br>
     Savcılıkların Telekomünikasyon Kurumu'na bildirdiği kayıp ya da çalıntı ihbarları çerçevesinde 23 Aralık itibariyle 10 bin cihaz görüşmeye kapatıldı. İhbarlara göre bu sayı artacak. Ancak kara listeye giren kapatılacak telefon sayısı 1 milyonun altında olacak. Kullanıcılar tarafından kayıt edilmeyen cihazların büyük bir kısmının eski ve kullanılmayan telefonlardan oluştuğuna işaret eden Acarer'in verdiği bilgiye göre, operatörlerin 3 bin kişi üzerinde yaptığı anket çalışmasında, "Artık başka operatörün abonesiyim, makineden bıktım, cihazım rafta artık kullanmayacağım." gibi cevaplar alınmış. Abone ve aktivasyon merkezlerindeki kuyruklarda 200 bin kişi kayıt altına alınırken kalan abonelerin yüzde 98'i cep telefonuna gelen kısa mesajla (SMS) kaydedilmiş.
     <br/>
     <br/>
     Bütün eleştirilere ve aksaklıklara rağmen Telekomünikasyon Kurumu'nun kayıt dışı cep telefonu ile mücadelesinin sonuç verdiğini hatırlatan Tayfun Acarer, sosyal bir yara hâline gelen kapkaç ve hırsızlık olaylarında cep telefonlarının artık bir emtia (alınır satılır mal) olmaktan çıktığını kaydediyor: "Dünyanın hiçbir yerinde bir yılda 7 kişinin öldüğü, 600'den fazla yaralanma olayının olduğu bir ülke yok. Kendi oturduğum semtte telefonu çalacaklar diye arabamı bile kilitliyordum. Bölge müdürümün elinden İstanbul'un göbeğinde cep telefonunu çalmışlar. Yara kangren hâline gelmişti. 20 milyon cihazdan bahsediyoruz. Cihaz başına ortalama 250 dolardan 5 milyar dolar eder. Hadi siz bunun yüzde 10 fazlası eksiği deyin ama bu kadar büyük bir para kapkaçı, hırsızlığı teşvik edecek şekilde sokakta dolaşıyordu. Şimdi hırsız eline cihazı almaktan kaçınacak, çünkü izlenmesi ve yakalanması şu anda daha kolay. Biz cep telefonlarını emtia olmaktan çıkardık. Sokaktaki adamın cebinde 100 milyon lira bulamazsınız ama elinde 1 milyar liralık makine vardı. Ve bunu alan-çalan anında nakite çevirebiliyordu. Bu devir kapandı."
     <br/>
     <br/>
     Tayfun Acarer'in Telekomünikasyon Kurumu başkanı olmadan önce kapkaç ile ilgili yaşadığı örnekler de var. Geçen sene İstanbul Ataköy'de oğlu Emre'nin elinden 200 milyonluk cep telefonunun bir kapkaç ve gasp çetesince alındığını anlatan Acarer, ailesini derinden etkileyen olayı şöyle aktarıyor: "Yanında 10 milyon lira para ve cep telefonu varmış. Gırtlağınıza bir bıçak dayandığını ve elinizden telefonunuzun alındığını düşünün. Allah korusun itiraz etse belki başına başka kötü şeyler gelecekti."
     <br/>
     <br/>
     12 Temmuz itibariyle 36 milyon cihazın 20 milyonu şüpheliydi. Bunların 16 milyonu fiili abone olarak tahmin ediliyordu. Ancak bugün 19 milyon telefon beyaz listeye girdi. Bunu medya, sivil toplum kuruluşları ve duyarlı vatandaşların başarısı olarak değerlendiren Acarer, "Bu çok önemli bir başarı. Dünyada bu kadar kısa sürede bu kadar büyük bir cep telefonu kayıt operasyonu olmamıştır." diyor. Acarer, savcılık ve emniyetten aldıkları kapkaç istatistiklerine göre Ağustos 2005'ten itibaren cep telefonu kaynaklı suçlarda yüzde 85 oranında düşüş yaşandığına işaret ediyor.
     <br/>
     <br/>
     1 Ocak 2006 itibariyle ihbar merkezinin kayıt işlemleri başlayacak. Abonelere geçilecek SMS ile hangi telefon numarasının hangi IMEI (elektronik kimlik numarası) kullandığı kayıt altına girecek. Kredi kartlarında olduğu gibi abonelere şifre verilecek. Kayıp, çalıntı ya da gasp hâlinde abone bu şifre ile ihbar merkezini arayarak telefonunun başkaları tarafından kullanılmasını engelleyebilecek. Bu sayede gasp edilen telefonlar anında bloke edilecek. Acarer'e göre bundan sonraki aşamada cep telefonlarını alışveriş ya da vergi ödemek, maç ya da sinema bileti almak için kullanma devri başlayacak. Daha da önemlisi 42 milyon abone sokakta gönül rahatlığıyla dolaşabilecek.
     <br/>
     <br/>
     CEP TELEFONU OPERASYONUNUN SON RAKAMLARI
     <br/>
     <br/>
     Mesaj gönderilen telefon: 20 milyon
     <br/>
     Kayıt altına alınanlar: 19 milyon*
     <br/>
     Gri listedeki telefon sayısı: 1 milyon*
     <br/>
     Görüşmeye kapatılan telefon sayısı: 10 bin (23 Aralık itibariyle)
     <br/>
     Abone başına alınan bedel: 5 YTL
     <br/>
     Aktivasyon ve abone merkezlerinden kayıt olanlar: 200 bin*
     <br/>
     * Yaklaşık
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23087), [web.archive.org (arşiv bağlantısı)](http://web.archive.org/web/20070607203537/http://www.aksiyon.com.tr:80/detay.php?id=23087)
