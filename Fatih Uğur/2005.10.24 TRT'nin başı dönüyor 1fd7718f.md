# TRT’nin başı dönüyor

*Fatih Uğur 2005.10.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eski genel müdür Şenol Demiröz’ün ağustosta emekliliğe ayrılmasından sonra başlayan genel müdürlük yarışı kızıştı derken, geçen haftaki gözaltıların ardından TRT’deki suiistimal ve yolsuzluk iddiaları tekrar gündeme geldi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405143739im_/http://www.aksiyon.com.tr/resim/568/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye Radyo Televizyon Kurumu’nda (TRT) sular durulmuyor. Eski genel müdür Şenol Demiröz’ün ağustosta emekliliğe ayrılmasından sonra başlayan genel müdürlük yarışı kızıştı derken, geçen haftaki gözaltıların ardından TRT’deki suiistimal ve yolsuzluk iddiaları tekrar gündeme geldi. Önceki hafta Radyo Televizyon Üst Kurulu (RTÜK) üyelerinin karşısına çıkarak ter döken 50 adayın içinde yer alan TRT Genel Müdür Müşaviri ve Televizyon Daire eski Başkanı Muammer Göz, rüşvet ve yolsuzluk iddialarıyla gözaltına alındı. Göz, savcılıktaki sorgusunun ardından dizi alımında yolsuzluk iddiasıyla tutuksuz yargılanmak üzere serbest bırakıldı.
   <br>
    <br>
     Yerli dizi alımındaki tartışmalar Aksiyon’un 551. sayısında kapaktan duyurduğu TRT dosyasında da geniş şekilde ele alınmıştı. İlk olarak AK Parti Balıkesir Milletvekili Turhan Çömez’in film ve dizi alımı ile ilgili soru önergeleriyle gündeme gelen iddialar aylarca cevapsız kalmıştı. Sonra da tıpkı eski dönemlerde olduğu gibi Şenol Demiröz’ün görev süresince de suiistimaller yaşandığı konuşuldu. Muammer Göz’ün gözaltına alınmasından sonra ortaya atılan iddialar ise adeta TRT’de suların hâlâ durulmadığını ve iddiaların doğruluğunu kanıtlıyor. Bir kurum çalışanının deyimiyle ‘iç hesaplaşma’ sürüyor. Zaten Göz de “Beni TRT genel müdürü adayı olduğum için yıpratmak istiyorlar.” diyerek bunun sinyalini verdi.
     <br/>
     <br/>
     Demiröz’ün görev yaptığı 2004’te 712 yabancı film için 19,6 milyon dolar, 35 ayrı dizinin 738 bölümü için ise 1 milyon 583 bin dolar ödendi. Dizilerin içinde rüşvetle yayına konduğu iddia edilen ‘Dönme Dolap’ da vardı. Bu diziye 50’şer dakikalık 13 bölüm için toplam 1,2 trilyon ödenmiş. Görünen o ki kurumda ahbap çavuş ilişkilerine konu olan diziler, dizilere danışmanlık yapanlar daha uzunca süre yazılıp soruşturulacak. Bütün olumsuzluklara rağmen TRT yeni genel müdürünü aramaya devam ediyor. RTÜK mülakatlarına katılan genel müdür adaylarının meslekleri ve kimlikleri kadar kurumun yıllardır üstünden atamadığı yolsuzluk ve usulsüzlük iddialarına dayanan kampanya ve söylemleri de dikkat çekiyor. TRT’nin yeni patronluğu için aday olanların arasında en çok öne çıkan isimler Devlet Planlama Teşkilatı’ndan Kemal Madenoğlu, bir önceki dönem adaylarından Mustafa Ruhi Şirin, halen TRT Genel Müdür Yardımcılığı görevini sürdüren Muhsin Mete, Türkiye Satranç Federasyonu Başkanı Ali Nihat Yazıcı, Kocaeli İletişim Fakültesi Dekanı Haslet Çomak, Ali Güney ve RTÜK denetçisi Cengiz Özdiker.
     <br/>
     <br/>
     Kurum dışı adaylar
     <br/>
     <br/>
     RTÜK üyelerinden üç ismin belirlenip Başbakanlığa gönderilmesinden sonra süreç daha da hızlanacak. Meclisin yaz tatilindeki ara oturumlarında kanunlaşan yeni RTÜK kanunu çerçevesinde altısı AK Parti, üçü CHP tarafından önerilen üyeler, bugüne kadar kararları oy birliği ile aldı. TRT genel müdürü adaylarının belirlenmesi için RTÜK’ün sunacağı üç ismin dışında Başbakanlık’ın doğrudan dışardan sunacağı isimler de bekleniyor. Ankara kulislerinde, AB Daimi Temsilcisi Oğuz Demiralp, Kültür Bakanlığı Müsteşarı Mustafa İsen, Muhittin Atilla Kaya, Mustafa Özer gibi sürpriz isimlerin bile dışardan aday gösterilebileceği konuşuluyor. TRT’nin gizli adaylarının içinde Başbakanlık’ta çalışan birkaç kişinin de adı geçiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22726), [web.archive.org (arşiv bağlantısı)](http://web.archive.org/web/20070405143739/http://www.aksiyon.com.tr:80/detay.php?id=22726)
