# Ziraat'in ekranlarını kim kilitledi?

*Fatih Uğur Bilinmeyen-tarih*

<div>
 <font>
  <img border="0" height="1" src="/web/20041213073035im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041213073035im_/http://www.aksiyon.com.tr/resim/517/50.jpg" vspace="5"/>
  </p>
 </font>
 <font class="content">
  Ziraat Bankası’nda yaşanan sistem arızası bilişimci ve bankacıların gündeminden düşmüyor. Sorunun kaynağı ise bulunamadı. Birbirinden ilginç iddia ve cevaplar konuşuluyor.
 </font>
 <p>
  <font class="content">
   Ziraat Bankası’nın yazılımlarını değiştirmek için yürüttüğü bilgi işlem operasyonunda yaşanan kriz ve aksaklıklar bankacılık ve bilişim sektöründe tartışılmaya devam ediyor. Sistem değişikliğinin yol açtığı yavaşlama dolayısıyla 5 milyon 700 bin emekli, maaş alırken üç dört gün boyunca mağdur olmuştu. Bankadaki olaylarla ilgili en yetkili isimlerin yaptığı açıklamalar, tarafları ve  kamuoyunu rahatlatmış değil. İnternet siteleri ve bilişim portallarında her gün yeni bir iddia gündeme geliyor.
   <br/>
   <br/>
   Türkiye Bilgisayar ve Programcılar Derneği Başkanı Yılmaz Sönmez, sistemin yavaşlamasıyla birlikte gerçekleştirilen müdahalelerde yabancı bilişim uzmanlarının devreye sokulmasını eleştiriyor. Oracle’ın getirttiği Fransız ekibini hatırlatan Sönmez, “Ziraat Bankası, sistemini Türk mühendislerine ve veri tabanı uzmanlarına teslim etmeliydi. Bu, Oktay Babuna hikayesi gibi bir şey. Siz en hassas bilgilerin, devletin tüm üst kademesine ait adreslerin, para hareketleri gibi kritik bilgilerin kayıtlı olduğu veri tabanını yabancılara açıyorsunuz. Yazılımcılar her yaptıkları işte bir kopya alır. Şimdi sormak lazım, devletimizin her kademesinden pek çok bürokrata ait veriler acaba yabancı ellere mi geçti? ”
   <br/>
   <br/>
   Milyon dolarlar çöpe atıldı iddiası
   <br/>
   <br/>
   İş bu tür iddialarla sınırlı kalmadı. Bankanın yazılım ve sistem değişikliği kararıyla milyon dolarları çöpe attığı da ileri sürüldü. Başka bir iddia ise Yeni Türk Lirası’na geçiş hazırlıkları nedeniyle sorun yaşandığıydı. Peki, binden çok şubesiyle işlem hacmi ve müşteri bazında Türkiye’nin en büyük bankası sayılan Ziraat Bankası’nda gerçekten iddia edilen şeyler yaşandı mı?
   <br/>
   <br/>
   Banka Genel Müdürü Can Akın Çağlar’ın “Bütün emeklilerimizden özür diliyoruz” diye duyurduğu olaylar zincirinin farklı milatları var. En önemlisi, kamu bankalarının yazılım ihtiyacını karşılamak için Finansal Teknoloji Hizmetleri AŞ (Fintek) isimli şirketin 2001 yılında kurulmasıyla başlıyor. Fintek, Kemal Derviş’in Türkiye’ye gelmesiyle gündeme oturan, kamu bankalarının özelleştirilmesi sürecinde kuruldu. Şirketin kurulmasıyla birlikte Halkbankası ve Ziraat Bankası’nın piyasaya yaptırdığı bütün  bilişim ve bankacılık servis işleri kamu eline geçti.
   <br/>
   <br/>
   Halkbankası’nın 800 şubesiyle ilgili otomasyonu Fintek kurulmadan önce, Koç Sistem ile tamamlayan Spark Yazılım’ın sahibi Mehmet Aksayan, o günlerde yaşananları şöyle anlatıyor: “Yazılımların müşteri tabanlı olduğunu düşünmüyoruz. Profesyonel bir paket ortaya koyacağız dendi. Dışardan alınan bütün otomasyon hizmetleri, yazılım işleri durduruldu. Bir süre sonra bu işten vazgeçildiğini öğrendik.”
   <br/>
   <br/>
   Bu gelişmeler yaşanırken Fintek’te genel müdürlüğe halen görevini sürdüren Ali Araz getirildi. Bu aşamadan sonra Ziraat Bankası merkezli olmak üzere kamu bankalarına sağlanan bilişim hizmetleri açısından yeni ve hızlı bir döneme geçildi. Fin@rt gibi başarılı bir programın oluşturulması ve çeşitli otomasyon projeleri gündeme geldi.
   <br/>
   <br/>
   Sistemde çökme olmadı
   <br/>
   <br/>
   Halkbankası’na da hizmet veren Fintek önce Ziraat’in bankacılık sisteminin merkezileştirilmesine yoğunlaştı. Veri tabanının işletilmesi ve müşterilere özgü yeni hizmetler sunulması için dünya yazılım devlerinden Microsoft’un SQL (server) veri tabanı yönetim sisteminin kullanılmasına karar verildi. İş hacminin büyümesine karşın veri tabanının yetersizliği ve performans eksiklikleri nedeniyle bundan vazgeçilerek başka bir yazılım devi Oracle’ın 10 G adlı sisteminin kullanılması kararlaştırıldı. İki ay önce alınan bu karar doğrultusunda bankanın bilgisayar sisteminin merkezileştirme çalışmalarına hız verildi.
   <br/>
   <br/>
   17-18 Ekim tarihlerine kadar 493 şubenin veri tabanı Oracle’a aktarıldı. Son haftada o güne kadar Microsoft’la çalışan yaklaşık 700 şubenin verileri de aynı sisteme dahil edilmek istendiğinde sorun ortaya çıktı. Ekranlar kapandı. Emekliler gün boyu süren uzun kuyruklarla karşı karşıya kaldı. Banka ve yazılım şirketi yetkililerinin verdiği bilgiye göre problemlerin çoğu ilk üç günden sonra çözüldü. Ancak çözüldü denen sorunlar, bankacılık ve bilişim platformlarında yepyeni tartışmalara kapı araladı.
   <br/>
   <br/>
   Bankanın son yaptığı operasyonda görev alan Linux yazılımcısı Ali Erdinç Köroğlu’na göre, şubelerin sisteme eklendiği gece veri tabanında oluşan indeksi bozuk tablo nedeniyle hatalı kopyalamalar başlamış ve bankadan maaş alacak emeklilerin işlem yaptığı gün bu sorun aniden patlak vermiş. Sistemde bir çökme meydana gelmemiş. Mail gruplarında süren tartışmalara cevap veren Köroğlu, “Ne ben, ne Prosoft, ne Koçsistem ne de RedHat hiçbir şeyi yüzümüze gözümüze bulaştırmadık.” diyor.
   <br/>
   <br/>
   Yeni Türk Lirası’na geçişte hata yapılmasın
   <br/>
   <br/>
   Bankacılık Düzenleme Denetleme Kurumu bilirkişilerinden Mehmet Aksayan ise farklı bir noktaya dikkat çekiyor: “YTL’ye geçişle birleşen zaman stresi hata yapılmasına neden oldu. Test etme imkânının ve yeterli zamanın bulunamaması nedeniyle böyle bir sıkıntı yaşandığını düşünüyorum. Böyle sorunlar ortaya çıkarabilir. Biz de bu sorunları yaşamamak için uzun vadeli planlar ve testler yapıyoruz.” Aksayan’ın bankacılık sistemine yönelik bir de uyarısı var: “Tasfiye sürecindeki diğer bazı bankalar ile kamu bankalarında YTL’ye geçişte de problemler yaşanabilir! Zaman stresi, yazılımcılara hata yaptırabilir. Bankalar bu çalışmalara bir yıl önce başladı. Ancak konunun titizlikle takibi şart.”
   <br/>
   <br/>
   Sorulara en düşündürücü cevaplardan birini Boğaziçi Üniversitesi’nden yazılımcı Bülent Mürtezaoğlu veriyor: “Almanya’nın Mernis Projesi’ndeki kolay erişilebilirlikten yararlanıp önce vatandaşlık numaralarını alması, sonra gurbetçilerin Türkiye’deki emlak, hesap işleriyle ilgili detaylara ulaşmasıyla yaşanan krizin benzeri Fransa ile Türkiye arasında da yaşanabilir.”
   <br/>
   <br/>
   Oracle Türkiye yetkililerinin Ziraat Bankası’ndaki gelişmelere verdiği cevaplar suçlamaları reddeder nitelikte: “Sistemde bir göçme olmadı. Yeni şubelerin devreye alınmasıyla sistem yavaşladı. Sorun ekran kapatılarak çözüldü. Fransızlar geldi, bilgileri aldı gitti, iddiaları anlamsız. Sektörün ithalat temelli olması nedeniyle zaten hep yabancı bilişimci arkadaşlar gelip gidiyor. Yabancılar Türkiye’ye bugün gelmedi. Her zaman bu tip operasyonlar gerçekleştirilir. Üstelik bankanın sistem değişimi dün başlayıp bugün biten bir şey değil. Ağustostan itibaren çalışma başlamıştı. YTL’ye geçiş sürecinin olayla hiçbir bağlantısı yok. Bu ayrı bir proje.”
   <br/>
   <br/>
   Bütün bu tartışmaların sonucunda ortaya konan ve bilinen şeyler var. Öncelikli olarak iddia edildiği gibi bankanın sistemi çökmedi. Genel Müdür Çağlar’ın ifadeleriyle eski sistemden vazgeçilip  şubeleri merkeze bağlayan bir sistem devreye sokuldu. Testlerde hiçbir sorun yaşanmadı. Ancak Pazartesi (20 Ekim) günü sisteme çok fazla bilgi girince, yavaşlama oldu ve bazı yerlerde aşırı yükleme dolayısıyla işlemler yapılamaz hale geldi.
   <br/>
   <br/>
   Tek veri tabanı yerine çoklu alternatif
   <br/>
   <br/>
   Fintek yetkililerinin Aksiyon’a verdiği bazı bilgiler ise daha çarpıcı. Öncelikli olarak yazılım değişikliğine milyon dolarlar harcanıp, devletin zarar ettiği iddiaları kesin bir dille yalanlanıyor. Bankacılık işlemlerinin merkezileştirilmesi için Microsoft’un SQL veri tabanı sistemi kullanıldığında bilgiler tek bir bilgisayar üstünde tutuluyordu. Afet, saldırı gibi durumlarda sistemin göçmesi halinde geri dönüşler, saatler, hatta günler alabilirdi. Oracle’ın 10G programı ise bu riski ortadan kaldırıp tek bir veri tabanı yerine birden çok bilgisayarda saklanabilen veri tabanı sistemi oluşturma alternetifi verdi. Değişikliğin ana nedeni buydu. Dakikada 4 bin, günde 1 milyonun üstünde işlem yapan tek banka Ziraat. İnternet bankacılığına geçiş, kredi kartı, YTL’ye hazırlık bankanın öncelikleri arasındaydı. Ancak merkezileştirme projesi ayrı olarak yürütülüyordu.
   <br/>
   <br/>
   Yaşanan krizi yakından takip eden bir Fintek yetkilisinin sözleri ise daha düşündürücü: “Kamu bankalarının bugüne kadar otomasyon ve yazılım değişimi için ödedikleri paralara bir bakılsın. Şimdi bugüne kadar en büyük bankalardan birine teknik hizmet satacakların işleri bozulacak. Çünkü bu işi kamu bankaları adına yapabileceğini ortaya koyan bir şirket var. Pasta gitti; bunca tartışmanın nedeni bu?”
   <br/>
  </font>
 </p>
</div>


## Yorumlar

### Cenk Kurt, 07-Kasım-2004
> Sorumlular neden istifa etmiyor?: 
> Ziraat Bankası gibi dev bir kuruluşun üç gün hiç çalışmamasından, iki gün çok yavaş çalışmasından doğan yaklaşık 120 trilyon TL'lik zararı kim, nasıl karşılayacak? Zarar hanesine yazılan bu miktarın cüz'î bir kısmıyla sistemi güçlendirmek yerine böyle büyük bir hata yaparak Ziraat Bankası'nı zarara sokan Fintek'in genel müdürü neden istifa etmiyor? Bu işten kârı ne? Neden bu tür haberlerin üzerine gidilmiyor? Bunlar  başka tür hortumcu. Vizyonu olmadığı için devleti batıran hortumcular.

Kaynak: [www.aksiyon.com.tr](http://www.aksiyon.com.tr:80/detay.php?id=17604&yorum_id=1), [web.archive.org (arşiv bağlantısı)](http://web.archive.org/web/20041213073035/http://www.aksiyon.com.tr:80/detay.php?id=17604&yorum_id=1)
