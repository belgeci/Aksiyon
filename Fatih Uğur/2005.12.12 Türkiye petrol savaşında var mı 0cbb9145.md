# Türkiye petrol savaşında var mı?

*Fatih Uğur 2005.12.12*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117135902im_/http://www.aksiyon.com.tr/resim/575/34.jpg" vspace="5"/>
   <!--- Resim Burada ---------->
  </p>
 </font>
 <font class="content">
  İki hafta önce Kuzey Irak'ta Türkiye sınırının 16 kilometre güneyinde üç kuyuda petrol sondajına başlandı. Neçirvan Barzani'nin Kuzey Irak petrolleri bizimdir açıklamasından sonra gözler bölgedeki petrol aramalarına çevrildi. Petrol uzmanları, asıl amacın Kerkük petrollerini gözden kaçırmak olduğuna dikkat çekiyor.
 </font>
 <p>
  <font class="content">
   Kerkük petrolleri kimin? Irak'ta Amerika Birleşik Devletleri ve İngiltere'nin müdahalesiyle Saddam Rejimi'nin yıkıldığı günden beri bu sorunun cevabı aranıyor. Dünyanın en büyük ikinci rezervi olan, 112 milyar varillik ham petrolün üzerine kurulu bir ülke Irak. Bölgenin petrolü, hafif ve sülfürü az olmasından dolayı üstün kalitede kabul ediliyor.
   <br>
    <br>
     Yüzeye yakın olması ve üretim maliyetlerinin 2 dolarlara kadar düşmesi nedeniyle dünyanın en kolay petrol işleme-çıkartma alanları da burada yer alıyor. Son Irak Savaşı öncesine kadar Birleşmiş Milletler’in (BM) 'petrol karşılığı gıda' programı dahilinde günlük 2 milyon varil petrol ihraç ediliyordu.
     <br/>
     <br/>
     Bulunan petrol Barzanilerin mi Irak'ın mı?
     <br/>
     <br/>
     Bugün Irak'ta yaşanan istikrarsızlık kuşkusuz petrol arama, üretim ve nakillerini olumsuz etkiliyor. İhraç edilen petrol miktarı ortalamasının 5 yıl içinde günlük 6 milyon varile çıkarılması hedefleniyor.
     <br/>
     <br/>
     Bölgedeki petrolün hem kalitesi hem işleme çıkarma maliyetleri açısından en önde yer alan rezervleri Kerkük'tekiler. Son günlerde sıkça dile dolanan Kerkük ve çevresinde bilinen haliyle 30 milyar varillik rezerv var. Varili 50 dolardan hesaplandığında rezervin bugünkü ekonomik getirisi 1.5 trilyon dolar yapıyor. Elbette ki petrol, Irak'ta tek başına ekonomik bir getirinin sembolü değil. Bugünlerde belki de ekonominin dışında siyasi, politik, stratejik tanımlamalarla yan yana daha çok anılıyor.
     <br/>
     <br/>
     Irak'ta Kürdistan bölgesel yönetimi sorumlusu Neçirvan Barzani, iki hafta önce bu anlamda bir çıkış yaparak Kuzey Irak'taki petrol kaynaklarının denetimi ile gelirinin tamamen Kürtlere ait olduğunu savundu. Barzani, Silopi'ye 16 kilometre uzaktaki Kabaruk bölgesinde 29 Kasım 2005 Salı günü törenle petrol sondajını başlattı. Norveç merkezli Det Norske Oljeselskap AS (DNO) şirketinin 2 yıldan beri bölgede yürüttüğü arama çalışmalarının ilk meyvesi olarak sunuldu Kabaruk'taki petrol. Bölgedeki tek sondaj noktası, rezerv alanı elbette burası değil.
     <br/>
     <br/>
     İstanbul Üniversitesi'nden Prof. Dr. Şener Üşümezsoy, jeofizikçilerin tabiri ile Zagros- Mezopotamya basini (alan) olarak da bilinen Kuzey Irak'tan İran topraklarına kadar uzanan bölgedeki petrol rezervinin 1.4 trilyon varil olan dünya rezervinin yarısına denk geleceğini söylüyor. Ona göre bu basinin kenar kısımlarında da petrol var. Kuzey Irak'ta Kerkük dışındaki bölgelerde rastlanan doğalgaz ve petrol kuyularının kaynağı işte bu ana hattın etrafındaki oluşumlar. Dünyanın en zengin petrol rezervlerinin bulunduğu bölgenin demografik yapısı içinde sırasıyla Irak Türkmenleri, bir kısmında Kürtler, İran tarafında ise eski Farisiler olarak da bilinen Bahtiyariler ile Zoranlar var. Bugün özellikle Kuzey Irak'ta Türkmen bölgelerine yönelik Kürt nüfus göçü ve demografik hareketliliğinin temelinde de bir hakimiyet mücadelesi yatıyor. Adıyaman'dan güneye giden düzlükten başlamak üzere Kuzey Irak'tan Bağdat'a uzanan bölgede Arap petrollerinin devamı niteliğinde küçük de olsa petrol rezerv alanları bulunuyor. Ancak bu rezervlerin Kerkük, Basra, Buzurgan gibi verimli dev rezervler olduğu iddiası tam bir hayal.
     <br/>
     <br/>
     'Biz dünya petrollerinin merkezindeyiz mesajı'
     <br/>
     <br/>
     Öyleyse Neçirvan Barzani'nin Türkiye sınırında petrol bulunduğunu açıklaması nasıl değerlendirilmeli? Üşümezsoy, Barzani'nin açıklamalarının Türkiye'den çok dünyaya mesaj anlamı taşıdığına inanıyor: "Verilen mesaj açıktır. Irak'ta Kürdistan bölgesel yönetiminin sorumlu olduğu yerler dünya petrol rezervlerinin tam göbeğinde yer almaktadır. Bunun küçüğünü de büyüğünü de biz çıkarıp biz işletiriz, diyorlar."
     <br/>
     <br/>
     Sınırımızın 16 kilometre güneyinde petrol varsa Türkiye topraklarında yok mu? Üşümezsoy'a göre bunun cevabı umut verici, 'Evet var.' Çıkarma maliyetlerinin yüksekliği nedeniyle bölgeye yatırım yapamayan Türkiye petrol fiyatlarının artmasıyla yatırımcı çekmek istiyor. Hiç olmazsa bölgeye daha umutlu bakıyor. Petrol İşleri Genel Müdürlüğü'nün verilerine göre Barzani'nin 3 kuyu açarak duyurduğu bölgeye Türkiye sınırında en yakın petrol arama ve işletme ruhsatları Chevron Texaco'ya verilmiş. Bugüne kadar bölgede petrol çıkarılmamış. 2760-2764 numaralı ruhsat bölgeleri olarak da anılan yerlerde herhangi bir sondaj çalışması yapılmamış. Yakın bölgelerde daha önce petrol devi Shell'in de arama işletme ruhsatı vardı. Shell'in önceki dönemlerde Barzani bölgesinde bugün petrol çıkaran DNO ile işbirliği yaptığı da biliniyor. Mobil'i satın alan PMI ile AOI, Türk Petrolleri gibi onlarca şirket Suriye, Irak sınırlarımız başta olmak üzere Türkiye genelinde bölgesel ruhsatlara sahip. Türkiye'de ruhsat sahibi yabancı şirketlerin burada petrol çıkartmayıp şimdi Kürt gruplarla paylaşmış olabileceği de iddialar arasında.
     <br/>
     <br/>
     Kürt petrolünü Türk şirketleri çıkaracak!
     <br/>
     <br/>
     Irak'ta jeostratejik hamlelerin ardından ülkeler kadar petrol şirketleri de en avantajlı anlaşmaları imzalama peşinde koşuyor. Kimilerine göre dünya petrol fiyatlarının artmasının ardından yeni rezerv alanı arayışına giren Kürtler, Kuzey Irak'ta, dünyanın en zengin ve en kolay çıkarılan petrolü olarak bilinen Kerkük petrollerinin alternatiflerini arıyor. Kürt bölgesinde, Türkiye sınırında yapılan petrol aramalarının sayısında son iki yılda ciddi bir artış var.
     <br/>
     <br/>
     Bölgede iki Türk şirketi de bugünlerde arama amaçlı etüt çalışması yürütüyor. Pet-Oil ile Genel Enerji AŞ adlı Türk şirketleri Kürt bölgesinde petrol bulma umuduyla çalışıyor. Süleymaniye-Erbil arasındaki Taktak Petrol Sahası'nda üretim paylaşım anlaşması imzalayan Genel Enerji AŞ, 25 Şubat 2003'te söz konusu sahayı devraldı. Devir hikayesinin arkasında iki şirketin nüfuz kavgası olduğu ileri sürülüyor.
     <br/>
     <br/>
     Mehmet Emin Karamehmet'in Çukurova Grubu'na bağlı Genel Denizcilik'in bünyesinde yer alan şirket, Avustralyalı petrol devleri adına çalışan bir grubun Kuzey Irak'ta baskı kurmaya çalışması ve rüşvet dağıtması nedeniyle geçen sene zor günler geçirdi. Bölgedeki diğer şirket ise Petholding'e bağlı Pet-Oil. Holdingin yönetim kurulu başkanlığını Güntekin Köksal yapıyor. Şirkette Türk Petrolleri Anonim Ortaklığı'nda çalışmış, Azerbaycan, Yakutski bölgelerinden tecrübeli petrolcüler ve yöneticiler var. Pet-Oil iki yıldır sürdürdüğü arama çalışmaları sonunda sondaj aşamasına geldi.
     <br/>
     <br/>
     Saddam döneminde Celal Talabani'nin daveti üzerine lisans alan ve arama çalışmalarını yürüten iki şirketin bugünlerde en büyük sorunu global petrol oyuncuları. Kuzey Irak'taki petrol yataklarına global petrol oyuncularının Barzani kanalıyla talip olması bölgesel bir petrol savaşına dönüştü. Örneğin Barzani ailesinin ortaklığı olduğu iddia edilen Norveçli DNO şirketi Zaho'da açtığı üç kuyu ile oyuna dahil oldu. Orta ölçekli petrol şirketlerinin gözü de bölgede. Gelişmeler bölgeye bir adım önde giren Türk şirketlerini zorluyor. Ancak petrol uzmanları perde arkasında Kerkük petrollerinin gözden kaçırılmaya çalışıldığına dikkat çekiyor.
     <br/>
     <br/>
     Türkiye gözünü Kerkük’ten ayırmamalı
     <br/>
     <br/>
     'Petrol Sağlama Güvenliği' alanında yaptığı çalışmalarıyla tanınan Yrd. Doç. Dr. Şamil Şen, "Türkiye gözünü Kerkük'ten ayırmamalı." diyor. Türkiye sınırına yakın bölgelerde 'petrol çıkardık' duyurularının temel hedefi, Kerkük'teki petrolün hakimiyet mücadelesinin kime gideceğine ilişkin Türkiye'nin alacağı pozisyonu sarsmak ya da engellemek.
     <br/>
     <br/>
     Kerkük petrollerini açık bir dille 'talep eden' Kürtleri uyaran Irak geçici Anayasası ve geçici hükümeti, Irak sınırları içinde bulunacak petrolün gelirlerinin tüm Irak halkına ait olduğunu söylüyor. Ancak Irak Kürdistan Demokratik Partisi (KDP) ve Irak Kürdistan Yurtsever Partisi'nin (KYP) etkin olduğu bölgelerde çıkacak petrol ile ilgili Kürtlerin farklı umutları var.
     <br/>
     <br/>
     Irak'ta, 15 Aralık'ta yapılacak seçimlerin kendileri için büyük önem arz ettiğini söyleyen KDP lideri Mesut Barzani, 2007'de Kerkük'ün Kuzey Irak'taki Kürt yönetimine bağlanacağını da iddia etmişti. Barzani; Kerkük, Hanekin, Mahmur ve Şingal gibi şehirlerin kendilerine bağlanması ve nihai sınırların çizilmesi için Kürtler'in seçimden galip ayrılmaları gerektiğini sık sık dile getiriyor. Zaho'da petrol çıkarılmasından sonra yapılan açıklamalar hem Bağdat'taki merkezî hükümeti hem de Türkmenlerle birlikte Şii ve Sünni grupları rahatsız ediyor. Bu açıklamalar 'Kürtlerin ayrı devlet kurup petrolü alıp Irak'tan ayrılma" talebi olarak değerlendiriliyor.
     <br/>
     <br/>
     Yıllık 10-12 milyar dolar civarında gelir getiren Kerkük petrollerinin taşınması ve dünya pazarlarına ulaşması konusunda yeni adımlar atan Barzani'nin Uluslararası Denizcilik Örgütü'ne (IMO) Kürdistan bayraklı gemiler için bölgesel bayrak talebi amaçlı başvuru yapması da bu politikalara bağlanıyor.
     <br/>
     <br/>
     Tartışma ve yeni arama çalışmaları hem Kerkük petrollerinin hem de Kerkük-Yumurtalık boru hattının geleceğini etkileyecek nitelikte. Irak 15 Aralık seçimlerine hazırlanırken, perde arkasında global güçlerin de içinde yer aldığı bölgesel ama ciddi bir petrol mücadelesi yaşanıyor.
     <br/>
     <br/>
     19. yüzyılda İngilizlerin ve Rusların Orta Asya'daki nüfuz mücadelesi ilk Büyük Oyun (Big Game) olarak tarih sahnesinde yerini aldı. Alman Gazeteci Lutz Kleveman'ın da dediği gibi şimdi, El Kaide'ye karşı yürütülen savaşla başlayan petrol odaklı  'Yeni Büyük Oyun' yaşanıyor. 'Kara altın' için daha ne kadar kan akıtılacağı bilinmese de, bilinen bir yanı var ki o da halen varolan 850 milyar varil ile keşfedilmesi beklenen 610 milyar varil petrolün ömrü 70 yıla kalmadan bitecek. Ancak kavganın ne zaman biteceği bilinmiyor.
     <br/>
     <br/>
     PETROL PAHALIYKEN REZERVLER EKONOMİYE KAZANDIRILSIN
     <br/>
     <br/>
     Son dönemde Türkiye'nin güneydoğusuna yönelik petrol aramalarında da artış var. Gerek Kuzey Irak’ta gerek Türkiye'de petrol arama konusunda yaşanan hareketlilik petrol fiyatlarının 50 doların üstüne çıkmasıyla doğrudan alakalı.
     <br/>
     <br/>
     Zira daha önce varili 10 dolara satılan petrolün 15-20 dolar maliyetle çıkarılması işletmecilere ekonomik gelmiyordu. Şimdi petrol fiyatlarının tavan yapması ve bu seyirde devam edeceğine dair güçlü kanaatler, arama ve işletme amaçlı sondaj çalışmalarına hız kazandırdı.
     <br/>
     <br/>
     Arama şirketleri teşvik edilsin
     <br/>
     <br/>
     Jeofizik Mühendisleri Odası Genel Başkanı Uğur Gönülalan, Türk Petrolleri Anonim Ortaklığı'nın (TPAO) Barzani'nin duyurduğu sondaj çalışmalarını mercek altına alması gerektiğine işaret ediyor: "Türkiye yerli ve yabancı bütün şirketlerini desteklemeli. Arama yatırımlarından yüzde 40'a yakın vergi alınıyor. Bunlar sıfırlanmalı. Petrol fiyatlarının seyrinden yararlanarak rezervlerimizdeki petrol çıkarılıp ekonomik hale getirilmeli. Kuzey Irak'ta yeni aramaların amacı bu."
     <br/>
     <br/>
     Gönülalan'ın bir başka teklifi ise, Türkiye'nin yıllardır terör ve savaşlar nedeniyle gerçekleştiremediği sınır aramalarına Suriye, Irak ve İran ile derhal başlaması. Mayınlı bölgelerin 500 metre ile 1,5-2 kilometrelik ende 1000 kilometreden fazla dokunulmamış alan oluşturduğunu hatırlatan Gönülalan, "Keşfedilmemiş o kadar çok alanımız var ki, yılda 35-40 sondaj yaparak bu hedeflere varılmaz. Bu sayı acilen artırılmalı, şirketler teşvik edilmeli." diyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22999&yorum_id=1), [web.archive.org (arşiv bağlantısı)](http://web.archive.org/web/20060117135902/http://www.aksiyon.com.tr:80/detay.php?id=22999&yorum_id=1)
