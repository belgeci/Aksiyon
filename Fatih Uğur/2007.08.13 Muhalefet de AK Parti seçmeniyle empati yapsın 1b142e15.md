# Muhalefet de AK Parti seçmeniyle empati yapsın

*Fatih Uğur 2007.08.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AK Parti’nin perde arkasındaki etkin isimlerinden Kayseri Milletvekili Taner Yıldız, Abdullah Gül’e yakınlığıyla biliniyor. Yıldız, Köşk seçimiyle ilgili net mesajlar veriyor: Uzlaşma, azınlığın çoğunluğa tahakkümü olamaz.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080102032909im_/http://www.aksiyon.com.tr/resim/662/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   AK Parti ve Kayseri deyince hep Abdullah Gül akla gelir. Gül deyince ise Taner Yıldız. Kayseri Milletvekili Taner Yıldız, Meclis’in genç, sessiz; ama etkin isimlerinden. Kayseri Elektrik AŞ tecrübesi ve başarılarıyla tanındığı kadar, aktif siyasetin belirleyici aktörlerinden biri o. Kayseri’nin 22 Temmuz’da yüzde 66’lık oy oranıyla Gül’e net destek verdiğine inanıyor Taner Yıldız. Ticari kültürü, sanayi yapısı ve demokrasiyi sahiplenmesiyle Kayseri’nin iktidarları ve Türk siyasetini en iyi algılayan illerden biri olduğunu da vurguluyor: “Kayserili menfaat gereği değil, doğru bulduğunu seçer.”
   <br>
    <br>
     Tayyip Erdoğan’ın da yakın izleyenlerinden biri olan Yıldız, Başbakan ve Gül arasında ikilik ve ayrılık olduğu iddialarını kesin dille reddediyor. Yıldız’a göre Erdoğan-Gül ikilisi yan yana oturan ve aynı doğrultuda karar verebilen, aralarında hiçbir zaman ‘husumet’ tohumu ekilemeyecek siyasetçiler. Meclis’in bundan sonraki dönemde uzlaşma ve demokrasiyi birlikte işletebilen bir yapıda olacağını söyleyen Yıldız, azınlık hukukunu korumakla azınlık tahakkümü altına girmenin ayrı şeyler olduğunu, muhalefetin de çoğunluk yani AK Parti’nin seçmeniyle empati kuracak yöntemler denemesi gerektiğini vurguluyor.
     <br/>
     <br/>
     - Abdullah Gül Bey’in cumhurbaşkanı seçilememesi nedeniyle Kayseri’de hâlâ bir kırgınlık var mı?
     <br/>
     <br/>
     3 Kasım seçimlerinden sonra her üç seçmenden birinin AK Parti’ye oy verdiğini, bu kez hedefimizin her iki seçmenden birisinin bize oy vermesi olduğunu söylemiştik. Kırgınlık meselesine gelince. Abdullah Bey’in cumhurbaşkanlığına seçilememesi Kayseri’de AK Parti’nin daha sert bir dille mesajını vermesini doğurmuştur. Yüzde 66’nın içinde bunun da payı vardır. Sayın Gül, Kayseri’de çok sevilmektedir. Kayseri’nin çocuğudur. Son beş yılda aldığı görevlerle Kayseri’nin sınırları dışına çıkarak ülkeye ve hatta dünyaya mal olmuş bir insandır. O açıdan, Kayseri bunu çok iyi değerlendirmiştir. Yüzde 70 beklediğimiz oy oranı bazı faktörler nedeniyle yüzde 66’da kalmıştır.
     <br/>
     <br/>
     - Yüzde 47’lik oyla birlikte AK Parti politikaları Meclis’e nasıl yansıyacak? MHP ve DTP de Meclis’e girdi…
     <br/>
     <br/>
     Yeni dönemin, çok daha renkli, çeşitlilik içinde geçeceğine kanaat getiriyorum. Bu bizim daha da dikkatli, hoşgörülü olmamızı gerektiriyor. Hem de yüzde 47’lik daha çok oy almış parti olarak sorumluluğumuz ağırlaştı, arttı. MHP ve DTP’nin de Meclis’e girmesiyle birlikte AK Parti’nin birçok dengeyi gözetmesi gerekiyor. Burada uzlaşmacı tavrı her zaman göreceğiz. Gerek komisyonlarda, kanunların hazırlanmasında mutfağının kurulmasında, gerekse genel kurulda. Öncelikle grup başkan vekilliklerinin ve Meclis başkanının seçilmesiyle bu mesajı vermiş olduk. Bundan sonraki çalışmalarda da hep beraber yürüyeceğiz.
     <br/>
     <br/>
     ÇOĞUNLUĞU GÖRMEYEN UZLAŞMA OLMAZ
     <br/>
     <br/>
     - Uzlaşma kelimesi konjonktürel olarak biraz yoruldu, yıprandı mı?
     <br/>
     <br/>
     Kavramlar boş bardaklar gibidir. Uzlaşma da öyle. Nasıl doldurursanız öyle gidiyor. Doğru doldurmak lazım yani. Uzlaşma, aslında, kültürüyle beraber yaşanan, geçmiş birikimiyle birlikte gelen bir şey. Demokrasi bir yöntemse, seçilenlerin idare edilmesi kadar, seçilemeyenlerin de yönlendirilmesi, idare edilmesi esastır. Seçim aslında içinde bunu barındırır. Seçilemeyen dediğinizde tabiî ki her partinin oyu var. Yani bugün iktidar partisi ve hükümeti oluşturduğunuzda seçilemeyen kavramını da farklı oluşturursunuz. İktidar için AK Parti’nin dışındakiler seçilememiştir mesela.
     <br/>
     <br/>
     - İktidara gelemeyenler uzlaşma dışı mıdır?
     <br/>
     <br/>
     Değil tabii. Uzlaşma dediğinizde, alınan oy oranlarının o uzlaşının içerisinde bir payının olduğunu hesap etmemiz lazım. Uzlaşı dediğiniz, aynı zamanda azınlık oylarının, hukukunun çoğunluk oyları ve hukuku ile ayrıştırılarak; ama aynı eksende görülüp görülmemesiyle alakalı bir durumdur. Yani kâinat zıtlarıyla kaimdir. Bu uzlaşının içinde çoğunluk oylarının hukuku ile azınlık oylarının hukukunu ayrı raflara koymak lazım. Ben inanıyorum ki, daha az oy almış, daha az seçmen temsiliyle Meclis’te bulunmuş bir parti mutlak çoğunlukmuş gibi davranmayacaktır. Böyle bir yapı yoktur demokrasilerde.
     <br/>
     <br/>
     - Denildiği gibi azınlık olanın son sözü söylemesi uzlaşma mıdır?
     <br/>
     <br/>
     Kesinlikle değildir. O zaman azınlık haklarının çoğunluk haklarına tahakkümü esas olur ki, bu doğru değildir. Demokrasi bunu söylemez. Yani o zaman demokrasi aleyhine söylenmiş cümlelerin haklı çıkmasına neden oluruz. Biz aynı şekilde AK Parti olarak aldığımız oyların burada doğru temsil edilmesiyle de mükellefiz. Aldığımız oylara sırtımızı dönemeyiz. Onların haklı beklentilerini burada doğru şekilde temsil etmek zorundayız. Demokrasinin temelinde bu var. Bunu nasıl göz ardı ederiz? Edemeyiz. O yüzden ben diyorum ki, daha az oy almış partilerin böyle bir inceliği göz ardı etmeyeceklerini ümit ediyoruz.
     <br/>
     <br/>
     REJİM, DEMOKRASİ OLMAKTAN ÇIKAR
     <br/>
     <br/>
     - Yüksek temsil ve katılım da 22 Temmuz’un bir sonucu. Bu size seçmeninize göre hareket etmenizi mi dayatıyor?
     <br/>
     <br/>
     22 Temmuz ve cumhurbaşkanlığı seçimlerinin gerekçesinde bu vardı. Hatırlayın, siz nasıl yüzde 34 oyla yüzde 65 temsil kabiliyetini kullanırsınız? Bu demokratik değil, adil değil dendi. Biz de dedik ki iyi güzel de bu kuralı biz koymadık ki. Konmuş kural üzerinden yarıştık ve biz bu sonuca ulaştık. Deseydik ki, arkadaş bu ülkede yüzde 35 oy alan yüzde 70 temsil kabiliyetine sahip olur, bu kuralı yeni koyuyoruz, biz iktidarız desek haklısınız. Ama önceden konulmuş bir kural var ortada.
     <br/>
     <br/>
     - Şimdi yüzde 80’lerin üstünde bir temsil ve katılım var…
     <br/>
     <br/>
     Evet. Seçimlerde yüzde 80’lerin üzerinde bir temsil kabiliyeti oluştu. Katılım oranı da yüksek. Yok bu da sayılmaz derseniz, kusura bakmayın buna da denecek başka şeyler vardır. Bunun adı artık demokrasi olmaz.
     <br/>
     <br/>
     - Bu Gül’e, Gül’ün adaylığına devam mı demek peki?
     <br/>
     <br/>
     Şu demektir. Hem Sayın Başbakanımızın hem Abdullah Gül’ün basın toplantılarında söyledikleri gibi, bu seçimi dikkate almak zorundayız, demektir. Ne yapalım, bu seçim hiç olmamış gibi mi davranalım? Bırakın AK Parti’ye yapılacak haksızlığı, daha önce halkımıza, vatandaşımıza haksızlık olur. Bugün 10 Ağustos ise 10 Mayıs’taki gibi davranamayız bu ülkede. Başka partilerin başka anlayışların, başka dinamiklerin de davranamayacağını bildiğimiz gibi. Yani yenilen pehlivan güreşe doymaz diye sürekli benim galip geleceğim bir seçim sonucunu beklemek doğru değil (CHP’yi kastediyor). Demokratik de değildir.
     <br/>
     <br/>
     - Meclis, uzlaşma ve demokrasi meclisi olacak diyorsunuz. Bu anlamda tarihe önemli notlar da düşecek yani.
     <br/>
     <br/>
     Demokrasi için ciddi kazanımların olacağı bir Meclis süreci olacak. Ben böyle tahmin ediyorum. Demokrasi adına kazanımlar, hem uzlaşı kültüründen hem de birbirinin haklarına saygı göstermekten geçiyor. Yani dikkat ederseniz Sayın Başbakan 22 Temmuz akşamı şunu söyledi. Biz artık AK Parti oylarıyla yüzde 47’lik oranla iktidara gelmiş bir partiyiz; ancak bütün milletimizi kucaklayacağız. Biz hizmetleri götürürken ayrım yapmadık, yapamayız. Ben aynı şekilde muhalefetteki arkadaşların da eğer ileriye dönük bir projeksiyonları varsa, yalnızca kendilerine oy veren kitleyi kucaklamak yerine bütün ülkeyi kucaklamayı hedef seçmelerini tavsiye ederim.
     <br/>
     <br/>
     EMPATİ, İLETİŞİMİ KOLAYLAŞTIRIR
     <br/>
     <br/>
     - Muhalefet de bizim seçmenlerimize empatiyle yaklaşsın diyorsunuz…
     <br/>
     <br/>
     Empatiyle yaklaşsınlar. Bu aynı zamanda bizim anlayışımıza da empatiyi getirir. İletişimi kolaylaştırır. Sayın Başbakanımız nasıl bu açıklamayı yapmışsa, centilmenlikle bu açıklamayı bütün partilerin, özellikle muhalefet partilerinin yapması lazım. Bunu da anlayışlarına yansıtmaları şart.
     <br/>
     <br/>
     - MHP, ‘Cumhurbaşkanlığı seçiminde Meclis’e gireriz, 367’ye takılmayız’ açıklaması yaptı.
     <br/>
     <br/>
     MHP kendi adına ve demokrasi adına doğru yaptı. Ben MHP’nin, ANAP ve DYP’nin başına gelenlerden büyük ders aldığı kanaatindeyim. Cumhurbaşkanlığı meselesi şahsı aşan bir konudur çünkü. Herhangi bir şahsın meselesi değildir. Halkın bizzat kendisini içinde gördüğü, içselleştirdiği bir konu haline gelmiştir. Buna kim tosladıysa, geride kalmıştır. Ve artık bu seçim sonuçlarıyla Türk siyasi tarihinden de silinme noktasına gelmiştir. MHP bunu görmüştür. Tabii ki her partinin kendine has bir stratejisi, bir yönetimi olacaktır. Bunu saygıyla karşılarız. Ama toplantı yeter sayısına, yani vatandaşın “öncelikle git beni Meclis’te temsil et” beklentisine partiler de milletvekilleri de duyarsız kalamaz. Bir milletvekili onca oyu temsil ederek geliyor. Bu yüzden bir vekilin Meclis’e girmemek gibi bir lüksü yok. Girecek, tercihini kullanıyorsa kullanacak.
     <br/>
     <br/>
     - Halk bunu aştı mı yani?
     <br/>
     <br/>
     Toplantı yeter sayısı gibi özellikle oluşturulan suni-hukukî bir gündemle mânia konmasını halkımız bu seçimle aşmıştır. Kendi eliyle aşmıştır üstelik. O açıdan bir milletvekilinin öyle bir tercihi, alternatifi yoktur. Bunu tercih edenlerin, halkın tercihlerinde nerede kaldığını hep birlikte gördük. İnşallah daha güzel bir Meclis’i hep beraber göreceğiz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28141), [web.archive.org (arşiv bağlantısı)](http://web.archive.org/web/20080102032909/http://www.aksiyon.com.tr:80/detay.php?id=28141)
