# Meslek liselerini sanayicilere verelim

*Fatih Uğur 2005.12.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eğitim sorunlarının çözümü için radikal öneriler getiren Erzurum Milletvekili Ömer Özyılmaz, ‘Meslek liseleri sanayici ve girişimciye verilsin’ diyor. İmam Hatip tartışmalarının gölgesinde kalan meslek liselilerin sigortalanmasını,  yüksekokul mezunlarının askerlik süresinin kısaltılmasını istiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626195824im_/http://www.aksiyon.com.tr/resim/576/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye Büyük Millet Meclisi (TBMM) Eğitim Komisyonu Üyesi Erzurum Milletvekili Doç. Dr. Ömer Özyılmaz, meslek liseleri ve meslek yüksek okullarında yaşanan çıkmazın aşılması için radikal önerilerde bulunuyor. Meslek yüksekokullarına gidenlerin sigortalı statüsüne getirilmesi, askerliklerini lise mezunlarına göre üçte bir az yapması, taşralara hapsedilen yüksekokulların şehir merkezlerine ve üniversitelerin ana kampüslerine taşınması, meslek liselerinin sayısının artırılması bunlardan sadece birkaçı.
   <br>
    <br>
     Eğitim sorunları ‘ideoloji gözlüğü’nden bakılarak çözülemez değerlendirmesini yapan Özyılmaz, “Ortaöğretimi üniversitelerin kapısına öğrenci yığan kurum olmaktan çıkarmanın yolunu tüm dünya, meslekî eğitim ve meslek liselerinde bulurken, biz tam tersi istikamette hedeften uzaklaştırılıyoruz.” diyor. İmam hatip liseleri konusunda yaşanan tartışmalara ise net bir cevap veriyor: “Hiçbir meslek, eğitimini alan kişiyi çıkmaz sokağa sokmamalı. Esas amaç meslekî eğitimin kalitesinin artırılması olmalı.”
     <br/>
     <br/>
     Özyılmaz’a göre istatistikler de meslekî eğitim konusunda Türkiye’nin eksikliklerine işaret ediyor: “Avrupa ülkelerinde düz liseler eğitimde yüzde 30’luk ağırlığa sahipken Türkiye’de yüzde 70’lerde. Onlarda genel eğitimin içinde meslekî eğitimin payı yüzde 70’lerde, bizde son yıllarda yüzde 24’lere kadar geriledi. Büyüyen, gelişen, sanayileşen, bilişim teknolojilerinde atılım yapmak isteyen Türkiye’nin önündeki en büyük engellerden biri bu.”
     <br/>
     <br/>
     -İmam hatip lisesi tartışmalarının gölgesinde kalan meslek liseleri ve meslekî teknik eğitim konusunda Türkiye’de yapılan hata sizce nedir?
     <br/>
     <br/>
     Türkiye’de meslekî teknik eğitim başından beri yanlış algılanıyor, yanlış uygulanıyor. Dikkat edin, 1997’de başlayan katsayı uygulamasından beri demiyorum. Yıllardır eğitimin yarası hâline gelmiş meslekî eğitim. Dünyada sanayileşen, büyüyen ne kadar ülke varsa hepsi eğitim alanında en önemli adımlarını meslek liseleri ve meslekî eğitime verdikleri önemle atmış. Biz eğitimi ideoloji gözlüğüyle tartışıyoruz hep. Almanya’da meslek liseliler iş öğrenecekleri fabrikaların işletmelerinde direkt stajyer işçi olarak hayata atılıyor. İngiltere’dekiler meslek lisesine girdiklerinde sigortalı oluyor. Tıpkı çalışan gibi. Biz ise son yıllardaki tartışmaların da etkisiyle meslek liselerinin ortaöğretimdeki payını yüzde 22’lere düşürdük. Ne sayısal açıdan ne de eğitim ve içerik açısından yeterli düzeydeyiz. Yanlış olan bu bakış açısı.
     <br/>
     <br/>
     -Sanayi ve ticaret erbabının en önemli insan kaynağı girdisi meslek lisesi mezunları, işin ehli teknisyenler. Ama bunu temin edemiyorlar. Bu derdin çaresi yok mu?
     <br/>
     <br/>
     Var elbette. Sanayiciden de tüccardan da en çok işittiğimiz şikâyet kalifiye eleman eksikliği. Meslek liseleri var; iyi tamam güzel, ama sanayici, yetişen yeni kuşakları yine kullanamıyor. Tornacı işyerinde yapacağını sergilemekten, imam hatipli camide namaz kıldırmaktan kaçıyor.
     <br/>
     <br/>
     -Niye kaçıyor peki?
     <br/>
     <br/>
     Eğitimleri yetersiz çünkü. Bunun çaresi, genel eğitimde meslekî eğitimin oranını artırmaktır. Meslek liseliler özendirilmeli. Meslek yüksekokullarına geçiş sınavlı hâle getirilmeli. Şimdi hiçbir yeri kazanamayacakların gittiği yerlere dönüştü yüksekokullar. ÖSS değil tabii bunun adı, ama mutlaka yeterlilikleri ölçülmüş öğrenciler üniversite eğitimi almalı. Sanayicinin, işverenin beklentilerinin karşılanması için acil eylem planı çerçevesinde derhal 17. Eğitim Şûrası ‘Meslekî Teknik Eğitim’ başlığı altında toplanmalı. Üniversiteler, eğitim bilimciler, YÖK, bakanlık bir araya gelip çözüm üretmek zorundayız.
     <br/>
     <br/>
     -Meslek yüksekokullarına giriş sınavlı olsun dediniz. Neden?
     <br/>
     <br/>
     Bakın bugün Türkiye’de 600’e yakın meslek yüksekokulu var. Bunların hepsi üniversitelerin bünyesinde. Okulların 150’sinde öğrenci yok desem, kimisi 3-5 öğrenciyle idare ediyor desem ne dersiniz? Meslek liselerinde ara eleman, kalifiye personel yetiştiremediğimiz gibi, üniversite kapısına gelenleri de iki yıl daha oyalıyoruz. Hiçbir üniversitenin ana kampüsünde meslek yüksekokulu yoktur. Çocukların psikolojisini bozuyoruz. Onlar üniversiteye gidiyoruz sanıyor. Meslek yüksekokullarının yetersizliği yüzünden liselerde, üstelik meslek lisesi öğretmenlerinden ders alanlar var. İşte Ankara’da saygın bir üniversitemizin meslek yüksekokullarına bakın. Keçirören’deydi, Batıkent’e taşındı. Üniversiteler yüksekokullardaki öğrencilere, meslek liselerinden gelmiş, oyalanması gereken eleman gözüyle bakıyor. Öğrencilerin kalitesinin korunması, eğitimin sanayici, üniversite, veli ve öğrenci açısından verimli hâle getirilmesi için buralara giriş sınavlı olmalı.
     <br/>
     <br/>
     -Bu okullar nasıl cazip hâle getirilecek?
     <br/>
     <br/>
     Meslek liselerine öğrencisini gönderen velilerin bir yanlış anlayışı var. O da çocuklarının üniversitede okuduğunu görmek. Her lise öğrencisinin ve yakınlarının arzusu, üniversiteye girmek. Ancak bu mezunların tamamının üniversiteye gideceğini öngörmek yanlış zaten. Meslekî teknik liseleri bitirenlerin üniversite talepleri yüksekokullara yönlendirilmeli. Okullarda ön lisans diploması verilmesi, öğrencilerin sigortalanması, bugün ilçelere hapsolmuş okulların şehir merkezlerine taşınması ve ihtiyaçlarının sivil toplum kuruluşlarınca karşılanması şart. Sanayiciye eleman yetiştiren İstanbul’daki yüksekokulların ihtiyacı İstanbul Sanayi Odası’nca karşılansın. Antalya’dakileri turizm ve otel işletmecileri, Konya’dakileri ziraatçılar desteklesin. Sektörel-bölgesel eğitim işbirliği gerçekleşsin. Teorik dersler kampüslerde, pratikler işyerlerinde yapılsın. Çocuklara üniversite havasını bile yaşatamıyoruz. Kendine özgüvenini yitirmiş kişileri kalifiye ara eleman yapamayız. Mezunlar da devlete değil, özel sektöre gitsin. Bakın o zaman meslek liselerine ve meslek yüksekokullarına ilgi nasıl artar.
     <br/>
     <br/>
     -Devletin alacağı tedbir ya da vereceği  destek yok mu bu noktada?
     <br/>
     <br/>
     Var tabii. Öğrenciye statü kazandırılması için askerlik bu okul mezunları için üçte bir kısaltılsın. Kendi işyerini açacak mezunlara vergi affı, faizsiz işletme ve iş geliştirme kredisi verilmesi gibi muafiyetler getirilip destekler sağlanmalı. Hem liselerde hem üniversitelerde alan ve okul türü değişiklikleri serbest olmalı. Tabii bu öğrencilerin ilgili fakültelere yönlendirilmesini engellememeli.
     <br/>
     <br/>
     -Sizce imam hatip sorununun çözümü ne? Neden katsayı sorunu kanunla değil de yönetmelikle çözülme yoluna gidildi?
     <br/>
     <br/>
     Açık lise düzenlemesini sadece imam hatip liseleriyle sınırlamamak lazım. Bütün meslek liselerini ve düz liseleri kapsıyor çünkü. Zaten düzenleme eğitimdeki evrensel bir hak olan geçişlilikle alakalı. Çağdaş dünya ve Avrupa’yla bütünleşmek için anayasamızı bile gözden geçiriyoruz. Bir yönetmeliği değiştirmeyi tartışıyoruz. Bu doğru değil. Ancak şunu da unutmamak gerekir ki, kanun ve yönetmelikler bugüne kadar hep bürokratların önünü temizledi. Eğitim, öğrenci ya da sanayici ayağında katkı sağlamadı. Ben bunun uzun vadede planlanması ve katsayı, imam hatip gibi ideolojik yaklaşımlar yerine ihtiyaçlara göre meslekî eğitimi öngören çalışmalar yapılmasını istiyorum. Bazıları eğitimi stratejik alan olarak görüyor. Aman burayı kaybedersek Türkiye elden gider! Yok öyle bir şey. Meslek liselerini çözelim, imam hatiplerde de gerçekten imam yetiştirelim. Kur’an’ı, Arapça’yı, hadisi bilen, dünyaya dinini, diyanetini anlatacak insanlar yetiştirelim. Bu meseleler yönetmelikle, kanunla çözülmüyor. Bunlar pansuman tedbir oluyor. Önemli olan eğitimin kalitesinin artırılması. O zaman sanayi, bilişim ve ticarette sıçrama yapmak isteyen sektörlerin önü tamamen açılır. Meslek liselerinde kalite artar, herkes üniversite baskısından kurtulur.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Selma Sakin, 26-Aralık-2005
> Harika bir öneri: 
> Kızım meslek okuluna gidiyor; fakat şimdiden karamsar. Meslek liselileri sigortalı yapın. Hakkımızı arayın lütfen.

### Metin Eldeymez, 21-Aralık-2005
> İyi fikir: 
> Meslek liselerini sanayicilere vermek iyi fikir. Başından beri olması gereken buydu. YÖK’ün kasıtlı davranışları yüzünden meslek liseleri çok kötü duruma düştü. YÖK yetkilileri, gençlerin önünü nasıl açarız diye düşüneceklerine yargıya intikal etmiş bir konuya müdahil olmaya çalışıyorlar.

Kaynak: [www.aksiyon.com.tr](http://www.aksiyon.com.tr:80/detay.php?id=23038&yorum_id=7187), [web.archive.org (arşiv bağlantısı)](http://web.archive.org/web/20070626195824/http://www.aksiyon.com.tr:80/detay.php?id=23038&yorum_id=7187)
