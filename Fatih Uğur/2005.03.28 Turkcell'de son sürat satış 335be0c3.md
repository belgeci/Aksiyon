# Turkcell’de son sürat satış

*Fatih Uğur 2005.03.28*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117222201im_/http://www.aksiyon.com.tr/resim/538/54.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Turkcell’in yüzde 64 hissesi, ortağı TeliaSonera’ya satılıyor. Son sürat hisse senedi satışı haftaya damgasını vurdu. Şimdi geleceğini sağlama alan Turkcell’den çok Çukurova patronu Karamehmet’in ne yapacağı konuşuluyor.
 </font>
 <p>
  <font class="content">
   Telekomünikasyon devi TeliaSonera, 3,1 milyar dolar nakit karşılığı yüzde 27 oranında Turkcell hissesine tekabül eden payı satın alarak, doğrudan ve dolaylı toplam hisse oranını yüzde 64,3’e çıkarma konusunda Çukurova Grubu ile anlaştığını duyurdu. Türkiye’nin en büyük cep telefonu operatörü Turkcell’in hisselerinin devriyle ilgili gerçekleşen bu niyet anlaşması sektörü hareketlendirdi. Finlandiya ve İsveç’e ait telekom şirketlerinin birleşmesiyle kurulan TeliaSonera, aylardır beyan ettiği niyetini son hamleyle hayata geçirdi. Satın alma işlemi tamamlandığında Türkiye’nin on yılda büyüttüğü, 25 milyon aboneli Turkcell, yabancı sermaye hakimiyetine girecek. Peki yatırımcı ve uzmanların Türk Telekom ve Telsim’in satışına kilitlendiği bir ortamda, Turkcell ortakları arasında gerçekleşen bu alışveriş ne anlama geliyor? Mehmet Emin Karamehmet, Koç ve Sabancı gibi ekonomi devlerinin “Treni kaçırmışız” diye sonradan girmeye çalıştıkları telekomünikasyon sektöründen çekiliyor mu? Hisse devriyle ilgili sıcak gelişmelerin ardında gayet soğukkanlı hesaplar yatıyor. TeliaSonera, Finlandiya şirketi Sonera ile İsveç şirketi Telia’nın Aralık 2002’de birleşmesiyle ortaya çıktı. Gerek altyapı, gerek teknoloji konusunda Turkcell’i yıllardır omuzlayan TeliaSonera, yüzde 37’lik payını artırarak yönetimi de eline alacak.
   <br>
    <br>
     Satış işleminin 2005’in ikinci yarısına kadar tamamlanacağı duyuruldu. Hisse devirleriyle ilgili pazarlığın başında TeliaSonera’nın CEO’su Anders Igel var. Igel’in operasyonla ilgili ilk açıklaması, işlemin onaylanmasıyla Turkcell’in yönetim ve hissedarlar açısından ‘daha istikrarlı’ olacağı yönünde. Uzmanlara göre, satış ilk etapta, özelleştirilme sürecindeki Türk Telekom ve Telsim’e olan ilgiyi de artıracak.
     <br/>
     <br/>
     Telekomünikasyonda yabancı hakimiyeti
     <br/>
     <br/>
     Serbest Telekomünikasyon İşletmecileri Derneği Genel Sekreteri Rıdvan Uğurlu, serbestleşmenin gerçekleştirilemediği telekomünikasyon sektöründe “yabancılar eliyle özelleştirme yapıldığı”nı iddia ediyor. Türk Telekom’un yüzde 51 blok hisse satışı yöntemiyle yabancılara satış yolunun açıldığını, Telsim’e yabancıların talip olduğunu hatırlatarak, “Turkcell’in hisse devriyle sektördeki yabancı sermaye hakimiyeti perçinlenecek.” diyor.
     <br/>
     <br/>
     Türk Telekom’un ses tekelinin 1 Ocak 2004’te kalkmasının ardından sektöre giren  lisanslı 43 operatör şirketin hâlâ faaliyete geçememesi ise patronları derin derin düşündürüyor. Türk Telekom bünyesindeyken 1998’de özelleştirilerek lisans satışı yapılan Turkcell ve Telsim, cep telefonu pazarında iki dev haline geldi. Turkcell, Avrupa’nın dördüncü, dünyanın 13. büyük operatörü. Telsim, dünya liginde 18. sırada. Aycell-Aria birleşmesiyle atağa geçen Avea da Türkiye’deki telekom pazarının mümbitliğinin göstergesi. Tabii ki Avea’da yüzde 40 hissenin Telecom İtalya Mobile’ın elinde olduğu gözardı edilmemeli.
     <br/>
     <br/>
     TeliaSonera satın alma operasyonunda  Turkcell’in piyasa değeri 11 milyar dolar civarında hesaplanıyor. Bu, 6 yılda büyüyen şirket ve pazarın çapını da gösteriyor. Ancak benzer süreçler yaşansın diye sabit telefon, internet, data hizmetlerinin serbestleştirilmesinde aynı başarı sağlanamadı. Türkiye, telekom sektöründe elinde avucunda bulunanları satarak yol alıyor. Serbestleşme rüzgârıyla ekilen yeni telekom şirketlerinin büyütülmeden bu hasadın yapılmasını eleştirenler de var. İletişim sektörü uzmanı Prof. Dr. Veysel Batmaz, “Telekomünikasyon sektörü uluslararası sermayeye paylaştırılıyor.” diyor. Türkiye-AB ilişkilerindeki iyi gidişatın ekonomik yansımalarına göre telekomünikasyon politikası yürütüldüğünün altını çizen Batmaz, ilişkilerin ters gitmesi halinde özelleştirme sürecinin tam bir çıkmaza girebileceğini belirtiyor.
     <br/>
     <br/>
     ‘Karamehmet ekonomik aktör olmaktan çıktı’
     <br/>
     <br/>
     Batmaz’ın dikkat çektiği bir başka önemli nokta, Turkcell’i New York Borsası’na kote 11 milyar dolarlık şirket haline getiren Çukurova Holding’in patronu Mehmet Emin Karamehmet’in durumu. Batmaz, “2001 kriziyle aldığı yaraları saramayan Karamehmet, ekonominin aktörü olmaktan çıkarılmıştır.” diyerek ekliyor: “Hatta Türkiye’nin ikinci Asil Nadir’i olma yolunda.”
     <br/>
     <br/>
     Ernst&amp;Young Kurumsal Finansman Bölüm Başkanı Can Deldağ, Turkcell hisse satışının Türkiye’ye bir kalemde giren en büyük doğrudan yabancı yatırım olacağına dikkat çekiyor. Üstelik hisselerin satışı Turkcell, Çukurova Grubu ile gruptan alacakları olan Yapı Kredi Bankası ve Tasarruf Mevduatı Sigorta Fonu açısından müsbet bir adım. Yeni hisse senedi devri devletin alacaklarının tahsili açısından olumlu.  TeliaSonera’nın yüzde 27’lik hisse senedine karşılık ödeyeceği 3,1 milyar doların Türkiye’ye doğrudan hisse senedi alımıyla giren en yüksek miktar olduğu görüşüne katılmayanlar da var. Türk Telekom eski Yönetim Kurulu üyesi Doç.Dr. Enver Murat Esin, “Bu paranın doğrudan telekomünikasyon sektörüne girmeyeceği ortada. Devletin borçlarını kapatmak için kullanılacak. Telekom teknolojileri konusunda milli olmayan her katkı risk içerir. Bu operasyonla Türkiye, bu riski almıştır.” diyor.
     <br/>
     <br/>
     Esin’in üzerinde durduğu bir başka nokta ise, TeliaSonera’nın iki devlet şirketinden oluşan ortaklık yapısına rağmen Türkiye telekomünikasyon sektörünün en büyük özel şirketini satın alma vizyonu. Avrupa, devlet şirketleri eliyle, başka ülkelerin özel sektöründe hakimiyet kuruyor. Esin, Türk Telekom’un da Ortadoğu ve Orta Asya’da benzer operasyonlarla büyümek yerine, yılan hikayesine dönen özelleştirme tartışmalarıyla zaman kaybettiğine inanıyor.
     <br/>
     <br/>
     Peki TeliaSonera, 3,1 milyar doları ödeyebilecek güçte mi? Avrupa’da 15,4 milyon direkt, ortaklığı bulunan şirketlerle 51 milyonun üstünde abonesi olan şirketin geçen seneki cirosu 8,5 milyar dolardan fazla.Turkcell hisse senedi operasyonuyla direkt müşteri sayısı 40 milyonun üstüne çıkacak. Bu TeliaSonera’yı Avrupa’nın ilk üç operatörü arasına taşıyor. Türkiye’de bıraktığı izlenim; güvenilir ve yatırım yapacak vizyona sahip şeklinde. Şirket, Türk Telekom’un bu hafta gerçekleştireceği karasal hatlara yönelik yeni fiberoptik kablo ihalesinde de yarışacak. Turkcell, 2004 Aralık sonu itibariyle 23,4 milyon kullanıcısıyla Türkiye’nin en büyük cep telefonu operatörü. Şirketin pazar payı yüzde 70.   Karamehmet, TMSF tarafından el konulan Pamukbank ve Yapı Kredi’den dolayı Fon’a olan 4,1 milyar dolarlık borçlarını ödemede sorun yaşıyordu. Şimdi Turkcell’den gelecek 3,1 milyar dolar, Yapı Kredi’nin satışından gelecek 1,49 milyar dolar Çukurova Grubu’nun elini rahatlatacak. Dananın kuyruğunun koptuğu nokta ise hisse satışı ile ilgili TMSF, BDDK ve Telekomünikasyon Kurumu’ndan izin alınıp alınmadığı. Sorunun cevabı satışı bile durdurabilir.
     <br/>
     <br/>
     Çukurova tarafına ilişkin başka ilginç senaryolar da konuşuluyor: Mehmet Emin Karamehmet, 31 Mayıs 2005’te son tekliflerin kabul edileceği Türk Telekom operasyonunun satışıyla ilgili yeni bir hamleye hazırlanıyor. Çukurova Grubu’nun Turktel adıyla katıldığı Türk Telekom ihalesinde, mobil telekomünikasyon sektörünün birinci şirketi Turkcell’in sahibi olması nedeniyle rekabete aykırı davranacağı korkularını attığı konuşuluyor. Karamehmet’in telekom sektöründe kendini bir numara yapan yöneticileriyle yeni bir pazara yelken açacak mı? 14 ortaklı konsorsiyumun yer aldığı Karamehmet’in yeni gözdesi Turktel’in Türk Telekom özelleştirmesinde nasıl bir tavır izleyeceğini zaman gösterecek.
     <br/>
     <br/>
     <b>
      ESKİ ORTAKLIK YAPISI
     </b>
     <br/>
     Hissedar / Pay oranı (%)
     <br/>
     Çukurova Grubu	40,28
     <br/>
     Sonera Holding B.V.	37,09
     <br/>
     Halka açıklık	16,33
     <br/>
     Murat Vargı Grubu	06,07
     <br/>
     Diğer	00,23
     <br/>
     <br/>
     <b>
      YENİ ORTAKLIK YAPISI
     </b>
     <br/>
     Hissedar / Pay oranı (%)
     <br/>
     Sonera Holding B.V.	64.30
     <br/>
     Çukurova Grubu	13,50
     <br/>
     Halka açıklık	16,33
     <br/>
     Murat Vargı Grubu	06,07
     <br/>
     Diğer 	00,23
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Adnan Mehmedoğlu, 01-Nisan-2005
> Saptamanız yerinde: 
> Turkcell’deki Çukurova hisselerinin çoğunluğunun TeliaSonera ortaklığına geçmesiyle ilgili haberinizi beğendim. Çukurova Grubu’nun buradan alacağı parayla Turk Telekom ihalesinde bir adım öne geçmek isteyeceğine ilişkin saptamaya katılmamak imkansız.

### Aydın Ağaoğlu, 29-Mart-2005
> Satışın perde arkasını da yazın: 
> “Turkcell’de son sürat satış” çok kapsamlı bir yazı. Elinize sağlık. Perde arkasını da aralayıp yazacağınızı umuyoruz.

Kaynak: [www.aksiyon.com.tr](http://www.aksiyon.com.tr:80/detay.php?id=20543&yorum_id=3691), [web.archive.org (arşiv bağlantısı)](http://web.archive.org/web/20060117222201/http://www.aksiyon.com.tr:80/detay.php?id=20543&yorum_id=3691)
