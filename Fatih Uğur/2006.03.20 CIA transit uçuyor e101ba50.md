# CIA transit uçuyor

*Fatih Uğur 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      CIA'nın “işkence uçakları” tartışma konusu. Askerî havaalanına iniş iddiası taşıyan son CIA uçağı ve Diyarbakır Havalimanı konusu ise araştırılıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126083815im_/http://www.aksiyon.com.tr/resim/589/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Amerikan Merkezi Haber Alma Teşkilatı'nın (CIA) terör zanlılarına yönelik kullandığı işkence uçaklarına ilişkin iddialarda Türkiye ayağı genişliyor. Ancak resmî makamlar uçuşlarada yolcu alınmasının ya da Türkiye'den kaçırmaların söz konusu olmadığının altını özellikle çiziyor. Avrupa Konseyi'nin CIA uçuşlarıyla ilgili başlattığı soruşturmaya Türkiye'nin tatmin edici cevap vermediği haberleriyle tartışmalar daha da alevlendi.
   <br>
    <br>
     Uluslararası Af Örgütü'nün iddiasına göre CIA'ya ait uçaklar Avrupa şehirlerine 2001-2005 arasında 800'ü aşkın iniş yaptı. Uçakların Avrupa ülkelerinin hava sahasını yasadışı kullanırken uçuş güzergâhındaki Türkiye'ye uğradığı konusunda yeni iddialar ortaya atılıyor. İddialar CIA uçaklarının Türkiye'de İstanbul Sabiha Gökçen Havaalanı'na (31 Ekim 2005 Barcelona/Bakü - 15 Kasım 2005 Bakü/Amsterdam), Adana (18 Temmuz 2002) ve Diyarbakır havalimanlarına (25 Kasım 2002, Frankfurt/Adana) indiği bilgilerine dayandırılıyor.
     <br/>
     <br/>
     ASKERÎ SORUMLULUK ALTINDAKİ BİR HAVALİMANI İLK KEZ GÜNDEMDE
     <br/>
     <br/>
     Dışişleri Bakanlığı yetkilileri, Avrupa Konseyi Genel Sekreteri Terry Davis'in 46 ülkeye yönelttiği sorular çerçevesinde uçakların Türkiye'ye uğrayıp uğramadığı ile ilgili bilgi verdi. Ancak, Davis'in sorularına 20 Şubat'ta cevap gönderen Türkiye'nin "Gizli sorgu merkezleri ve uçaklar hakkında başlattığınız bir soruşturma var mı?" sorusunu cevapsız bıraktığı ileri sürüldü.
     <br/>
     <br/>
     CIA'nın kullandığı uçaklar özel havayollarına ait olduğu için konu bugüne kadar Dışişleri Bakanlığı, Ulaştırma Bakanlığı ve istihbarat çevrelerini ilgilendirdiği boyutuyla gündeme gelmişti. Ancak Gulfstream IV tipi Premier Executive Transport Services şirketine kayıtlı N379P kuyruk numaralı uçağın Diyarbakır Havaalanı'nı kullandığı iddiasıyla askerî bir havaalanına uçuşlar da ilk kez gündeme gelmiş oldu. Diyarbakır iddiaları diplomasi ve sivil havacılık çevrelerince araştırılıyor şimdi.
     <br/>
     <br/>
     Türkiye'nin hava sahası ile meydanlarını kullanarak bu tür uçuşlar yapmak isteyen havayolu şirketlerine Sivil Havacılık Genel Müdürlüğü'nce günde ortalama 50-60 civarında uçuş izni veriliyor. Mesai bitimi, hafta sonu ya da bayram tatili gibi durumlarda Devlet Hava Meydanları İşletmesi Esenboğa Ankara Uçuş Malumat Merkezi bu tür talepleri değerlendiriyor.
     <br/>
     <br/>
     SAHİBA GÖKÇEN’E İNEN UÇAK CIA’NIN SABIKALI ŞİRKETİNE AİT
     <br/>
     <br/>
     Diplomasi çevrelerine göre, N85VM kuyruk numaralı Gulfstream IV tipi uçak Adana havalimanını hiç kullanmadı. DHC 8 (Q300) tipi N505LL kuyruk numaralı uçak ise İstanbul Sabiha Gökçen Havalimanı'na transit geçiş yaparken iki kez iniş yaptı. Uçağın Amerikan pasaportlu dört yolcusu her inişte birer gün konakladı. Bu esnada ne yük ne de yolcu alındı. N505LL kuyruk no'lu uçak Pegasus Technologies isimli yabancı firmaya ait.
     <br/>
     <br/>
     CIA'nın kaçırdığı insanları bir ülkeden başkasına sivil şirketlere kayıtlı uçaklarla naklettiği biliniyordu. Başta ABD olmak üzere Batı'da yapılan yayınlarda bu şirketlerin bazıları, Aero Contractors Ltd., Pegasus Technologies ve Teper Aviation diye sıralandı. Sabiha Gökçen'i iki kez kullanan N505LL uçağının Pegasus'a ait olması bu yönüyle oldukça dikkat çekici.
     <br/>
     <br/>
     TEK FARK UÇUŞ MÜHENDİSİNİN DEĞİŞMESİ
     <br/>
     <br/>
     31 Ekim 2005 tarihinde Barcelona/İspanya'dan hareketle Türkiye saatiyle 16.55'te Sabiha Gökçen Havaalanı'na teknik amaçlı iniş yapmış. Ertesi gün öğleden sonra havaalanından Azerbaycan'ın başkenti Bakü'ye hareket etmiş. Mürettebat bu sürede Otel Suadiye'de konaklamış. Aynı uçak 15 Kasım 2005'te Bakü'den kalkarak öğlen 11.25 sularında Sabiha Gökçen'e inmiş. Uçağın her iki seferde iniş gerekçesi 'business' ve 'teknik amaçlı' olarak açıklanmış.
     <br/>
     <br/>
     DHC-8 tipi sivil jetler saatte 528 km. hız yapabiliyor. Maksimum uçuş mesafesi ise 2 bin kilometreyi geçmiyor. Teknik amaçlı inişin buradaki anlamı 'uçağın yolcu veya kargo bırakmadan ya da almadan sadece yakıt ikmali ve mürettebatının dinlenmesi' için yaptığı iniş. Zaten kısa mesafe uçuş yapabilen bu uçakların bu hatta Türkiye dışında transit geçiş yapacağı yer yok. Bir gün sonra (16 Kasım 2005) erken saatlerde(08.45) Hollanda'nın Amsterdam kentine gitmek üzere havalanan N505LL kuyruk numaralı uçak Türk sivil havacılık sahasını bir daha kullanmamış. Yolcular son konaklamalarını ise Hilton Oteli'nde gerçekleştirmiş.
     <br/>
     <br/>
     Hem Dışişleri hem Ulaştırma Bakanlığı yetkililerinin uçağın ülkemize her iki gelişi arasında görünen farkla ilgili notları ilginçtir aynı noktada buluşuyor: "Barcelona-İstanbul-Bakü uçuşu ile Bakü-İstanbul-Amsterdam uçuşunda tek fark yardımcı uçuş mühendisinin değişmiş olması." Türkiye iniş kalkışlarında tek değişiklik bu mühendisler olmuş. Her iki uçuşta da  uçağa gümrük mührü uygulanmış, standart yer hizmetleri servisi dışında herhangi bir hizmet verilmemiş.
     <br/>
     <br/>
     Guardian Weekly gazetesinin 9-15 Aralık 2005 tarihli sayılarında, CIA uçaklarının sadece İngiltere'ye 210 iniş yaptığı yazıldı. Almanya'ya inişlerin sayısı ise 430'ların üstünde zikredildi. Bir Alman gazetesi de CIA'nın Avrupa'da Almanya'yı şüpheli nakiller için 'havuz' gibi kullandığını ileri sürmüştü.
     <br/>
     <br/>
     Bütün bu iddialar CIA'nın Türk hava sahası ve limanlarını 'transit geçiş noktası' olarak kullandığını gösteriyor. Uçuşlar sivil havacılık sözleşmesi (Chicago Konvansiyonu) çerçevesinde, özel havayolu şirketi uçaklarınca gerçekleştirildiği için CIA uçaklarını/uçuşlarını ayırt etmek mümkün değil. İstihbarat ya da ihbar olmadığı müddetçe her ülkenin gizli servisi, herhangi bir kentin havaalanını kullanabiliyor. Hem de Türkiye'de ve dünyanın her yerinde…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23647), [web.archive.org (arşiv bağlantısı)](http://web.archive.org/web/20071126083815/http://www.aksiyon.com.tr:80/detay.php?id=23647)
