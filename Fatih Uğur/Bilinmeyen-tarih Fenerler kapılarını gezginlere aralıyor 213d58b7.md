# Fenerler kapılarını gezginlere aralıyor

*Fatih Uğur Bilinmeyen-tarih*

<div>
 <font>
  <img border="0" height="1" src="/web/20050219185516im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050219185516im_/http://www.aksiyon.com.tr/resim/507/20.jpg" vspace="5"/>
  </p>
 </font>
 <font class="content">
  Tarihin içinden kopup gelen asırlık fenerler kapılarını yeni misafirlerine aralıyor. Dünyanın dört bir yanındaki fenerler son yıllarda birer birer turizme açılıyor. Kimileri müzeye, kimisi otele, hatta kahvaltı salonuna çevrilmiş meraklılarını bekliyor.
 </font>
 <br/>
 <p>
  <font class="content">
   İstanbul Boğazı çevresindeki beş fener de bu amaçla restore edilip, gezginlerin hizmetine sunulacak.
   <br>
    <br>
     Eski bir  sandalda kahvaltınızın son lokmalarını ağzınıza atıyorsunuz. Sırtınıza vuran denizin serinliği termosunuzdan bardağınıza doldurduğunuz sıcak çayla hafifliyor. Az sonra güneş doğacak. İki asır önce yapılan fenerin üstüne günün ilk ışıkları süzülmeye başladığında siz de bu anın keyfini çıkaracaksınız. Avrupa’da, Amerika’da onbinlerce fener aşığı yılda birkaç kez benzer sahneleri yaşamak için turlara katılıyor. Yapılan işin adı fener turizmi. Okyanusların, denizlerin ve göllerin etrafındaki fenerlerin sayısı onbinlerle ifade ediliyor.  İspanya, Hırvatistan, İtalya, Yunanistan’da özel fener turları, Amerika’da kanolu, botlu geziler düzenleniyor.
     <br>
      <br>
       Dünyada tutku haline gelen fener gezilerini Türkiye’de hayata geçirmek için harekete geçen Kıyı Emniyeti yetkilileri ilk adımı İstanbul Boğazı’ndaki fenerlerde attı. 8 bin 333 kilometrelik Türkiye kıyılarında 422 tane fener var. İki üç asırlık Ahırkapı, Fenerbahçe, Yeşilköy, Anadolu, Rumeli ve Şile’deki fenerler pilot proje kapsamında restore edilerek yerli ve yabancı turistlerin ziyaretine açılacak. Fenerler boyanacak, bahçeleri çiçeklendirilip, havuzlar yapılacak. Maketleri, kartpostalları satılacak. Tarihçeleri, en son batan geminin, kurtarılan insanların öyküleri, fotoğrafları asılacak duvarlarına.
       <br/>
       <br/>
       Fenerler de Anıtlar Kurulu’ndan onay alacak
       <br/>
       <br/>
       Yeryüzünün dörtte üçü sularla kaplı. İnsanlar denizle tanıştıkları ilk günden beri, yüksek tepelere yaptıkları fenerlerle yollarını tayin etmiş. Karaya adım atmanın en eski ama en güvenilir yollarından biri olmuş fenerler. Şimdi gemiciler için uydular, GPS, VTS, digital pusulalar var. Ancak teknoloji ne kadar yenilenirse yenilensin, sarp kayaların, yarımadaların, mendireklerin en uç noktasına inşaa edilen fenerlerin yerini tutmuyor hiçbir şey.
       <br/>
       <br/>
       Fenerlerin turizme açılması projesinden büyük heyecan duyduğunu söyleyen Kıyı Emniyeti ve Gemi Kurtarma İşletmeleri Genel Müdürü Kaptan Barış Tozar, 2005 yılı içinde 5 feneri ziyarete açmak istediklerini dile getiriyor. Yapımı 1800’lü yıllara  dayanan fenerlerin hala ayakta olduğunu hatırlatıyor. Tozar projeyi “Biz işe yenileme projesi diye başlamıştık. Turizme açılma fikri de beraberinde gelişti. Ziyaret edilmeyen yer, tarihin içinden de gelse bir gün yıkılıp tarihe gömülüyor. Yerine çelik kolonlarla yeni fenerler dikiliyor. Bunu yapmak yerine, dünyanın en güzel manzaralarına sahip emektar fenerleri restore edip ziyaretçilerle, turistlerle tanıştıralım istedik.” diye anlatıyor.
       <br/>
       <br/>
       Restorasyon çalışmalarında yerel yönetimlerden de destek alınacak. Rumeli Feneri için Sarıyer, Ahırkapı Feneri için Eminönü belediyeleri kendi projelerini hazırlamaya başlamış bile. Projenin önündeki en büyük problem fenerlerin İstanbul Boğazı öngörünüm bölgesi ve tarihi SİT kapsamında yer almaları nedeniyle yaşanıyor. Fenerin boyanması bile Anıtlar Yüksek Kurulu’nun iznine bağlı. Türk Boğazları Gemi Trafik Hizmetleri (TSVTS), yani radar sistemi kurulmadan önce en çok boğazın siluetini bozacak diye radar kulelerinden şikayet edilmişti. Denizciler şimdi teknolojiyle güçlendirdikleri boğaz seyir güvenliğinin emektarlarını da restore ederek bu ikinci raundu kazanacaklar. Amaç turizm misyonuna yüzde 1– 0.5’lik te olsa katkı sağlamak. Fırtınalara ve yıllara göğüs germiş fenerleri geleceğe taşımak.
       <br/>
       <br/>
       Fenerler otomasyona geçecek
       <br/>
       <br/>
       Kıyı Emniyeti yetkilileri tıpkı boğazlardaki gemi geçişlerinin güvenliğini artıran VTS sistemi gibi fenerleri de bilgisayarlarla kontrol edilir hale getirmek istiyor. Kaptan Tozar’ın verdiği bilgiye göre fenerlerin otomasyonu projesi ile arızalı ya da çalışmayan fenerler cep telefonu baz istasyonlarını kullanarak GPRS üzerinden alınan sinyallerle 24 saat gözetim altına alınacak. Bilgisayar ve elektronik panolardan  gözetleme yapılacak. 2005 yatırım programına alınan bu proje hayata geçtiğinde ampülü patlayan, aküsü biten fener, merkeze uyarı sinyali gönderecek. Zaman, personel kaybı önlenecek. Proje ilk önce seyir riski ve önceliği yüksek İstanbul ve Çanakkale Boğazı çevresindeki 80 fenerde başlatılacak.
       <br/>
       <br/>
       Gemileri sanal fenerler yönlendirecek
       <br/>
       <br/>
       İki üç ay hiç fenere çıkmayan fenercileri tespit ettiklerini anlatan Tozar, “Personelimizin hepsine güveniyoruz. Ama bakım ve kontrolün en temel sorumlularını da denetleyeceğiz.” diyor. Fenercilere verilen elektronik kalemlerle bakım kontrol denetlenecek. Artırılan denetimler sayesinde daha şimdiden 24 gün olan fener arızalarına müdahale süresi 24 saate düşürülmüş. Teknoloji yatırımlarının ikinci adımı gemilerdeki Otomatik Tanıma Sistemi’ne (AIS) tanıtılacak sanal fener ve şamandıralar olacak. Geminin radar ekranına gönderilecek bilgilerle, sığlığa giren gemiler bilgisayar ortamında kontrol edilen sanal fenerlerle uyarılıp, yönlendirilecek. AIS sistemine sahip gemiler gemi boyu, genişliği, yükü, ağırlığı, rotası gibi bilgiler yüklendiğinde uydular ve radarlar aracılığıyla gece gündüz izlenip, yönlendirilebiliyor.
       <br/>
       <br/>
       İstanbul’dan sonra sıra Ege ve Akdeniz fenerlerinde
       <br/>
       <br/>
       İstanbul Boğazı’ndaki projeler bittikten sonra Mersin, Kuşadası, Marmaris gibi Ege ve Akdeniz bölgesindeki fenerlerden uygun olanlar da turizme açılacak. Fenerlerin turistlerle, ziyaretçilerle buluşması en çok yıllardır tarihi fenerlerde yaşayan fenercileri ve ailelerini sevindiriyor. Ne kadar şehrin için de de olsa, bir unutulmuşluğun yalnızlığın ve tekliğin simgesi fenerler.
       <br/>
       <br/>
       İlk olarak Kanuni Sultan Süleyman’ın emriyle (1562) yapım talimatı verilen Fenerbahçe Feneri de ziyaretçilerini heyecanla bekliyor. Fenerin 10 yıldır, bakım, tamir ve işletmesini yapan Yılmaz Çalış, “Karşı komşumuz Yeşilköy feneridir. İstanbul’a gelen gemiler önce onun sonra bizim fenerin ışıklarıyla tanışır.” diyor.
       <br/>
       <br/>
       ‘Kim gelir fenere?’ diye sorduğumuzda, ‘Eskiden meraklı gemiciler, kaptanlar gelirdi’ yanıtını veriyor. “Turistler, öğrenciler gelirse hiç te fena olmaz.’ diye ekliyor. Bugüne kadar hiç makam ziyaretçisi olmamış fenerin. Yani ne belediye başkanları, ne bakanlar, milletvekilleri, cumhurbaşkanları gelmiş. En çok Kıyı Emniyeti’nin yetkilileri ziyaret etmiş.  Feneri en son boyatan Fenerbahçe Spor Kulübü Başkanı Aziz Yıldırım.
       <br/>
       <br/>
       ‘İncirler olduğunda gelin, bekleriz’
       <br/>
       <br/>
       65 basamaklı merdivenlerinden hergün çıktığı fenerin billuru her zaman temiz olmak zorunda. Önceleri fitilli kandiller, gazyağı hatta zeytinyağı ile çalıştırılan fener şimdi elektrikli. O da olmadığında asetilen ve jeneratörle 2–3 ay sönmeden çalışabiliyor emektar fener.  Fenerbahçe Yat Limanı’nın yanıbaşında yükselen beyaz kule asıl ihtişamına gece kavuşuyor. Fenerin billurundan çıkan ışıklar 15 mil uzaktan görülebiliyor. Fenerin bir de deniz içinde iki küçük kardeşi var.
       <br/>
       <br/>
       Çalış’tan önce Hayati Bey, ondan önce 30 yıl Salih Kaptan yakmış feneri. Bahçesinde kadrolu bir kaplumbağa, erik, ceviz, kiraz, incir, kayısı ağaçları; aralarında tahtadan kuşevleri var. Kayısı, kiraz, erik bitmiş. İncirler Eylül başında olacak.
       <br/>
       <br/>
       Tarihi Yeşilköy Feneri de lafta komşu değil. Çalış ailesinin fertleri Nurten hanım, çocuklar Hakan ve Ömür ile Fenerci Yılmaz bey de komşuları Adem Orakçı ile tanışıyor. Yeşilköy’den Fenerbahçe’ye, Fenerbahçe’den Yeşilköy’e ziyaretler yapılıyor. Ama gündüzleri. Çünkü fenerler gece yaşamak, çalışmak zorunda.
       <br/>
       <br/>
       Objektiflerden ısrarla kaçan Nurten hanım, bahçesinde domatesler, güller yetişen feneri kendi yuvaları gibi benimsediklerini söylüyor. Ayrılık vakti geldiğinde Yılmaz bey ardımızdan sesleniyor: “İncirler olunca gelin bekleriz.”
       <br/>
       <br/>
       FENER AYDINLATMASI ZEYTİNYAĞI’NDAN GÜNEŞ ENERJİSİNE GEÇTİ
       <br/>
       <br/>
       Türkiye’de fenerlerin tarihi Kırım Harbi yıllarına (1853–1857) dayanıyor. Bu dönemde inşaa edilen fenerler Bahriye Nezareti’ne (Donanma Komutanlığı) bağlıdır. İlk fenerler; Ahırkapı (1857), Fenerbahçe, Kızkulesi, Rumeli ve Anadolu fenerleri 1856 yılında inşaa edilir.
       <br/>
       <br/>
       Boğazın Karadeniz girişinde ve çıkışında gemilerin emniyetli seyrine yardımcı olmak amacıyla kurulan bu fenerler, daha sonra Mösyü Mişel ve Mösyü Koşol adlı Fransız asıllı denizciler tarafından Osmanlı Devleti’nden alınan imtiyazlarla yenilenip tekrar işletmeye açılır. Eskiden bu fenerlerde zeytinyağı yakılır, fitilli kandiller kullanılırmış. Bir fener için yılda bin 200 kilo zeytinyağı, yarım altınlık fitil harcanırmış. Şimdi 3 bin 500 millik sahillerimizde 422 fener var. Zeytinyağı, gazyağının yerini önce asetilen gazı, LPG’ler, sonra elektrik aldı. Elektrik olmayan yerlerde fenerler güneş enerjisi ile çalışıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14807), [web.archive.org (arşiv bağlantısı)](http://web.archive.org/web/20050219185516/http://www.aksiyon.com.tr:80/detay.php?id=14807)
