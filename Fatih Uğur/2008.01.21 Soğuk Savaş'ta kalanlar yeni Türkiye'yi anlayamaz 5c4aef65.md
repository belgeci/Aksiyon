# Soğuk Savaş'ta kalanlar yeni Türkiye'yi anlayamaz

*Fatih Uğur 2008.01.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yeni bir seyre giren Türk-Amerikan ilişkileri, ezberleri bozuyor. Uluslararası ilişkiler uzmanı AK Parti milletvekili Zeynep Dağı ya göre bozulan ezber, soğuk savaş ezberi. Ve Türkiye demokrasisini derinleştirerek bunu küresel çapta başarıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080508233744im_/http://www.aksiyon.com.tr/resim/685/25.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080508233744/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080508233744/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080508233744oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080508233744oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Türk-Amerikan ilişkileri, 5 Kasım’dan itibaren yeni bir sürece girdi. Uluslararası ilişkiler uzmanı, AK Parti Ankara Milletvekili Doç. Dr. Zeynep Dağı bu yeni süreci Türkiye ile ABD’nin karşılıklı olarak ‘soğuk savaş ezberlerini’ bozmak olarak tarif ediyor. TBMM Avrupa-Akdeniz Parlamenter Asamblesi Türk Grubu Başkanı Dağı, siyasetçi kimliğinin yanı sıra uluslararası ilişkiler uzmanı olarak da kamuoyunun dikkate aldığı bir isim. “Halkın nefes aldığı, umut, şikâyet ve kızgınlıklarının merkezinde hâlâ siyaset kurumu var.” diyen Dağı, aktif dış politikayla ‘küresel ağırlık’ kazanan Türkiye’nin, demokrasi çıtasını yükselttikçe diplomatik çekim merkezine dönüştüğünü ve güçlendiğini düşünüyor. Dağı’ya göre Türkiye Avrupa Birliği’ne (AB) tam üyelik vizyonunun meyvelerini bütün alanlarda; hassaten de diplomasi alanında yemeye başladı. Başbakan, dışişleri bakanı ve son 4-5 ayda cumhurbaşkanının katılımıyla Türk diplomasisi modern diplomasinin dilini çözerek, aktif politika üretiyor.
   <br>
    <br>
     TEZKERE VE HAMAS’LA BOZULAN EZBER
     <br>
      <br/>
      -5 Kasım’da Erdoğan-Bush görüşmesiyle başlayan, Cumhurbaşkanı Gül’ün ziyaretiyle pekişen Türk-Amerikan ilişkileri yeni bir seyre girdi. Bunu nasıl okumalı?
      <br/>
      <br/>
      Türk-Amerikan ilişkileri soğuk savaş döneminde güvenlik merkezli bir yapıda gelişti. O dönemde oluşan ve bazı kırılmalara rağmen durağan bir şekilde devam eden geleneksel Türk-Amerikan ilişkilerinde ciddi dönüşümler yaşanıyor. Sovyetler Birliği’nin dağılmasının ardından, uluslararası ilişkilerde dengelerin değişimi Türk-Amerikan ilişkilerine de doğrudan yansıdı. ABD Irak krizi ile birlikte artık yanıbaşımızda. Amerika’nın Irak’taki varlığı ve yeni dönemde ‘çıkar’ların yeniden tanımlanması iki ülke arasında sorunların yaşanmasına neden oldu. Geleneksel yapıdaki değişim önce karşılıklı ‘algılarda’ sorunlara neden oldu. 5 Kasım gerçekte iki tarafın zaman zaman farklı düşünmelerine rağmen, işbirliği içinde olabileceklerini gösterebilmesi açısından son derece önemli. Sonuçta iki taraf da karşılıklı ezberlerin bozulması ve krizlerin iyi yönetilebilmesi gerektiğini fark etti.
      <br/>
      <br/>
      -Bu geçiş döneminde ilişkiler iyi yönetildi mi peki?
      <br/>
      <br/>
      Sürecin sancılı yaşandığı bir gerçek. Bizim açımızdan çuval olayı, onlar açısından 1 Mart tezkere krizi. Ancak iki ülke arasında benzer kırılmaların geçmişte de yaşandığını unutmayalım. 1964 Johnson Mektubu, 1974 Kıbrıs Barış Harekatı sonrası ambargo uygulanması; Türk-Amerikan ilişkilerinde zaman zaman gelgitler yaşandığını gösteriyor. Soğuk savaş dönemi itibariyle bu kaçınılmaz bir süreçti zaten. Ayrıca, Amerika’nın sorun yaşadığı tek ülke de Türkiye değil. Avrupa bağlamında soğuk savaş sonrası döneme damgasını vuran gelişmelerden biri de Trans-Atlantik çatlak mesela. Ancak sorun artık bu süreçlerin doğru yönetilip yönetilmemesiyle ilgili. Türkiye soğuk savaşın geleneksel düşünce ve siyasi kalıplarını kırdıkça, ikili ve bölgesel krizleri daha iyi yönetmeye ve etkin bir aktör olmaya başladı. Özal’la birlikte başlayan dışa açılma süreci ve AK Parti iktidarında ikili, bölgesel ve küresel düzeyde izlenen aktif dış politika Türkiye’nin dikkate alınması gereken önemli bir aktör olduğunu gösterdi.
      <br/>
      <br/>
      -Aynı ayak uydurma sorunu Amerikan tarafında da yaşandı mı?
      <br/>
      <br/>
      Evet, yaşandı. Örneğin Amerika’nın ezberinin bozulması özellikle iki bağlamda ortaya çıktı.
      <br/>
      <br/>
      -Nedir bunlar?
      <br/>
      <br/>
      1 Mart tezkere krizi ve Hamas’ın kabulü. Amerika’nın da 1 Mart tezkeresine ve o algıya bağlı oluşan bir karşıtlıktan kurtulması gerekiyordu. Hamas’ın kabulü bağlamında da belli çevrelerde (Neoconlar) derinleşen iletişimde yaşanan krizlerin çözüme kavuşması gerekiyordu. Yani tarafların karşılıklı şunu görmesi gerekiyor; Türkiye ile Amerika arasındaki ilişkiler soğuk savaş dönemindeki klasik bağımlı yapıdan çıkıyor artık. 5 Kasım’da Başbakan Erdoğan’ın Bush’la yaptığı görüşme ve ardından yaşanan süreç dikkatlice incelendiğinde Türk-Amerikan ilişkilerinin yeni bir safhaya taşındığı görülecek. Süreç, farklılıklar içinde uzlaşı ihtiyacını ve bağımsız bir aktör olarak Türkiye’nin bölgedeki katkılarının dikkate alınması gerektiğini gözler önüne serdi.
      <br/>
      <br/>
      -Prof. Dr. Ahmet Davutoğlu’nun deyimiyle eşit ortaklık mı yeni durum?
      <br/>
      <br/>
      Denebilir. Ancak aslolan şu ki; 5 Kasım itibariyle Amerika Türkiye’ye karşı ezberini bozdu. Türkiye’yi karşısına alan bir Amerika olmaktansa, yeri geldiğinde işbirliğini öne çıkarttı. Türkiye’nin bölgedeki nüfuzunu ve bölgedeki aktörlerle olan iletişimini kullanması gerektiğini; bunun ABD’nin ulusal çıkarı açısından daha yararlı olduğunu gördü, görüyor.
      <br/>
      <br/>
      TÜRKİYE’Yİ ANLAMIYORLAR ÇÜNKÜ...
      <br/>
      <br/>
      -“Türkiye ne verdi ki, PKK ile mücadelede destek aldı?” diyenler var. Bu eşit ilişkiyi kamuoyuna anlatamadınız mı?
      <br/>
      <br/>
      Geleneksel düşünce kalıplarının kırılması oldukça zor. Einstain’ın belirttiği gibi, önyargının kırılması atom çekirdeğini parçalamaktan daha zor gerçekten. Sınırların giderek şeffaflaştığı küresel dünyada, toplumsal algılar da daha önemli hâle geliyor. Siyaset üretirken karşı pencereden nasıl göründüğünüzü de dikkate alıyorsunuz. Değişik platformlarda Türkiye’nin artık ekonomik ve siyasi açıdan önemli bir aktör olarak kabul gördüğünü gözlemliyoruz. ABD, AB ülkeleri, Ortadoğu ülkeleri hatta İsrail açısından bile Türkiye’nin etkin bir aktör olduğunun kabulünün doğallaştığını görmek sevindirici tabi. Ancak zaman zaman Türkiye’nin ulaştığı potansiyel gücü iç kamuoyuna aktarmada sıkıntılar yaşanıyor.
      <br/>
      <br/>
      -Nedir bu sıkıntı peki?
      <br/>
      <br/>
      Bizde dış politikayla ilgili birtakım ezberlerin hâlâ geçerli olması bence.
      <br/>
      <br/>
      -Soğuk savaş argümanlarını terk edemeyen bir iç kamuoyu tepkisi ve muhalefet mi var?
      <br/>
      <br/>
      Evet. Ama, Allah’tan bu çok dar bir çerçevede kalıyor. 22 Temmuz seçimleri de açıkça gösteriyor ki; AK Parti dış politikada, dışa ve rekabete açık, bölgesel ve küresel dinamiklerle barışık, komşularla sıfır sorun ve kazan-kazan diplomasisi anlayışının bayraktarlığını yaptı. Karşısındaki bütün muhalifler daha içe kapanmacı, reformist politikalara karşı direnç gösteren bir iç ve dış politika söylemi oluşturdu. Oysa AK Parti Türkiye’ye bölgesel ve küresel aktör olma yolunda altyapı oluşturan politikalar ortaya koyuyor.
      <br/>
      <br/>
      TÜRKİYE’DE BİR ZİHNİYET DEĞİŞİMİ YAŞANIYOR
      <br/>
      <br/>
      -Yani aktif politikalar dışarıda hazmedildi, ama içeride hazmedilemedi?
      <br/>
      <br/>
      Çok ciddi anlamda bir bilgi kirliliği var çünkü. Bu yüzden bazı hazım sorunları yaşanıyor. Bunun da önüne geçmek lazım ki, Türkiye kendine güvenini gösterebilsin.
      <br/>
      <br/>
      -Sizin tabirinizle küresel ağırlık kazanan Türkiye bunu neye borçlu?
      <br/>
      <br/>
      Öncelikle zihniyet değişimine borçlu bence. Çünkü her anlamda zihniyet dönüşümü yaşanıyor Türkiye’de. Zaten uluslararası ilişkilerde de iç-dış ayrımları neredeyse ‘farklılık’ anlamını yitirmiş durumda. Almanya ‘da yapılan bir seçim sizi ilgilendiriyor. Türkiye’de yapılan da AB’yi ve komşularınızı. Şimdi giderek kimin iktidara geleceği, iktidara gelen kişinin nasıl bir söylem geliştirdiği, doğrudan her ülkeyi ve dünyayı ilgilendiren bir boyut kazandı. Türkiye’nin zihinsel dönüşümü ve demokratikleşme konusunda aldığı mesafe; ülkenin demokratik kredibilitesini ve çıtasını yükseltti. Eskiden insan hakları, işkence vs. konularında hep eleştirilen; komşularıyla ilişkiler bağlamında öngörülemeyen bir ülke bağlamındayken şimdi öngörülebilen; demokrasi çıtasını yükselten; bölgesinde de bunu yükseltmeye çalışan Türkiye var.
      <br/>
      <br/>
      -Müslüman ülkeler için de böyle.
      <br/>
      <br/>
      İslam Konferansı Örgütü’nde (İKÖ) bir Türk’ün seçimle başa gelmesi; bu ülke halklarının iyi yönetilmesine dair demokratik bir anlayışın İKÖ çerçevesine sokulabilmesi, o platforma taşınması demokratikleşme adına model teşkil eder hâle geldi. Türkiye’nin demokratikleşme ve siyaset alanında kazandığı ivme ve altyapı dış politikada da onu sözü dinlenen önemli bir ‘ortak’ hâline getiriyor. Bu konuda yoğun emek harcayan Cumhurbaşkanı Gül ve Başbakan Erdoğan ile siyaset ve diplomasi kadrolarının büyük katkısı var.
      <br/>
      <br/>
      AK PARTİ MODERN DİPLOMASİNİN DİLİNİ ÇÖZDÜĞÜ İÇİN BAŞARILI
      <br/>
      <br/>
      -Bu kadrolar modern diplomasinin dilini mi çözdü?
      <br/>
      <br/>
      Evet, aynen öyle. Şu an hem Cumhurbaşkanı, hem Başbakanlık hem Dışişleri düzeyinde yoğun diplomatik temaslar yaşanıyor ki, bu çok önemli. Niye bu kadar sık yurtdışına gidildiği bazen eleştiri konusu oluyor. Bu hâlâ o dar anlayışın içinde kalanların yansıması. 10. Cumhurbaşkanı Sezer dönemine baktığınızda, 7 yılda 50 kez yurtdışına gitmiş bir cumhurbaşkanı var. Bu diplomasi açısından inanılmaz bir eksiklik.
      <br/>
      <br/>
      -Neden?
      <br/>
      <br/>
      Çünkü modern diplomasi inanılmaz hız kazandı. Örneğin Sarkozy, seçimi kazandığı gün Merkel ile görüşmesi vardı. Artık geleneksel diplomasi de boyut ve içerik değiştiriyor. AK Parti de bunu algılayıp öngörüyor ve çok başarıyla uyguluyor. Yani o 7 yıllık süreçte, en üst düzeydeki temsilde (Cumhurbaşkanlığı makamı) sıkıntılar yaşandı. Sezer’in Moskova gezisini hatırlıyorum; dar bir kadroyla yaptığı... Bu Moskova tarafından bile şaşkınlıkla karşılandı. Hatta Rusya sivil toplum kuruluşlarını Türkiye’den kendisi çağırdı. Bülent Ecevit’in 11 Eylül’den önce yaptığı ABD ziyaretini hatırlıyorum. Gazetecilerin sorularını bile almamıştı. İlk elden tanıtım için dış politikada etkin rol alacak kadrolar zayıf kalmıştı. AK Parti bunu değiştirdi.
      <br/>
      <br/>
      -Sayın Gül ne kattı buna?
      <br/>
      <br/>
      Sayın Abdullah Gül’ün cumhurbaşkanı seçilmesiyle en üst düzeyde yaşanan diplomatik temsil sorunundaki aksaklıklar da giderildi. Şimdi Çankaya tamamlayıcı bir diplomasiyi öne çıkarıyor. Cumhurbaşkanı, Başbakan, Dışişleri Bakanı yoğun temaslarla, gündem yaratarak, taraflarla doğru bağlantılar kurularak Türkiye’yi diplomasi de bir çekim merkezi hâline getiriyor.
      <br/>
      <br/>
      -Ortadoğu’da etkin, AB üyeliği bekleyen, Orta Asya ile kardeşlik bağları artan, ABD ile kıtalar ötesi denge politikalarını sürdüren bir Türkiye, bölgesini nasıl değiştirecek?
      <br/>
      <br/>
      Önemli düşünce kuruluşlarından Avrupa Reform Merkezi bir raporunda diyor ki, AB Ortadoğu’da, Kafkaslarda, Balkanlarda ve Orta Asya’da son dönemlerde etkinliğini kaybetti. Türkiye’nin aynı bölgelerde almış olduğu o etkin rollerde AB zayıf kaldı. Türkiye’nin AB içinde var olmasının AB’nin stratejik önemini daha çok artıracağına atıf yapıyor bu kuruluş. Aslında en makro düzeyde baktığınızda uluslararası ilişkilerde bir yeniden yapılanma süreci yaşanıyor. Bütün bildiğimiz geleneksel kalıplar kırılmış, nihai olarak da taşların henüz oturmadığı bir uluslararası sistem var. Dengeler var.
      <br/>
      <br/>
      -Bunu da Türkiye çok yakından izliyor?
      <br/>
      <br/>
      Evet, içinde yaşadığımız Ortadoğu hala çatışmaların ve istikrarsızlığın ana merkezi konumunda. Irak’ta yaşananlar, Filistin-İsrail krizi, Lübnan ve İran’daki belirsizlikler. Bu kaotik ortamda, AB’den müzakere tarihi almış, rotasını netleştirmiş Türkiye, istikrar ve çekim merkezi hâline geliyor. Türkiye, AB’nin ‘komşuluk politikası’nı rehber edinmesinin kısa, uzun ve orta vadede müthiş faydalarını görmeye başladı. Örneğin 1985’ten beri süren PKK krizi. En çok sorun yaşanan ülke Suriye idi. Ama şimdi Türkiye- Suriye ilişkilerinin düzelmesi hem bizi hem onları müthiş rahatlattı. Düşünün 700 küsur kilometrede; en uzun karasal sınıra sahip komşunuzla meseleleri halletmişsiniz. Üstelik bunu Suriye kamuoyunu yanınıza alarak yapmışsın. Geçen Ekim ayında ‘su’ ve ‘çevre’ gündemli AB Akdeniz parlamenterler toplantısında Suriye delegasyonu su konusunda Türkiye aleyhine tek söz etmedi. Üstelik gelip 29 Ekim nedeniyle ‘Millî Günümüzü’ kutladılar.
      <br/>
      <br/>
      TÜRKİYE’NİN ANA ROTASI AVRUPA BİRLİĞİ
      <br/>
      <br/>
      -Türkiye’nin dönüştürebildiğinin de göstergesi mi bu?
      <br/>
      <br/>
      Aynen öyle. Biz bunu ilişkide olduğumuz bütün bölge ülkeleriyle yaşıyoruz. Türkiye, kendisi değiştiği dönüştüğü, yani demokratikleştiği; “Yurtta barış cihanda barış” sözünü içselleştirdiği sürece kendisini de komşularını da dönüştürecek bir potansiyelin altyapısı mevcut. AK Parti bunu harekete geçirerek enerji kattı.
      <br/>
      <br/>
      -Peki AB eksenli dış politika ABD eksenine kayıyor gibi eleştiriler yapılıyor bugünlerde. Bu kaygılar haklı mı?
      <br/>
      <br/>
      Hayır değil. Türkiye Helsinki’de adaylığı kesinleşen; 14 Aralık 2004’te müzakere tarihi alarak AB’nin içine fiilen taşınmış bir ülke. Aslında hiçbir zaman AB’nin dışında değildi. Biz bu gerçekleri fark edersek, bölgemizde nasıl etkin rol alabiliyorsak AB’yi de dönüştürücü misyonları yerine getirebiliriz. Türkiye’nin son zamanlarda kazandığı gücü fark ettiğimiz an AB’ye de taşıyacak çok şeyimiz var. Bence Türkiye’nin ana rotası AB olmaya devam ediyor, etmeli de. 2007 seçim yılı Türkiye’yi daha çok içe kapattı; ancak diplomatik ve politik olarak asla kayıp yaşandığını düşünmüyorum.
      <br/>
      <br/>
      -27 Nisan süreci bazı şeyleri engellemedi mi?
      <br/>
      <br/>
      22 Temmuz seçimleri, Türkiye’de asker-siyasetçi dengesinin oturması açısında bir kilometre taşı bence. 27 Nisan sonrası itibariyle de taşlar yerine oturuyor. Seçimlerde yüzde 80’i aşan katılım ve temsil oranı ile Avrupa ve hatta bütün demokrasilerde hayal edileni Türkiye gerçekleştirmiş oldu. Sonuçlar dünyaya da demokrasi dersidir. Çıtanın yükseldiğinin göstergesidir bu seçimler. AB ilişkileri açısından da ön açıcıdır.
      <br/>
      <br/>
      -O zaman eksen değişikliği biraz konjonktürel bir tanım mı olur?
      <br/>
      <br/>
      Osmanlı’dan bu yana Türkiye’nin ana yönelimi zaten hep Batı olmuş. Ama şimdi kendilerini yıllardır Batı yandaşı gösterenlerin (özellikle CHP kadrosu) Batı karşıtlığının bayraktarlığını yapar hâle gelmesi de oldukça manidar. Türkiye bu ana yolda devam etmek zorunda. Çünkü Türkiye’nin ekonomik, siyasi, kültürel altyapısı bu şekilde dizayn edilmiş. 1923’le başlayan süreç, Atatürk devrimleri Avrupa ile entegrasyonun altyapısını oluşturuyor. Latin alfabesine geçiş, cumartesi pazarın tatil ilan edilmesi, ölçü birimlerinin değiştirilmesi…
      <br/>
      <br/>
      -Kutuplarda gerginlik, İngiltere ile sorunlar, AKKA’yı askıya alan bir Rusya. ABD ile Rusya arasında yeni bir soğuk savaş hattı mı çiziliyor?
      <br/>
      <br/>
      Uluslararası ilişkiler artık statik değil, çok hızlı dönüşen bir yapı var. Otomatik pilota alınan bir anlayış vardı önceden. O yüzden aktif, inisiyatif alan ve gündemi okuyan bir diplomasiye ihtiyaç var. ABD’nin iki dönemde Bush’un radikal dış politikası, Ortadoğu üzerindeki radikalizm ve kullanılan dil, terörle mücadele başlığı altında, teröre davetiye çıkaran bir atmosfer oluşması ve her türlü dengenin karşı dirençlerin yok olması sıkıntı yarattı. Rusya’ da ekonomik açıdan güçlendikçe, eski Sovyet ülkelerinden desteğini artırdıkça bir denge unsuru olmaya başladı. Bu süreç tamamlanmadı. Ama Rusya yeri geldiğinde ABD’ye karşı denge unsuru olduğunu gösteren politikalarla hem kendi iç kamuoyunda hem Ortadoğu’ da puan topluyor.
      <br/>
      <br/>
      -O zaman büyük infial ve krizler beklemek yanlış.
      <br/>
      <br/>
      Olmaz zaten, Putin pragmatist bir adam. Pragmatizm karşılıklı. Artık iki kutuplu bir sistem yok. Hiç kimseyi karşısına almadan ilişkilerin süreceği yeni diplomatik süreçler yaşanacak.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29364), [web.archive.org (arşiv bağlantısı)](http://web.archive.org/web/20080508233744/http://www.aksiyon.com.tr:80/detay.php?id=29364)
