# ANAP’a jilet attılar, AK Parti’ye de deniyorlar

*Fatih Uğur 2007.04.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cemil Çiçek’e göre Özal’ın ANAP’ı demokrasi sınavından geçtiğimiz şu günlerde laboratuar gibi. Özal, sabırlı, uzlaşmacı devlet adamıydı. Emir Sultan’da sabah namazı kılacak kadar mütevazı idi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080209123220im_/http://www.aksiyon.com.tr/resim/645/39.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Turgut Özal dindar bir insandı. Dindar olmak modernleşmeye engel değil, derdi. Namazlarını ve oruçlarını hiç kaçırmadı. Hasta yatağından kalkıp cumalara gittiğinin en yakın şahidi eşiydi. Bir gün DPT’deki makamında oğlu da vardı. Bir ara arka odaya geçti müsteşar. Namazını kılıyordu. Seneler sonra Ahmet Özal, “Babam dinini yaşadı, ama kimseye göstermedi, siyasete alet etmedi.” diye anlatacaktı bu olayı. Özal’la hafızalara kazınan bir başka manzara ise Kocatepe’deki meşhur cuma namazlarıydı. Bir de Bursa’da zamanın Devlet Bakanı Cemil Çiçek ile Emir Sultan Camii’nde kılınan sabah namazı.
   <br>
    <br>
     Bursa’daki temel atma ve açılış merasimlerine katılır Özal ve ekibi… Cemil Çiçek, vakıflardan sorumlu devlet bakanı olarak şehirdeki restorasyon çalışmaları hakkında Özal’a bilgi verir. Sonra Özal’a, “Yarın pazar. İsterseniz birlikte gezelim şehri.” der. Ama cevap alamaz. Asansörden inerken Özal, “Sabah namazında Emir Sultan’da buluşalım Cemil.” diye konuşur.
     <br/>
     <br/>
     Sabahın alacakaranlığında cami avlusuna ilk gelen Çiçek olur. Az sonra da cumhurbaşkanlığı makam aracı 500 yıllık caminin park yerine yanaşır. Aracı kullanan Özal’dır. Bakanıyla selamlaşıp camiye yönelir. İmam ve cemaat şaşırır. Namazlar kılınır, dualar edilir. İmam duygulu bir konuşma yapar: “Biz birçok insan gördük, en yakınlarının cenazesine cami avlusunun dışından bakar. Ve bugün bu ülkenin cumhurbaşkanı ve bakanı aramızdalar.”
     <br/>
     <br/>
     Gözler yaşarır. O günün en yakın tanığı Adalet Bakanı Cemil Çiçek, “Ankara’dan nutuk çekerek ülkenin birliği bütünlüğü korunmuyor.” diyor; “Özal, devlet millet kaynaşmasını sağlayan en önemli liderdi. Fikirleri o yüzden hâlâ değer buluyor. Onun yanlışından da doğrusundan da çok şey öğrendik.”
     <br/>
     <br/>
     -Özal’ın ikinci iktidarındaki en önemli kararı cumhurbaşkanlığıydı. Bu kararı sizinle paylaştı mı?
     <br/>
     <br/>
     Özel olarak ne diyorsunuz diye sormuş değil. Birçok arkadaşımıza, gruba sordurdu. Anketler, tartışmalar yapıldı. Geniş bir istişare ile karara vardı. Parti grubu da bunu onayladı. Yani Özal cumhurbaşkanlığı meselesine bugün aklına gelip karar vermedi. Bunun getirisini götürüsünü iyi hesaplayarak yaptı. Ve bence de doğru yaptı. Neden cumhurbaşkanı oldu şeklinde zaman zaman itiraz eden ya da keşke olmasaydı diyen arkadaşlarımız olmuştur. Ama ben kararın doğru olduğu kanaatindeyim.
     <br/>
     <br/>
     -O zaman da bu kanaatte miydiniz?
     <br/>
     <br/>
     Tabiatıyla. Çünkü demokratik bir ülkede bütün makamlar siyasete açık olmalıdır.
     <br/>
     <br/>
     -18 Türk büyüğü arasında sizin de adınız var. Partideki ikilik bundan sonra mı başladı?
     <br/>
     <br/>
     O ikilik önceden başladı. ANAP’ın bir 1983-87 dönemi, bir de 1987-1991 dönemi var. 87’den 91’e giderken parti çok değişik sebep ve yanlışlardan dolayı kan kaybetmeye başladı. Karşısında da büyük bir cephe ve muhalefet oluştu. Eski partilerden tutun, medya gruplarına varıncaya kadar. Burada bir kısım hatalar da oldu. Bunlar bugün siyasetin içinde olanlar bakımından güzel derslerdir. Oraya iyi bakılması lazım.
     <br/>
     <br/>
     -Ne oldu?
     <br/>
     <br/>
     Böyle bir noktada rahmetlinin cumhurbaşkanı olabileceğini hesaba katarak, parti içerisine dışardan bir kısım, tabiri caizse jilet atmalar oldu. Aynı sıkıntıları bugün AK Parti’ye de denemeye çalıştılar, çalışıyorlar. Biz 1983’te parti kurulurken dört tabanlı idik. Yani eskiden şu partiye rey vermiş, bu partiye rey vermiş ayrımı yapmaksızın partinin ilkeleri etrafında bir araya gelmiş bir grup iken 1987’den sonra işte şuçular, bucular tarzında dışarıdan partiye fitne sokuldu. İçimizden çanak tutanlar ya da kendi ikbalini bu ayrışmada görenler de oldu. Bu önemlidir. ANAP tecrübesi Türkiye’de doğru siyaset yapmak isteyenler için bulunmaz bir fırsattır. İyi analiz edilmesi lazımdır. Doğrusuyla yanlışıyla iyi bir laboratuardır.
     <br/>
     <br/>
     -Parti birbirine düşürüldü yani…
     <br/>
     <br/>
     Eskiden birbiriyle kol kola olan, veto edildiği halde birlikte çalıştığımız arkadaşlarımız arasında “liboş” ya da “muhafazakâr” denilerek bir ayrışma başladı. Gruplaşmalar oldu. Sonra rahmetli Özal Çankaya’ya çıkarsa partinin başına kimin geçeceği gibi gündelik siyasetin girdabına sokuldu parti. Ve bu tuzağa düştük. Az düştük, çok düştük; ama düştük. Bu, parti kongrelerine yansıdı. En son İstanbul kongresi hanımefendinin (Semra Özal) adaylığı meselesi belki de partide çok büyük bir kırılmaya sebep oldu.
     <br/>
     <br/>
     -Siz o konuda karşı çıkıyorsunuz Özal’a?
     <br/>
     <br/>
     Zaten bakın, o gün karşı çıkanlar vefat ettiğinde yanındaydı. Özal’a çok vefasızlık yapılmıştır. Elinden tutup, bilinmez insanken bilinir hale getirdiklerinin önemli bir kısmı havaalanına karşılamaya bile gitmemiştir. O çok yalnızlık çektiği günlerde yanında olanlar hanımefendinin adaylığına da karşı çıkanlardır. Adaylığından istifadeyle ikbal sahibi olanların hepsi (Mesut Yılmaz ve ekibini kastediyor) rahmetliyi terk etmiştir. Ne bayramda ne bir başka zamanda aramışlardır. Onun için rahmetlinin yanında iki tip insan vardı. Yanında olanlar ve yakınında olanlar. Yanındakiler her şeye rağmen yanında oldular, yakınındakiler ikbali başka yerde görünce rahmetliyi terk ettiler.
     <br/>
     <br/>
     YANLIŞINI İTİRAF EDEBİLEN NADİR POLİTİKACILARDANDI
     <br/>
     <br/>
     -Parti ayrıştırılıyor. Ardından olaylı kongreler, Köşk karşıtı kampanyalar. Önü mü kapandı ANAP’ın. Tasfiye mi edildi?
     <br/>
     <br/>
     Parti içinde Özal’a da birtakım yanlışlar yaptırılmıştır. Mesela İstanbul kongresinde kesinlikle yanlış yaptırılmıştır. Yani başka zaman Özal’a düşman olan çevreler, bir kısım köşe yazarları bile, hanımefendi aday olsun diye oylamaya katılmışlardır. Bir cumhurbaşkanı eşinin siyasette il başkanı olması teorik olarak mümkün, ama bizim toplumumuz açısından ne kadar sorun doğuracağını iyi görmek gerekirdi. O zaman parti bir ayrışmaya girdi. Milliyetçi muhafazakâr kesim kazanmasın diye herkes bir başka ‘yanlış’a oynadı. Böyle bir dönemde de yanlış yaptırıldı Özal’a.
     <br/>
     <br/>
     -Mesela ne gibi?
     <br/>
     <br/>
     Cumhurbaşkanı olduğunu unutarak gitti İstanbul ilçe teşkilatlarını topladı, yarın kongreye gideceksiniz, şuraya oy vereceksiniz, dedi. Halbuki cumhurbaşkanı tarafsız olmalıydı. Nitekim sonradan kendisi de bunu itiraf etti. Özal’ın böyle bir yanı da var. Yanlışını itiraf etme faziletini de gösteren nadir politikacılardan birisiydi. O yanlışı yaptıranlar Özal’ı sonradan terk edenlerdir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27211), [web.archive.org (arşiv bağlantısı)](http://web.archive.org/web/20080209123220/http://www.aksiyon.com.tr:80/detay.php?id=27211)
