# Avrupa’nın vicdanına sesleniyor

*Fatih Uğur 2006.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sokullu Mehmet Paşa’nın torunu İnci Özdemir, terör fotoğraflarını lobi için kullanınca AP yetkilileri PKK terörünü kınamaya başladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061019211109im_/http://www.aksiyon.com.tr/resim/597/31.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Avrupa Parlamentosu Türkiye Raportörü Camiel Eurlings, önceki hafta terör örgütü PKK konusunda alışılmışın dışında uyarı yaparak ülkemizden ayrıldı. Türkiye-Avrupa Birliği Karma Parlamento Komisyonu’nun 56. toplantısının son günü, AK Parti İstanbul Milletvekili İnci Özdemir’in PKK terörünün simgesi haline gelen bebek fotoğraflarını göstermesi Eurlings ve Avrupalı parlamenterlerin tamamını etkiledi. Özdemir, bir gün önce terör örgütünün çocukların içinde yer aldığı bir servis aracına saldırıda bulunduğunu da hatırlatınca Eurlings, PKK terörünü kınadıklarını söylemek zorunda kaldı. Oysa alışılmış haliyle komisyon toplantılarının başında da sonunda da Kürt meselesini PKK’dan ayırmayan tavırlar meşhurdu. Bu kez o fotoğraf her şeyi değiştirdi.
   <br>
    <br>
     İnci Özdemir, Kanuni Sultan Süleyman, II. Selim ve III. Murat devirlerinde 14 yıl sadrazamlık yaparak Osmanlı’nın en kudretli devlet adamlarından biri olarak tarihe geçen Sokullu Mehmet Paşa’nın 10. kuşaktan torunu. Halkla İlişkiler mezunu, Atatürk Havalimanı’nın VIP eski müdiresi, 4,5 yaşında torun sahibi bir anneanne.
     <br/>
     <br/>
     “Türk askeri Güneydoğu’ya neden bu kadar çok güç kaydırıyor?” sorusuna cevap vermek için komisyonun ikinci gün toplantısında söz almış. Üç gün önce Hürriyet gazetesinden temin ettiği vurulmuş bebek fotoğrafı ile adeta bir halkla ilişkiler maratonuna hazırlanır gibi çalışmış: “Hafızalarınızı tazelemek istiyorum diye başladım söze. Ben bu resme bakamıyorum. Ama sizler bakmalısınız, benim içim kanıyor, artık yüreğim kaldırmıyor. Benim durumuma gelmeniz için sizin bu resmi çok iyi görmeniz lazım, deyip resmi gösterdim. Sonra da Earlings’in önüne bıraktım, çünkü yine raporu o yazacaktı.”
     <br/>
     <br/>
     RUM VEKİL MASTAKİS ÖZÜR DİLEMİŞ
     <br/>
     <br/>
     Özdemir’in “Bu bebek sizin olsaydı onu vuranlar, vurma emrini verenler için ne hissederdiniz?” sorusu adeta herkesin boğazında düğümlenir. Sessizlik Eurlings’in PKK’yı kınayan açıklamalarıyla bozulur. O gün milletvekili Özdemir’in unutamadığı en önemli an, AP Rum Milletvekili Marios Matsakis’in bile toplantı arasında kendisine gelip, “PKK konusunda sizinle aynı şeyleri düşünüyoruz.” deme ihtiyacı hissetmesi olmuş. Özdemir, “Fotoğraf insanların içini acıtan bir görüntü olduğu için tam bir şok etkisi meydana getirdi. Bebek söz konusu olunca bazıları başını önüne eğdi. Bazılarının yüzünden geçen hüznü net şekilde gördüm. Matsakis dahil...” diyor.
     <br/>
     <br/>
     Özdemir, Matsakis’in duygusal özür dileme meyanındaki yaklaşımına da Kıbrıs’ta bir küvetin içinde vurulmuş çocuklarıyla simge haline gelen Mürvet İlhan’ın fotoğraflarını hatırlatarak tarihî bir cevap daha vermiş: “Biz benzer görüntüleri Kıbrıs’ta da yaşadık. Sen de bunları hatırla!” Matsakis, sadece boynunu öne eğmekle yetinmiş. Avrupalı parlamenterlerin Kürt meselesi ile PKK’ya hep aynı zaviyeden baktığını ve haksız şekilde birbirine karıştırdığını söyleyen Özdemir, terör örgütünün dünkü yüzüyle bugünkü yüzü arasında hiçbir fark olmadığına işaret ediyor.
     <br/>
     <br/>
     TAYYİP BEY DE BAYRAKLA PR YAPIYOR
     <br/>
     <br/>
     Avrupa Birliği ile ilişkilerde sözler kadar davranışların da etkili olduğu örneğini 17 Aralık’ta gözlemlemiş Özdemir. “Başbakanımız Recep Tayyip Erdoğan’ın o gün her lider kendi ülkesinin bayrağının üstüne basarken, bizim bayrağımızı göğsüne alması en büyük halkla ilişkiler faaliyetidir.” diyor. Erdoğan’ın son Atina zirvesinde de aynı duyarlılığı sergilediğine işaret ederek, “Kimse davranışlarıyla bayrağa ve millete saygısını ortaya koymuş bir başbakana Mersin’deki bayrak olayıyla ilgili neden konuşmuyorsun diyemez. Çünkü hareketleri, açıklamalarının çok önüne geçmiştir.” değerlendirmesinde bulunuyor. Özdemir’e göre AB üyeliği konusunda liderler düzeyinde imza atılabilir, ama asıl önemli olan referanduma gidilmesi halinde halkların iknası. Bu yüzden ‘kendimizi anlatmaya’ daha şimdiden özel önem vermemiz gerektiğine inanıyor.
     <br/>
     <br/>
     Sokullu Mehmet Paşa Vakfı’nın mütevelli başkanlığı için de uğraş veren Özdemir, vakıf senedinde ‘vakfiye başkanının en büyük erkek çocuk olacağı’ şartı nedeniyle görevi devralamamış. Medeni Kanun’daki yeni düzenlemelerin vakıf başkanlığı yolunu açtığını belirten Özdemir, vakıf yönetimini devralmak amacıyla şu sıralar ikinci dava sürecini başlatmak üzere.
     <br/>
     <br/>
     Dedesi Sokullu’nun Avrupa’da yapmak istediklerini özümseyerek toplumlar arasında kültürel bir köprü kurmak istediğini anlatıyor: “O kadar önemli Sadrazam’ın bu millete düşündüklerini, ben milletvekili sıfatıyla düşünmeye çalışıyorum. Devlet adamlığının gereği neyse o yapılır. Benim yerimde olsa o da aynısını yapardı. Sokullu Avrupa’da ne yapmak istemiş, Don-Volga’yı birleştirerek ne yapmak istemiş. Bunu özümseyerek hayata geçirmeye çalışıyorum.”
     <br/>
     <br/>
     Meclis’te AB Uyum, Karma Parlamento, Milli Savunma, Nüfus ve Kalkınma komisyonları üyesi İnci Özdemir aynı zamanda 5 bin üyeli Türkiye Yarış Atı Yetiştiricileri ve Sahipleri Derneği’nin de başkanı. İkisi tay, üç atı var. Lucky Pearl (Şanslı İnci) ve Asya deneme yarışları yapıyor. Bir milyar dolarlık yıllık ciro yapan yarış atı sektörünün merdiven altı yarış ve bahislerini ortadan kaldırmak için iki yasa teklifinin de sahibi kendisi. At yarışları sektörünün tıpkı İrlanda, Dubai gibi Türkiye’ye de önemli turistik gelir sağlayabileceğine işaret ediyor.
     <br/>
     <br/>
     Yarışların sadece kumar boyutuyla ele alınmasından rahatsız. 15 bin at, 40 bin çalışan, 200 binden fazla dolaylı istihdam oluşturan atçılığın çiftçiden köylüye kadar birçok kişiye ekmek kapısı olduğunu hatırlatıyor. İstanbul, Antalya, Adana merkezli at yarışları turizmi için projeler üretiyor. Yarışlardan yaklaşık yüzde 68’lik vergi kesintisinin kalkmasıyla sektörün büyüyeceğini, merdiven altı yarışların mutlaka kontrol altına alınması gerektiğini düşünüyor.
     <br/>
     <br/>
     BOSNA VE ERMENİ KATLİAMI FOTOĞRAFLARI YOLDA
     <br/>
     <br/>
     Sokullu deyince ‘Bosna Hersek’in akla geldiğine değinen İnci Özdemir, önümüzdeki günlerde Ermeni yasaları konusu ısrarının sürmesi halinde Fransız ve Avrupalı parlamenterlere Bosna Hersek’teki katliam ve işkenceleri ortaya koyan fotoğrafları da sunacak. “Onlara da daha 14 yıl önce Avrupa’nın göbeğinde bu insanlar katledilirken hiç mi vicdani sorumluluk hissetmediniz, diye soracağım.” diyor.
     <br/>
     <br/>
     İnci Hanım bununla da yetinmemiş. Şimdi tüm dünyadaki kadın vekillere gönderilecek bir soykırım albümü çalışmasının da önderliğini yapıyor. Türk Tarih Kurumu’yla başlattığı çalışma çerçevesinde Anadolu’da Türk kadınına Ermeniler tarafından uygulanan vahşet ve soykırımı ortaya koyan belge, fotoğraf ve bilgilerden oluşan 200 sayfalık kitapçığı bitirmek istiyor. Tecavüze uğrayan, cinsel organları kesilip işkenceler yapılan kızların fotoğraflarıyla katliamı anlatan görüntüler yer alacak kitapta. Özdemir’in bu kitabı hediye edeceği ilk isim de belli; Alman Başbakan Angela Merkel. Ona soracağı soru da hazır: “Osmanlı devrinde yaşasaydınız, kızlarınıza bu yapıldıktan sonra ne hissederdiniz? Sizce acaba kim soykırıma uğramıştır?”
     <br/>
     <br/>
     İNCİ ÖZDEMİR KİMDİR?
     <br/>
     <br/>
     1952’de Artova’da dünyaya geldi. Anadolu Üniversitesi Halkla İlişkiler Bölümü mezunu. Türk Hava Yolları VIP tepe yöneticiliği yaptı. Müteahhit Mustafa Özdemir ile evli, bir çocuk annesi. AK Parti İstanbul teşkilatı kurucu üyeleri arasında yer aldı. Halen TBMM’de 4 komisyonda görev yapıyor. Sokullu Mehmet Paşa Vakfı evlatlarından.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24249), [web.archive.org (arşiv bağlantısı)](http://web.archive.org/web/20061019211109/http://www.aksiyon.com.tr:80/detay.php?id=24249)
