# Bu toprağın sesleri Hece’de

*Fatih Uğur 2007.01.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk Edebiyatının genç çocuğu Hece Dergisi 10. yaşına girdi. Nazım Hikmet özel sayısını çıkaran dergi İngilizce ve Arapça sayılarıyla sürprizlere hazırlanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070112121321im_/http://www.aksiyon.com.tr/resim/631/84.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İşadamları Ömer Faruk Ergezen ve Faruk Koca ile kalem üstatları İbrahim Çelik, Ali Karaçalı ve Erdal Çakır’ın iş yeri buluşmalarıyla başladı her şey. On yıl önce başkent Ankara’da siyasete ya da bürokrasiye değil, edebiyata hizmet etmek niyetiyle yola çıktı Hece heyeti. Toz duman içindeki bir siyasi anlayışa karşı başkentten edebiyata sahip çıkarak medeniyetimizin sayım ve dökümünü yapıp genç kuşaklara aktarma sevdası ateşledi ilk yazıları. Sonra birliktelikler, Konur Sokak 39 numaralı Hece dergisi ofisiyle taçlandı, ardından projeler ete kemiğe büründü.
   <br>
    <br>
     15 Ocak 1997 tarihinde kurulan edebiyat dergisi Hece, on yılda Türk edebiyatında söz söyleyebilen köşe taşı yayınlardan biri haline geldi. “Edebiyatın kalbi İstanbul’dur” kanaatine inat tamı tamına 121 aydır Ankara’dan yayımlanıyor. Yunus Emre’nin “Başları ucunda hece taşlar / Ne söylerler / Ne bir haber verirler” dizelerindeki ‘hece’ gibi Türkçenin kültürel ve fikrî atmosferini birlikte soluma arayışı olan Hece dergisinde bugün Türk edebiyatına gönül veren çok sayıda ismin yazısı çıkıyor, büyüyen ağaç meyveye duruyor.
     <br/>
     <br/>
     Yirmi beşinci sayısına kadar her ayın on beşinde yayımlanan dergi, bu sayıdan sonra ayın birinde kitapçılara ulaşmaya başladı. Her ay yepyeni şiirler, öyküler, denemeler, eleştiriler, değiniler, incelemeler, söyleşiler, kitap tanıtımları, kültürel, sanatsal ve düşünsel metinlerle “amatör bir ruh; ama profesyonel bir gayretle” okuyucusuyla buluşmaya devam ediyor. Üç yaşına giren Hece Öykü de aynı ailenin ürünü. Edebiyatın buluştuğu adresin mihenginde iki dergi olunca yayın grubunun 175 kitap ortaya çıkarıp basması da kaçınılmaz olmuş. Türk edebiyatının en değerli klasiklerinden, en genç kalemlerin eserlerine uzanan kitap portföyü de “geçmişten geleceğe kalıcı” eser bırakma kaygılarının ürünü.
     <br/>
     <br/>
     Kendini Bitlis Ahlatlı bir işadamı olarak tanımlayan Ömer Faruk Ergezen, Hece’nin sahibi. “Türk edebiyatında güçlü damarlar var” diyor Ergezen. Türk romanını, öyküsünü, şiirini elinden tutup ayağa kaldıracak yiğitler beklediğini de ekliyor. Uludağ Üniversitesi’nde tarih yüksek lisansı, Ankara Üniversitesi’nde yarım bırakılan sosyal bilimler doktorası, Millî Eğitim Bakanlığı’nda öğretmenlik ve yöneticilikten sonra bir gün ansızın ticaret hayatına atılmış. Kendisi sakin, içi fırtınalı bir edebiyat tutkunu Ömer Faruk Bey. Bayındırlık ve İskan Bakanı Zeki Ergezen’in kardeşi. “Bir işadamı edebiyata niçin para yatırır?” sorusunun cevabı onun için öyle çok karışık değil. “İşin parayla alakası yok. Türk edebiyatına gönül vermiş bu kadar insanın yaptıklarının yanında bunların lafı olmaz.” diyecek kadar mütevazı.
     <br/>
     <br/>
     NECİP FAZIL DA, NAZIM HİKMET DE  BU TOPRAĞIN ÇOCUKLARI
     <br/>
     <br/>
     Ergezen’e göre derginin kuruluş toplantılarının kilit cümlesi “Büyüklerimiz bizi bir araya getirmiyor. O zaman biz Türkiye’yi bir araya getirmek için ne yapalım?” sorusu olmuş. Sonra “İstanbul mu Ankara mı?” tartışmaları yaşanmış. İnadına Ankara denmiş. “Türkiye’nin merkezinde, Türk halkının merkezinde olmak” benimsenmiş. Bu yüzden Ergezen, “Düşünce, sanat, edebiyat açısından sağ-sol, milliyetçi-İslamcı gibi kalın çizgiler oluşmuş yıllarca. Oysa sağ-sol ayrımı yok, bu toprağın çocukları var. Hepimiz aynı toprağın insanlarıyız.” diyor. Ve ekliyor: “Şiir, sanat, edebiyat; saltanatla, devletle güç kazanır.” Selçuklu’dan Osmanlı’ya edebiyatın güçlü damarlarına en yakın duran isimlerin bizzat padişah, sultan, sadrazam ve devlet yöneticileri olduğunun altını çiziyor. Bugün de devlet adamlarının aynı ilgiyi edebiyattan esirgememesi gerektiğini söylüyor.
     <br/>
     <br/>
     Her yıl iki özel sayı çıkaran Hece dergisi, bunların birini edebiyat adamlarına, diğerini ise edebi tür ve konulara ayırıyor. Bugüne kadar 13 özel sayı çıkaran dergi son sayısında “Türkçenin Sürgün Şairi Nazım Hikmet”i kapağına taşıdı. Kırka yakın yazarın kaleminden Nazım Hikmet okuması yapıldı. Hece 97. sayısında da Necip Fazıl Kısakürek’i kapak (özel sayı) yapmıştı. Her iki özel sayıyı ‘Bu toprağın çocukları’ başlığı ile hazırlanan özel bir ciltle üst düzey devlet yöneticilerine göndermeye hazırlanıyor dergi yönetimi. Hece dergisi, genci yaşlısı her kesimden 3 bin civarında okuyucuyla buluşuyor her ay.
     <br/>
     <br/>
     Daha önce Türk Edebiyatı, Diriliş ve Mavera dergilerinde yazarlık yapan Yazı İşleri Müdürü İbrahim Çelik, Hece’yi kültür, sanat, düşünce çizgisindeki merhalelerin ‘son basamağı’ olarak tanımlıyor. Hece’nin Türk edebiyatına kazandırdığı pek çok yeni isim de var kuşkusuz. Mustafa Muharrem, Hayriye Ünal, Esver Ölüç ve Necip Tosun’un Hece yazılarıyla birlikte 2000’li yılların hatırı sayılır isimleri arasına girdiklerini hatırlatıyor İbrahim Çelik. Yazıya ‘heceleyerek’ başlayıp bugün üçer dörder kitaba ulaşan 25’e yakın edebiyatçı var. Hece, Türkiye’de Ankara, İstanbul, İzmir başta olmak üzere Kütahya, Kahramanmaraş, Balıkesir, Diyarbakır, Şanlıurfa, Bitlis, Erzurum, Tokat, Trabzon gibi birçok ile gidiyor. Yurtdışında ise Amerika, İngiltere, Fransa, Almanya, Pakistan ve İran’dan derginin meraklıları var.
     <br/>
     <br/>
     Edebiyat dünyası, Hece Dergisi'ni Nuri Pakdil'in Edebiyat Dergisi'nden sonra atılmış en köklü adım olarak değerlendiriyor. Özellikle kişiler ve kurumlar üzerine oluşturulan ürünler, eleştiri ve incelemeler kültürel bir kurumsal kimlik meydana getirdi. Necip Fazıl'dan Nazım Hikmet'e Türk şiirinin duayenlerini aynı kapak altında toplama becerisini gösteren Hece bir başka yönüyle okuyucularını da aynı çeşitlilik içinde buluşturuyor.
     <br/>
     <br/>
     Talat Sait Halman'ın Hece için “muhafazakar değil, sağlam geleneklere saygı ve sevgiden hareketle yeniliklere yönelen bir dergi” tanımı da tam yerini buluyor aslında. Hece takipçileri arasında  Mustafa Kutlu, Rasim Özdenören, Doğan Hızlan, Muhsin Mete, Ali Çolak, Sadık Yalsızuçanlar, Orhan Okay gibi değişik yelpazeden onlarca usta kalem de var.
     <br/>
     <br/>
     HECE OKULU DÜNYAYA AÇILIYOR
     <br/>
     <br/>
     Hece Yazı İşleri Müdürü Çelik, 2007 için bir de sürpriz hazırladıklarını, Arapça ve İngilizce yayımlanacak iki özel sayı ile Kahire ve Berlin kitap fuarlarında Türk edebiyatını temsil edeceklerini söylüyor. Hece 10. yılında Nazım Hikmet özel sayısı ile kırkıncı cildini tamamladı. Yakın dönemin özel sayıları içinde millî şairimiz Mehmet Akif Ersoy ve Üstad Bediüzzaman Said-i Nursi de usta edebiyatçıların kaleminden değerlendirilecek.
     <br/>
     <br/>
     “Türkiye okuyor mu?” sorusunun cevabı İbrahim Çelik için pek de iç acıcı değil. Bu yüzden edebiyatseverlere bir de uyarı gönderiyor Hece dergisi Yazı İşleri Müdürü: “Popüler kültür, Türk toplumunu kuşattı. Kuşatmayı yarmak için de ciddiyet ve inatla çalışmak gerek. Şimdilerde daha çok roman satıyor. İyi romancılarımız da var. Bu bir anafor halinde gidiyor. Ama şiiri, öyküyü de ihmal etmemek lazım. Hem genç kuşaklara hem de geçmişe sahip çıkma zamanı.”
     <br/>
     <br/>
     <br/>
     NİÇİN NÂZIM HİKMET ÖZEL SAYISI?
     <br/>
     <br/>
     Hece’nin sahibi Ömer Faruk Ergezen, Nazım Hikmet özel sayısını, Türk edebiyatına bir gönül borcu ödemek olarak görüyor. ‘Türkçenin Sürgün Şairi’ başlığının seçilmesi de bu yüzden gayet anlamlı. Ergezen, “Anadolu’da yıllardır bu vatanın evlatları birbirine sürgün edilmiş. Birbirimizi anlamaktan, birbirimizi konuşmaktan uzak düşmüşüz hep.” diyor. Ergezen’e göre şiirin bir yarısında Necip Fazıl varsa diğer yarısında Nazım Hikmet var: “Aramızda Berlin Duvarı’ndan büyük duvarlar var. Biz bu duvarların artık yıkılmasını istiyoruz.”
     <br/>
     <br/>
     Özel sayının ilk yazısını kaleme alan Erdal Çakır’ın cümleleriyle, Nazım Hikmet, bir medeniyetin yıkılış dönemine ve sonrasında o medeniyetin bağ bozumundaki hüzne tanık olmuş bir isim: “Nazım Hikmet’i şairliği, yazarlığı, mücadelesi ve özel yaşamıyla bir bütün olarak incelediğimizde ortaya çıkan portrenin en belirgin özelliği, şiirin peşine düşmüş bir adam olduğudur.” Yazı İşleri Müdürü İbrahim Çelik’in tarifiyle siyasal kişiliğinin Nazım Hikmet’e sağladığı ün, şair kişiliğine de yarar sağlamış görünse bile, bütünüyle sanatçı kişiliğinin aleyhine işlemiş: “Onun hayat macerasının toplamından geriye kalacak ve şiirleriyle yaşayacak olan ise Şair Nazım Hikmet’tir.”
     <br/>
     <br/>
     Hece’nin önceki özel sayıları ise şöyleydi: Türk Öykücülüğü, Türk Şiiri, Türk Romanı, Çocuk Edebiyatı, Mektup, Ahmet Hamdi Tanpınar, Sezai Karakoç ve Diriliş, Edebiyat ve Nuri Pakdil, Hareket ve Nurettin Topçu, Büyük Doğu ve Necip Fazıl Kısakürek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26376), [web.archive.org (arşiv bağlantısı)](http://web.archive.org/web/20070112121321/http://www.aksiyon.com.tr:80/detay.php?id=26376)
