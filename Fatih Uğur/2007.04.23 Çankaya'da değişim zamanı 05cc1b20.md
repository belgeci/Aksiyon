# Çankaya’da değişim zamanı

*Fatih Uğur 2007.04.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çankaya sınavında son viraj dönülüyor. Erdoğan’ın son görüşmelerden aldığı sinyal, “Size başbakanlıkta ihtiyacımız var” oldu. Birkaç gün içerisinde aday açıklanacak, bir hafta sonra seçim süreci başlayacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123081845im_/http://www.aksiyon.com.tr/resim/646/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türk siyasi hayatına 14 Ağustos 2001 tarihinde 39. parti olarak giren Adalet ve Kalkınma Partisi (AK Parti), Çankaya sınavında son virajını bu hafta dönüyor. Parti, Ahmet Necdet Sezer’in halefi cumhurbaşkanı adayını ve seçim konusundaki son kararını birkaç gün içinde açıklayacak. Başbakan Recep Tayyip Erdoğan, izlediği belirsizlik stratejisi sayesinde adayını tartıştırmadan son güne kadar getirmeyi başardı. Sivil toplum kuruluşları, 300 milletvekili, DYP ve Anavatan liderleri ile partisinin Merkez Karar Yürütme Kurulu (MKYK) üyeleriyle cumhurbaşkanlığı seçimini konuşan Erdoğan, bugüne kadar söylediği ‘çok rahatım’ sözlerinin tersine, en yoğun ve stresli saatlerini bu hafta yaşayacak.
   <br>
    <br>
     Kimileri papatya falı dese de, Erdoğan adaylığını ya da partinin adayını tartıştırmayarak yazarımız Ahmet Taşgetiren’in tabiriyle tam bir ‘şövalyelik’ ruhu sergiledi. Bu ruhun Köşk adaylığından çekilmek olarak yansıyıp yansımayacağını henüz kimse bilmiyor. Son kararı bizzat Erdoğan’ın ağzından hep birlikte duyacağız. Ancak geçen hafta gerçekleştirilen 7 saatlik MKYK sonrasında, basına ve kulislere yansıyan bilgilerle hafta sonu cumhurbaşkanlığı tahminleri ‘Erdoğan çıkmayacak’ şeklinde kapandı. 23 Nisan Ulusal Egemenlik ve Çocuk Bayramı’nın hemen sonrasında partinin adayı netleşecek. Resepsiyon krizleri ve muhtemel ters tavırların engellenmesi için 23 Nisan günü TBMM’de yapılacak özel oturum ve akşamki programlarla ilgili de ince bir taktik izleniyor. TBMM Başkanı Bülent Arınç’ın başkanlığında yapılacak özel oturumda sırasıyla beş lidere konuşma hakkı tanındı.
     <br/>
     <br/>
     AK Parti’nin adayını açıklamasının ardından Arınç’ın 1 ve 3 Mayıs olarak açıkladığı iki alternatif seçim takviminden birisi işlemeye başlayacak. Cumhurbaşkanlığında ilk tur seçim yapılacak. CHP’nin ‘Meclis toplam üye sayısının üçte ikisi olmadığı müddetçe cumhurbaşkanlığı seçimi yapılamaz, 367 bulunmadan Meclis toplanırsa konuyu Anayasa Mahkemesi’ne taşırız’ açıklamaları AK Parti için dozu düşürülmekle birlikte tehdit olarak gündemde kalmaya devam ediyor. Hukukçuların itibar etmediği 367 meselesi ile ilgili Erdoğan’ın geçen hafta DYP lideri Mehmet Ağar ve Anavatan lideri Erkan Mumcu ile görüşerek destek aradığı dillendirildi.
     <br/>
     <br/>
     Aslında bu konuda en rahat ipucunu “Demokrasilerde hesaplaşma yeri sandıktır, mahkeme salonu değildir.” sözleriyle Ağar verdi. Merkez sağda yeni bir evlilik olarak gündeme gelen DYP-Anavatan yakınlaşmasının inisiyatif alan tarafı olduğu düşünüldüğünde Ağar’ın çıkışı hayli anlamlı. AK Parti yönetimi de demokrasi sınavı diye nitelendirdikleri cumhurbaşkanlığı oylama sorununu iki formülle aşmak istiyor. Birincisi DYP (4) ve Anavatan (20) ile bağımsız 9 milletvekilinin katılımını sağlayarak 370’lerin de üstünde katılımla genel kurulu açmak ve aynı destekle ilk ya da üçüncü turda cumhurbaşkanını seçmek.
     <br/>
     <br/>
     İkinci senaryo ise çok daha farklı. Bu partilerin genel kurula katılmalarının dışında oylamada hatta cumhurbaşkanı adayının Meclis’e teklif edilmesinde 367’yi de aşan imza ve yazılı önergesiyle yeni cumhurbaşkanı adayını güçlü şekilde açıklamak ve seçtirmek. AK Parti’nin seçimin Anayasa Mahkemesi’ne götürülmesinin önüne geçebilmek için ürettiği bu iki formül, CHP’yi istese de istemese de zor durumda bırakacak. Ancak 367 milletvekilini aşan imza ile AK Parti cumhurbaşkanı adayının TBMM’ye sunulması ihtimali, Anayasa’da cumhurbaşkanlığı seçiminin gizli yapılması gerektiği ilkesinin ihlali anlamına geleceği için bir başka tartışmayı daha gündeme getiriyor. Ya CHP gizlilik ihlal edildi diye AK Parti adayı ve cumhurbaşkanlığı seçim sürecini Anayasa Mahkemesi’ne götürürse?
     <br/>
     <br/>
     AK Parti Grup Başkanvekili Salih Kapusuz, CHP’nin 367şartının Anayasa’da yeri olmadığını hatırlatıyor ısrarla. “Anayasa’nın 84, 87, 94, 96, 100, 102, 105, 111 ve 175’nci maddelerinde değişik karar yeter sayıları belirtiliyor. Anayasa profesörleri ve TBMM Başkanı Arınç’ın son noktayı koyduğu tartışmada toplantı yeter sayısı için 184 rakamının yeterli olduğu görülüyor.” Her ihtimale karşı, CHP’yi argümansız ve yalnız bırakmanın formülü olarak 367’den fazla milletvekili ile genel kurulun açılması parti kurmaylarının hâlâ üstünde çalıştığı bir konu.
     <br/>
     <br/>
     AK Parti’nin MKYK’sında gündeme getirildiği belirtilen 5+5 formülü ise son beş gündür AK Parti kurmayları ve vekillerinin en çok tartıştığı konular arasında yerini aldı. MKYK’nın ağırlıklı görüşünün cumhurbaşkanı adayını belirleme konusunda Erdoğan’a ‘tam yetki’ vermekle birlikte, başımızda kal mesajını iletmesi yeni bir tartışmayı da başlattı. Tayyip Bey’in gerçekten Çankaya’ya çıkmak istemediğini düşünenler, şimdi 5 yıl bir arkadaşımızı Köşk’e gönderelim, size bizim ve ülkemizin bir dönem daha ihtiyacı var, tezini daha güçlü bir şekilde dile getiriyor. 5+5 formülü bir önceki cumhurbaşkanlığı seçiminde ısrarla koltuğunda kalmak isteyen 9. Cumhurbaşkanı Süleyman Demirel’in talebi olarak kamuoyunda akıllara kazınmıştı. AK Parti beyin takımından bazı isimlerin başbakana önerdiği bu farklı formüle göre, Erdoğan 5 yıl daha iktidara gelebilecek bir AK Parti ile seçime katılacak. 5 yıl içinde Anayasa değişikliği yapılıp cumhurbaşkanını halkın seçeceği yeni formül hayata geçirilecek. Sonraki 5 yıllık dönemde ilk aday Recep Tayyip Erdoğan olacak.
     <br/>
     <br/>
     Bazı partililere göre, Erdoğan Köşk’e çıkma kararı alması halinde partinin ikinci dönemi konusunda endişeleri tam manasıyla bertaraf edememesinin sıkıntısını yaşıyor. İkinci yorum ise 53 yaşındaki Erdoğan’ın Çankaya’da 7 yılını tamamlayıp siyasetten erken ayrılmak istemeyeceği yönünde.
     <br/>
     <br/>
     Son günlerde Köşk’e çıkmayacağı/çıkmaması gerektiği eğilimi kadar, mutlaka çıkması gerek diyenler de sesini yükseltiyor. Onlara göre 3 Kasım 2002 genel seçimleri ardından 550 kişilik TBMM çatısı altında yüzde 34’lük oy ile 365 milletvekili çıkararak AK Parti, Demokrat Parti’den sonra en güçlü siyasal grup olarak Türkiye tarihine geçti. Ancak kimilerinin ‘iktidar oldular, muktedir olunamadı’ sözlerinin tashihi ve tekzibi için, halkın mücadele azmini Erdoğan’ın şahsında simgeleştirdiği, devlette cumhurbaşkanlığı makamıyla birlikte demokratik ve sivil dönüşümünün sürmesi için de Köşk yolu zorunlu gözüküyor.
     <br/>
     <br/>
     Salih Kapusuz, Demokrat Parti’den beri iktidarların Köşk şansını hareketin başındaki siyasi parti lideriyle özdeşleştirdiği görüşünde: “Erdoğan’ın cumhurbaşkanı olması Türkiye’nin normalleşme sürecine katkı sağlayacak.” Parti kurmaylarından Nihat Ergün’ün, “Cumhurbaşkanlığı kolay ikâme edilebilecek bir makam, karizmatik liderler kolay yetişmiyor.” sözleri ise Erdoğan kadar parti içinde de kafaların hâlâ karışık olduğunun işaretçisi.
     <br/>
     <br/>
     Bütün bu tartışmaların ötesinde bir de AK Parti kulislerinde sistem değişikliği, yarı başkanlık ve başkanlık sistemine geçilmesi konuşuluyor. Bugün Anayasa’yı değiştirmek için sayısal yeterliliği olmayan partinin bunu yapamayacağına inananlar çoğunlukta. Ancak hemen herkes 2009’a kalmadan Türkiye’de sistem değişikliği yapılma ihtimalinin de yükseldiği yorumunu yapıyor.
     <br/>
     <br/>
     Daha önce yaptığı açıklamalarda Türkiye’nin parlamenter sistemden vazgeçerek başkanlık veya yarı başkanlık sistemine geçmesi gerektiğini ifade eden Başbakan Erdoğan son görüşmelerde, milletvekillerinin önerisinden memnun olmakla birlikte bu konunun genel seçimlerden sonraya bırakılmasını istedi. Başbakan, cumhurbaşkanlığı seçimlerinin başkanlık veya yarı başkanlık sistemi tartışmaları ile gölgelendirilmemesini de istiyor. Genel seçimlerden sonra bu konuda bir komisyon kurarak yasal hazırlık yapılabileceği ihtimali üzerinde duruluyor. Daha önce 8. Cumhurbaşkanı Turgut Özal’ın gündeme getirdiği ancak sadece fikri tartışmasının yapıldığı başkanlık veya yarı başkanlık sistemlerine o dönemde sol partilerin tamamı karşı çıkmıştı. Başkanlık sistemine geçişle birlikte sol partilerin iktidar olma şansının ortadan kalkacağına inanan CHP, başkanlık sistemine hâlâ karşı. AK Parti kurmayları 2009 yılı itibariyle Türkiye’de birçok çevrenin başkanlık sistemine bu denli karşı çıkmayacak bir olgunluğa kavuşacağını inanıyor. Kimileri ise bu tarihte genel seçimlerle yerel seçimlerin birleştirilerek başkanlık sisteminin de halkoyuna sunulabileceğini düşünüyor.
     <br/>
     <br/>
     Bir başka tartışma konusu AK Parti’nin ilk olağanüstü kongresini ne zaman yapacağı ve herhangi bir hazırlık içinde olup olmadığı. Teşkilatlardan sorumlu genel başkan yardımcısı Hayati Yazıcı’ya bir gazetecinin sorduğu “Yeni genel başkan seçimi için kongre ne zaman toplanacak?” sorusunun cevapsız kalması teşkilatta Erdoğan’ın Köşk’e gitmesi ile ilgili bir fikri hazırlık ve konuşmanın yapılmadığını gösteriyor. Erdoğan’ın Çankaya kararını danışırken hiç olmazsa MKYK’da bunu gündeme getirmesi bekleniyordu. Yani Çankaya’ya çıkacak bir Erdoğan’ın partinin yoluna devam diyeceği kongreyle ilgili de nabız yoklaması bekleniyordu. Ancak bugüne kadar bu hiç konuşulmadı. Erdoğan Çankaya’ya çıkmayacak diyenler teşkilatların gelecek projeksiyonlarında bu tip konuşma ve tartışmalara girilmemiş olmasını da delil olarak gösteriyor.
     <br/>
     <br/>
     Tartışmalar elbette  aday açıklandıktan sonra da  sürecek. Ancak Türkiye, 11. cumhurbaşkanını seçme konusunda son dönemecini bu hafta alıyor. Erdoğan’ın adayımızı 24-25 Nisan’da açıklayacağız, ve son MKYK’da söylediği belirtilen “Biz hizmet için varız, makam için değil, öyle bir tavır alalım ki millet ‘bunlar hizmet için varmış’ demeli. Alışılmışın dışında karar alıp herkesi şaşırtacağız” sözleri aday ibresini Abdullah Gül ve Erdoğan dışındaki bir aday yönünde güçlü şekilde döndüğünün göstergesi. Cuma günü kulislere düşen son haber ise Meclis Başkanı Arınç, Başbakan Erdoğan ve Dışişleri Bakanı Gül Cumhurbaşkanı adaylığı konusunda ortak bir isim üzerinde anlaştıkları şeklindeydi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27267), [web.archive.org (arşiv bağlantısı)](http://web.archive.org/web/20071123081845/http://www.aksiyon.com.tr:80/detay.php?id=27267)
