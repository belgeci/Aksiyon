# Telekom’da rekabet Türkiye’yi büyütecek

*Fatih Uğur 2005.05.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Telekomünikasyon Kurumu’nun yeni başkanı Tayfun Acarer, Türk Telekom özelleştirmesi ve iki GSM operatörünün satışının tartışıldığı bir ortamda göreve başladı. Telekom’da rekabetin Türkiye ekonomisine yarayacağına inanan Acarer, geç kalınan özelleştirme sürecinin başarıyla tamamlanmasını istiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608032729im_/http://www.aksiyon.com.tr/resim/545/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Telekomünikasyon Kurumu’nun (TK) çiçeği burnunda başkanı Tayfun Acarer işe hızlı başladı. Son görev yeri olan Kıyı Emniyeti ve Gemi Kurtarma İşletmeleri’nde VTS haberleşme altyapısını hazırlayan Acarer, 5 Mayıs’tan beri telekomünikasyon sektörünün başında. Beş yıl görev yapacak Acarer’le Türk Telekom’un özelleştirilmesini, Turkcell ve Telsim’in satışını kapsayan kritik dönemeci konuştuk.
   <br>
    <br>
     -Türk Telekom’un özelleştirilmesinin, Turkcell’in satın alınmasının ve Telsim’in satışının tartışıldığı kritik bir dönemde kurul başkanı seçildiniz? Sektördeki hareketliliği neye bağlıyorsunuz?
     <br/>
     <br/>
     Telekomünikasyon sektörü dünyanın her yanında hareketli; hızlı gelişip büyüyor. Özelleştirme ve serbestleştirme çalışmaları birçok ülkede tamamlanmış. Ülkemizde bu çalışmalar sürüyor. Dünyadaki gelişmelerle karşılaştırdığımızda özelleştirme konusunda biraz geciktiğimizi düşünüyorum. Yöntem hakkında, yani blok satışla mı yoksa halka arzla mı ya da her ikisiyle mi özelleştirme yapılacağı konusunda birşey söylemek istemiyorum. Ancak bugüne kadar özelleştirmenin gündemden çıkması gerekirdi.
     <br/>
     <br/>
     Turkcell’in satışına gelince. Sektör hareketli ve telekom işletmecileri de bir şekilde ayakta kalabilmek için güçlü olmak zorunda. Bu güç, günümüzde ulusalın ötesinde uluslararası sahada güçlü olmayı gerektiriyor. Bu nedenle sektörde birleşme ve devralmalar sıkça görülüyor. Ancak, yabancıların hissesinin artmasını kötü karşılamamak lazım. Yabancı sermayenin varlığı, ülkemize olan güvenin bir ifadesi. Telsim’de durum biraz daha farklı. Şirket önce özel sektör yönetiminde iken el değiştirdi ve devlet adına yönetilmeye başlandı. Şimdi tekrar satılacak. Bunun da başarıyla tamamlanacağına inanıyorum.
     <br/>
     <br/>
     -Yabancıların Türk Telekom özelleştirmesine ilgisini neye bağlıyorsunuz?
     <br/>
     <br/>
     Birçok nedene bağlayabilirsiniz. Örneğin işletmecilerin büyüme stratejilerinin bir parçası olabilir. Ülkemiz coğrafi konumundan dolayı güçlü bir telekomünikasyon altyapısına sahip. Katılımcılar bu avantajları kullanmak istiyor olabilir. Avrupa ülkelerinin birçoğundan daha genç ve fazla nüfusa sahibiz. Yani aynı zamanda büyük bir pazarız. Hepsini düşünüp daha farklı stratejilerle bu özelleştirmeye ilgi duyuyor olabilirler.
     <br/>
     <br/>
     -Telekom özelleştirmesinden sonra kamu tekelinin özel sektör tekeline döneceği endişeleri dile getiriliyor. Katılıyor musunuz?
     <br/>
     <br/>
     Endişelere yer olmadığını düşünüyorum. Zaten özelleştirmenin amaçlarından biri tekel gücünün kırılarak sektördeki rekabetçi yapının oluşturulmasına destek sağlamaktır. Bu diğer ülkelerde de böyle olmuştur. Örneğin özelleştirmenin ilk yapıldığı İngiltere’de, özelleştirme sağlıklı serbestleştirmenin önemli bir aracı olarak görülmüş, “halka arzlarla” British Telecom kademeli olarak tamamen özelleştirilmiştir. Bizde de aynı sıkıntıdan bahsedebiliriz. Şu anda Türk Telekom’un tekeli kırılmış olsa da tam rekabet ortamının sağlandığı söylenemez. Telekomünikasyon Kurumu’nun varlık sebeplerinden biri de tam rekabet ortamını sağlamak üzere gerekli düzenlemeleri yapmak. Düzenlemelerin bir ayağını da sektörde “yerleşik işletmeci” olan Türk Telekom’a bazı yükümlülüklerin getirilmesi oluşturuyor. Kurum bu konuda mesafe katetti. Örneğin uzak mesafe işletmecilerinin yetkilendirilmesinin ardından, Türk Telekom’un Referans Arabağlantı Teklifi’nin yayımlanması, referans arabağlantı ücretlerinin kurum tarafından belirlenmiş olması, yeni operatörlerin “her türlü teknoloji ile” son kullanıcılara erişebilme hakkının yönetmelikle belirlenmiş olması Türk Telekom’un ses tekelinin kırılması yönünde atılan önemli adımlar. Ancak takdir edersiniz ki bu zaman alıyor.
     <br/>
     <br/>
     -Serbestleşme mi, özelleştirme mi tartışmalarının telekomünikasyon sektörünün büyümesine etkisi nedir?
     <br/>
     <br/>
     Tartışmak elbette güzeldir ancak serbestleştirme mi özelleştirme mi tartışmalarının uzayıp gitmesinin sektörün büyümesine pozitif bir katkısı yok. Bazı net görülen hususların fazla tartışılmamasının sektörün büyümesi açısından daha iyi olacağını söylemek isterim. Ben olaya “her ikisi de” şeklinde bakıyorum. Yani hem özelleştirme hem de serbestleştirme birlikte yürümeli. Dikkat ederseniz 30 OECD ülkesi içinde telekomünikasyon sektörünü en son serbestleştiren ülke biziz ve geç de olsa bu doğru bir adım. Bunun tekrar tartışılmasına gerek yok. Çünkü bunun özünde tam rekabet ortamının sağlanması var. Bu da ancak serbest bir pazar yapısıyla oluşturulabilir.
     <br/>
     <br/>
     -Bu çerçevede geç de olsa tamamlanacak özelleştirme sürecini nereye yerleştiriyorsunuz?
     <br/>
     <br/>
     Özelleştirme konusu sağlıklı bir serbestleştirmenin aracı olarak görülmeli. Diğer taraftan devlet kontrolündeki büyük telekomünikasyon işletmeleri, çok dinamik bir sektöre uyumda zorlanabilir. En azından yatırım yapmada, karar almada, özel sektörün kıvraklığı olmayabilir. Dolayısıyla, temelleri iyi oluşturulmuş bir özelleştirme sektörün ve ülke ekonomisinin gelişimine büyük katkı sağlayacak. Eğer kastettiğiniz “hangisinin önce yapılacağı ise” her iki uygulamanın da duruma göre haklı olduğu yönler var. İngiltere örneğinde önce serbestleştirme, sonra özelleştirme yapılmış. Almanya ve Fransa’da özelleştirme daha öncesinden başlamış ancak serbestleştirme 1998’den itibaren başladı. Ancak Romanya, Bulgaristan gibi gelişmekte olan ülkelerde önce serbestleştirme sonra özelleştirme yapıldı. Bizde de benzer bir süreç yaşanıyor.
     <br/>
     <br/>
     -Telekomünikasyon Kurumu 2005 iş planında neler yapacak?
     <br/>
     <br/>
     2005 iş planında yetkilendirme, düzenleme ve diğer başlıklar altında bitirilmesi hedeflenen çalışmalar var. Yetkilendirme konusunda  altyapı işletmeciliği, sanal mobil şebeke hizmeti işletmeciliği, rehber hizmetleri işletmeciliği, katma değerli telekomünikasyon hizmetleri işletmeciliği, karasal sayısal platform hizmeti işletmeciliği gibi farklı dallarda faaliyet göstermek isteyen işletmecilerin yetkilendirilmesi hedefleniyor. Piyasa tanımlarının yapılması, numara taşınabilirliğine ilişkin düzenlemeler, hizmet kalitesi standartlarına yönelik hedeflerin belirlenmesi, milli frekans planının güncellenmesi gibi konularda da düzenlemeler yapılacak. Numara taşınabilirliği, AB uygulamalarında rekabetin sağlanmasına yönelik önemli araçlardan biri olarak görülmekte ve bu çalışmayla ülkemizde de sektördeki rekabetin artırılması amaçlanıyor.
     <br/>
     <br/>
     -Diğer çalışma gündemleri neler peki?
     <br/>
     <br/>
     Ayrıca, 2005’te başka projeler de var. Örneğin GSM-IMEI numaralarının takip sistemi ile kaçak, çalıntı veya IMEI (elektronik kimlik) bilgisi değiştirilen GSM telefon cihazlarının ticari değerlerini ortadan kaldıracak düzenlemeler yapılıyor. Yasa taslağı ulaştırma komisyonundan sonra adalet komisyonuna iletildi. Yasal düzenlemelerden sonra kayıt dışı ekonominin kayıt altına alınarak haksız rekabet önlenecek. Cep telefonları kapkaç metası olmaktan çıkacak. Bir diğer önemli hedefimiz, 3. Nesil Mobil Telekomünikasyon Sistemleri’ne (3G) ilişkin strateji çalışması. Bu çalışma ile Türk telekomünikasyon sektörünün kendine özgü şartları, frekans tahsisi ve teknik standartlar yetkilendirmenin zamanı ve şartları konusunda bir strateji oluşturulacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21410), [web.archive.org (arşiv bağlantısı)](http://web.archive.org/web/20070608032729/http://www.aksiyon.com.tr:80/detay.php?id=21410)
