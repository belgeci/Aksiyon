# Gel vatandaş, Telekom’a gel!

*Fatih Uğur 2004.11.29*

<div>
 <p>
  <font>
   On yıldır yılan hikayesine dönen Türk Telekom AŞ’nin (TT) özelleştirilmesinde yeni bir dönemece girildi.
   <br/>
   <br/>
   Şirketin yüzde 55'inin blok satış yöntemi ile özelleştirilmesi geçen hafta ilânların verilmesiyle tekrar başladı.
   <br>
    <br>
     Daha önce iki kez yapılan ihalelere rağmen özelleştirilemeyen Türkiye'nin en büyük telekomünikasyon şirketi bu kez satılabilecek mi? Santralleri, binası, fiziki varlığı ile hurda değeri 9-10 milyar doları bulduğu söylenen Telekom acaba kaça satılacak? Rekabet Kurulu'nun kablo TV altyapısı ve işletiminin ayrılması kararının devirden önce gerçekleştirilmesi hedefleniyor. Aslında 2001'de Telekomünikasyon Kurumu'nca benzer bir karar alınmış ve acilen uygulanması istenmişti. O günlerde bu karar uygulansaydı, bugün alternatif telekomünikasyon altyapısı olabilecek kablo TV’den yepyeni bir Telekom şirketi doğacaktı. Telekom özelleştirilmesi Türkiye'nin IMF, Dünya Bankası ve AB'ye verdiği en önemli sözlerin başında geliyor. Önceki hesaplara göre satışın 2005'e kalmadan gerçekleştirilmesi öngörülüyordu. Ancak ne vaat edilenler, ne de 41 şirketin Uzak Mesafe Telefon Hizmeti İşletme lisansı alarak telekomünikasyon sektörüne girmesiyle rekabet, kalite ve ucuz alo gerçekleşti. Sektör temsilcileri 2005 baharında  özelleştirmede son virajı da dönecek Telekom'un, çantasındaki 1 milyon aboneli kablo TV işletmeciliğiyle satılması halinde rekabetçi bir telekomünikasyon sektörünün kesinlikle oluşturulamayacağı uyarısını yapıyor.
     <br>
      <br>
       İhale kapalı teklif usulü ile gerçekleştirilecek. 11 Ocak 2005'e kadar ön yeterlilik  başvuruları kabul edilecek. 1 Şubat 2005 tarihinden itibaren ön yeterliliği kabul görenlerin elenmesiyle müstakbel damadın kim olacağı ortaya çıkacak. Teklif verme süresi 31 Mayıs 2005'te bitecek. Ödenmiş sermayesi 3,5 katrilyon lira olan şirketin blok satışına gireceklerden 30 milyon dolar geçici teminat istenirken, taliplerin varlıklarının en az 500 milyon dolar olması gerekiyor.  Ortaklardan birinin en az 2 milyon hatlı bir şebekeye sahip sabit hat veya mobil telekomünikasyon şirketi işletme konusunda 3 yıllık deneyimi olacak. GSM pazarındaki Turkcell, Telsim, Avea tek başına ihaleye katılamayacak. 19 milyon aboneli Türk Telekom'un özelleştirme paketinde Avea'nın yüzde 40'lık hissesi de var. Kablolu TV dışındaki bölümleri blok satış yöntemi ile satılacak. Telekom özelleştirilmesinde Avea'nın İtalyan Ortağı Telecom İtalia Mobile (TIM), Turkcell ve ortağı Telia Sonera, Koç ve Sabancı'dan Çinli telekomculara kadar birçok yeni ismi duyacağız.
       <br>
        <br>
         TT eski yönetim kurulu üyesi Doç. Dr. Enver Murat Esin, ilk günden itibaren 'kaliteli hizmeti ucuza verme, teknolojiyi geliştirme' temel ilkeleriyle istenen özelleştirme fırsatının bu kez kaçırılmaması gerektiğine dikkat çekiyor.  Bin 700’ü mühendis, 2 bin 400’ü meslek yüksek okulu mezunu yetişmiş kadroyu 'Telekom'un entelektüel sermayesi' diye tanımlayan Esin, 2001 ekonomik krizinde bin 500'e yakın mühendis ve uzmanını kaybeden Telekom'un benzer bir kaybı yaşamaması uyarısında bulunuyor. Esin, "İhale süreci sürekli ertelenmesi, yenilenemeyen teknoloji... Taşları üst üste koyduğumda Telekom'un pek de satılmak istenmediği izlenimine kapılıyorum." diyor. Özelleştirme süreçleri nedeniyle üç yıldır Telekom'da köklü yatırım yapılmıyor. Esin başka bir noktaya dikkat çekiyor: "Telekom’u kim alırsa alsın bundan sonra en ciddi kazanç damadın arkadaşı sağdıcın olacak. Yani yeni teknoloji satanlarla , altyapı tedarikçilerinin." Sony Ericsson, Alcatel, Siemens, Motorola gibi tedarikçiler özelleştirmeden galip çıkanla milyar dolarları bulan yeni bir pazar kazanacak. Sektör geniş bant internet, kablo TV'nin yaygınlaştırılması gibi büyümeye yönelik yatırımlar yapacak. Bazı uzmanlara göre hükümet özelleştirmesinin yüzde 97'sini halka arz yöntemiyle tamamlayan Britanya Modeli'ni benimsiyor. Türk Hava Yolları'nın halka arzı, TT'nin blok satışı gerçekleşmezse benzer yöntemin uygulanacakğını gösteriyor. Halka arzlar tabandaki sermayeyi yöneten vatandaşların ekonomi kararlarına katılımını sağlama amaçlı kullanılırsa başarı sağlayabilir. Ancak vatandaşlar önce yüzde 60'lara varan vergi yükünden kurtulup ucuz alo demek, kaliteli ve hızlı internet kullanmak, çağdaş iletişim talep ediyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1044 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=18457), [web.archive.org (arşiv bağlantısı)](http://web.archive.org/web/20051220172156/http://aksiyon.com.tr:80/yazdir.php?id=18457)
