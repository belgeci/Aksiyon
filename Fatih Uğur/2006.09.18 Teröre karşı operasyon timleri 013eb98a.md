# Teröre karşı operasyon timleri

*Fatih Uğur 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sınır ötesi operasyon tehdidinin üstünden 1,5 ay geçti. Joseph Ralston'un ziyaretinden sonra Ankara'nın mücadele için alacağı tedbirler konuşuluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190504im_/http://www.aksiyon.com.tr/resim/615/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye, PKK terör örgütüne karşı Kuzey Irak'a 1983-1999 tarihleri arasında 24 büyük sınır ötesi operasyon gerçekleştirdi. Adalet Bakanı Cemil Çiçek'in 17 Temmuz tarihli terör zirvesi ve Bakanlar Kurulu'ndan hemen sonra, "PKK, Kuzey Irak'ta hayat buluyor. Irak ve ABD fitneyi bertaraf etsin. Yoksa uluslararası hukuktan doğan haklarımız kullanırız." sözleriyle sınır ötesi operasyon yapma ihtimali tekrar gündeme getirildi. Aradan geçen bir buçuk ayda somut adımların atılması beklendi. Operasyonun yapılabileceği yaz dönemi sert ve kararlı açıklamaya yurtiçinden ve dışından gelecek tepkileri izlemekle geçti. Kuzey Irak'a yayılmış 3 bin, Türkiye topraklarına sızmayı başarabilen binden fazla militanın olduğu ileri sürüldü. Temmuz ayında 25'ten fazla güvenlik mensubu şehit düştü. 2002'de sadece altı olan şehit sayısı o tarihten 2006 Temmuz'una kadar 274'e yükseldi.
   <br>
    <br>
     RALSTON’UN TEMASLARINDAN KALAN İKİ NOT
     <br/>
     <br/>
     ABD'nin eski NATO Başkomutanı emekli Orgeneral Joseph Ralston'u PKK ile Mücadele Koordinatörü atamasından önce ortaya çıkan tablo buydu. Ralston'un Ankara temaslarından geriye iki önemli not kaldı. Biri Başbakan Erdoğan'ın 'Terör tehdidine karşı ne gerekiyorsa yapılacaktır. Kuzey Irak'taki terör örgütünün varlığının sona erdirilmesi için alınması gereken somut tedbirleri ABD Başkanı Bush ve Dışişleri Bakanı Rice'a ilettim. Bunların bir an önce hayata geçirilmesini istiyorum." hatırlatması. İkincisi ise Ralston'un 'teröristlere barınak sağlayanlar kötü ülkelerdir' sözleriyle Kuzey Irak'ta gerekenin yapılacağı değerlendirmesi. Herkes alınacak tedbirlerin ne olacağını bekliyor. Yıllardır vatan evlatlarını PKK terörü yüzünden kaybeden anaların, halkın, siyasilerin ve askerin artık tahammülü kalmadı.
     <br/>
     <br/>
     Teröre karşı en sert tedbirlerin talep edildiği tarihlerde Uluslararası Stratejik Araştırmalar Kurumu'nun (USAK) Millî Güvenlik Kurulu, Millî Savunma Bakanlığı, İçişleri Bakanlığı ve ilgililere sunulmak üzere hazırladığı bir rapor kamuoyunda tartışmaya açıldı. 33 sayfalık raporda Kuzey Irak'ta PKK'nın nerelerde yerleştiği, ofisleri, Kandil Dağı'nın teknik özellikleri, yollar, mağaralar vs. bir asker bilgisiyle ele alınmış. Türk basınına pek yansımasa da yurtdışında, akademik ve askerî çevrelerde "Irak'ın Kuzeyi: PKK Terörü Sorunu ve Sınır Ötesi Operasyon Raporu" konuşuluyor. Rapor, bölgenin geleceğine ilişkin önemli tespitlerde bulunarak, farklı çözüm önerileri getiriyor.
     <br/>
     <br/>
     Raporu değerlendiren USAK Kıdemli Araştırmacı Doç. Dr. İhsan Bal, Türkiye'nin Asya ve Ortadoğu ülkesi olduğunu hatırlatıyor. Kuzey Irak Kürtleri ve Türkiye için "Bölgede bağlar hiçbir zaman aşk ve nefret ilişkisiyle yaşanmamış, aksine halkların ortak tarih ve bakış açısıyla geleceğe bakabileceğini gösteriyor." diyor. Raporda eleştirilen Kürt Devleti başlığına cevap niteliğinde bu sözler. Çünkü raporda Irak'ın kuzeyinde Türkiye'nin dostu olacak ve böyle kalacak bir oluşumun Türkiye'nin içindeki Kürt sorununa da kesin çözüm getirebileceğine; şu anda ABD, İsrail ve İngiltere'nin etkisi altındaki bu oluşumların Türkiye'nin gayretleriyle kendi nüfuz alanımıza çekilebileceğine değiniliyor.
     <br/>
     <br/>
     SON DÖNEMEÇTEN ÖNCE KARGAŞA ÇIKARANLAR
     <br/>
     <br/>
     Bal, PKK'nın neden tekrar eyleme başladığı ile ilgili ise üç önemli tespit yapıyor. Birincisi ekonomik ve kültürel açıdan demokratikleşme adımları atan Türkiye, örgütün varlık sebebinin ortadan kalkması demek. İkincisi, 11 Eylül'den sonra terörle topyekûn mücadele beklenirken, PKK kendisinin yurtdışında hedef olmayacağını gördü. Üçüncüsü, eylemsizlik zamanında örgüt elemanlarının kokuşmuşluğu nedeniyle PKK'nın kendi kendine tasfiye olacağı fikri ortaya çıktı. Abdullah Öcalan'ın liderliği, bomba ve şiddet eylemleri dışına çıkamayan dar ideolojik yaklaşımı nedeniyle PKK son dönemeç kozlarını oynuyor. Bal'ın tabiriyle "Bir elinde bomba bir elinde siyaset" diyenler, son dönemeçten önce kargaşa çıkarıyor. En iyi bildiklerini yani; kan, gözyaşı ve nefret iklimini öne çıkartmaya çalışıyor.
     <br/>
     <br/>
     USAK'ın Temmuz 2006 tarihli raporunun en önemli tespitlerinden biri sınır ötesi operasyonların artık sorunu istenen şekilde çözemeyeceğine ilişkin. Çünkü PKK sadece Kandil Dağı'nda yuvalanmış değil. Rapora göre Irak'taki PKK'ya bağlı sivil toplum kuruluşu ve medya organı görünümlü yapılanmalar silahlı kamplardan daha etkili çalışıyor. Kuzey Irak'a yönelik olarak 1984'ten beri sürdürülen Hakur, Zeli, Çelik, Balyoz ve Sandviç gibi operasyonlardan istenen başarının sağlanamadığını hatırlatan İhsan Bal, "Bıçak çekene helikopterle saldırılmaz. Teröristler artık kendini kamufle eden, görülmeyen hedeflerdir. Artık sivillerin içinde de varolan bir terörist portresinden bahsediyoruz. Bunun için özel terör operasyon timleri kurulmalı. Türkiye bu timleri doğru yönlendirecek analizi yapılmış istihbarat bilgisini temin edecek bir yapılanma oluşturmalı." diyor.
     <br/>
     <br/>
     Aynı anda koordineli seri operasyonların yapılması da önemli kuşkusuz. Bu da 50 bin kişilik hareket kabiliyeti sınırlı birliklerle değil, sadece bu iş için eğitilmiş özel eğitimli vurucu timler ile yapılabilir: "Terör örgütleri ve mafyaların kullandığı silahlar sofistike hale geldi. Önceden basit silahla mücadele ederken, şimdi teröristlerin elinde kanaslar, roketatar gibi kompleks silahlar var. Bu silahlara sahip örgütlerin karşısında normal hafif silahlarla donatılmış birimlerin olması yetersiz. Hafif silah yetersiz, o zaman tanklarla gitmeliyiz cevabı da doğru değil. Yeni savaş stratejileri içinde birinci öncelik hedef istihbaratlarına yönelmiştir. Çünkü hedefler (teröristler) masumlarla birlikte, düzenli ordu halinde değil. Çok düşük silahlar kullanılarak etkisiz hale getirilmek zorunda. Silah kullanım kabiliyetinin maksimuma çıktığı; özel timlerin organize edildiği, dar sayıda her bir hedefe yönelik nokta operasyon yapabilecek timlerden bahsediyoruz. Bu birlikler bir an önce kurulmalı."
     <br/>
     <br/>
     USAK Raporu ve Bal'ın sınır ötesi operasyona gerek var mı sorusuna cevabı da net: On binlerce askerle değil, hava hâkimiyeti sağlanmış operasyonlara ihtiyaç var. İstihbarat bilgileri tamamlanmış; kamplardaki silah yerleri tespit edilmiş, depoları belirlenmiş nokta hedeflere yönelik operasyonlar yapılmalı. Hava indirme birlikleriyle bazı bölgelerde hâkimiyet sağlanmalı. Tanklarla, toplarla yapılacak bir operasyona gerek yok.
     <br/>
     <br/>
     KOORDİNATÖRLER NASIL BAŞARILI OLUR?
     <br/>
     <br/>
     Ralston'un gelişinin yanlış algılandığını da hatırlatan Bal, terörle mücadele koordinatörlerinin başarılı olmasının üç temel şartı olduğuna işaret ediyor: Birincisi Türkiye isteklerini ve ne yapmak istediğini iyi anlatmalı. ABD'nin söyleyeceklerinden çok Türkiye'nin ajandasının neyle donandığı önemli. İkincisi Irak'taki Kürtler durumu yakından kavramalı. Irak devletinin ve uluslararası toplumun önemli bir parçası haline gelmek isteyen Barzani ve Talabani bomba ve kanlı eylemler dışında bir manifestosu olmayan PKK'nın kendilerine zarar vereceğini fark etmeli. Üçüncüsü ise Türkiye demokratikleşme yönünde adımlarını her şeye rağmen devam ettirilmeli.
     <br/>
     <br/>
     <br/>
     <br/>
     RAPORDAN BAŞLIKLAR:
     <br/>
     <br/>
     Türkiye 24 sınır ötesi operasyon yaptı, bunların başarıları tartışmalı.
     <br/>
     <br/>
     Yerel Iraklı Kürt desteğine sahip değiliz. Barzani ve Talabani böyle bir operasyona izin vermez.
     <br/>
     <br/>
     Türkiye operasyon talebini medyanın önünde yapıyor, bu da ABD'yi rahatsız ediyor.
     <br/>
     <br/>
     ABD, Irak Kürtleri ile karşı karşıya kalmak istemiyor. Kürtler Washington'a Türkiye'nin geçmişte sık sık Irak'a girdiğini, bunun alışkanlık haline gelmesine izin verilmemesi gerektiğini söylüyor.
     <br/>
     <br/>
     Kuzey Irak'ta 2003'ten beri PKK'nın 10'dan fazla kampı kuruldu. Düzenli ordularla bu tür dağlık alanlara saldırı başarılı olmaz. Araziye göre eğitim almamış 50 bin asker sadece kayıpların artmasına neden olur.
     <br/>
     <br/>
     PKK'nın Türkiye'de de binlerce militanı bulunuyor. Sınır güvenliği tutularak Kandil Dağı'ndan önce bunlar hedef alınmalı.
     <br/>
     <br/>
     Sınır aşan terör faaliyetlerine karşı özel bir birim kurulmalıdır. Polis ve asker içinde oluşturulacak sadece bu iş için görevli esnek ve profesyonel birlikler 200 bin askeri dağa yığmaktan daha başarılı sonuçlar elde edecektir.
     <br/>
     <br/>
     Operasyon 50 bin kişilik hareket kabiliyeti sınırlı birliklerle değil, sadece bu iş için eğitilmiş vurucu timlerle yapılmalı.
     <br/>
     <br/>
     AB üyelik müzakerelerinin yapıldığı bir süreçte atılan her adım daha dikkatli izleniyor.
     <br/>
     <br/>
     Kandil Dağı'na yapılacak bir operasyon içeride PKK saldırılarının ve ayaklanma girişimlerinin gölgesi altında kalabilir. Türkiye içeriden ve dışarıdan kıskaca alınabilir.
     <br/>
     <br/>
     Türkiye'ye ders vermek isteyen bazı çevreler PKK'ya gizli destek vererek başarısızlığa zemin hazırlayabilir.
     <br/>
     <br/>
     Operasyonlar iç siyasete alet edilir. Hükümet değişikliği gerekçesiyle Irak operasyonu kullanılabilir.
     <br/>
     <br/>
     ABD-İsrail, Suriye-İran ikilisinin gerginlikleri iyi izlenmeli. PKK, ABD'ye hem İran hem Suriye'ye karşı etkili olabileceği mesajını gönderdi.
     <br/>
     <br/>
     Kuzey Irak'ta ve diğer bölge ülkelerinde Kürt sorununda inisiyatif alamayan bir Türkiye, diğer ülkelerin alacağı inisiyatiflere yanıt vermek zorunda kalabilir.
     <br/>
     <br/>
     Sınırın ötesinde dostlar edinmeden terörle mücadele edilemez.
     <br/>
     <br/>
     Bağımsız bir Kürt devletinden çok bunun nasıl şekilleneceği daha önemlidir. Irak'ta yakın dönemde bir iç savaş çıkacağı görülüyor. Kuzey'de Türkiye inisiyatifindeki bir oluşum sınırımızda yani Irak'ın Kuzeyi'nde bir iç savaş olmasından iyidir.
     <br/>
     <br/>
     Fakir ve istikrarsız bir Kuzey Irak Türkiye ve kendisi için tehlike oluşturacaktır. Bölgenin kalkınması istikrarı ve terörsüzlüğü getirebilir.
     <br/>
     <br/>
     <br/>
     KÜRT DEVLETİ DEĞİL İÇ SAVAŞ TEHLİKELİ
     <br/>
     <br/>
     Türkiye için asıl tehlike Irak'ta Kürt devleti veya Irak'ın parçalanması değildir. Asıl tehlike Irak'ın bölge dışı güçlerin oyun sahasına dönmesidir. Başka ülkelerin kontrolündeki bir Kürt devleti ile Türkiye'ye entegre olmuş bir Irak Kürt devleti arasında fark vardır. Türkiye'nin her şart için B planlarına ihtiyacı vardır. Şu anda Türkiye, Irak üzerinde ciddi bir etkiye sahip değildir. Bu durumda Irak'ın geleceği ile ilgili içi boş tehditler ve uygulanamayacak kırmızı çizgiler yerine olası koşullara hazır olmak gerekir.
     <br/>
     <br/>
     <br/>
     PKK MİLİTANLARI RAHAT BIRAKILMASIN
     <br/>
     <br/>
     PKK ve onunla ilişkili dernek, vakıf vs.'nin faaliyetleri Irak'ta takip edilmeli ve PKK taraftarları burada rahatsız edilmelidir. PKK burada sürekli izlendiğini bilmelidir. Ancak şu ana kadar PKK Irak'taki en rahat gruplardan biri oldu. Bu nedenle Irak Yönetimi'ni, Kürtleri veya ABD'yi suçlamak mümkündür. Ama bu hususta Türkiye'nin eksiklikleri de çok fazladır ve kimsenin sizin için savaşmasını bekleyemezsiniz.
     <br/>
     <br/>
     Bağdat'ta ve diğer Irak şehirlerinde istihbarat ve emniyet güçlerinin PKK militanlarını yakalasın, direnenleri yasal hakları içinde vursun. Ancak tüm bunların gerekli izinler alınarak yapılması gerekir. Hükümet ve/veya Meclis atlanarak yapılan tüm operasyonlar hem yasa dışıdır, hem de Türkiye'ye yarar yerine zarar verir.
     <br/>
     <br/>
     <br/>
     YASAL ZEMİN OLMADAN OPERASYON YAPILMASIN
     <br/>
     <br/>
     Şu ana kadar güvenlik güçleri Irak'ta yasal zemin olmaksızın bulundu. Örneğin Türk askerlerinin Irak'taki faaliyetleri için Meclis'ten herhangi bir karar alınmadı. Yapılan operasyonların büyük bir kısmından hükümet dahi haberdar değil. Örneğin Çuval Olayı'nda orada bulunan Türk askerleri hangi yasal zemin üzerinde orada bulunuyorlardı?
     <br/>
     <br/>
     Irak'taki güvenlik yapılanmamız öylesine bozuk ve stratejiden uzak ki Türkmen ve Kürt politikalarımızın altını oyuyor. Türkmenlerin zayıflamasının en önemli nedeni Irak'taki yanlış güvenlik politikalarımız.
     <br/>
     <br/>
     Terörle mücadelede sivil inisiyatif daha fazla rol almalıdır. Aksi takdirde etkili bir strateji geliştirilemez.
     <br/>
     <br/>
     Ordu dışındaki kurumlar terörle mücadelede daha fazla rol almalıdır. Özellikle Emniyet'in sınır aşan roller üstlenmesi, Irak'ta, Suriye'de ve diğer bölge ülkelerinde işbirlikleri araması gerekir.
     <br/>
     <br/>
     <br/>
     OPERASYONLAR İÇİN BASIN ÖNÜNDE KAVGA EDİLMESİN
     <br/>
     <br/>
     PKK'ya karşı Irak operasyonları konusunda ABD ile basın önünde kavga edilmemeli. Özellikle başbakan düzeyinde sert üslup kullanılmamalı. Diplomasinin çözemediği düşünülen konularda ABD veya başka ülkeler sivil toplum kuruluşları ve sivil diplomasi ile sıkıştırılmalı. Türkiye'nin tüm kartlarını bir anda masaya sürmesi, karşılıksız blöfler yapması yanlış.
     <br/>
     <br/>
     Kuzey Irak'ta Türkiye istemediklerini saymaktan ziyade ne istediğini belirleyip, bunu yerine getirmeye çalışmalı.
     <br/>
     <br/>
     Irak'ın kuzeyinde istikrar ve Türkiye'ye yakın bir oluşum olmadığı sürece Türkiye güvende olamaz. IRA, ETA gibi örnekler sınır ötesinde işbirliğinin terörle mücadelede olmazsa olmaz olduğunu kanıtladı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25303), [web.archive.org (arşiv bağlantısı)](http://web.archive.org/web/20061010190504/http://www.aksiyon.com.tr/detay.php?id=25303)
