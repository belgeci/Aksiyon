# Genç Avrupa diyalog ve çok kültürlülük istiyor

*Fatih Uğur 2007.06.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AB Gençlik Haftası çerçevesinde 35 ülkeden 150’ye yakın genç buluştu. Siyasete aktif katılım, Avrupalılık bilinci, eğitim, işsizlik ve vize engellerinin kaldırılması talep edildi. Gençler, Türkiye’nin üyeliğine tam destek verdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070629060321im_/http://www.aksiyon.com.tr/resim/654/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Avrupa Birliği (AB) ülkelerinde yapılan Eurobarometer 2007 Gençlik Araştırması’na göre üye ülke gençlerinin yüzde 62’si son 3 yıldaki tüm siyasi kararlarda oy kullanarak söz sahibi olmuş. Şüphesiz bu Avrupalı gençlere, AB’nin ortaya koyduğu aktif vatandaşlık (activecitizenship of EU - Avrupalılık) fikrinin yayılmasında büyük sorumluluk yüklüyor. Ancak bu durum gençlere iş bulma kolaylığı sağlamış değil. Bugün Avrupa’daki genç nüfusun yüzde 38’i en önemli problemin işsizlik olduğunu düşünüyor. Yeni üye ülkelerle birlikte nüfusu 490 milyonu geçen Avrupa’da 80 milyon genç, yetersiz eğitim aldığı görüşünde. Avrupa Komisyonu istatistikleri de bunu teyit ediyor. Dil ve vize engeli, bir başka ülkede iş bulamamalarının temel sebebi. İşsiz gençlerin üçte biri iş için yeterliliğinin olmadığını, kalanları ise sabit bir iş ve iyi gelir elde edemedikleri için işsiz kaldıklarını düşünüyor. Boş vakitlerde eğlenme ve arkadaş çevresiyle buluşma dışında yapılan iki önemli aktivite var: Okumak ve spor yapmak. Genç kızlar okumayı, erkekler ise spor yapmayı tercih ediyor.
   <br>
    <br>
     AB’NİN UMUDU, GENÇLER VE ÜNİVERSİTELER
     <br/>
     <br/>
     Son yılların en önemli problemi, eğitimlerini yarım bırakan Avrupalı gençler. AB genelinde lise eğitimini tamamlayarak ayrılan gençler toplam genç nüfusun yüzde 15’ini oluşturuyor. AB yöneticileri, bu kopuşu en az uyuşturucu, ırkçılık, fanatizm kadar önemli bir sorun olarak görüyor. Gençlik Araştırması’nın bazı sonuçları böyle.
     <br/>
     <br/>
     Geçtiğimiz hafta AB ülkeleri ve Avrupa Komisyonu için gençlik haftasıydı. Aralarında 4 Türk genci ve iki eğitmenin de yer aldığı Youth in Action programı çerçevesinde üye ve aday ülkelerden 150’ye yakın genç Brüksel’de bir araya geldi. “Gençlik aksiyonda! - Youth in Action!” sloganıyla 3. Avrupa Gençlik Haftası’nda buluşan gençler birliğin genişlemesi, Avrupalılık, komşu ülke ilişkileri ve yeni üyelikler, küreselleşme, aktif vatandaşlık, kültürler arası diyalog ve farklılıkların kabulü, eğitim-seyahat-iş alanlarında eşitlik ve ayrımcılığın ortadan kaldırılması, işsizlik gibi konuları geniş şekilde ele alan tartışmalar yaptı. Çalışmaların sonunda hazırlanan Brüksel Gençlik Bildirisi Avrupa Komisyonu Eğitim, Kültür ve Gençlik Komisyonu Başkanı Jan Figel aracılığıyla AB’nin siyasi patronlarına iletildi. Tartışmaların odağında eğitim, işsizlik, diyalog kültürü ve çok dillilik gibi sorunlar vardı. Gençler, sorunları makro pencereden gören bir metin hazırlayarak, tavsiyelerini sıraladı, diyalog ve çok kültürlülük talep etti.
     <br/>
     <br/>
     Jan Figel’in verdiği bilgiye göre topluluğun gençlik politikalarını desteklemek için ayırdığı para miktarı (2007-2013 arasında her yıl için) 880 milyon Avro’ya çıkarılacak: “AB’nin gençlik politikaları oldukça yeni ve genç. Biz gençliği bir mozaik olarak görüyoruz, tıpkı AB gibi. Lizbon Stratejisi’nden itibaren gençlik politikaları birliğin ana politikaları arasına girdi. Entegrasyon dediğimizde AB’nin genişlemesi anlaşılıyor, ancak 27 farklı ülkenin ortaklığından bahsediyoruz, bunu geliştirmenin yolu, gençlerin uyumundan başlayacak. 2008, AB için kültürler arası diyalog çalışmaları ve eylem yılı olacak. Bu sadece Müslümanlarla ya da diğer dinden insanlarla ilişkilerin iyileştirilip geliştirilmesi demek değil. Aynı zamanda 27 AB üyesi ülkenin birbiriyle kaynaşması, birbirini tanıması demek. Bunu çok önemsiyoruz. Gençliği bu noktada harekete geçmiş görmek istiyoruz.” Aksiyon’a da konuşan Figel’in dikkat çektiği ikinci nokta üniversiteler ve eğitim sistemiyle ilgili. “AB’nin ve Avrupa’nın geleceğe taşınması için bilimsel ve akademik üretime ihtiyaç var.” diyen Figel, eğitimi bütün hayat sürecine yaydıklarını, ancak innovasyon (bilimsel buluş) ve bilim temelli üretime çok ihtiyaçları olduğunu hatırlatıyor.
     <br/>
     <br/>
     TÜRKİYE İLK KEZ ‘YOUTHPASS ÖDÜLÜ’ ALDI
     <br/>
     <br/>
     AB gençlik haftası çerçevesinde Türkiye ilk kez ödül de aldı. İzmir Ege Üniversitesi Astronomi ve Uzay Bilimleri Bölümü mezunu Halit Mirahmetoğlu ile Batuhan Üstündağ’ın ‘Tutulma Avcıları’ isimli gençlik değişim projesi, Youthpass adı verilen ‘yaygın eğitimin tanınması sertifikası’nı ilk kez Türkiye’ye kazandırdı. En İyi Gençlik Projesi unvanı sadece tek bir projeye verilmek yerine AB Gençlik ve Eğitim Programları’na üye olan tüm ülkelerin en başarılı uygulamalarına verildi. Mirahmetoğlu ve Üstündağ’ın Avrupalı ve Türk gençleri buluşturdukları Tutulma Avcıları Projesi bu çerçevede ödül kazandı.
     <br/>
     <br/>
     Üç yıldır Türkiye’nin üye olduğu eğitim programlarında ilk başlarda çok az projeyle başlandığını hatırlatan Halit Mirahmetoğlu, artık Türk gençlerinin projelerinin sayısal olarak AB düzeyinde ilk sıralarda yer aldığını söylüyor. Mirahmeoğlu’na göre Türk gençleriyle, AB üyesi ülkelerin gençleri arasındaki temel kopuş noktası dil. Bu engelin ortadan kaldırılması için acil çözümler üretilmesi gerektiğini kaydediyor: “Eurovizyonda sahneye çıkardığınız dövmeli insanlarla imaj yıkılmaz, Avrupalı bunu yutmaz. Bunun sahte olduğunun farkında. Onlar gerçek Türkiyelilerle buluşmak istiyor. Birkaç dil konuşan gençlerin aktif şekilde Avrupa’ya gelmesi, eğitimin her alanında bu işbirliğinin artırılması gerekiyor.” Batuhan Üstündağ da, Türk gençlerinin Avrupa’dakilerden tek farkının tanınmışlık olduğu kanaatinde. Bu yüzden o da gençlerin daha çok eğitim projeleri içinde yer alması gerektiğini vurguluyor.
     <br/>
     <br/>
     AB eğitim programları değişik isimler altında yaklaşık 30 yıldır uygulanıyor. Türkiye de bunların tam üyesi. İlk kez 1995’te tek çatı altında birleştirilen eğitim programlarının ana hedef kitlesi kuşkusuz gençler. Türkiye 2004’ten beri eğitimlere aktif olarak ‘tam üye statüsünde’ katılıyor. Geçtiğimiz 3-4 yılda on binlerce genç Avrupa tecrübesiyle birlikte eğitim, değişim projelerinden yararlandı. 2007-2013 döneminde AB’nin eğitim faaliyetlerinin yıldızlarından biri Türkiye olacak. Çünkü AB üyesi olmadığı halde, etkinliklerin en aktif katılımcıları Türk gençleri. Tabii üye ülkelerin eğitim amaçlı etkinlikler çerçevesinde neredeyse vize duvarlarını tamamen kaldırmış olmalarına karşın, Türkiye’den eğitim programlarına katılanlara halen çoğu ülke tarafından vize uygulamasının da ortadan kalkması gerekiyor. Türkiye 2004-2006 arasında 67 milyon Avro’luk bir bütçe oluşturdu. Son üç yılda AB Eğitim ve Gençlik Programları Merkezi Başkanlığı’nca (Türkiye Ulusal Ajansı) neredeyse bu bütçenin tamamı eğitim programlarında kullanıldı. Bu başarılar nedeniyle bütçenin yüzde 70 oranında artırılması düşünülüyor.
     <br/>
     <br/>
     Eğitim ve Gençlik Programları başlığı altında genel eğitim (Socrates), meslekî eğitim (Leonardo da Vinci) ve gençlik programları yer alıyor. Okul eğitimi (Comenius), yüksek öğretim (Erasmus), yetişkin eğitimi (Grundtvig) adları altında ele alınıyor. Eğitim projesi hazırlayan kurum, kuruluş ve bireylere karşılıksız hibe niteliğinde hem AB hem de ülke fonlarından destek olunuyor. 2004’te hazırlık dönemi dâhil bütün programlarda 528 proje hazırlandı ve yaklaşık 7 bin 300 kişi projelerden yararlandı. Aynı yıl projeler için ayrılan 13,7 milyon Avro’nun yüzde 84’ü kullandırıldı. 2005’te toplam proje sayısı bin 91 olarak gerçekleşti ve 13 bin 500 kişi eğitim projelerinden yararlandı. 2006’da ise 34,5 milyon Avro’luk ödenekten bin 83 proje içinde yer alan 15 bin kişi hibe kazandı. Ulusal ajansın AB eğitim programları çerçevesinde üç yıl gibi kısa sürede 40 bini aşkın kişiyi eğitimlerin aktif katılımcısı haline getirmesi AB nezdinde de önemli bir başarı olarak görülüyor.
     <br/>
     <br/>
     <br/>
     <br/>
     <br/>
     3. Avrupa Gençlik Haftası çerçevesinde Brüksel’de hazırlanan gençlik deklarasyonu 9 ayrı başlık altında toplandı. AB’nin sınırlarının bir an önce belirlenmesini isteyen gençler, genişlemenin daha barışçı bir Avrupa için kalan Balkan ülkelerini de kapsaması gerektiği fikrinin altını çizdi. Türkiye için sürprizlerden biri ‘genişleme ve komşularla ilişkiler’ başlığı altında yazan şu cümlelerde yer buldu: “Biz Avrupa gençleri olarak katılım yükümlülüklerini (insan hakları da dâhil) tam yerine getirmesi halinde Türkiye’nin üyeliğini destekliyoruz. Katılım taleplerinin diğer aday ülkelerde olduğu gibi (Türkiye lehine) korunmasından yanayız.”
     <br/>
     <br/>
     Deklarasyonda yer alan diğer bazı talepler şöyle:
     <br/>
     <br/>
     Dünya barışına hizmet eden, BM’de demokratik değişimden ve insan haklarından yana davranan; felaket ve savaşlarda aktif yardım politikaları izleyen bir Avrupa istiyoruz.
     <br/>
     <br/>
     2008’in Kültürlerarası Diyalog yılı olması nedeniyle ortaya çıkan fırsattan istifade ederek Avrupalılık ve sosyal katılımcılık fikrinin geliştirilmesini talep ediyoruz. Bu yüzden, 2008 etkinliklerinin ana öğeleri gençlik programları üzerine kurulmalı. Uyuşturucu, zorbalık, hastalık, işsizlik, bölgesel şiddete karşı acilen ‘Gençlik Bilgi Merkezleri’ kurulmalı, bütün üye ve aday ülkelerde gençlik sorunlarının direkt iletileceği, ücretsiz yardım numaraları (telefon) tahsis edilmeli.
     <br/>
     <br/>
     Seçme yaşı 16’ya çekilmeli.
     <br/>
     <br/>
     Üye olmayan ülkeler de dahil, eğitim amaçlı hareketliliğe vizesizlik getirilmeli, bu engeller ortadan kaldırılmalı.
     <br/>
     <br/>
     Yabancı dil eğitimine önem verilmeli, formel olmayan eğitim alanlarında dil öğrenimine imkân tanıyacak her türlü kolaylık AB eğitim programları çerçevesinde bir an önce hayata geçirilmeli.
     <br/>
     <br/>
     Avrupa gençliğinin işsizlik oranları bölgesel olarak değişmekle birlikte yüzde 25-30’lara ulaştı. Bu yüzden iş pazarının genç-yaşlı dengesi sağlanmalı, gençlerin işsizliğinin önüne geçilirken, iş alanlarında kuşak değişimleri de sağlanmalı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27701), [web.archive.org (arşiv bağlantısı)](http://web.archive.org/web/20070629060321/http://www.aksiyon.com.tr:80/detay.php?id=27701)
