# Seçimden önce evde hapis

*Fatih Uğur 2006.02.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cumhurbaşkanlığı, erken seçim, mal varlığı derken Ankara iyiden iyiye ‘seçim’ tartışmalarına girdi. Seçmen kimliklerinin doğru tespit edilmesi bir seçimin en önemli şartı. Siyasiler zamanını tartışadursun, devletin ilgili birimleri normal tarihiyle 2007’de yapılacak seçimden önce nüfus sayımı için hazırlıklara başladı bile.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070612000516im_/http://www.aksiyon.com.tr/resim/583/23.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yaklaşık 40 milyon seçmenin tespit edildiği en son sayım 2000 yılında yapılmıştı. Kanunen sıfırlı yıllarda yapılan sayım bu kez 2007’’de yapılacak. Türkiye İstatistik Kurumu’nun kuruluş yasasına göre de artık sayımlar istatistik kurumunun belirlediği tarihlerde yapılabiliyor.
   <br>
    <br>
     Bazı kaynaklar Avrupa Birliği’nin Türkiye’nin sosyo-ekonomik verilerini güncellemesini istediğini, bürokratlar ise nüfus sistemini yeniden düzenlemeye yönelik kanun taslakları nedeniyle sayımın yeniden gündeme alındığını doğruluyor. Son kez evlere kapandığımız sayım, 22 Ekim 2000’de yapılmıştı. Peki, yeni sayımda sokağa çıkma yasağıyla yine evlere mi hapsolacağız?
     <br/>
     <br/>
     Henüz alınmış bir sayım kararı olmadığını belirten Türkiye İstatistik Kurumu (TÜİK) Başkanı Doç. Dr. Ömer Demir, olası bir sayımda her vatandaşın bulunduğu yerde tespit edileceğini, ancak sokağa çıkma yasağını kapsamayan modeller ve pilot uygulamalar üzerinde çalışıldığını söylüyor. Demir’in verdiği bilgiye göre sayımın tarihi belli değil.
     <br/>
     <br/>
     Ancak hükümet kanadının seçim öncesi vatandaşın portresini, genel durumunu görmek için sayım istediği ve bu yönde talimat verdiği konuşuluyor. Yeni sayımda da evlere hapsolunacak, ancak bu kısmi hapisten daha önemlisi elde edilen vatandaşlık bilgilerinin anında TÜİK’e iletilmesi olacak. Kurumun gündeminde bunu mahalle ve bölge otomasyonu ile bilgisayarlar üzerinden aynı anda aynı gün yapmak var. Önceki seçimde bilgiler faks yoluyla toplanmıştı. Kesin sonuçlar da yaklaşık 2 yıl sonra belirlenmişti. Genel seçimlerde olduğu gibi 2000 sayımında da 1 milyon kişi görev yapmıştı. Yeni sayımda bilgisayar otomasyonu sayesinde bu rakam ciddi anlamda düşürülecek. Sayımın mali yükü ile ilgili de milyon dolarları geçen bütçeler konuşuluyor.
     <br/>
     <br/>
     İçişleri Bakanlığı’nın nüfus niteliğini tespit ile ilgili çıkarmayı düşündüğü kanunla sayımın gündeme geleceğini belirten uzmanlar, elektronik sayımın bir sonraki bahara kaldığının sinyalini veriyor. İçişleri Bakanlığı’nın MERNİS projesi kapsamındaki bilgilerinin yanına ikametgâh ve kişi bilgileri de ilave edilecek ve bu yolla seçim öncesinde ciddi bir altyapı oluşturulacak. Hem İçişleri Bakanlığı, hem de istatistik kurumunda ikamete dayalı nüfus sisteminin oluşturulması ve vatandaşlık bilgilerinin MERNİS çatısı altında toplanması çalışmalarına da hız verildi. Sayımda adres veri tabanı başlığı altında binaların, işyerlerinin tam adres tespiti, nerede kaç konut, park, okul olduğu ile ilgili de detaylı bir sonuç elde edilecek.
     <br/>
     <br/>
     Sahte oyların engellenmesi, sanal sayım, sanal seçmenlerin ortadan kaldırılması ve kesin seçmen tespiti için sayım Türkiye’nin bir gününü daha alacak. Bu kez de evlere hapis olacağız. Hadi hayırlısı.
     <br/>
     <br/>
     BİLGİLER OTOMASYONLA ANKARA’YA ULAŞTIRILACAK
     <br/>
     <br/>
     Osmanlı’da ilk sayım 1831’de yapıldı. O zamanlar 30-40 yılda bir nüfusun ve tarımın durumunu tespite yönelik alınan sayım kararları Cumhuriyet döneminde 5 yılda bir periyoduna kadar düştü. Nüfusun sayı ve niteliğini tespit için Cumhuriyetin ilanından günümüze kadar ilki 1927, ikincisi 1935 olmak üzere her beş yılda bir olmak üzere on dört kez sayım yapıldı. 2000‘deki sayım öncesinde Devlet İstatistik Enstitüsü Başkanlığı’nın kuruluş ve görevleri hakkındaki 219 sayılı Kanun Hükmünde Kararname’de yapılan değişiklikten sonra sayımın her 10 yılda bir yapılması kararlaştırıldı. Ancak son değişiklikle bu TÜİK’in kararına bırakıldı. Elektronik seçim ve sayım ile ilgili panakartlı ve optik okuyuculu sistemler var. Her iki sistem daha önce 2000’deki ABD başkanlık seçimlerinde gündeme gelmiş ve yanlış oy kullanımı iddialarıyla tartışılmıştı. Sayım konusunda daha ciddi elektronik altyapı oluşturulması gerekiyor. Türkiye bu kez de eve hapisolsa da, elde edilecek bilgiler fakslara, il ve ilçelerdeki odalara hapsolmayacak. Bir sonraki seçim ve sayım için son elektronik altyapı oluşturulacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23329), [web.archive.org (arşiv bağlantısı)](http://web.archive.org/web/20070612000516/http://www.aksiyon.com.tr:80/detay.php?id=23329)
