# Biz de turuncu devrim isteriz; ama...

*Fatih Uğur 2005.05.23*

<div>
 <p>
  <font>
   Rus insan hakları savunucusu Valeri Hatajuko’ya göre, dünya demokratları Çeçen dramının  bitmesine yardım etmeli. Rusya’daki muhalif hareketler ‘turuncu devrim’ doğurmaktan uzak.
   <br>
    Rusya İnsan Hakları Derneği’nin Kafkaslardaki tek temsilcisi Kabartay-Balkar Şube Başkanı Valeri Hatajuko, Rusya’nın Çeçenistan’daki savaşı durdurmaması halinde, Beslan benzeri terör saldırılarının ülkenin diğer bölgelerine de yayılabileceğini söylüyor.
    <br/>
    <br/>
    Aralık 2004’te Rus demokrat ve liberallerince düzenlenen Yurttaşlık Kongresi’nin komite üyelerinden biri olarak Türkiye ve Avrupa’da temaslarda bulunan Hatajuko, “Savaşı bitirmeyi Rusya Devlet Başkanı Vladimir Putin de istiyor. Ancak bir savaşa başlamak değil, bu savaştan çıkabilmek en zor olanı. Her iki taraf da onuruyla bu savaşın bitmesini istiyor. Biz demokratlar ve insan hakları savunucuları bu savaşın bir an önce bitmesi yönünde Putin’e yardımcı olmak zorundayız.” diyor.
    <br>
     <br>
      Çeçenistan’da ‘insan haklarını ihlal’ temelli politikaların Kremlin’in başını ağrıtan problemler ve terör saldırıları olarak geri döndüğünü savunan Hatajuko, Avrupa Parlamentosu milletvekilleri ve gazeteciler nezdinde savaşın bitirilmesine yönelik çalışmalar yürüttü. Fransa, Belçika, İngiltere’deki parlamenterler ve sivil toplum temsilcilerine Kafkaslarda yaşanan sorunları anlattı.
      <br>
       <br>
        Rusya İnsan Hakları Derneği Başkanı  Lev Panamarov ile Kafkasya Konferansı’na da katılan Hatajuko’ya göre, federal sistemle yönetilen ülkede, Kremlin’in 21 federal cumhuriyetin başkanlarının seçim yerine atamayla göreve getirilmesi yönünde aldığı karar ve uygulamalar Rus Anayasası’nı ihlal ediyor. Aydınların başını çektiği Yurttaşlık Kongresi’nin ilk kararının “Çeçen savaşının bir an önce bitirilmesi, ikincisinin ise federasyon içindeki cumhuriyetlerin seçim haklarının iadesi olduğunu” hatırlatan Hatajuko, “Aksi takdirde yeni savaşlara kapı açılır.” uyarısı yapıyor. Rusya siyasetini uzun süredir izleyen Hatajuko’ya göre, Çeçen savaşı baskıcı rejimin ilk ve en güçlü argümanı haline getirildi. Gorbaçov dönemini özgürlüklerin arttığı, Yeltsin dönemini özgürlükle birlikte özelleştirme altında kaynakların talan edildiği yıllar olarak tanımlayan Hatajuko, “Putin döneminde daha çok özgürlük beklenirken, tersi yönde adımlar atıldı.” diyor.
        <br>
         <br/>
         Hatajuko, Putin’in başkanlığa geldiği beş yıldan bu yana gerçekleşen en büyük protestoların bu sene yaşandığına dikkat çekiyor. Putin’in memleketi St. Petersburg’da bile sokak gösterileri yapıldığını, ancak bunların turuncu devrim olmadığını hatırlatıyor: “Gürcistan ve Ukrayna devrimlerinin temelinde, komünist dönemden kalma yöneticilerin statüko oluşturup değişimi engellemeleri yatıyor.” diyor: “Ukrayna ve Gürcistan’da olanlar Rusya’da tekrarlanmaz. Rus gençlerin buralarda yaptıkları görüşmeler var. Bunları tamamen destekliyoruz. Keşke bizde de böyle güçlü halk hareketleriyle demokrasi talebi olsa. Rusya’da toprak, halk ve nüfus hem büyük hem de farklı. Bu girişimleri destekliyoruz, ama bizde çok zor.”
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2068 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21623), [web.archive.org (arşiv bağlantısı)](http://web.archive.org/web/20060528154517/http://www.aksiyon.com.tr:80/yazdir.php?id=21623)
