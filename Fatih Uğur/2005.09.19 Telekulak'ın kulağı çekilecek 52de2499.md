# Telekulak’ın kulağı çekilecek

*Fatih Uğur 2005.09.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Artık eşler, sevgililer birbirini aldatamayacak! Sizi aldattığından kuşku duyduğunuz kişinin geçmiş görüşmelerine ait cep telefonu kayıtlarına, görüşme anındaki konuşmalarına, mesajlarına, gelen giden elektronik postalarına, messenger yazışmalarına rahatlıkla ulaşabilir, bilmediklerinizi öğrenip bunları ‘belge’ olarak kullanabilirsiniz.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405135817im_/http://www.aksiyon.com.tr/resim/563/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yeni teknoloji hizmetinizde.” Bunlar, telekulak olmaya meraklı, yasa dışı dinleme yaparak para kazanmaya çalışan bir tele-dedektiflik şirketi reklamının sloganları. Bireyin en temel hakları arasında yer alan ‘haberleşme özgürlüğü’nü ortadan kaldıran bu tip girişimler, her gün yenilenen teknolojilerle karşımıza farklı kılıklarda çıkıyor. Hizmet satın alanlar ise eşine ya da karısına kızmış, parası olan herkes!
   <br>
    <br>
     Bu tarz “dinleme hizmeti” satma girişimi konusunda geçtiğimiz hafta Antalya Savcılığı’na suç duyurusunda bulunuldu. Telekomünikasyon İletişim Başkanlığı (TİB), memnuniyetsiz eşlere ‘özel hizmet’ sunarak para kazanmaya çalışan dedektiflik şirketinin faaliyetleri ve internetten yaptığı reklamla ilgili yasal takibat başlattı. Savcı Fethi Şimşek’in başkanlığındaki TİB, 23 Temmuz 2005’te yayımlanan 5397 sayılı yasa ile Türkiye’deki dinleme ve izleme faaliyetlerinin patronu oldu. Telekulak meraklısı dedektifle ilgili başlatılan bu yasal takip ise kurumun ilk icraatı. Telekomünikasyon Kurumu bünyesinde oluşturulan TİB’in kuruluş amacı, bugüne kadar Milli İstihbarat Teşkilatı (MİT), Emniyet ve Jandarma istihbaratının ayrı ayrı birimler ve savcılıklardan aldıkları izinlerle gerçekleştirdikleri telefon dinlemelerini tek merkezden yapmak. Hem adli hem önleyici dinlemenin nasıl yapılacağını belirleyen Yeni Türk Ceza Kanunu (TCK) ve Ceza Muhakemeleri Kanunu’nun (CMK) uygulanması da onun görevleri arasında.
     <br/>
     <br/>
     Dinlemenin A takımı tamam
     <br/>
     <br/>
     TİB bünyesinde birimler henüz teknik anlamda oluşturulamadı; ancak dinlemenin A takımı artık belli. Başbakan Recep Tayyip Erdoğan’ın atadığı Ankara Cumhuriyet savcılarından Fethi Şimşek başkanlığında dört kişilik çekirdek bir kadro oluşturuldu. Geçtiğimiz günlerde çıkarılan Bakanlar Kurulu kararı ile uzmanların nitelikleri belirlendi. Yaklaşık 20 yıldır Emniyet İstihbaratı’nda görev yapan Basri Aktepe teknik uzman, en son Bolu Yeniçağa’da kaymakamlık yapan Abdülkadir Mahmutoğlu idari uzman, Adalet Bakanlığı Müfettişi Mustafa Akar da hukuk uzmanı olarak görevlendirilecek. Atamalar tamamlandığında başkanlık işe koyulacak.
     <br/>
     <br/>
     Kurumun, özel hayatın gizliliğini ya da haberleşme özgürlüğünü ihlal eden telefon dinleme ve izleme şeklinde yasa dışı her türlü eylemin önüne geçmek gibi bir iddiası var. Yeni yasaya göre MİT, polis ve jandarmanın iletişimi tespit, dinleme ve kaydetme işlemleri TİB tarafından yapılacak. Usûlüne uygun olmayan dinleme talepleri hukuken geçerli sayılmayacak. Gecikmesinde sakınca bulunan hallerde ise verilen yazılı emir, 24 saat içinde hâkim onayına sunulacak. Yasal sebepler ya da ticari sır gerekçesiyle verilmeyen belgeler, ancak hâkim kararıyla alınabilecek.
     <br/>
     <br/>
     Türkiye’de, legal ve illegal dinleme konusu yıllardır tartışma konusu. Eleştirilerin odağında ise MİT, emniyet ve jandarma istihbaratının terör ve organize suçla mücadele, suçu önleme, terör takibi konularında yürüttüğü dinleme çalışmaları var. 1999’da, Emniyet Genel Müdürlüğü’nün 9. katındaki yasal dinleme odasından ayrı olarak, bir alt katta illegal bir dinleme odasının ortaya çıkarılması “Telekulak skandalı” olarak tarihe geçti. ‘Gayr-i resmi’ dinleme odasında tam 963 kişinin izinsiz olarak dinlendiği tespit edildi. Asıl skandal dinlenenlerin kimliğiyle ortaya çıktı. Çünkü Cumhurbaşkanlığı’ndan Başbakanlık’a, Genelkurmay’dan MGK’ya, Türkiye Büyük Millet Meclisi’nden Yargıtay’a, gazetelerden holdinglere kadar geniş bir yelpazeyi kapsıyordu dinleme...
     <br/>
     <br/>
     Türkiye’nin dinleme konusundaki kötü sicilinin altında yatan en temel sorun, istihbarat ve güvenlik amaçlı telefon dinlemelerinin hukuka aykırı, insan hakları temel ilkelerini çiğneyen noktalara ulaşmasıydı şüphesiz. Ancak bundan daha önemlisi ise bu kurumların denetlenememesi. TİB, işte bu kötü manzaranın düzeltilmesi, hukuk devleti ilkelerinin işletilerek herkesin yasal sınırlar içinde faaliyetini yürütmesinin teminatı olarak gösteriliyor. TİB Başkanı Fethi Şimşek ilk kez Aksiyon’a konuştu.
     <br/>
     <br/>
     -Dinleme faaliyetlerinin tek elde toplanarak TİB’e devredilmesi ne anlama geliyor?
     <br/>
     <br/>
     Ülkemizde istihbarat faaliyetinde bulunan birden fazla kurum var. Bunlar, faaliyetleriyle ilgili mükerrer yatırım yapıyor. Yeni yasayla mükerrer yatırımların önüne geçilerek çok pahalı olan istihbarat hizmetlerinde hem altyapı hem de personel yönünden ciddi tasarruf sağlanacak. Ayrıca, istihbarat amaçlı ve adli amaçlı dinlemelerin disipline edilmesi ve denetlenmesi amaçlanıyor.
     <br/>
     <br/>
     -TİB’in en büyük faydası hangi alanda görülecek?
     <br/>
     <br/>
     Özellikle mükerrer dinleme ve personel kullanımının önüne geçilecek. Böyle bir merkezin kurulması 1997’den beri zaman zaman gündeme gelmiş. Dinleme yapan tüm birimlerce işin ‘tek merkezden yapılması gerektiği’ devletin ilgili makamlarına, başbakanlığa iletilmiş. Örneğin terör konusunda aynı adam ya da örgütün farklı birimlerce dinlenmesi, takibi yapılıyor. Bu zamanla personel sayısını, iş yükünü artırmış. TİB’in devreye girmesiyle bu işi yapan kurumlar personel ve mesai yönünden rahatlayacak. Diğer yandan, dinlemenin denetlenmesi kolaylaşacak.
     <br/>
     <br/>
     -Hassas dinleme konusunda özel bir yapılanma olacak mı?
     <br/>
     <br/>
     Şu anki mevzuat itibariyle, gerek CMK’nın 250. maddesinde, gerekse TCK’nın 132’den 135. maddesine kadar olan kısmın dinlemenin hangi nedenle yapılacağı açıkça belirlenmiş. Dinleme yapmak isteyen birim, görevli mahkemeden kararı alacak, TİB’e intikal ettirecek. Mahkeme kararının gecikmesi ya da gecikmesinde sakınca bulunması halinde ilgili amirin yazılı emrini göndermesinden sonra dinleme faaliyetine başlanacak. İlgili yazılı emir de 24 saat içinde hâkim onayına sunularak süreç işletilecek.
     <br/>
     <br/>
     -Yani şifahi dinleme talepleri gibi isteklerin hepsinin önüne geçilecek...
     <br/>
     <br/>
     Mevcut mevzuata göre, hadi şunu dinle bakalım vs. yok zaten. Böyle bir dinleme yapılıp yapılmadığı konusunda hiçbir bilgim de yok. Polis Vazife ve Selahiyet Kanunu ile Jandarma ve MİT kanunlarında yapılan değişiklikler çerçevesinde söylüyorum bunları. Yani mahkeme kararı ya da ilgili birimin yetkili amirinin yazılı emri geldiğinde bizde dinleme faaliyeti başlayacak. Süreleri belli. Zaten bu süreler de yasalarla sınırlandırılmış vaziyette. Terör konusunda süre yok. Ama, talep bizim sisteme girdiği andan itibaren süre başlamış olacak. Bu süre sonunda dinleme faaliyeti otomatik olarak sonlandırılacak. Alınan kayıtların çözümleri yine talep eden birimlerce (Emniyet, MİT, Jandarma) yapılacak. Dinleme konusunda herhangi bir bilgiye ulaşılmamış ise (önleyici dinleme ya da adli dinleme), örneğin savcılık tarafından takipsizlik kararı verilmiş, yargılama sonucunda beraat kararı varsa, yine dinlemeye tabi ilgili kayıtlar otomatik olarak sistemden silinecek. İlgilisine de bu bildirilecek.
     <br/>
     <br/>
     -Güvenlik birimlerinin mobil dinleme cihazları, tarayıcı vs. ile yaptığı dinlemeler var. Bunların takibi nasıl yapılacak?
     <br/>
     <br/>
     Şimdiye kadar devam edilen yasal dinlemeler konusunda bu yasayla şu hususu dinleme dışı bırakıyoruz denmemiş. Bugüne kadar nasıl yapılıyorsa öyle yapılacak.
     <br/>
     <br/>
     -Dinleme konusunda mağdur olduğunu iddia eden herhangi bir vatandaş sizden bilgi talep edebilecek mi?
     <br/>
     <br/>
     Yasada belirlenen usûl ve esaslara aykırı dinlemelerin hukuken geçerli sayılmayacağı ve bu şekilde dinleme yapanlar hakkında işlem yapılacağı, bu konuda işlenen suçların soruşturmasının cumhuriyet savcılarınca herhangi bir izne gerek olmaksızın re’sen yapılacağı açıkça yazılı. Yasal olan dinlemelerle ilgili olarak, CMK’nın 137’nci maddesinin 3’üncü fıkrasındaki, “135’inci maddeye göre dinlemeye ilişkin verilen kararın uygulanması sırasında şüpheli hakkında kovuşturmaya yer olmadığına dair karar verilmesi ya da aynı maddenin birinci fıkrasına göre hâkim onayının alınamaması halinde, bunun uygulanmasına Cumhuriyet Savcısı tarafından derhâl son verilir. Bu durumda, yapılan tespit veya dinlemeye ilişkin kayıtlar Cumhuriyet Savcısı’nın denetimi altında en geç on gün içinde yok edilerek, durum bir tutanakla tespit edilir.” hükmü gereğince bu konuda herhangi bir mağduriyete sebebiyet verilmeyecek.
     <br/>
     <br/>
     -Mağduriyetini ispatlayanlar dava açabilecek mi?
     <br/>
     <br/>
     Yasada böyle bir şey yok. Ancak savcılıkların takipsizlik kararı verdiği, mahkemede beraat etmiş kişilerle ilgili hiçbir yasal yaptırım söz konusu değil. Zaten teknik olarak dinlemeyi kimse hissedemez, bilemez. Bu kurum, resmi yazılı başvuru olmayan, savcılık izni bulunmayan hiçbir dinlemeye izin vermeyecek.
     <br/>
     <br/>
     -MİT’in casus dinleme konusunda yaptığı çalışmalara bir sınır getiriliyor mu?
     <br/>
     <br/>
     Onlar bizim dışımızda. Bu kurumlar faaliyetlerini sürdürecek. Yasada casusluk suçları hariç şeklinde kesin tanımlama getirilmiş. Bu birimler o faaliyetlerini sürdürecek.
     <br/>
     <br/>
     -Başkanlık bünyesinde kaç kişi çalışacak?
     <br/>
     <br/>
     Telekomünikasyon kadrosundan belirlenen bir başkan, üç uzman var. Verilmiş başka kadro yok. Bunun için yasa çıkması gerekiyor. Bu konuda yeteri kadar personel istihdam edileceği belirtilerek personel sayısı sınırlanmamış. Yasa çıkıncaya kadar her üç kurumun bünyesindeki uzmanlardan yararlanmayı düşünüyoruz. Yasa çıktıktan sonra geçici görevle ilgili birimlerden arkadaşlar çalışabilecek. 6 aylık süre sınırı ise TİB’in faaliyete başlamasıyla ilgili. 5397 sayılı Yasa’nın 1’inci maddesinin 9’uncu fıkrasında başkanlığın bir başkan ile teknik uzman, idari uzman e hukuk uzmanlarından oluştuğu yazılı. Naklen atanma süreci bittiğinde kadrolar tamamlanmış olacak.
     <br/>
     <br/>
     -Peki denetimi nasıl yapacaksınız?
     <br/>
     <br/>
     Kurulacak sistem otomatik olarak kendi kendini denetleyecek. 24 saat içinde mahkeme kararı verilmezse, yeni bir mahkeme kararı olmadan dinlemenin devam edip etmediğini sistem belirleyecek. Yazılımlar bunu sağlayacak. Yazılı onay gelmediğinde, mahkeme kararı olmadığında dinlemeye başlanamayacak. Herhangi bir karara dayanmayan dinlemeleri de sistem gösterecek.
     <br/>
     <br/>
     -Örneğin Hakkâri’de Jandarma birini dinlemek istiyor. Süreç nasıl işleyecek?
     <br/>
     <br/>
     Faaliyete başlaması için mahkeme kararı ya da yazılı emri hızlı bir şekilde bize gönderecek. Biz de nasıl olması gerektiği konusunda bilgi  verecek, kararın neleri kapsayacağını denetleyeceğiz. Bu kişilerin dinleme yapmasına dijital ortamda imkan sağlanacak. Eskiden Hakkâri’deki dinlemeyi nasıl yapıyorsa aynı prosedür uygulanacak.
     <br/>
     <br/>
     -Peki ya sizin denetiminiz?
     <br/>
     <br/>
     Denetimin, her birimin kendi bünyesi içerisinde sıralı kurum amirleri tarafından ve başbakanın özel olarak yetkilendireceği kişi veya komisyon tarafından yapılacağı yasada hükme bağlanmış. İletişim Başkanlığı’nın denetimi ise bu konuda üç ay içerisinde Başbakanlık tarafından Adalet, Ulaştırma ve İçişleri Bakanlığı’nın görüşleri sorularak çıkarılacak yönetmelikle belirlenecek.
     <br/>
     <br/>
     -Jandarma, Emniyet ve MİT’in dinleme birimleri ne olacak? Kapatılmaları ya da tasfiyeleri söz konusu mu?
     <br/>
     <br/>
     Hayır, söz konusu değil. TİB’in bu konudaki görevinin en önemli özelliği Türkiye çapında yapılacak yasal dinlemelere zemin sağlamaktır.
     <br/>
     <br/>
     -Bu üç birim dışında başka dinleme yapan kurum var mı?
     <br/>
     <br/>
     Bunu bir genel kültür sorusu olarak almak istiyorum. Vardır. Devletin hassas kurumlarında dinleme yapılıyordur. Ama bu konuda hiçbir bilgim yok.
     <br/>
     <br/>
     -Siyasiler, Jandarma, Emniyet ve MİT gibi köklü kurumların yerine denetimin kamu görevlisi olmayan, meslekten gelmeyen liyakati eksik kişilerce yapılmasının güvenlik zafiyeti oluşturacağını ileri sürmüştü? Yeni yapılanmanın zafiyet oluşturmayacağının garantisi nedir?
     <br/>
     <br/>
     Bunu kabul etmiyoruz. Şu anda ne desek olmaz... Eski deyimle ‘ayinesi iştir kişinin lafa bakılmaz’. Yani uygulama gösterecek bunu. Diğer kurumlar tarafından yapılmakta olan bu konudaki faaliyetler gerçek işlevlerine yönelik olarak daha etkin devam edecek. Zaten yasa buna amirdir. Ancak TİB, diğer kurumlar gibi istihbaratla ilgili veya adli işleri değil tamamen teknik ve hukuki işlemleri yürütecek. Bu anlamda da kadroyu profesyonel insanlardan oluşturmak için çalışıyoruz. Kısacası her birim asli görevini yapacak. Yoksa elektrik, elektronik ve bilgisayar mühendislerinin veya hukuk uzmanlarının istihbarat yapması söz konusu değil.
     <br/>
     <br/>
     -Telefon dinleme faaliyetleri kapsamında, VoİP, tele konferans, GPRS, WAP gibi data ağırlıklı iletişim faaliyetleri ve internet trafiği de izlenecek mi?
     <br/>
     <br/>
     Tabii ki izlenecektir. Kanun çok açık. Telekomünikasyonun tanımına bakıldığında bu açık bir şekilde görülüyor. Ses, görüntü, işaret, sembol ve elektrik işaretlerine dönüştürülebilen her türlü bilginin kablo, telsiz, elektrik, manyetik, elektromanyetik, elektrokimyasal, elektromekanik veya diğer iletim sistemleri vasıtasıyla iletilmesini, gönderilmesini veya alınmasını ifade ediyor. Bu kapsamdaki her şey öncelikle güvenlik birimlerini daha sonra başkanlığımızı ilgilendirmektedir. Kanun tüm bu faaliyetlerin yeni kurulan başkanlığımız eliyle yürütülmesini öngörmüştür.
     <br/>
     <br/>
     -İllegal dinlemeler nasıl önlenecek? Ne tür tedbirler alınacak?
     <br/>
     <br/>
     İllegal dinlemeden neyi kastettiğiniz önemli. İllegal dinlemeyi bu konuda herhangi bir resmî görevi olmayan, bilgisayar teknolojisi yöntemlerini kullanarak dinlemeleri kastediyorsanız, bunun cezai yaptırımı var. Ancak ister önleyici ister adli dinlemelerde (istisnalar hariç) mahkeme kararı alınmadan dinlemeleri kastediyorsanız kurulacak sistem itibariyle bunun mümkün olamayacağını, sisteme izinsiz yapılacak herhangi bir müdahalenin profesyonel uzmanlarımız tarafından anında görülebileceğini, müdahale edilerek  önleneceğini ve bu konuda gerekli idari soruşturmanın ve suç duyurusunun yapılacağını/yapılması gerektiğini söyleyebilirim. İletişim altyapısının izlenmesi anlamında hacker’lar da kapsama alanında. Yasaya aykırı dinlemeler konusunda, yasaya aykırı faaliyet tespit etmemiz halinde suç duyurusunda bulunacağız. Dinleme cihazları GSM broker, GSM jamping gibi cihazların kimlerce getirileceği bellidir. Bu tür illegal girişimler de suç duyurusu ve denetimlerle engellenecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22523), [web.archive.org (arşiv bağlantısı)](http://web.archive.org/web/20070405135817/http://www.aksiyon.com.tr:80/detay.php?id=22523)
