# İnternet TV herkesi yayıncı yapacak

*Fatih Uğur Bilinmeyen-tarih*

<div>
 <font>
  <img border="0" height="1" src="/web/20050124040510im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050124040510im_/http://www.aksiyon.com.tr/resim/523/38.jpg" vspace="5"/>
  </p>
 </font>
 <font class="content">
  ‘Ne internetten ne televizyondan geçerim’ diyenler internet tv’lere hücum etti.  Diziler ve haberlerin yeni adresi internet tv’ler dünyada hızla yayılıyor. Türk Telekom ise 2005’te test yayınlarına başlayacak
 </font>
 <br/>
 <p>
  <font class="content">
   İcat oluşunun üstünden yarım asır geçen sihirli kutu televizyon, internette kendine yeni bir mecra buldu. Medyanın diğer alanlarında olduğu gibi televizyonculuk da 15 yıl önce hayatımıza giren internete teslim oluyor. Dünyada Amerika, İngiltere, İtalya, Japonya gibi ülkelerde dijital yayıncılığın hızla gelişmesiyle ortaya çıkan internet televizyonları (internet TV) yüz binleri çoktan kendine bağladı. İnternet TV dünyada iki şekilde uygulanıyor. Birincisi televizyonların internet sitelerinden şimdilik düşük görüntü kalitesiyle yaptıkları yayınlar. İkincisi ise geniş bant internet (ADSL gibi) ağlarının içinden daha kaliteli bir yayının doğrudan  televizyon ya da bilgisayarlara ulaştırılması şeklinde. Türkiye’de de son üç yıldır birinci yöntemin tercih edildiği bir hareketlilik yaşanıyor.
   <br>
    <br>
     İletişim altyapınız iyiyse; yani ADSL, metro ethernet gibi genişbant internet seçeneklerine sahipseniz televizyonların canlı yayın akışlarını izleyip, sevdiğiniz dizileri istediğiniz saatte seyredebiliyorsunuz. Yayın akışının tamamını internete taşımış ya da doğrudan internetten yayın yapan birçok kuruluş var. Televizyonların kendi siteleri üstünden yaptıkları bu yayınlarda kullanılan tekniğin adı video-streaming. Yani yayındaki ses ve görüntünün sayısal ortamda sıkıştırılmasıyla (MPEG formatına çevrilmesi) internet bağlantılı her bilgisayarda izlenebilir hâle getirilmesi. Düşük görüntü kalitesinde olması nedeniyle önceden sadece bilgisayar ekranının küçük bir köşesinde izlenen görüntüler, iletişim altyapısının iyileşmesiyle daha kaliteli hâle geldi. İnternete bağlantınızı 56K hızındaki bir çevirmeli modemle sağlamak yerine, 256K ya da 512K hızında ADSL bağlantısına çevirirseniz bilgisayarınız sinema salonunun kalite ve imkanlarını sunabiliyor.
     <br>
      <br>
       Sıkıştırılmış video teknolojisinin (VCD) geliştirilmesi ve genişbant internet ağ imkanları tüketiciyi olduğu kadar yayıncıları da internete taşıyor. 1998’de yapılan ilk yayından sonra zamanla dünyada popüler hâle gelen internet TV; dizi, belgesel, haber meraklılarının bir tık ötesinde duruyor. Peki, internet TV, Türkiye’de ve dünyada televizyoncular için bir kabus mu, yoksa yeni bir kazanç kapısı mı?
       <br/>
       <br/>
       RTÜK: İnternet TV yönetmeliği hazır
       <br/>
       <br/>
       Radyo ve Televizyon Üst Kurulu (RTÜK) Başkanı Fatih Karaca’nın geçen hafta yaptığı “2005’in ilk aylarından itibaren internet TV lisansı vermeye başlayabiliriz, yönetmelikler hazır.” açıklaması herkesin kafasında “İnternetteki yayınlar lisanslandırılarak ücret mi alınacak?” sorularını gündeme getirdi. Karaca’nın açıklaması aslında Türkiye’nin bu konuda geç kalmak istemediğinin göstergesi. Çünkü 16’sı ulusal, yüzlerce yerel televizyonun yayınını sürdürdüğü ülkemizde yayın lisansları 10 yıldır verilemeyince, iş yılan hikayesine döndü. Kamu, benzer bir krizin yaşanmaması için İnternet TV’de adımlarını hızlı atmaya çalışıyor.
       <br/>
       <br/>
       Bu gelişmelerin ardından internet TV ile ilgili en hızlı adım ADSL konusunda söz sahibi Türk Telekom’dan geldi. Türk Telekom, 2005’te geniş bant internet altyapısı üzerinden test amaçlı olarak internet TV’yi hayata geçirmek için kolları sıvadı. Bilişim Ağları Daire Başkan Yardımcısı Cebrail Taşkın’ın verdiği bilgiye göre, uydu aracılığıyla alınan yayınların ADSL ile televizyon ve bilgisayarlarda izlenebilmesi sağlanacak. TV yayınlarının yanı sıra video konferans, interaktif yarışma programları ve anketler internet TV üzerinden gerçekleştirilebilecek.
       <br/>
       <br/>
       Yıllardır uydu ve karasal telsiz sistemleri vasıtasıyla yayıncılık yapan televizyoncular şimdi internet üstünden farklı bir kitleye ulaşmaya çalışıyor. İtalya’da yüz binlerce abonesi olan internet TV’ler var. Üstelik bu işletmeler abonelik sistemiyle iyi de para kazanıyor. Reyting ölçümlerinin kolaylaşması, program izleme takvimini seyircinin belirlemesi, programlara istendiği vakitte ulaşılması gibi birçok yenilik televizyon yayıncılığı kavramını değiştiriyor.
       <br/>
       <br/>
       Son olarak 2004 Atina Olimpiyatları’nda İngiliz BBC ile Amerikan televizyonları arasında kavgalara sebep olan internet televizyonculuğu, yatırımcılarına çok cazip imkanlar sunuyor. Dünyanın en büyük yayın kuruluşlarından BBC’yi internetten izleyenlerin sayısı her gün artıyor. İnternet sitesini tıkladığınızda haber başlıklarını, birkaç gün ya da birkaç haftalık haberleri seyredebiliyorsunuz. Bunu gören BBC haberlerin bir kısmını ücretli hâle getirmiş bile.
       <br/>
       <br/>
       İnternet TV yayıncılığının en çok geliştiği ülkelerden İtalya’da iki iletişim devi birbiriyle kapışıyor. Fastweb, İtalya’nın 6 şehrinde 3 milyon müşteri kapasitesine erişecek bir altyapı kurdu. Fiber optik bağlantıyı kullanan metro ethernet şebekesini kullanacak sistemde şu ana kadar 330 bin müşteri var. Yüz binden fazla abone internet TV yayınları ile video, sinema hizmetlerinden yararlanıyor.
       <br/>
       <br/>
       Telecom Italia ise, benzeri bir hizmeti ADSL şebekesini kullanarak gerçekleştiriyor. Fransız Telekom, 70’ten fazla televizyon kanalını ADSL üzerinden yayınlıyor. Türkiye’de ise, NTV, Samanyolu, ATV, Sky, Kanal D, Show TV, Habertürk başta olmak üzere birçok yayıncı kuruluş internet TV’yi sadece web sitelerinden yaptıkları yayınlarla sürdürüyor. İtalya ve Fransa’daki gibi internet üzerinden kaliteli dijital yayıncılık örneği henüz Türkiye’de yok.
       <br/>
       <br/>
       Empatiq İletişim Teknolojileri Ürün Yöneticisi Seyit Ali Serbest, internet TV’nin geleceğinin bu tip yayıncılıkta olduğuna dikkat çekiyor. Televizyonların yanıbaşına konacak ADSL hat girişli, kameralı, video-televizyon kablo çıkışları olan yeni decoderler ABD’de su gibi satılıyor. Serbest, “Evinde geniş bant internet bağlantısı ve decoderi olan seyirciler, televizyon yayınlarına, yarışmalara, anketlere kendi görüntüleriyle katılabilecek.” diyor. Bugüne kadar yayıncıların elindeki kamera ve stüdyolarla sınırlı olan görüntü ortamları, evinize, mutfağınıza girecek.
       <br/>
       <br/>
       Telekomünikasyon altyapısının iyileşmesi ve hızlanmasıyla internetteki yayınların izlenme oranlarının arttığına işaret eden Samanyolu Televizyonu Bilgi İşlem Müdürü Nurettin Bayraktar, üç yıldır web sitesi üstünde sürdürdükleri yayınların büyük ilgi gördüğünü söylüyor. İnternet TV’yi popüler hâle getiren bir başka nokta ise paket yayıncılık anlayışı ile dizilerin, belgesel ya da haber programlarının internetten her an izlenebilme imkanı. Artık izleyiciler “Aman şu diziyi kaçırdım.” ya da “Amerika’da iken Türkiye’deki haberleri nasıl öğreneceğim.” derdinden kurtuluyor. Televizyonların internet sitelerindeki paket yayınlar istediğiniz saat ve yerde programlara ulaşmanızı sağlıyor. Yayınlar en çok yurtdışındaki Türk vatandaşlar tarafından izleniyor.
       <br/>
       <br/>
       Yayıncılar için internet TV’nin bir kâbus olmadığını ifade eden TGRT Genel Müdür Yardımcısı Taha Yücel, “Klasik olarak 16 ulusal kanal, uyduda 80 kanal televizyonculukta rakip gözüküyordu. İnternet TV ile rakiplerimizin sayısı 10 binlere çıkacak.” diyor. Digiturk, Cine5 gibi ödemeli televizyonlar (pay TV) haricinde uygulanamayan interaktif yayıncılığın en iyi uygulandığı platform şimdi internet TV. Türkiye’deki yayıncılar henüz bu sistemin etkileşimli hâlini kullanmıyor. Yücel’e göre bu tip yayıncılığın en büyük avantajlarından biri anlık reyting (izlenme oranı) ölçme imkanı tanıması. Bu, reklamcılar ve programcıların en çok bilmek istediği bilgilerin internetten anında takibi anlamına geliyor. Antenleriyle yayını alan ve bir bilinmez olan seyirciler, artık izlenir ve bilinir hâle geliyor.
       <br/>
       <br/>
       Yayıncılara göre internet TV kâbus değil
       <br/>
       <br/>
       Altyapının geliştirilmesi sayesinde dünyada internet üzerinden video ve TV yayın hizmeti veren telekomünikasyon şirketlerinin sayısı hızla artıyor. Aliant (Kanada), AT&amp;T Broadband (Amerika), FastWeb, Telecom Italia (İtalya), French Telecom (Fransa), T-Online (Almanya), Korea Thrunet (Güney Kore), Telefonica (İspanya), Telekom Austria (Avusturya), Telenor (Norveç), Video Networks (İngiltere), TransAct (Avustralya), PCCW (Hong-Kong) bunlardan bazıları.
       <br/>
       <br/>
       Mevcut hâliyle internet TV sadece sayıları binlerle ya da onbinlerle sınırlı seyirciye hitap edebiliyor. Uydudan ya da telsiz yayını ile yapılan yayında milyonlara ulaşan televizyonlar için şu anda müşteri kitlesi olarak çok cazip gözükmüyor. İnternet üzerinden yapılacak olan medya yayıncılığında en önemli faktör bant genişliği. Yayınların izlendiği telekomünikasyon altyapısı uygun bant genişliğini sağlamıyorsa, aşırı yüklenme nedeniyle yayın bozuklukları kaçınılmaz oluyor. Televizyonlar bunun önüne geçmek için görüntüleri düşük kalitede servis etmek zorunda kalıyor. TRT’nin radyo yayınlarını 20 kilobayt, TV yayınlarını 25 kilobayt ile internette yayınlaması buna bir örnek. 100 abonenin aynı anda izleyebilmesi için gerekli bant genişliği 2.5 Mbit. 10 bin abonenin aynı anda izlemeye çalışması 250 Mbit’lik bir hat gerektiriyor. Abone sayısı çoğaldıkça hat kapasitesinin genişletilmesi yani yeni yatırım yapılması gerekiyor. Bu teknik yetersizlikler internet TV seyirci sayısının şimdilik milyonlara ulaşmasını engelliyor.
       <br/>
       <br/>
       İnternet TV bir adım sonra nereye gidecek?
       <br/>
       <br/>
       Ses, görüntü ve data iletişiminin artık ortak cihazlarla yapılmaya başlamasıyla bu alanın cazibesi artıyor. Turkcell Kablosuz Geniş Bant Hizmetleri’nden Dr. Vadi Dipçin, teknolojideki bu yakınlaşmanın temelinde ortak içerik tüketilmesinin yattığına işaret ediyor. Cep telefonundan e-mail hesabına, tuttuğu takımının son dakika golüne, borsa bilgilerine ulaşmak isteyenler yeni nesil telefonları bekliyor.
       <br/>
       <br/>
       Yeni nesil (3G) telefonlarda yaşanan konsept değişikliği bütün iletişim ortamlarında yaşanıyor. Artık insanlar bilgisayar, televizyon ya da telefon olduğuna bakmadan bütün işlerini ortak cihazlardan yapmak istiyor. Avrupa dijital yayıncılık standardının DVB-T teknolojisi, DVB-H olarak cep telefonları teknolojisine de aktarıldı. Bu teknolojinin testleri, Nokia’nın NTL televizyonu, cep telefonu operatörü O2 işbirliği ile başlatıldı.
       <br/>
       <br/>
       Oxford Üniversitesi’nde Eylül’de 500 kullanıcının testini yaptığı cep televizyonu internet TV’nin bir adım sonra nereye gideceğinin de göstergesi.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19082&yorum_id=1), [web.archive.org (arşiv bağlantısı)](http://web.archive.org/web/20050124040510/http://www.aksiyon.com.tr:80/detay.php?id=19082&yorum_id=1)
