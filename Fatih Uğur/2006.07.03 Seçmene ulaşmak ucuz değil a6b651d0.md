# Seçmene ulaşmak ucuz değil

*Fatih Uğur 2006.07.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AKP milletvekilleri yaz dönemi için kolları sıvadı. Düğün, kongre, festival ve yol masrafları derken her biri en az 30’ar bin YTL harcayacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061025054127im_/http://www.aksiyon.com.tr/resim/604/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Adalet ve Kalkınma Partisi’nin Antalya Kundu’da geçen hafta yaptığı kamp cumhurbaşkanlığı ve erken seçim tartışmalarının gölgesinde açıldı, güçlü siyasi mesajlar ve sahillerden yansıyan renkli görüntülerle de kapandı. Söylentilere cevap da gecikmedi. AK Parti lideri Recep Tayyip Erdoğan, ‘erken seçimin de cumhurbaşkanlığının da’ gündemlerinde olmadığını belirterek son noktayı koydu. Vekillerin şortlu, haşemalı görüntüleri ‘tatil yapıyorlar’ algılamasına yol açsa da istişare toplantısının sonunda asıl gerçek ortaya çıktı. Üç günlük zirve onların son tatiliydi. Erdoğan, bizi çekmeye çalıştıkları minderde asla güreşmeyeceğiz deyip muhalefete yüklendi. Sonra da ‘Bizim yerimiz onların minderi değil, er meydanıdır.’ sözleriyle milletvekillerine yaz tatilinde buluşacakları adresi gösterdi.
   <br>
    <br>
     Üç ay boyunca 3,5 yıllık AK Parti icraatlarını anlatmak için kolları sıvayan vekillerden bazıları özel donanımlı minibüsünü hazırlatmış. Bazıları bölgesinde sağlık taraması ve köy turları için hesap kitap yapıyor. Aralarında medya planlaması ve bürokratlarla sıkı temasla heyet halinde bölgede dolaşacak olanlar da var.
     <br/>
     <br/>
     VEKİL İRTİBAT MİNİBÜSÜ HAZIR
     <br/>
     <br/>
     İlk adımı atan parti yetkilileri vekillere tanıtım desteği sağlayacak. Tanıtım ve Medya Başkanlığı 81 ili, 44 bin köy ve beldeyi dolaşacak vekiller için hükümetin icraatlarını anlatan geniş kapsamlı bir medya seti hazırladı. Eğitim, sağlık, tarım ve sosyal güvenlik ana başlıkları altında hazırlanan 4 milyon el broşürü vekillerin elinde olacak. Yerel televizyon ve radyolarda yayınlanacak tanıtım filmleri de vekillere ve parti teşkilatına ulaştırıldı. Tanıtım ve Medya Başkan Yardımcısı Samsun Milletvekili Suat Kılıç, yazılı ve görsel tanıtım atağını vekillerin yüz yüze temas, esnaf ziyaretleri ve kahve sohbetleriyle zenginleştireceğini söylüyor. Genç vekil kendi seçim bölgesi Samsun’da da 957 köyün 8 vekille paylaşıldığını ve kendisinin en az 160-170 köyü ziyaret edeceğini dile getiriyor.
     <br/>
     <br/>
     Balıkesir Milletvekili Turan Çömez, üç yılda uçakla 200 bin mil, seçim bölgesinde ise yaklaşık 200 bin kilometre yol yapmış. Yaz döneminde Balıkesir’in bin köyünden 250’si Çömez’in kapsama alanında. 10 kişilik ekip ve irtibat bürosu olarak kullanacağı bir minibüs de yanında olacak. Seçim minibüsü mü sorularına, “Yok, telefon görüşmeleri, bilgisayar kullanımı için uygun seyyar bir irtibat bürosu.” diyor gülerek.
     <br/>
     <br/>
     Manisa Milletvekili İsmail Bilen ise, Meclis Başkanı Bülent Arınç’ın dışında kalan beş vekil olarak 15 ilçe 870 köyü paylaştıklarını anlatıyor. Bilen, köy ve ilçelere yaptığı ziyaretlerle 100 bin kilometrenin üstüne çıktığına inanıyor. “Eskiden görünmeyen finans kaynakları varmış siyasetin, şimdi o devir kapandı.” diyen Bilen, vekillerin yaz döneminde seyahat, program, düğün, kongre, festival katılımları, danışmanları ve yol masraflarıyla ortalama 30’ar milyar lira harcayacağını tahmin ediyor. Vekiller önümüzdeki genel seçim için bu yazdan yatırım mı yapacak, liste kaygısı olur mu sorusunun cevabı da Bilen’den geliyor: “Biz liste kaygısıyla hareket etmedik. Ne yaptıysak milletimize hizmet içindi. Listeye girme, girmeme endişe ve kaygımız yok.”
     <br/>
     <br/>
     KİMİ YAYLADA KİMİ KÖYDE OLACAK
     <br/>
     <br/>
     Herkes uzun yol çilesi çekmeyecek tabii. Osmaniye Milletvekili Mehmet Kastal, seçmenleriyle yaylada buluşacak. Üç bölge milletvekilinin ilk ziyaret yerleri Maksutoğlu, Yoğunoluk, Zorkun yaylaları. Kastal, yaz döneminde yaylalarda 100 binden fazla insanla buluşma imkânı olduğunu söylüyor: “Diğer vekil arkadaşlar köy köy, biz yayla yayla dolaşacağız.” Karadenizli vekillerin çoğunu da yayla ve festivaller bekliyor.
     <br/>
     <br/>
     Sakarya’nın beş vekili önce medya planlaması sonra il ve ilçelere göre esnaf ve kahvehane ziyaretleri organize etmişler. Süleyman Gündüz, Hasan Ali Çelik, Erol Aslan Cebeci, Ayhan Sefer Üstün ve Recep Yıldırım işe önce geniş katılımlı bir basın toplantısıyla başlayacak. Oda, borsa, sanayici işadamları ve sivil toplum kuruluşları ziyaretlerinin ardından 13 ilçe köy köy mahalle mahalle taranacak. Bürokratlar da bazı özel toplantılarda yer alacak. Tanıtım broşürlerine ilaveten saman kâğıda Sakarya iline ait icraat broşürleri hazırlanıyor.
     <br/>
     <br/>
     Diyarbakır Milletvekili İrfan Rıza Yazıcıoğlu, seçim bölgesinden hiç kopmayan vekillerden biri. Meclis kulislerinde ne zaman karşılaşsanız cebinde Diyarbakır’a gitmek için alınmış iki açık uçak bileti olduğu bilinen bir isim. Yazıcıoğlu, bu yaz merhum babasının üniversite yıllarına ait bir başarı hikâyesinin peşinde olacak. Asbest’in kanser yaptığını Türkiye’nin gündemine ilk getiren isim olan Prof. Dr. Selahattin Yazıcıoğlu’nun Yukarışeyhler köyü civarında keşfettiği asbest hikâyesi, vekil oğul Yazıcıoğlu’na kadar intikal etmiş. Bir gün beldeye giden Diyarbakır vekili, “Babamın size çok iyiliği dokundu. Asbestin kanser yaptığını keşfettiği yer sizin beldeniz. Artık insanlarınız kanserden ölmüyor.” deyince buz gibi karşılanmış. Duygusal olarak verilen ilk tepki, “Sayın vekil sizin babanızın keşfi yüzünden bölgedeki asbest madenleri işletmeye kapatılmıştı.” olmuş. Yazıcıoğlu, şimdi bu gönül kırıklığını ortadan kaldırmak için bölgede akciğer kanseri taraması yaptıracak. Bu yaz Diyarbakır’ın belki de en geniş katılımlı kanser taraması Yukarışeyhler beldesinde gerçekleşecek.
     <br/>
     <br/>
     Birbirinden ilginç yöntemlerle halkla bütünleşecek vekillerin masrafları da can yakacak tabii. Danışmanları aracılığıyla batıdaki ve doğudaki vekillerin ortalama masraflarını hesapladık. Ege ve Marmara bölgesindeki vekillerin günlük 150-200 kilometre yapacağı, doğudaki vekillerin ise uçak yolculuğuyla birlikte bunu ikiye katlayacağı tahmin ediliyor. Başbakan Erdoğan’ın halka ulaşın sözlerini en hızlı yerine getirebilecekler ise Ankara ve İstanbul milletvekilleri. İstanbul vekillerinin en büyük problemi ise trafik olacak. Vekillerin araç başına günlük benzin masrafı 50 ila 100 YTL arasında değişecek. En önemli masraf kalemlerinden biri sünnet ve evlilik törenlerine katıldıklarında takmak zorunda kaldıkları altın ve bilezikler. Bir İstanbul Milletvekili, “Her düğünde vekilden bir altın bekleniyor. Haftada 15 düğün daveti aldığınızda gerisini siz hesap edin.” diyor. Seçim bölgelerine uçakla ulaşanların bir talebi de daha önce THY’nin yüzde 50 indirimli uygulamasından yeniden yararlanmak. Zaman zaman maaşları tartışılsa da vekiller halkla buluşmak için kabarık bir bütçeyle yola düştü bile...
     <br/>
     <br/>
     VEKİLLERİN ASİLLERE ULAŞMA FATURASI KABARIK
     <br/>
     <br/>
     Uçak bileti: 500 YTL (gidiş-dönüş) 4 kişilik danışman ekibi için 2000 YTL. Eşler ve çocuklar da geziye dâhil olursa 4000 YTL.
     <br/>
     <br/>
     Benzin masrafı: Akaryakıt zamları en çok vekilleri etkileyecek. Günde ortalama 3-4 köy dolaşacak bir vekilin 2 ayda tek araç için harcayacağı benzin masrafı 30 bin ila 40 bin YTL arasında.
     <br/>
     <br/>
     Posta telgraf ve yerel gazete aboneliği: AK Parti vekillerinin çoğu bölgeleriyle sürekli temas halinde. Hemen hepsi il ve ilçelerdeki yerel gazetelerin abonesi.  Aylık 200 YTL yerel gazete parası. İki dinî bayram ve millî bayramlarda ilan parası olarak ödenen miktar da eklenince 4000 ila 5000 YTL masraf oluyor.
     <br/>
     <br/>
     Altın ve takı masrafları: Batıdaki milletvekilleri düğünlerde haftada 5-6 küçük altın takıyor. Ayda 1200 YTL. Üç ayda en az 4000 YTL harcanacak. Doğu ve Güneydoğu ile Karadeniz vekillerinin altın masrafı daha fazla. Genellikle bilezik ya da Cumhuriyet altını takmak zorunda kalan vekillerin gittiği düğün sayısı azalsa da masrafları 5000 YTL’nin altında değil.
     <br/>
     <br/>
     Yemek giderleri: Vekillerin dört kişilik bir ekiple (şoför, danışman ve yardımcı) aylık yemek masrafı 2000 YTL’nin üstünde.
     <br/>
     <br/>
     Ekstra giderler: Kaza, tamir masrafları, çocuklara dağıtılacak oyuncaklar. 1000 ila 2000 YTL.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24709), [web.archive.org (arşiv bağlantısı)](http://web.archive.org/web/20061025054127/http://www.aksiyon.com.tr:80/detay.php?id=24709)
