# Ağar’dan ‘hızlı’ çıkış

*Fatih Uğur Bilinmeyen-tarih*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mehmet Ağar ‘PKK’ çıkışıyla gündemi belirledi. Sonra bunun ne af çağrısı ne de dışarıya mesaj olduğunu te’vil etmeye çalıştı. İşte bu çıkışın sırrı…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061025175845im_/http://www.aksiyon.com.tr/resim/619/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   PKK ile mücadele dendiğinde ilk akla gelen isimlerden biriydi Mehmet Ağar. Tansu Çiller döneminde ve sonrasında bölgede ‘terörün diliyle mücadele’ yöntemini benimseyen ve teşkilatına da bunu benimseten isim oldu. Ancak DYP Genel Başkanı Mehmet Ağar olarak, yani siyasi kimliğiyle Diyarbakır, Şanlıurfa ve Mardin gezilerinde yaptığı açıklamalar DYP tabanı ve tüm Türkiye’de ses getirdi. Ağar, Güneydoğu gezisinde siyasete ve Türkiye’ye ‘düz ovada siyaset yapma’ sözünü hediye etti.
   <br>
    <br>
     Ağar’ı yakından takip eden isimler, ‘dağlarda silah sesi yerine kuş sesi olsun’ söylemine çok da uzak değiller aslında. Ancak herkesi şaşırtan ise üç günlük Güneydoğu gezisinde PKK terörü ve dağdaki teröristlerle ilgili yaptığı ‘düz ovada siyaset’ açılımı oldu. Gazeteler, Ağar af istiyor diye konuyu manşetlerine taşıyınca o da ister istemez tabanından tepkilerle ve sorularla karşılaştı. Açılımın yankıları ise sürüyor. Kimileri yıllardır terör ile mücadele ettiğinden dem vurarak ‘Ağar kendini inkâr ediyor’ kimileri  “Amerika’ya mesaj gönderdi’ yorumları yapsa da bu çıkış konuşulmaya devam edecek.
     <br/>
     <br/>
     Babası Zülfikar Ağa’nın memuriyeti nedeniyle çocukluğunun bir kısmını Urfa ve Mardin’de geçiren Ağar, son çıkışıyla Mardin’i hafızalara farklı şekilde kazıdı. Eski belediye başkanı Abdülkadir Tutaş, eski vekil Veysi Şahin, eski bakan Salih Sümer’in misafiri olan Ağar, Mardin’de malum konuşmayı yapmadan önce Diyarbakırlılarla iftarda buluştu. Teravih namazını kıldı. Bir kahvede oturup halkla dertleşti. Oteline döndüğünde ise onu ‘sivil toplum’ temsilcilerinden oluşan kalabalık bir heyet bekliyordu. Terörden bıktıklarını her platformda dile getiren bu topluluk Ağar ile de sahura kadar sürecek uzun bir sohbete başladı. Ticaret, sanayi odaları, baro başta olmak üzere birçok platformun sözcüsü veya temsilcisi Ağar’ın yanı başındaydı. “Biz halk olarak terörden çok çektik. Siyasiler olarak artık bu işi bitirin mesajı verildi.” Çocukları dağa çıkanların özel bir yeri oldu bu görüşmelerde. Kimse isim zikretmek istemiyor, ancak herkes bu görüşmede Diyarbakır’ın sözü geçen isimlerinin yer aldığını kabul ediyor. ‘Ateş düştüğü yeri yakıyor’ diyen Ağar onları da dinledi. Sonra Mardin’de gazetecilerle konuşurken, o cümleleri sarf etti: “Dağda silahla gezeceğine, ovaya gelsin siyaset yapsın.”
     <br/>
     <br/>
     Terörün bitmesi herkesin arzusu. 1984’ten beri on binlerce evladını kaybeden Türkiye’yi en iyi anlayacak isimlerden biri de kuşkusuz Mehmet Ağar. Ancak açıklaması dağdaki teröriste ‘af ve siyaset yolunu açmak’ şeklinde algılandı. DYP lideri de sözlerini te’vil ettiği yeni konuşmalarla buna cevap verdi. ‘Af’ kelimesini kullanmadığının altını ısrarla çizmeye devam ediyor. DYP kurmayları Ümmet Kandoğan ve Celal Adan’a göre de Ağar bir af talebi ya da açılımı getirmedi: “Sayın Ağar Türkiye’nin en ciddi sorununun dışımıza ihale edilmesine karşı geldi, çözümün Süleymaniye, Erbil, Washington ya da herhangi başka bir yerden değil, Ankara’dan geçtiğini göstermek istedi.” Kurmaylara göre bu aynı zamanda Anavatan lideri Erkan Mumcu’nun gündeme getirdiği “Ağar ABD’ye mesaj veriyor.” iddialarına da cevap niteliğinde.
     <br/>
     <br/>
     “VATAN SAĞOLSUN DİYEMİYORUM” DİYENLERE ÇÖZÜM ÜRETMEK ZORUNDAYIZ
     <br/>
     <br/>
     Oy alma ve dış siyaset kaygısı güdülmediğini söyleyen Celal Adan, şehit ana babalarının “vatan sağolsun diyemiyorum” sözlerini hatırlatıyor: “Siyasetçi bu çağrılara cevap vermek zorunda. Bu şu partinin, bu grubun değil Türkiye’nin meselesi. Bugünkü iktidarca Türkiye’nin birçok meselesi dışarıya ihale edilmiştir. Sayın Ağar çözüm yerinin Ankara olduğuna işaret ederek, kan dökenlerin, canilerin gündeme alınmasını değil, dağlarda silahsız insanlar olmasını temin etmek istiyor.”
     <br/>
     <br/>
     Ağar’ın  açılımına tepkili olanlar da var. MHP ve bir kısım AK Partili vekil devletin teröristle masaya oturmayacağını, silahlı insanlara siyaset çağrısı yapılamayacağını savunuyor. Bu anlamda Ağar’a en sert cevap MHP’den geldi. MHP Genel Başkan Yardımcıları Mehmet Şandır ve Oktay Vural “PKK ile barış, PKK’yı affetmek Türkiye’de hiç kimsenin hakkı ve haddi değildir.” diyor.
     <br/>
     <br/>
     AK Parti Diyarbakır milletvekilleri Osman Aslan ile İrfan Yazıcıoğlu’na göre söz konusu açıklamalar ‘oy toplama’ ve DYP’nin geçmiş dönem gücünü aldığı aşiretlerle temas kurma girişimi. Yıllardır eve dönüş ve pişmanlık yasaları çıkarıldığı hâlde terörün bitirilmesi konusunda etkin olunamadığını hatırlatan Aslan, çağrının dağda suça bulaşmayanlar için anlam taşıyabileceğini vurguluyor. Yazıcıoğlu’na göre Ağar’ın çıkışı ‘kendini inkar’ demek. AK Parti içinde Ağar’ın son çıkışını; iktidarın bölgeye yönelik açılımları ve Erdoğan’ın bölge dışı aktör olarak etkinliğine yüksünme olarak değerlendirenler de var.
     <br/>
     <br/>
     DYP’nin tabanında Ağar’ın çıkışını ‘ev sahiplerine ayıp olmasın diye söz söyledi’ diyen ve ‘mekansal-konjonktürel’ hata olarak değerlendirenler de var. Doğudaki açılımın batıda oy kaybettireceği kaygısıyla Ağar’ın PKK’ya yaptığı çağrıların daha çok te’vile ihtiyaç duyduğuna inanan partinin İstanbul yönetiminden bir isim, “Ağar sırat köprüsündeyken böyle bir açıklama yaptı” diyor: “Teröriste silah bıraktığında ne tutacağını göstermek lazım. Ancak ovada siyaset yapmalarına engel mi vardı da dağa çıktılar? Şimdi siyaset yapmak için önce dağa mı çıkılmalıydı? Teröriste göstereceğiniz şey siyaset değil. Normal hayatına dönmek olmalı. Siyaseti yapan yapar, yapıyor zaten. Bu partiye oy getirmez. PKK’ya af istemek, tribünlere oynanacak bir konu değil.”
     <br/>
     <br/>
     Ağar’ın PKK’ya dağdan indirme ya da normalleşme adı altında uluslararası meşruiyet tanınacağı kaygısıyla ve bölgede izlenen politikaları görerek çıkış yaptığı da konuşuluyor. “Okyanus ötesi mesaj gönderdi. Amerika’ya mesaj verdi” yorumlarını sert bir dille yalanlayanlar da var. Bu yorumun sahibi Ağar’ın Meclis’teki en yakın mesai arkadaşlarından biri olan Genel Başkan Yardımcısı Ümmet Kandoğan. “Ağar’ın böyle bir kaygısı olsa, çözüm yerini Ankara olarak göstermezdi.” diyor Kandoğan ve ekliyor: “Türkiye’de siyaset gerilim üstüne işliyor. MHP-DTP arasında etnik AKP-CHP arasında din ve laiklik eksenli tartışma ve gerilimleri bitirmek ve bir yumuşama dönemi oluşturmak konusunda Ağar’ın bu çıkışı etkili olacak.”
     <br/>
     <br/>
     SON DÖNEMDE ÇOK FAZLA KİTAP OKUYOR
     <br/>
     <br/>
     Seçim için kolları sıvayan Türkiye’de en hareketli partilerden biri Doğru Yol Partisi. Vekil yarışları şimdiden başladı. Genel merkezdeki ziyaretimizde ilginç bir siyasi diyaloga şahit oluyoruz. “Abi, bizim ilde falanca (...) eski vekil var. Nasıl olacak bizim burada sıralama?” sorusuna bir yetkilinin net cevabı Ağar’ın çıkışının terörle sınırlı kalmayacağının göstergesi: “Birisi sırf falanca olduğu için, eski vekil yönetici olduğu için öne çıkmaz. Eşit şartlarda yarış var artık. Ağar yeni bir sayfa açtı. En iyilerle çalışacak.” Görünen o ki DYP 4 Kasım 2007’de yapılacak seçimleri ‘ölüm kalım mücadelesi’ olacak kadar önemsiyor. Vitrinde eskiler kadar yeni isimler de olacak. Mesele barajı aşmak değil, daha ötesine geçip iktidar, iktidar ortağı veya anamuhalefet olmak meselesi.
     <br/>
     <br/>
     Bir de Ağar’daki değişim en yakınlarının bile dikkatini çekiyor. Örneğin son bir buçuk yıldır Ağar yoğun şekilde kitap okuyor. Seçim ve yurt gezilerinden artan vaktini kitap okumaya ayıran Ağar’ın elinde en son İlber Ortaylı’nın kitapları varmış. Nihat Genç’in Karanlığa Okunan Ezanlar, Degoulle’un Umut Hatıraları, Thomas Friedman’ın Dünya Düzdür, Soner Yalçın’ın Efendi 2’si Ağar’ın elindeymiş. Ağar’ın Güneydoğu gezisinden sonra altı çizilmesi gereken bir başka nokta da eski DYP’li aşiret ağalarının ve siyasilerin de bölgede hareketlendiği şeklinde.
     <br/>
     <br/>
     Ağar’ın çevresindeki hareketlilik bununla da sınırlı değil. Ona yakın bir isme, Taha Kıvanç’ın köşesinde yazdığı liberal yazar ve öğretim üyeleri kim diye soruyoruz. O da cevap veriyor: “Sayın Ağar İbrahim Tatlıses’ten Fatih Terim’e, eski siyasilerden en genç sanatçıya kadar herkesle temas kuruyor. Elbette bunların içinde liberal kimliğiyle tanınan isimler de var.” Süheyl Batum, Eser Karakaş gibi isimler de bir çırpıda dökülüveriyor. Tabii Ağar’ın bu isimlere yakınlığından çok bu isimlerin merkeze gelmiş olmalarına dikkat çekilerek. Anlaşılan Ağar önümüzdeki dönemde de açılımları ve yeni siyasi tercihleriyle konuşulmaya devam edecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25610), [web.archive.org (arşiv bağlantısı)](http://web.archive.org/web/20061025175845/http://www.aksiyon.com.tr:80/detay.php?id=25610)
