# Kontör darphanesi

*Fatih Uğur 2005.05.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ülkemizde yılda 600 milyon manyetik ve kazımalı kart basılıyor. Kartların tek sermayesi  üstündeki sayılar olunca  maksimum güvenlik uygulanıyor. Katrilyonluk sektörün gözü, büyüyen Asya ve Afrika pazarında.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060528201557im_/http://www.aksiyon.com.tr/resim/547/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Telekomünikasyon sektörüne giren yeni şirketlerle birlikte manyetik ve kazımalı kart basım, faturalama hizmetleri de büyümeye başladı. Kontörlü arama kartları, market alışveriş kartları, ön ödemeli kartlar, son olarak kazı konuş telefon kartları hayatımıza girdi. Cep telefonu ve yeni telekom operatörleri ile mağazaların ihtiyacını karşılayan manyetik ve kazımalı kart pazarında basılan kart sayısı yıllık 600 milyonu aşıyor. Her biri 5-10 sente mal olan kağıt ve plastik kartların ekonomideki değeri ise 7,5 katrilyon liradan fazla. Müşterilerin kontör ihtiyacını karşılamak, indirim ya da harcama hakkı tanımak için şifrelendirilip seri numaraları verilen bu kartlar son derece sıkı güvenlik önlemleri altında üretiliyor. Çünkü kartların üstü gri bantla örtülü numaraları dışında sermayesi yok. Bilgisayarlarda kriptolanan, asimetrik şifreleme yöntemleriyle tahmin ve taklit imkanı trilyonda birlik ihtimallere düşürülen kazıma kartları özel baskı makinelerinde basılıp çoğaltılıyor. Özellikle Turkcell, Telsim ve Avea’nın en büyük müşteri kitlesi bu kartların kullanıcısı. Faturasız hat sahibi abonelerin kullanımı için ayda  40-50 milyondan fazla kart basılıyor. Üstündeki şifreleri saklayıp koruyabilmek için özel kazıma panelleri, özel mürekkepler, tek açımlık güvenlik paketleri, hologram gibi yöntemler kullanılıyor. Cirosu 45-50 milyon doları bulan kazımalı kart pazarında Hobim, AB Kart, Abacı, Dataform ve Alesta olmak üzere beş büyük firma yarışıyor.
   <br>
    <br>
     Pazarın lideri konumundaki Hobim Bilgi İşlem AŞ tesislerini gezdiğimizde tepeden tırnağa güvenlikle karşılaşıyoruz. Cep telefonu, fotoğraf makinesi ve elektronik eşyaların alınmadığı, göz retinası taramasıyla giriş çıkış yapılan, çalışanların gramına kadar tartıldığı onlarca printerin çalıştığı baskı merkezinde hem fiziki hem dijital güvenlik en üst seviyede. Herhangi bir matbaada bile basılabileceği düşünüldüğünde kartların üstündeki 9, 12 ve 14 haneli rakamları korumak için güvenliğin neden bu kadar sıkı tutulduğu daha iyi anlaşılıyor. Kartların para kazandıran yanı sayılar olunca, bilgisayar altyapısı ve güvenliği de had safhaya çıkıyor. Data alışverişleri maksimum gizlilik içinde gerçekleştiriliyor. Yazıcılara gelip basılana kadar arka arkaya sıralanmış bu sihirli rakamların ve abone bilgilerinin çalınmaması gerekiyor. Bunun için hangi çalışanın hangi odaya girebileceği bile sınırlandırılmış. Kimin hangi seri numaralı kartları bastığı 7 gün 24 saat kamera kaydı ve gözetim altında.
     <br>
      <br/>
      Yılda 200 milyon adet kart üretme kapasiteli Hobim tesislerinde 2004’te 100 milyon adet baskı yapılmış. Bu sene rakam 160 milyonu bulacak. Çukurova Holding bünyesindeki Hobim’in pazarlama müdürü Tolga Kışlal, “Kartlardaki şifrelerin bir kısmının dağılması bile milyon dolarlık operasyonların çökmesi anlamına gelir.” diyor. Müşterilere ve sektöre verilen güvenin yitirilmemesi için yöneticiler dahil bütün personel didik didik arandıktan, gramına kadar tartıldıktan sonra baskı merkezlerine giriş çıkış yapabiliyor.
      <br/>
      <br/>
      Türk Telekom AŞ’nin tekel hakkının kalkmasından sonra piyasaya giren 43 telekom operatörü sayesinde kart pazarı yeni bir açılım sağlamış. Kontör kartlarının yanında, arama kartları pazarı da büyüyor. Operatörlerin piyasaya son birkaç ayda 2-2,5 milyon civarında arama kartı sürdüğünü tahmin ettiklerini belirten Kışlal, pazar büyüklüğünün bir iki yıl içinde 100-150 milyon doları geçeceğini belirtiyor. Kart pazarının telefon görüşme trafiği ve ekonomideki değerini ölçtüğünüzde 25-30 katrilyon liralık yeni bir telekom pazarı ortaya çıkıyor.
      <br/>
      <br/>
      Turkcell, Superonline, Azercell, Kazakcell, İndigo, Telecom Technology, Ukrayna’da Astelit gibi şirketlere hizmet verdiklerinin altını çizen Kışlal, pazarın yeni büyüme adreslerinden birinin ise Türk cumhuriyetleri ile Rusya ve Kuzey Afrika ülkeleri olduğuna işaret ediyor. Yüz milyonlarca insanın mobil telefon ve yeni telekom hizmetleriyle tanıştığı bu bölgelerde, bankacılık altyapısının gelişmemiş olması operatörleri faturalı hatlar yerine, ön ödemeli sistemler olarak bilinen kazı konuş pazarına yöneltiyor. Lojistik ve dağıtım sektöründeki yüksek fiyatlar da hemen nakde çevrilebilecek ve aboneler tarafından kolay kullanılabilecek arama kartları pazarını büyütüyor.  En büyük etken faturalı hatlarda maliyetlerin yüksek olması. Türkiye’de bile faturalı hatların zarf-basım masrafları 100 bin lirayken, bunun dağıtımı 600 bin lirayı buluyor.
      <br/>
      <br/>
      Matbaacıların tamamı için Asya ve Afrika pazarları yeni iş fırsatları sunuyor. Avrupa’da 4 milyar adet kartın basılıp dağıtıldığı manyetik ve plastik arama kartı pazarının Asya ve Afrika’daki büyüklüğü önümüzdeki birkaç yıl içinde belki de bunu da geçecek. Kart baskı ve matbaa sektörünün kendilerine yeni hedefler belirleyip telekom pastasından pay alması gerekiyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Aydın Ağaoğlu, 01-Haziran-2005
> Kontorlü kart üreten başkaları da var: 
> “E Kart” adlı firma da kontörlü kartlar üretiyor. Firma Eczacıbaşı ve yabancı ortağına ait. Haberde adının geçmemesi haksızlık.

Kaynak: [www.aksiyon.com.tr](http://www.aksiyon.com.tr:80/detay.php?id=21809&yorum_id=4618), [web.archive.org (arşiv bağlantısı)](http://web.archive.org/web/20060528201557/http://www.aksiyon.com.tr:80/detay.php?id=21809&yorum_id=4618)
