# Karadeniz’de mavi rüzgar

*Fatih Uğur 2005.11.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geçtiğimiz yıllarda birçok siyasetçi hakkında yolsuzluk suçlamalarıyla gündeme gelen Mavi Akım Doğalgaz Boru Hattı geçen hafta resmen açıldı. Başbakan Recep Tayyip Erdoğan ile misafirleri Rusya Devlet Başkanı Vladimir Putin ve İtalya Başbakanı Silvio Berlusconi’nin katıldığı Samsun’un Çarşamba ilçesi Durusu köyündeki basınç düşürme istasyonunun açılış töreni tam bir enerji zirvesine döndü.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608024800im_/http://www.aksiyon.com.tr/resim/572/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Açılışla kimilerinin ‘rüya’ dediği Mavi Akım resmen devreye girdi. Üç lider Samsun’daki enerji zirvesiyle bütün dünyaya enerji alanında bundan sonra ortak hareket ediyoruz mesajı verdi.
   <br>
    <br>
     Türkiye ile Rusya arasında 1997 yılında yapılan hükümetler arası anlaşmayla yapımına başlanan hattan Türkiye 3 yıldır gaz alıyor aslında. Ankara-Samsun hattı Karadeniz’den geçen Mavi Akım hattıyla Ekim 2002’de birleştirilmişti. Ancak geçtiğimiz yıllarda doğalgaz fiyatıyla yaşanan anlaşmazlıklar işleri biraz geciktirmişti.
     <br/>
     <br/>
     Toplam uzunluğu 1200 kilometreye ulaşan boru hattının Karadeniz kısmında, 2 bin 140 metre derinliğe boru döşenerek bu alanda bir dünya rekoru kırıldı. Mavi Akım Projesi ile 2003 yılında 1 milyar 252 milyon metreküp, 2004 yılında 3 milyar 238 milyon metreküp, 2005 yılı Haziran ayı itibariyle ise 2 milyar 123 milyon metreküp doğalgaz Rusya’dan ithal edildi. Yıllık 16 milyar metreküp doğalgaz taşıma kapasiteli boru hattı, yaklaşık 3,3 milyar dolara mal olmuştu. Putin’in verdiği bilgiye göre hattın kapasitesi 30 milyar metreküpe çıkarılacak. Rusya Devlet Başkanı Putin, Türkiye’nin enerji köprüsü olduğuna dikkat çekerken doğalgaz için Karadeniz altından ikinci bir hat kurulmasının mümkün olduğunu belirtti. Rus şirketlerinin Türkiye’de petrol ve doğalgaz pazarında, gaz dağıtım şebekelerine katılma istekleri de kulislerde sıkça dillendirildi.
     <br/>
     <br/>
     Mavi Akım’ın gerçekleşmesi Rusya için sıcak denizlere doğrudan erişen ilk hat anlamına da geliyor. Türkiye ise doğalgazın Samsun’a gelmesi gibi Rus petrolünün de bu yolla Samsun-Ceyhan arasında taşınmasını istiyor. Başbakan Erdoğan’ın hem açılış töreninde hem de Putin ve Berlusconi ile yaptığı görüşmelerde altını çizdiği konu, üç yıldır enerji kulislerinde konuşuluyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22897), [web.archive.org (arşiv bağlantısı)](http://web.archive.org/web/20070608024800/http://www.aksiyon.com.tr:80/detay.php?id=22897)
