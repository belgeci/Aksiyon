# Telsim davaları satışı etkilemez

*Fatih Uğur 2005.03.28*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117182226im_/http://www.aksiyon.com.tr/resim/538/50.jpg" vspace="5"/>
   <!--- Resim Burada ---------->
  </p>
 </font>
 <font class="content">
  TMSF’nin İmar Bankası’nın borçlarına mahsuben el koyduğu Telsim, bir yılda 2 milyon yeni abone kazandı. Kamuya 750 trilyon lira ödeme yaptı. Telsim Genel Müdürü Taşaltın, şirketin başına geçtiğinde “Önce atı yarış pistinde tutacağız” demişti. Gözünü 10 milyon abone hedefine diken Telsim, alıcılarına nispet edercesine dört nala koşuyor.
 </font>
 <p>
  <font class="content">
   Türkiye’nin ikinci büyük cep telefonu operatörü Telsim’de bugünlerde farklı rüzgârlar esiyor. Yönetenlerin de çalışanların da davalar ve ihtarnâmelerle tehdit edildiği bir dönemden geçerek abone kazanan ve yatırım yaparak büyüme trendini sürdürmek isteyen bir şirket var artık. Bir yılda 2 milyon yeni abone kazanan şirketin şimdiki hedefi bu sayıyı 3 milyona çıkarmak. Şirket, bugünlerde satış sürecinde. Kuşkusuz Nokia ve Motorola davalarının sonucu bu süreci etkileyecek. Telsim’in satışıyla ilgilenen şirketler arasında Vodafone, Motorola, Nokia, Suudi Oger, Telenor, Hutchison Whampoa gibi yabancı telekom devleriyle yerli ortaklık için uğraşan holdingler var. Tasarruf Mevduatı Sigorta Fonu’nun (TMSF) İmar Bankası’nın borçları nedeniyle şirkete el koymasından sonra yaşananları Telsim Genel Müdürü Mehmet Taşaltın ile konuştuk.
   <br>
    <br>
     -TMSF yönetimi devraldıktan sonra nasıl bir Telsim’le karşılaştınız, neler yaşandı?
     <br/>
     <br/>
     Devraldığımızda abone kaybeden, ticari hedeflerini olması gerekenden farklı yönlere kanalize etmiş, personelinin kendi geleceği ile ilgili ciddi endişe duyduğu, bayilerinin çoğu ticaret ve siyaset arasında sıkışmış bir şirket vardı karşımızda. Personel tehdit ediliyor, direnişe çağrılıyordu. İşe hem abonelerimizde hem de çalışanlarımızda güven tesis ederek başladık. Kan kaybını durdurup yolumuza devam ettik. 2 bin 600 personel vardı o tarihte. Bu sayı iş performansını etkilemeyecek şekilde 2 bin 200’e düşürüldü. Yeniden yapılanmanın psikolojik ayağını da ihmal etmedik. Yöneticilerden sonra çalışanları bile tehdit eden ihtarnâmeler geliyordu. Böyle bir psikolojiden şimdi 2 milyon yeni abone kazanan ve hizmetlerini sürdüren bir yapıya kavuştuk.
     <br/>
     <br/>
     -Ekonomik anlamda karşınızdaki tablo neydi? Bugüne kadar kamuya yaptığınız ödemelerin miktarı nedir?
     <br/>
     <br/>
     Telsim’in hem iç hem de dış borçları açısından kabarık bir faturası vardı. Şirketin 5 katrilyondan daha fazla borcu görünüyordu. Bu dönemde, yani 14 Şubat 2004 tarihinden itibaren kamuya toplam 750 trilyon TL ödeme yaptık. Son yıllarda hiç yatırım yapılmamış bir ortamda imkanların elverdiği ölçüde sistemlerin yazılım güncellemelerini yaptık, acil yatırımları planlarımız içine aldık. Aynı zamanda abone kazanmaya devam ettik. Telekomünikasyon sektörünün en temel öğesi hizmetin sürekliliğidir. Bunu başardık.
     <br/>
     <br/>
     -Bu ödeme ne anlama geliyor?
     <br/>
     <br/>
     750 trilyon liralık ödemenin içinde Hazine’ye, Telekomünikasyon Kurumu’na ve diğer kamu kuruluşlarına ödenenler ile vergiler var. 200 trilyon liralık geçmiş dönem borcunun kapatılması da bunun içinde. Bu, Telsim’e hele bir de yatırım yapılırsa ne sonuç alınacağının önemli bir göstergesi. Telsim, bu süreçte sadece pazarda varolan sıcak rekabette yerini almakla kalmadı, bir yandan da varlığını sürdürmek için gerekli tüm genel giderleri karşıladı, yeni yatırımlar yaptı. Üstelik eski döneme ait borçlarını ödemeye başladı. Telsim’i izleyenler, gerekli yatırımların zamanında yapılması, güvenli ve istikrarlı bir ortamın tesisi halinde şirketin başarı yolunun açık olduğunu görmüş olmalılar.
     <br/>
     <br/>
     -TMSF’nin yönetimi devralması kuruma güvenirlik kazandırdı mı?
     <br/>
     <br/>
     Güven deyince markanın arkasına bakıyor abone. Arkasında ne var; kendine ait, kendiyle özdeş ne var, bunu arıyor. Parasının nereye gittiğini merak ediyor. Biz Türk halkının bu güvenini Telsim açısından tazeledik ve hatta yeniden kazandık diyebiliriz. Kamuoyunun yanı sıra ticari ilişkide bulunduğumuz tüm yerli ve yabancı kurum ve kuruluşlar nezdinde de güvenilir iş ortağı olduk.
     <br/>
     <br/>
     -Şu an kaç abone var, 2005 hedefi ne?
     <br/>
     <br/>
     Devraldığımız günden itibaren bugüne kadar Telsim 2 milyon yeni abone kazandı. Mart ayı itibarıyla 7 milyon 200 bin aktif abonesi var. 2005 sonunda 10 milyon aboneye ulaşmayı hedefliyoruz.
     <br/>
     <br/>
     -Bu çok agresif bir büyüme talebi değil mi? Yeni abone kitleniz hangi kesimden?
     <br/>
     <br/>
     Şu ana kadar verdiğim bilgilere bakacak olursanız bunun aslında mütevazı bir hedef olduğu görülür. Bu çok zor değil. 11 yıllık bir şirket olarak Telsim bunu başarabilir. Şirketin önündeki yeni hedefi 10 milyon abone. Bunu aşmak zorundayız. Yeni abonelerimizi daha çok CepAile ve CepÖğrenci kampanyalarıyla kazandık.
     <br/>
     <br/>
     -Telsim’i devraldığınızda “Atı yarış pistinde tutacağız.” demiştiniz. Şimdi ise atı dörtnala koşturmaktan bahsediyorsunuz.
     <br/>
     <br/>
     Doğrudur. Bu tip şirketlerin böyle hedefleri olmalıdır. Bir fabrika, örneğin, üretim tesisi olsa, onu devraldığınızda bir süre işleri durdurup bakıma alabilirsiniz ve bu sürede tüm tezgahları yenileyebilirsiniz. Ancak telekomünikasyon sektöründe hizmet sunan bir şirket olarak tezgah yenileyeyim, işletmeyi bir süre durdurayım deme imkanınız yok. Hizmet sürmek zorunda. Biz de bunu yaptık. Üstelik bir de satacaksanız, yarış atını yarış pistinde görmek gerekir. Yani koşarken göreceksiniz. Telsim de koşmaya devam ediyor...
     <br/>
     <br/>
     -Peki Telsim’in altyapısı, çağrı merkezleri, baz istasyonları, santralleri bu hedefi kaldıracak kapasitede mi? Yeni hedefler için ne kadar yatırım yapılacak?
     <br/>
     <br/>
     10 milyon abone hedefi, sadece bizim yönetim dönemimizin  değil satıştan sonra şirketin yeni sahiplerinin de hedefi olacak kuşkusuz. Telsim adı satıştan sonra da sürecek. Ancak yakın hedef 10 milyon. Telsim bunu aşmak zorundadır. Ne kadar erken olursa o kadar iyi olacak. 2004’te ilk olarak 60 milyon dolarlık acil yatırım öngörüldü. Mevcut altyapıda yazılımlar güncellendi. Nokia ve Motorola ile yeni anlaşmalar imzalandı, yeni santral ve baz istasyonları kuruldu. Sistemi yenileme yönünde ihtiyaç kadar adımlar atılacak. Nokia ve Motorola ile yaptığımız yeni alım sözleşmesi gereği hem yazılım, hem de donanım yenilemeleri başladı. Bunlar sürecek. Santral kapasiteleri 10 milyon abone hedefine uygun olarak artırılacak. İstasyonlar, çağrı merkezleri, personelin ve bayilerin eğitimi, satış ağının genişlemesi gibi topyekûn bir hareketlilik yaşanacak.
     <br/>
     <br/>
     -Abonelerinizin konuşma süreleri nedir? Sayı artarken konuşma ve gelirlerde artış var mı?
     <br/>
     <br/>
     Evet, 2004 itibarıyla gelirlerimizde yüzde 25 artış var. Bildiğiniz gibi 2001 krizinden sonra telekomünikasyon sektöründe konuşma sürelerinde düşüş yaşandı. Hem bu sürece, hem de Telsim’e el konulmadan önceki performanslara bakıldığında, konuşma sürelerinde de ciddi bir düşüş ve kriz vardı. O günlerde abonelerimizin ortalama 50  ila 60 dakika arasındaki konuşma süreleri, bugün 2 saate çıktı. Yani Telsim aboneleri artık konuşma sürelerini artırdı. Yeni aboneler kazandığımız gibi iptallerden de önemli ölçüde kurtulduk.
     <br/>
     <br/>
     -Telsim’in satışı ile ilgili nihai hedef nedir?  Şirket satışa nasıl hazırlanıyor?
     <br/>
     <br/>
     Telsim’de iki temel hedef var.  Birincisi, cari dönemde kamu alacaklarının maksimum tahsili, ikincisi ise en yüksel bedelle satılması. Ayakta kalamayan Telsim’in kime faydası var. Büyüyen Telsim herkesin faydasına. Telsim, Türkiye’nin yükselen ve gelecek vadeden bir değeridir. Biz bunu anlatarak işe başladık. Gün geliyor burada 24 saat mesai yapıyoruz. Telsim ne kadar iyi fiyata satılırsa biz işimizi o kadar iyi yapmış oluruz. Tek amacımız Telsim’in hak ettiği değerden satılmasıdır.
     <br/>
     <br/>
     -TMSF iştirakleri ile el konulan şirketlerin hisse veya aktiflerinin satışında Fon’a da yetki veren yasa teklifi, TBMM’de kabul edildi. Bundan sonra nasıl bir süreç yaşanacak?
     <br/>
     <br/>
     Satış ile ilgili tüm işlemler TMSF tarafından yürütülüyor. Orada da şartnameler dahil gerekli tüm hazırlıkların tamamlandığını ve satış takviminin açıklanabileceği noktaya gelindiğini biliyoruz. Telsim tarafına düşen iş ve işlemler de aynı şekilde tamamlanmış durumdadır.
     <br/>
     <br/>
     -Şirketlerden sizinle temas eden oldu mu?
     <br/>
     <br/>
     Temaslar TMSF üzerinden yapılıyor. Resmi müracaatlar TMSF’ye yapılıyor. Niyetlerini beyan eden şirketler var. Satış takvimi belirlendikten sonra bilgi odaları vs. olacak. Tabii bu sürede Telsim hedefleri doğrultusunda hizmetlerini de sürdürecek.
     <br/>
     <br/>
     -Şirketi devraldığınız dönemde abone bilgilerinin kaybedildiği, ortadan kaldırıldığı gibi iddialar vardı. Neydi bu olayın gerçek yüzü?
     <br/>
     <br/>
     Abone bilgilerinin kaybı gibi bir durum söz konusu değil. 2001-2002 döneminde Telekomünikasyon Kurumu’na gönderilen abone sayısı ile ilgili bilgilerin eksik beyan edilmesinden dolayı şirkete soruşturmalar açılmış, cezalar kesilmiş. Durum bundan ibaret.
     <br/>
     <br/>
     -Uluslararası dolaşım anlaşmanız olan ülke ve operatör sayısı nedir?
     <br/>
     <br/>
     Telsim’in bugün itibarıyla 163 ülkede, 377 operatörle uluslararası dolaşım anlaşması var.
     <br/>
     <br/>
     -Kazakistan’da el konulan Telsim şirketinden söz ediliyor. Hangi şirkete, neden el konuldu?
     <br/>
     <br/>
     Kazakistan’da yüzde 60’ı grubumuza, yüzde 40’ı yerli ortağa ait Kartel LLP adlı GSM operatörümüz vardı. Kazak ortaklar 2002 yılında Kazak yasalarına bile aykırı şekilde olağanüstü genel kurul tertip ederek yabancı payını, yani bizim payımızı satın alma kararı aldı. Şirketin yüzde 60 payına bizim rızamızı almadan 2003 yılında 3 bin dolar gibi bir bedel karşılığında yerli ortak el koydu. Biz de Kazakistan Hükümeti aleyhine Uluslararası Tahkim’e başvurduk ve tazminat istiyoruz.
     <br/>
     <br/>
     -Amerikan Motorola şirketinin, Telsim’den alacağını Türkiye Cumhuriyeti devletinden tahsil etmek için yeniden tahkime basvurduğu haberleri yer aldı? Bu süreç Telsim’i nasıl etkiler?
     <br/>
     <br/>
     Bu konuda ilgili şirket yetkilileri; tahkime başvurma amaçlarının anlaşma zemininden uzaklaşmak olmadığını, sadece şirket içi işleyişin bir gereği olarak başvurmak zorunda olduklarını, yazılı anlaşma yapılınca zaten başvurunun geçersiz olacağını ifade ediyorlar. Motorolanın bu başvurusunun şirketin satış süreci üzerinde bir etki yapacağını tahmin etmiyorum.
     <br/>
     <br/>
     -Daha önceden devam eden davalar var. Bunlar şirketin geleceğini, yatırımlarını nasıl etkiler?
     <br/>
     <br/>
     Motorola ve Nokia davaları devam ediyor ama bir ön anlaşma noktasına varıldı ve bir mutabakat oluştu. Borcun yapılandırılması ve sonlandırılmasına yönelik süreç sağlıklı bir şekilde işliyor. Bu arada   borçlar konusunda katedilen  yol çok önemli.  Borçlar satış hasılatından ödenecek. Nokia ve Motorola şirketleri mevcut borç yapısı karşısında alacaklarından önemli oranda iskonto yapmayı prensipte kabul ettiler.
     <br/>
     <br/>
     -Telekomünikasyon pazarını nasıl değerlendiriyorsunuz? Telsim örneğinden yola çıkarak nerelerde hata yapıldığını söyleyebilirsiniz?
     <br/>
     <br/>
     Türkiye’de artık telekomünikasyon sektöründe hizmet vermenin bir adım ötesine geçip üretim aşaması tartışılmaya başlanmalı. Uzun vadeli planlar hazırlanmalı. Türk Telekom, Telsim, Turkcell, Avea hizmet sektörü şirketleri. Bu şirketler  teknoloji satın alıp hizmet satıyorlar. Telekomünikasyon sektörünü bir bütün olarak ve Türkiye’nin genel bir konusu olarak irdelemek lazım. Baz istasyonu, santral ve telefon makinasına kadar hemen her şeyi dışarıdan satın alıyoruz. Satın aldığı ile övünen olmamalıyız. Ne sattığına, ne ürettiğine odaklanmak lazım. Hem yazılım, hem donanım teknolojileri açısından Türkiye’nin yapabileceği çok şey var. Telekomünikasyon alanında da neden gayret sarfetmeyelim. Türkiye’ye bugüne kadar giren cep telefonu sayısı 50 milyonu aştı. Sadece cihazlar için 10 milyar dolar dışarıya ödenmiş. Elimizdeki cihazlara ödediğimiz para bu... 10 milyar dolardan bize katma değer var mı? Yok. Çünkü üretim yok. Bir dönem kapak, kılıf gibi aksesuar sanayii kısmen oluştu. Artık o da yok. Özetle; Türkiye’de en temel sorun, telekomünikasyon sektörünün üretime odaklanmamasıdır. Teknolojiyi üreten ve yöneten hale gelmeliyiz.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20545), [web.archive.org (arşiv bağlantısı)](http://web.archive.org/web/20060117182226/http://www.aksiyon.com.tr:80/detay.php?id=20545)
