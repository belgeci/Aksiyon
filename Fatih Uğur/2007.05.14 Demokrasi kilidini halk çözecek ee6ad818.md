# Demokrasi kilidini halk çözecek

*Fatih Uğur 2007.05.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Anayasa Mahkemesi’nin 367 kararıyla kilitlenen Meclis, cumhurbaşkanlığı seçimini halka taşıdı. Cumhurbaşkanı Sezer onaylarsa, 22 Temmuz’da çift sandık konacak. Veto ederse, muhalefet yeni senaryoları devreye alacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080511151726im_/http://www.aksiyon.com.tr/resim/649/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080511151726/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080511151726/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080511151726oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080511151726oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Gül ve Erdoğan’ı bugüne taşıyan şey 1969 ruhudur. Biz Millî Türk Talebe Birliği günlerinden beri çizgisi belli olan insanlarız. Vatanımıza, milletimize hizmet hep önceliğimiz oldu. Şimdi bu çizginin bir de cumhurbaşkanı adayı çıkarmasından rahatsız olanlar var. Bunlar vehimdir, gereksiz korku üretmektir. Mitinglerde cumhuriyet ve laiklik elden gidiyor diyenlerin vehimleri Abdullah Gül’ün Köşk’e çıkmasıyla bitecek.”
   <br>
    <br>
     Cumhurbaşkanlığı seçiminde uyguladığı ‘belirsizlik’ stratejisi ile partisinin adayını tartışmaya açtırmayan Başbakan Recep Tayyip Erdoğan, öncesinde sivil toplum kuruluşlarıyla yaptığı görüşmeler, karardan sonra da CHP dışında herkese kapı açarak son günlerinde de olsa diyalog kurulmasını sağladı. Ancak bugün, bu süreci neden erken başlatmadık soruları parti içinde bile sorulur hale geldi. Erdoğan’ın adayı gizlemesiyle ilgili haksız eleştiriler de yapıldı. Kendi tabiriyle 30 bine yakın partili, milletvekili, bakanlar ve on binlerce insana son üç yılda ulaşılan anketlerle aslında geniş bir kamuoyunun adayını açıklamıştı Erdoğan. Ancak yukarıdaki sözler parti kurmaylarının içinde uhde kaldı.
     <br>
      <br/>
      Cumhurbaşkanlığı seçim süreciyle ilgili gerilimin ilk ateşini bir buçuk yıl önce yakan CHP lideri Deniz Baykal ise 14 Nisan’da Tandoğan Meydanı’nda gerçekleştirilen mitingin arka saflarında sessiz konuk olmuş, ancak teşkilatıyla alabildiğince meydanı doldurmuştu. Aynı sahneler Çağlayan’da da yaşandı. Bir kamuoyu şirketinin miting katılımcıları arasında yaptığı siyasi anket meydandaki temsili de ortaya koyuyordu. Meydandakilere 2002’de hangi partiye oy verdiği ve 2007’de kime oy vereceği sorulmuştu. Meydandaki nabız hayli ilginçti; katılımcıların yüzde 40’ı CHP, yüzde 19’u DSP, yüzde 5’i MHP, yüzde 6’sı DYP-ANAP’a oy vermişti. Yani miting meydanlarını dolduranlar Meclis içi ve dışı ana muhalefetin temsilini gözler önüne seriyordu. Muhalefet tam kadro siperdeydi. Peki AK Parti karşıtı bu cephe nasıl oluştu? Meydanlarda oldurulamayanı, cumhurbaşkanlığı seçiminin birinci turunda olduran neydi?
      <br/>
      <br/>
      ORTANIN SAĞINI YENİDEN İNŞA OPERASYONU
      <br/>
      <br/>
      Ankara’da herkesin buna cevabı neredeyse aynı: Merkez sağı yeniden inşa etme sevdası, CHP’nin tahrik gücü yüksek gerilim politikası. Cumhurbaşkanı seçtirmeme yönünde miting meydanları ve siyasetin ekseni çakışınca devreye giren kurt siyasileri de unutmamak gerekiyor. Tanar Araştırma Şirketi’nin sahibi İbrahim Kalemci, “CHP’nin gerilim senaryosu, Anavatan-DYP’nin akıl hocası çok.” diyor özetle. İki parti lideri Mehmet Ağar ve Erkan Mumcu’nun ise Süleyman Demirel’in 1970’lerin Türkiye’sinde olduğu zehabına kapılmasıyla ortaya koyduğu politika ve taktiklere kanmış olduğuna dikkat çekiyor: “Türkiye, Demirel’in düşündüğü gibi ortanın sağında (merkez sağ) bir boşluk yaşamıyor. Aksine bunun tam üstünde AK Parti var şu anda. Anavatan ve DYP de 367 oylaması ve e-muhtıraya kadar buradaydı. Ancak şimdi onu da kaybettiler.”
      <br/>
      <br/>
      Kalemci’ye göre ayrıca seçmen demokrasi ile muhtıra ve gerilim arasında neyi seçeceğini bilir. Bu yüzden sandıktan beklenenler dışında şok senaryolara da hazır olmak lazım. Ona göre AK Parti zaten zorladığı yüzde 40 bandına bu süreçten sonra doğrudan oturdu. CHP’de zaten kemikleşme eğilimi gösteren yüzde 19-21’lik seçmen kitlesi bandını aşamayacak. MHP sessizlik politikasıyla kazanıyor. Ancak Devlet Bahçeli’nin 27 Nisan gecesi Genelkurmay’ın internet sitesine yansıyan bildiriye tepki olarak “Cumhurbaşkanı Sezer başkanlığında zirve yapılsın önerisi” seçmenin notları arasına eksi olarak girdi. Kalemci’nin önemli bir başka tespiti ise Güneydoğu ve Doğu Anadolu halkının oylarıyla ilgili. Burada da AK Parti ve DTP’nin bağımsız aday taktiği yarışacak. Çünkü muhtıra, darbe gibi siyasete Meclis zemini dışından gelen müdahalelerde halkın genel tepkisi demokratlardan, merkez sağdan yana olmuş. Bu da AK Parti’yi şaşırtıcı şekilde DTP karşısında bile öne çıkarabilir: “Güneydoğu ve Doğu Anadolu insanları bu tür dış müdahaleleri hep, bir sonraki aşamada kendisine yönelecek baskı olarak algılıyor. Dindarlık zaviyesinden de değerlendirme yaptıklarında, muhafazakar demokratlara karşı girişilen ayak oyunlarının cevabını verecektir.” Başka bir isim ise Ankara’nın son iki haftadır sağda yaşadıklarını özetleyen cümleyi söylüyor: “Demirel’in zekâsını, Mesut Yılmaz’ın sermayesini kimse hafife almasın. Yaşananlar bunun ispatı.”
      <br/>
      <br/>
      MİLLÎ GÖRÜŞÇÜ-MERKEZ SAĞCI DEDİKODUSU
      <br/>
      <br/>
      Sağda birleşmelerle başlayan süreç, CHP, DYP, Anavatan yakınlaşması sonrasında ortaya atılan birçok kıyamet senaryosu da kulislerde dalgalanmaya devam ediyor. Muhtıra sonrası sessizlikte AK Parti’nin Meclis kulisleri içten içe dalgalandı. Muhtıra açıklandığında 27 Nisan gecesi başta Habertürk, CNN, NTV gibi haber kanallarında yorumlarıyla dikkat çeken 28 Şubat sürecinin meşhurları da Meclis koridorlarında olumsuz havayı yayanlar arasındaydı. Önce partiye ‘Millî Görüşçü’ ekibin hakimiyet kurduğu, ardından da merkezden gelen milletvekillerinin sözünün dinlenmediği, rahatsız oldukları dedikoduları yayıldı. Vecdi Gönül, Cemil Çiçek, Cengiz Kaptanoğlu, Köksal Toptan ve bazı Güneydoğu vekillerinin isimleri karıştırılarak, Erdoğan-Gül-Arınç üçlüsü onları dikkate almıyor söylentisi yayıldı. Ancak bu da tutmadı.
      <br/>
      <br/>
      Sıcak saatler bununla sınırlı değildi. 10 Mayıs Perşembe günü cumhurbaşkanını 5+5 formülü ve iki turlu seçim yöntemiyle halkın seçmesi, seçim süresinin 4 yıla indirilmesi, Meclis’te toplantı yeter sayısının 184 olması için getirilen Anayasa değişikliği teklifi yasalaştı. Anavatan Partisi lideri Erkan Mumcu ile vekillerin ve bağımsızların desteğiyle son turda yedi maddelik paket 376 oy ile kabul edildi. Şimdi top Cumhurbaşkanı Ahmet Necdet Sezer’de. Sezer’in sivil toplum kuruluşu temsilcilerinin ziyareti sırasında ‘bu işin sıkışık bir dönem içinde ele alındığını’ söylemesi veto kartını kullanacağı şeklinde yorumlanıyor. Cumhurbaşkanı seçildiği günden beri Sezer’in önüne gönderilen 7. Anayasa değişikliği bu. Sezer, Anayasa değişikliklerinde, 2B orman arazileri ile ilgili olan yasa dışında veto kartını kullanmamış. Oylamalara katılmayan CHP, konu Meclis’te tartışılırken de emin bir dille Sezer’in değişikliği ‘veto’ edeceğini yaydı. Taktiği gören AK Parti 25-26 Mayıs tarihleri arasında Sezer’den cevap alacak şekilde savunma taktiği uygulamaya başladı. Ancak Anavatan’ın tam katılımıyla değişiklik 376 oyla kabul edilince, veto kartı zayıfladı. Şimdi referandumun nasıl yapılacağı konuşuluyor.
      <br/>
      <br/>
      Anayasa Komisyonu Başkanı Kuzu, üç ihtimal kaldığını dile getiriyor: “Sezer değişikliği onaylamaz geri gönderir, doğrudan halkoyuna sunulmasını ister ya da onaylar. Geri gönderme bir zorunluluk değil. Bir hak. Halka sorma da yetkisi içindedir.” Peki, geri gönderirse ne olacak? Meclis’teki trafik tekrarlanacak. Referanduma göndermesi halinde 22 Temmuz’daki seçim sandığının yanına, cumhurbaşkanı seçim sandığının konması güçleşiyor. 120 günlük süreyi öngören Referandum Yasası’nın da değiştirilebileceğini söyleyen Kuzu, yurtdışından oy kullanacaklar ve seçmenin ikinci kez yorulmaması için buna hakkımız var, diyor. AK Parti bu yüzden yasadaki süreyi 30-40 güne düşürmek istiyor. Yasa metni içindeki 40 gün içinde yapılır ibaresi bunun için kondu. Kuzu, her şeye rağmen bir noktaya dikkat çekiyor: “Bu da yetişmezse, eyvah yetişmiyor kaygımız yok. İki sandık aynı anda konulursa memleketin yararına. Ancak olmazsa ikisi zaten ayrı ayrı süreçler. Vakti gelir yapılır.”
      <br/>
      <br/>
      Sezer’in 15 günlük süreleri kullanması halinde, Meclis’in 367 üstü oyla kabulü sürerse, değişiklik doğrudan referanduma götürülecek. Bu 11. cumhurbaşkanının yine yeni Meclis tarafından seçimi anlamına gelecek. Onaylarsa, 11. cumhurbaşkanını halk seçecek.
      <br/>
      <br/>
      SEZER ÖNCEKİ ANAYASA DEĞİŞİKLİKLERİNİ VETO ETMEDİ AMA…
      <br/>
      <br/>
      Cumhurbaşkanları yüzde 50’nin üstünde oyla seçileceği için iktidarlarla güç mücadelesi yaşar, diyenlere de katılmıyor Burhan Kuzu: “Tam tersine, 5+5 formülü ile seçildiği için halka hesap vermek zorunda olan cumhurbaşkanı daha mutedil, uzlaşmacı isimlerden seçilecek. Ne sağın, ne solun marjinalleri bırakın seçilmeyi, aday bile olamayacak. Bu değişiklik ne yarıbaşkanlık, ne de başkanlık sistemi demek. Parlamenter sistem muhafaza edilerek, sadece cumhurbaşkanını halka seçtiriyoruz. Ona sorumluluk yüklüyoruz, yetkilerini nasıl kullanacağı uygulamaya geçince daha rahat görülecek.”
      <br/>
      <br/>
      Kritik atamalar ve yasa değişikliklerinde Sezer’in veto yetkisini açık şekilde kullandığı biliniyor. Ancak bir de Sezer’in Anayasa değişikliği konusunda izlediği gerekçe ve takvimleri incelemek gerekiyor. Sezer’e gönderilen ilk Anayasa değişikliği paketi Siirt’te ara seçimlerin yenilenmesinden önce gerçekleşti. 27 Aralık 2002 tarihinde CHP’nin desteği ile Anayasa’nın milletvekilliği seçilme yeterlilikleri ve ara seçimlerle ilgili 76. ve 78. maddeleri değiştirildi. Değişiklik vetosuz onaylandı. 9 Mart 2003 seçimlerinde de Erdoğan’ın milletvekilliği ve başbakanlık yolu açılmış oldu.
      <br/>
      <br/>
      AB’ye uyum çerçevesinde Anayasa’nın 10 maddesinde değişiklik öngören değişiklik teklifleri de veto yemedi. Böylece Devlet Güvenlik Mahkemeleri ortadan kaldırılırken, ölüm cezası da Anayasa’dan tamamen çıkarıldı, TSK Sayıştay denetimine açıldı. Temel insan hakları, basın araçlarının korunması ve YÖK ile ilgili bazı hükümler de değiştirildi. Sezer 2005 Haziran’ında gerçekleştirilen RTÜK’e üye seçimini düzenleyen Anayasa değişikliğini de CHP’nin mutabakatıyla Meclis’ten geçtiği için doğrudan onayladı. Ancak AK Parti kurmayları, Sezer’in doğrudan ‘referandum’ konusunda tavır alacağına, 22 Temmuz’da ortaya çıkacak Meclis aritmetiği ile gerekirse Anayasa’nın tekrar değiştirilebilmesi için ‘sıkışık olmayan zaman diliminde konunun ele alınması’ gerekçesiyle topu yeni Meclis’e atacağına inanıyor. Anayasa değişikliğinin cumhurbaşkanının kararıyla ya da doğrudan referanduma gitmesi durumunda ise süreç uzayacak. Buna göre, referandum yasanın Resmî Gazete’de yayımlanmasından 120 gün sonraki ilk pazar günü yapılabilecek. AK Parti süreyi kısaltma imkanını kullansa bile 22 Temmuz’da sadece genel seçimle birlikte cumhurbaşkanı seçiminin birinci turu yapılabilecek.
      <br/>
      <br/>
      SEZER ANAYASA PAKETİNİ KADÜK SAYAR MI?
      <br/>
      <br/>
      Anayasa değişikliği paketinin üçte iki çoğunlukla kabul edilip Cumhurbaşkanı Sezer’e gönderilmesinden sonra yeni bir hukuk tartışması yaşanabileceğini söyleyenler de var: “Kararı alan Meclis ortada olmadığından Anayasa değişikliği kadük olur.” Kararı alan Meclis’in referandum sırasında görevde bulunmayışının yeni bir durum olduğunu belirten Adalet eski Bakanı Hikmet Sami Türk, “Daha önce uygulaması olan konularda bile çok farklı yorumlar yapılıp (367’yi kastediyor) kararlar alınıyor. Karar alan Meclis’in referandum sırasında görevini tamamlamış olması da farklı yorumlanabilir.” diyor.
      <br/>
      <br/>
      Bakan Türk böyle bir tartışmada kendi görüşünün referandumun yapılması yönünde olacağına dikkat çekiyor: “Bence önceki Meclis kendine düşeni yapmış olur. Halkoylaması birbirinden bağımsız düşünülmelidir.  Ama tersi de söylenebilir, söyleyenler çıkacaktır. Bunun da daha önce bir uygulaması olmadı. Görev süresi referandumdan önce tamamlandı diye bu kanun yürürlüğe girmeyecek mi? Tartışacağız. Yine farklı görüşler ortaya çıkabilir. Son zamanlarda en açık konularda bile farklı görüşler ortaya çıktı. Bugüne kadar Meclis’in hiçbir toplantısında 367 şartı aranmamış, buna rağmen böyle bir karar verildi. Bunda da yeni tartışmalar çıkabilir.”
      <br/>
      <br/>
      TÜSİAD’ın paketi kamuoyunda yeterince tartışılmadı, CHP lideri Baykal’ın ise Cuma günü bir televizyon programında 367 kararından önce Anayasa Mahkemesi’ne karşı yaptığı açıklamanın bir benzerini yaparak, “Sezer Anayasa değişikliği paketini reddetmeli” sözlerini söylemesi aynı senaryonun bir parçası gibi duruyor. Anayasa Komisyonu Başkanı Burhan Kuzu ise süreç açısından bir ‘yol kazasının’ yaşanmayacağını net bir şekilde vurguluyor.
      <br/>
      <br/>
      CHP kulislerinde dile getirilen bir başka senaryo ise 16 Mayıs itibariyle Cumhurbaşkanlığı seçim takviminin sona ermesi nedeniyle bu Meclis’in yasama çalışması yürütemeyeceği şeklinde. Buna göre Meclis’in feshedilmesi gerekiyor. İddialara en sert karşılığı yine Bakan Türk veriyor: “Anayasa’nın 77. maddesi çok açık. Yenilenmesine karar verilen Meclis’in yetkileri, yeni Meclis’in seçilmesine kadar sürer, hükmü var. Meclis kapandı deyip böyle bir şey yapmaya kimsenin hakkı yok.”
      <br/>
      <br/>
      ŞİMDİ SÜREÇ NASIL İŞLEYECEK?
      <br/>
      <br/>
      Cumhurbaşkanı Ahmet Necdet Sezer’in paketi 15 gün inceleme süresi var. Süre sonunda Sezer, ya paketi onaylayarak Resmî Gazete’de yayımlanmak üzere Başbakanlığa gönderecek veya tümünü ya da bazı maddelerini bir kez daha görüşülmek üzere Meclis’e iade edecek. Hükümet, paketi ikinci kez üzerinde hiçbir değişiklik yapmadan yeniden Sezer’in onayına sunacak. Bu durumda Sezer’in 15 gün daha inceleme yetkisi var. Bu süreyi kullandıktan sonra Sezer’in paketi ikinci kez veto etme hakkı bulunmuyor. AK Parti, veto süreleri ve komisyon çalışmaları Meclis onayı ile birlikte en geç 12-15 Haziran tarihleri arasında süreci bitirmek istiyor. Sezer’in tek kozu, paketin tamamını referanduma götürmek. AK Parti’nin hesaplamalarına göre, paket Cumhurbaşkanı Sezer tarafından bir kez veto edilip, referanduma götürülse bile 22 Temmuz’da yapılacak seçimlere yetişecek. Hükümet, pakete eklediği geçici bir madde ile Halk Oylaması Yasasındaki 120 günlük süreyi de 40 güne düşürdü. Süre istenirse ikinci değişiklikte 30’a da indirilebilecek.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27425), [web.archive.org (arşiv bağlantısı)](http://web.archive.org/web/20080511151726/http://www.aksiyon.com.tr:80/detay.php?id=27425)
