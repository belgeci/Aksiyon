# İran ‘yeniden diplomasi’ dedi

*Fatih Uğur 2005.12.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İran Dışişleri Bakanı Manuçehr Mütteki’nin Türkiye ziyareti Ankara’da sıcak diplomasi rüzgarları estirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807050723im_/http://www.aksiyon.com.tr/resim/574/12.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Uluslararası Atom Enerji Ajansı (IAEA) ve Avrupa ülkeleri ile nükleer programın izlenmesi görüşmeleri yarım kalan İran, Mütteki’nin mesajlarıyla dünyaya adeta Ankara üzerinden açılım yaptı: “İki hafta içinde Avrupa Birliği ile nükleer program konusundaki ön görüşmelere tekrar başlanacak.”
   <br>
    <br>
     16 yıl önce büyükelçi olarak başkentten tartışmalı ayrılan Mütteki, bir gün planlanan çalışma ziyaretini iki güne yaydı. TOBB Başkanı Rıfat Hisarcıklıoğlu ile başlayan ziyaret turu, Dışişleri Bakanı Abdullah Gül, CHP lideri Deniz Baykal, Süleyman Demirel, Bülent Ecevit, Necmettin Erbakan, Cumhurbaşkanı Ahmet Necdet Sezer, TBMM Başkanı Bülent Arınç ve Başbakan Recep Tayyip Erdoğan’ın kabulleriyle noktalandı.
     <br/>
     <br/>
     Ziyareti sırasında Mütteki satır arasında sıkışan bir teklifi de dillendirdi: “Natanz bölgesindeki tesislerin inşasına Türk şirketlerini de davet ediyoruz.” Kimilerine göre Mütteki, alternatif enerji kaynakları arayışı konusunda nükleer enerji santrallerine sahip olma isteğini son bir buçuk yıldır net olarak ortaya koyan Türkiye’ye ince bir mesaj verdi. İkinci mesaj da Avrupa’ya idi. Türkiye üzerinden Avrupa’yla konuşmayı seçmesi İran’ın Ortadoğu’daki gelişmeler konusunda da saflarını bu yönde düzenlediğinin bir göstergesi olarak değerlendirildi.
     <br/>
     <br/>
     Fotoğrafın diğer köşesinde yer alan Amerika ve İsrail, İran’ın nükleer çalışmalarının Buşehr, Natanz, Parçin bölgeleri ile başkent Tahran yakınlarındaki Lavizan tesislerinde yürütüldüğünü iddia ediyor. AB, İran’ın uranyum zenginleştirme faaliyetlerini Rusya’da yürütmesi önerisini kabul etmesi şartıyla görüşmelere başlayacağını dile getiriyor. Geçen sene kasım ayında AB ile görüşmeler çerçevesinde gönüllü olarak nükleer faaliyetlerini askıya alan İran, Ağustos 2005’te faaliyetlerine yeniden başlamıştı. Ahmedinecad’ın cumhurbaşkanı olmasından sonra başlayan belirsiz süreç, Mütteki’nin AB ile görüşmelerin süreceği mesajıyla uluslararası toplumu da rahatlattı.
     <br/>
     <br/>
     Ahmedinecad’ın bir hafta önce ‘nükleerden vazgeçmedik’ yönündeki sert açıklamalarıyla ilişkiler gerilmişti. ABD, ‘İran’a karşı bütün seçenekler masada, diplomatik çabalara destek sürecek’ derken, İsrail ise, ‘nükleer silaha sahip bir İran’a karşı hazırlık yapıyoruz’ mesajını verdi. Aynı açıklamalar yapılırken, ‘Mütteki’nin Türkiye ziyaretindeki çıkışının ardından’ Almanya, Fransa ve İngiltere’nin Tahran büyükelçileri, müzakerelere başlamak için hazır olduklarını iletti. Abdullah Gül de ziyaret sırasında İranlı yetkililere BM ve IAEA ile temasların sürdürülmesi yönünde telkin yaparak, “uluslararası hukuka uygun hareket ettikçe yanındayız” mesajı verdi. Türkiye, İran ve Suriye konusunda aracı rolünü son günlerde Ankara’da yaşanan yoğun diplomasi trafiği ile pekiştiriyor. ABD’nin stratejik yalnızlığa ittiği İran ise açılımını Türkiye üzerinden yapmayı seçti. Öyle gözüküyor ki İran bu açılımlarını sürdürecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22970), [web.archive.org (arşiv bağlantısı)](http://web.archive.org/web/20070807050723/http://www.aksiyon.com.tr:80/detay.php?id=22970)
