# Sol da yüzde 70’le cumhurbaşkanı seçtirebilir

*Fatih Uğur 2007.10.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Anayasa Komisyonu Başkanı Prof. Dr. Burhan Kuzu'ya göre referandumdan evet çıkınca siyaset makulleşecek. Referandum paketindeki geçici 19. madde Cumhurbaşkanı Gül'ün durumunu etkilemeyecek ve sorun aşılacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080218015851im_/http://www.aksiyon.com.tr/resim/670/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tarihî referanduma günler kaldı. Türkiye, 5+5 formülüyle cumhurbaşkanını halkın seçeceği, milletvekilliği süresini de kısaltacak referanduma gidiyor 21 Ekim'de. Anayasa Komisyonu Başkanı Prof. Dr. Burhan Kuzu, 367 tartışmalarıyla siyasetin önünün tıkandığı günlerde TBMM'nin kabul ettiği Anayasa paketini en yakından takip eden isimlerden biri. Değişikliğin komisyonda kabul edilmesi ve Meclis'e gelmesinin mimarı 'Burhan Hoca', bu dönem de anayasa hukukçusu sıfatıyla Meclis'in denge unsurlarından biri olacak. Kuzu'ya göre, referandumdan evet çıkarsa Türkiye sürekli yaşanan cumhurbaşkanlığı seçim krizlerini aşarak, bir anlamda doğrudan demokrasiye geçecek.
   <br>
    <br>
     - 21 Ekim'deki referandum neden önemli?
     <br>
      <br>
       Muhteva itibariyle kapsamlı gözükmese de üç maddelik referandum çok önemli. 367 krizinin bir daha yaşanmaması için nisap miktarının üçte bir kabul edilmesi, milletvekilliği süresinin 4 yıla, cumhurbaşkanlığının 5 yıla (5+5 formülüyle) indirilmesi ve hepsinden önemlisi cumhurbaşkanını halkın seçmesini oylayacağız. Kabul oyu çıkarsa bundan sonra cumhurbaşkanı halk tarafından doğrudan seçilecek. Bu yetki parlamentonun elinden alınıp, bizzat 'asli kurucu iktidar' olan halkın eline verilecek.
       <br>
        <br>
         ACI TECRÜBELER YOL GÖSTERİYOR
         <br>
          <br>
           - Doğrudan demokrasi denebilir yani.
           <br>
            <br>
             Cumhur, başkanını kendisi seçecek. Böylece her seçimde olduğu gibi (bu dönem de dahil) bir daha krizler yaşanmayacak. Cumhuriyetin kurucusu Mustafa Kemal Atatürk'ün seçilmesi dahil hep sıkıntılı olmuş cumhurbaşkanlığı seçimleri. 1980 öncesinde 6 ay cumhurbaşkanı seçilemedi ve 12 Eylül İhtilali'nin iki temel gerekçesinden biri oldu bu. Geçmişteki acı tecrübeleri dikkate alarak, bu kriz çözülecek. Siyasi irade üzerinde birtakım manipülasyonlar olmuş, olabilir. Belli kişilerin cumhurbaşkanı oluşunu yönlendirici türden şeyler yaşanmış misal. Millî irade bundan zarar görüyordu bence. Ve üstelik sorumlu olmayan makamlara bunca yetki verilmişti. Bu ortadan kalkacak.
             <br>
              <br>
               - Halka seçtirdiğimiz cumhurbaşkanının yetkilerini neden kısıyoruz eleştirileri yapılıyor.
               <br>
                <br>
                 Nedeni şu; normalde halkın seçtiği cumhurbaşkanı iki modelde var, birisi yarı başkanlık diğeri başkanlık sistemi. Bir de son dönemde dünyada yaygınlaşan yeni bir uygulama var. Avrupa ve Balkanlar'da bilhassa, Bulgaristan, Romanya, Çek Cumhuriyeti, İrlanda, İzlanda, Avusturya, Finlandiya gibi ülkelerde ortaya çıktı bu. Fransa'daki yarı başkanlık, ABD'deki başkanlık sistemi dışında üçüncü bir yeni dalga. Cumhurbaşkanı halka seçtiriliyor, yetkileri de kısıtlanıyor.
                 <br>
                  <br>
                   - Güçlendirilmiş parlamenter yapıya geçiliyor bir yerde.
                   <br>
                    <br>
                     Evet, bir nevi yapılan şey bu. Gene diyoruz ki parlamenter sistemde hükümet yetkilidir, başbakandır bu işin mihenk taşı. Yetkiyi ona verelim diyoruz. Ama cumhurbaşkanı da halkın başı olduğu için halkı da böyle temsil edecek kişiyi bizzat kendisi seçsin. Cumhurbaşkanı halkın çoğunluğunu temsil edecek. Ve en az yüzde 51 oyla seçilecek. İkinci turda yüzde 75-80'i bulacak. Netice itibariyle hem tartışmaları giderme, hem de dünyadaki yeni versiyona uyma; parlamenter rejime bağlı olma bakımından doğru bir yaklaşımdır bu. Varsayalım ki yeni anayasa değişikliği olmadı. Halk tarafından cumhurbaşkanının seçilmesi bile tek başına 1982 Anayasası'nın "sorumlu olmayan makama yetki verildi" itirazını gidermek için yeterlidir.
                     <br/>
                     <br/>
                     GÜL'ÜN 'KAZANILMIŞ STATÜSÜ' VAR
                     <br/>
                     <br/>
                     - Referandum sonucu mevcut cumhurbaşkanı ve milletvekillerinin görev süresini etkileyecek mi?
                     <br/>
                     <br/>
                     Burada iki tartışma var. Biri süreler. Cumhurbaşkanının 7 yıllık süresi 5 yıl,  5 yıllık milletvekilliği süresi 4 yıl mı olacak? İkincisi 11. cumhurbaşkanı yeniden mi seçilecek? Değişiklikler bundan sonraki dönemleri etkileyecek. Bu hem süreler hem cumhurbaşkanlığı seçimi için geçerli.
                     <br/>
                     <br/>
                     - Neden? Müktesep hak mıdır?
                     <br/>
                     <br/>
                     Öyle demeyelim. Siyasette çok kullanılmaz o tanım. Ama, aksine bir hüküm olmadıkça, seçimle gelen makamlar sürelerini tamamlar. Öyle derseniz, kanunla da bunu geri alamazsınız. Müktesep hak değil, kazanılmış bir statüdür.
                     <br/>
                     <br/>
                     - Peki yeni anayasaya aksine bir hüküm konursa ne olur?
                     <br/>
                     <br/>
                     O zaman mümkündür. Cumhurbaşkanlığı süresi halen görevde olan cumhurbaşkanı için de 7 yıldan 5 yıla düşürülür. Milletvekilliği süresi 4 yıla iner. Geçici bir madde ile olabilir. Benzer bir durum Fransa'da yaşandı. De Gaulle döneminden beri cumhurbaşkanlığı süresi 7 yıldır ve cumhurbaşkanı halk tarafından seçilir. Jacgues Chirac döneminde bir değişiklikle 7 sene 5'e indirildi. Bizim gibi 5+5'e geçildi. Fakat Chirac seçildi, 7 sene uyguladılar. Beş sene olmadı. Doğrusu da bu.
                     <br/>
                     <br/>
                     <br/>
                     <br/>
                     '11. CUMHURBAŞKANI' MADDESİ ÖZEL AMAÇLA KONULDU
                     <br/>
                     <br/>
                     - Yani referandumun sonucu 11. Cumhurbaşkanı Abdullah Gül'ü etkilemez mi?
                     <br/>
                     <br/>
                     On birinci cumhurbaşkanını bu Meclis seçmiştir. Referanduma giden Anayasa paketinde de geçici bir 19. madde koymuştuk. Dedik ki, bu anayasanın devreye girmesinden itibaren 11. cumhurbaşkanı halk tarafından seçilir. Birinci tur 40. gün, arkasından ikinci tur iki hafta sonra (15 gün) yapılır. Aslında hüküm genel olarak zaten vardı. Yeni anayasa değişikliğinde de 60 gün olarak var. Biz özel bir hükümle süreyi kısalttık.
                     <br/>
                     <br/>
                     - Neden kondu bu özel hüküm peki?
                     <br/>
                     <br/>
                     Meclis seçime gidiyordu malum, bu arada cumhurbaşkanının halk tarafından seçilmesi gündemde. Eğer bu referandum gerçekleşir de evet oyu çıkarsa, cumhurbaşkanı kanunu çıkartmak gerekecekti. Seçim süresince yapılan değişiklikler o dönem değil, bir sonraki dönemde uygulanıyor biliyorsunuz. Bir yığın anayasal sorunlar vardı. Dolayısıyla uygulamada başka problemler çıkar diye, 11. cumhurbaşkanı ile ilgili geçici madde tartışmayı azaltmak için özel olarak kondu.
                     <br/>
                     <br/>
                     - Geçici madde lağvedilemez mi?
                     <br/>
                     <br/>
                     Orada 120 günlük referandum süresini 45 güne düşürdük. Amacımız 22 Temmuz'da iki sandığı (referandum ve genel seçim) yan yana koymaktı. Maalesef Cumhurbaşkanı Ahmet Necdet Sezer geri gönderince bu gerçekleşmedi. Partiler de seçim bölgesindeydi, esasında TBMM toplanıp geri göndermek suretiyle iki sandık yan yana getirilebilirdi. O günkü sıcak seçim havasında yapılamadı.
                     <br/>
                     <br/>
                     - Bir anlamda demokrasi zorlanmak istenmedi…
                     <br/>
                     <br/>
                     Evet, demokrasi zorlanmadı. Seçimler yapıldı, Meclis açıldı. Anayasaya ne diyor, cumhurbaşkanını seçemeyen bir meclis derhal seçime gider. Muhalefet de o zaman kan tazeleyin, gelin, seçin diyordu. Kan tazelendi, yüzde 47 ile gelindi. Anayasa da Meclis'in ilk işinin cumhurbaşkanı seçimi olduğunu söylüyor. Seçimi bekleyemezdik, 11. cumhurbaşkanı seçildi ve bu iş bitti.
                     <br/>
                     <br/>
                     GEÇİCİ MADDELER BİR KEZ UYGULANIR
                     <br/>
                     <br/>
                     - Peki şimdi bu hüküm ne olacak?
                     <br/>
                     <br/>
                     Bunun hukuktaki karşılığı 'çözüm hükmü'. Ve geçici maddeler bir kez uygulanır. Ana kural budur. Şimdi buradaki geçici maddenin hedefi 11. cumhurbaşkanını halka seçtirmekti. Niye istisna hükmü koyduk, kuraldan ayrılarak? Deminki gerekçelerden dolayı. Kanun çıkacak, birçok anayasal sorunla karşılaşacağız vs. Bu yol izlendi. Neticede cumhurbaşkanını seçtik. Böylece 11. cumhurbaşkanının halk tarafından seçilmesiyle alakalı geçici 19. maddenin hükmü ve konusu kalmamıştır. Konusu kalmadığı için bu madde orada durur. Diş doktorlarının tabiriyle sinirleri alınmış diş gibidir, bu. Mutabakat sağlanırsa değiştirilir.
                     <br/>
                     <br/>
                     CUMHURBAŞKANININ 11 A'SI, 11 B'Sİ OLMAZ
                     <br/>
                     <br/>
                     - İtirazlar neden o zaman?
                     <br/>
                     <br/>
                     Şununla karıştırılıyor. Zannediliyor ki, hukukta bir kural konuldu mu illa bunun bir karşılığı, mutlaka uygulanması lazım. Şu anda Sıkıyönetim ve OHAL yasası yürürlükte. Uygulamada yok. Askıda duruyor. Zorla mı uygulayacaksınız? Gerektiğinde uyguluyorsun. Diyelim ki İstiklal Savaşı gazilerine şu kadar ödenek verilsin diye kanun çıkarılıyor. Tespit edilen 4 gazi var. Kanun çıkana dek bunlar öldü, kanun da çıktı. İstiklal gazilerine şu kadar ödenek verilir diyor. Efendim bunu uygula! Olmaz. Gaziler ölmüş, bitti bunun hükmü, konusu kalmadı. Hükmün olması illa bir karşılığı olması anlamına gelmez. İki tane 11 olmaz. Seçtik 11. cumhurbaşkanını; iş bitmiştir.
                     <br/>
                     <br/>
                     - Hiç kimse bunu zorlamasın?...
                     <br/>
                     <br/>
                     Evet, kimse bunu zorlamasın. Biri 11 A, biri 11 B olmaz. Bu iş bitmiştir. Hiç kimse zorlamasın. Referandumdan evet cevabı çıkması halinde 12. cumhurbaşkanı seçiminde geçerli olmak üzere anayasa hükmü yürürlüğe girer. Bütün bunlara rağmen, şayet tartışmalar tamamen ortadan kaldırılmak, kimi şüpheler giderilmek isteniyorsa geçici 18, 19. maddelerin metinden çıkarıldığı yönünde teklif de görüşülebilir. Bu ise malumun ilanıdır.
                     <br/>
                     <br/>
                     YETKİ VE İCRAAT ÇATIŞMASI ORTAYA ÇIKMAZ
                     <br/>
                     <br/>
                     - Anayasa paketiyle yarı başkanlık modeline geçildiği söyleniyor. Bu bir sistem değişikliği mi?
                     <br/>
                     <br/>
                     Değil.
                     <br/>
                     <br/>
                     - Cumhurbaşkanı ile başbakan arasında güç çatışması yaşanır mı?
                     <br/>
                     <br/>
                     Hayır. Çatışma unsuru haline gelmez.
                     <br/>
                     <br/>
                     - Neden?
                     <br/>
                     <br/>
                     Çatışma haline geliyorsa halk seçtiği için gelmiyor. Bana bir tek cumhurbaşkanı, başbakan gösterin ki kendi döneminde bir şekilde sürtüşmesinler. İlk kez Cumhurbaşkanı Gül ile Başbakan Erdoğan ikilisini göreceğiz belki de. Bu dönem uyum dönemi olacak zannımca. Tabii yetki çatışması her zaman olur. Ben burada geçimsiz inatlaşma anlamında söylüyorum çatışmayı. Yoksa bir kanunu gönderip bir daha bakın demesi inatlaşma olarak algılanmaz. O zaman cumhurbaşkanı yetkisini kullanamaz. Hiçbir şeye karışmıyorum derse, elbette o da olmaz. Ama bu dönem şahsi itişmelere dönülmez.
                     <br/>
                     <br/>
                     - Demirel-Çiller, Mesut Yılmaz-Demirel, Mesut Yılmaz-Turgut Özal dönemleri var örneğin.
                     <br/>
                     <br/>
                     Enteresan şekilde bunlar kendi partisi içinden çıkmış. Bu yüzden halkın seçmesi halinde sürtüşme olur demenin mantığı yok. Kendi partisinden de olsa sürtüşme olduğu görülmüş. Olmayabilir de. Yetkiler noktasında baktığınız zaman da anayasa değişikliği ile cumhurbaşkanı temsil anlamında halka karşı sorumlu olacak. Bu da cumhurbaşkanlığını tamamen sembolik, temsilde onurlu bir makam haline getirecek.
                     <br/>
                     <br/>
                     - Yetki çatışması da olmaz mı?
                     <br/>
                     <br/>
                     Tabii ki, olmaz. Bugünkü yetkileri kalsa bile olmayacak. Cumhurbaşkanının yetkileri belli. Mesela rektör seçimi, Anayasa Mahkemesi üyesi, cumhuriyet başsavcısı, Hâkimler Savcılar Yüksek Kurulu üyeliği seçimi gibi usulü bilinen yetkiler. Efendim cumhurbaşkanı bir yere enerji santralı kuracağım diye sokağa çıkmıyor. Beldes, Köydes projelerini kaldırıyorum. Artırıyorum, eksiltiyorum diyemez. Bunlar başbakanın işleri.
                     <br/>
                     <br/>
                     - İcrai çatışmalar olmaz?…
                     <br/>
                     <br/>
                     Olmaz. Sürtüşme, yetkilerde olmaz. Mizaçta olur. Bence sürtüşme asgariye inecek.
                     <br/>
                     <br/>
                     - Nasıl?
                     <br/>
                     <br/>
                     Halk tarafından seçilen cumhurbaşkanı, (5+5) formülü nedeniyle daha sorumlu davranacak. Tekrar seçilme kaygısı var. Sistemi tıkayan bir adam olmayayım, bir dönem daha seçileyim diyecek. Eğer sistemi tıkama noktasına gelir, başbakanın icraatlarına üstün çıkarsa seçmen bunu değerlendirecek. Cumhurbaşkanı 5 senede hükümete kan kusturdu diyecek. Belki bir daha seçmeyecek.
                     <br/>
                     <br/>
                     KÖŞK'TE ASIL KORKU NOKTASI…
                     <br/>
                     <br/>
                     - Türk seçmeni yüzde 30'luk sol, yüzde 70'lik sağ blok diye tarif edilir çoğu zaman. Yeni dönemde sol siyasi çizgi kendi cumhurbaşkanını seçemeyecek mi? Bu korku haksız mı?
                     <br/>
                     <br/>
                     Fevkalâde önemli bir nokta. Bu iddia yıllardan beri karşılaştığım bir itiraz. Ben senelerden beri başkanlık sistemini savunduğum için ilk itiraz yeri burası. Fakat nedense sol siyasi partiler bunu böyle söylemezler. Diktatörlüğe dönüşür; Türkiye buna alışmamıştır, parlamento geleneğine terstir filan derler. Ama asıl korku budur. Altını bin kez çiziyorum, Türkiye'de cumhurbaşkanını halka seçtirmemenin asıl korkusu bu.
                     <br/>
                     <br/>
                     - Bu yüzden mi sol, referanduma ya da başkanlığa karşı çıkıyor?
                     <br/>
                     <br/>
                     Evet, küçük partiler de karşı çıkıyor. Küçük olsun bizim olsun diyorlar. Bir de zengin sınıf var Türkiye'de: Medya patronları. Koalisyonlar da onlara iyi geliyor. Bakmayın şimdi hükümet güçlü, ekonomi de iyi gittiği için, istikrar olduğu için imkanları iyi. Ama koalisyonu tercih eden kesimi de var. Çünkü, devletten rant koparmak daha kolay. Hükümetleri düşürme riski de var. Sol kesimde neredeyse hiç kimse, cumhurbaşkanının halk tarafından seçilmesini istemez. Sayın Karayalçın söyledi. Bu da pratik-pragmatik, yani AK Parti'ye cumhurbaşkanı seçtirmemenin bir başka formülü bağlamında istediler. Üç beş sene önceye gidin, hiç böyle bir talepleri yok. Yine böyle bir itiraz var. Bu itiraz 1970, 60, 50'lerde doğruydu. 1980'den sonra Turgut Özal'ın açtığı çığır, devam ettirdiği çizgi neticesinde partilerin sağcı-solcu kimlikleri bitmiştir. Merkez partileri artmıştır. Bir ailede dört ferdin hepsi farklı partiye  oy verebiliyor.
                     <br/>
                     <br/>
                     MERKEZ SAĞ, MERKEZ SOL GÜÇLENİR
                     <br/>
                     <br/>
                     - Peki cumhurbaşkanını halka seçtirmek sol siyaset geleneğinin de önünü açar mı?
                     <br/>
                     <br/>
                     Türkiye'nin önünü açar. Sol siyasetteki kalıplaşmış bakış kırılır. Yeni bir dizayn; daha geniş ve açılımlı bakma, bizden-sizden ayrımını kenara bırakma noktasına gelirler. Sonuçta bu sağ ve sol yelpazenin daha da yakınlaşmasını, merkez dediğimiz siyasi alanın genişlemesini sağlar. Zaten, sağlıklı bir demokrasinin uç, yani baş ve ayak bölümleri (marjinal parti ve fikirler) daha azdır. Orta sınıf dediğimiz, makul siyaset tercihleri daha geniştir. Dolayısıyla bu merkez sağ ve sol dediğimiz kesim artarsa, ki bu artacaktır. Daha çok birleşmeleri sağlar.
                     <br/>
                     <br/>
                     - Nasıl bir siyasi yapı oluşur sonuçta?
                     <br/>
                     <br/>
                     Genel seçimlere çok yansımaz bu. Ama cumhurbaşkanını halkın seçmeye başlaması halinde kitlelerde yakınlaşma olur. Birinci turda yüzde 51'i bulamazsa adaylardan biri, ikinci turdan bu rahat sağlanır. Hatta ikinci turda çıkacak aday hep yüzde 70-80'lerde seçilir diyorum ben. Soldan da sağdan da olsa aynı oyu alır. Sol kesimden de kesinlikle aday çıkar ve kazanır. Niye sol bürokrat kesimden cumhurbaşkanı olmasını istiyor? Çünkü sağ çizgide olmayan birini getirme şansımız olur diye düşünüyor.
                     <br/>
                     <br/>
                     - Sayın Sezer böyle seçildi.
                     <br/>
                     <br/>
                     Evet, yüzde 80 sağ kesim vardı Meclis'te. Ve iş minder dışına çıktı. Sol partiler bir bürokratı cumhurbaşkanı seçtirmeyi başardı. Başbakan uzlaşırız deyiverince, bu uzlaşmayı hemen Meclis dışından da olabilir diyerek bürokratlar adres gösterildi, aynı teklif yapıldı. Bütün bunlar o arayıştır. Halk tarafından seçimde bu tür oyunlar gerçekleşmeyecek.
                     <br/>
                     <br/>
                     REFERANDUMA KATILIM ÖNEMLİ
                     <br/>
                     <br/>
                     - Bu anlamda siyaset rahatlayacak mı?
                     <br/>
                     <br/>
                     Evet. Soldan da sağdan da gelse her zaman dengeli adamlar gelecek. Yani her iki tarafın da makul şahısları, elini topluma karşı açabilenler aday olacak. Ben bunu önemsiyorum.
                     <br/>
                     <br/>
                     - Referandumdan sonra herhangi bir kriz bekliyor musunuz?
                     <br/>
                     <br/>
                     Hayır. Yalnız benim endişem şu... Bu konuda biraz propaganda yaparak vatandaşın seçime gitmesini sağlamak lazım. Bu bütün partilerin sorumluluğu. Katılımın yüksek olması sağlanmalı. Vatandaş da şuna kanaat getirebilir; bir seçim yarışı aday yarışı olmadığı için gidenler yeter, nasıl olsa evet diyecekler noktasına gelebilir.
                     <br/>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28578), [web.archive.org (arşiv bağlantısı)](http://web.archive.org/web/20080218015851/http://www.aksiyon.com.tr:80/detay.php?id=28578)
