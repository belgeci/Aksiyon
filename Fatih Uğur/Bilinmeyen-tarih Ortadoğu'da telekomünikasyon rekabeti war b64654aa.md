# Ortadoğu'da telekomünikasyon rekabeti war

*Fatih Uğur Bilinmeyen-tarih*

<div>
 <font>
  <img border="0" height="1" src="/web/20041027130803im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027130803im_/http://www.aksiyon.com.tr/resim/448/54.jpg" vspace="5"/>
  </p>
 </font>
 <font class="content">
  Amerikan telekomünikasyon şirketlerinin hazırlıkları 25 milyon nüfuslu Irak’la sınırlı kalmayacak. Telekomünikasyon şirketlerinin gözünü kamaştıran bir diğer ülke de İran. Koç Grubu, Yimpaş ve Turkcell’in şirketlerinin de bölgede etkinliği artıyor.
 </font>
 <p>
  <font class="content">
   ABD ve İngiltere’nin 3 ay önce başlattıkları askeri operasyonla Saddam rejimini yıkmalarından sonra ‘liberalleşme rüzgarları’ telekomünikasyon pazarının aktörlerinin iştahını kabartmaya başladı. Savaş sonrası Irak’ın dünya ile iletişiminin hızlanması için kurulacak telekomünikasyon altyapısı konusunda Amerikan şirketleri son günlerde taleplerini yoğunlaştırdı. Bazı Amerikan ve İngiliz şirketleri Basra gibi bölgelerde lokal uygulamaları hayata geçirerek, ofis açma hazırlıkları yapıyor. 15–20 milyar dolar ile ifade edilen pazar Türk firmaları da dahil bütün telekom şirketlerinin iştahını kabartıyor. ABD şirketlerinin hareketliliğine bakılırsa mobil telefon, internet ve uydu teknolojilerinin kullanımıyla ilgili çok ileri seviyedeki altyapı hazırlıkları yapılıyor. Amerikan şirketlerinin bölge için hazırlıkları kuşkusuz 25 milyon nüfuslu Irak’la sınırlı kalmayacak. Özellikle GSM (Global System for Mobile) teknolojileri konusunda Japonya, Güney Kore ve Avrupa’nın gerisinde kalan, mobil teknolojilerdeki zayıflığı ile anılmaya başlayan ‘Amerika’nın telekomünikasyon vizyonu’ bölgede yeni çıkış kapıları arıyor. British Telecom ve France Telecom’da Bağdat’ta nasıl öne geçebileceklerini araştırıyor.
   <br/>
   <br/>
   Uluslararası GSM Birliği ise Irak’a cep telefonu altyapısı kurulması için girişim başlattı. Birlik ayrıca mobil telefon altyapısı bulunmayan Irak’taki çalışmaların dünya devi WorldCom ile ortaklığa giden MCI tarafından yürütüleceğini duyurdu.
   <br/>
   <br/>
   Telekom rekabeti acımasız geçecek
   <br/>
   <br/>
   Bölgedeki 20 Arap ülkesinde 60 milyon cep telefonu kullanıcısı bulunuyor. GSM Birliği bir kaç yıl içinde Irak’ta 1 milyona yakın cep telefonu kullanıcısı oluşacağının tahminini yapıyor. Irak’ta haberleşme pazarından pay kapan firmalar Ortadoğu’daki büyüyen müşteri portföyünden de nasibine düşeni alacak.
   <br/>
   <br/>
   Irak, Amerika’nın telekomünikasyon üssü mü?
   <br/>
   <br/>
   Ortadoğu ve Irak telekom pazarını analiz eden ABD araştırma şirketi Jupiter Research’in Başkan Yardımcısı DavitSchatsky’ın Bağdat trenine atlamak isteyen birçok yazılım ve bilişim firmasına rağmen ilk işleri enerji, telekom ve altyapı firmalarının alacağı tespiti de telekomcuları harekete geçiren şeyin ne olduğunu gösteriyor. Irak’ın yeniden yapılanmasına davet edilen tek bilişim firması Qualcomm, ABD Kongresi’nin itmesiyle Ortadoğu’daki telekomünikasyon havuzuna düşmüş.
   <br/>
   <br/>
   Türkiye için fırsat
   <br/>
   <br/>
   Telekom danışmanları, bütün bu kavgaların yanıbaşında bulunan Türkiye’nin teknolojisi ile değil, ama, operatörlük ve yazılım alanların yarışa girmesi gerektiğini söylüyor. Irak eksenli Ortadoğu telekom pazarı, 2004 Ocak’ından itibaren tekel hakkını kaybedecek Türk Telekom AŞ (TT) için de bölgesel operatörlük iddialarını sürdürme fırsatı olarak görülüyor. Son dönemlerde Türkiye’de yaptıkları telekomünikasyon ve bilişim yatırımlarıyla öne çıkan Koçnet, Sabancı Telekomünikasyon, SBS, Superonline gibi bilişim ve telekom şirketlerinin kulislerinde ise ‘Irak pazarına girmek için bir Amerikan ortak bulma’ yarışı konuşuluyor.
   <br/>
   <br/>
   İntervizyon Genel Müdürü Füsun Nebil, Irak Savaşı sonrasında Ortadoğu’da yeniden çizilen telekomünikasyon haritaları ve pazarından Türkiye’nin mutlaka pay çıkarması gerektiğine inanıyor. Abudabi’de geçtiğimiz yıl ilan edilen Teknopark sayesinde telekom ve bilişim devlerinin bu bölgeye akın ettiğinin altını çizen Nebil, Türkiye’nin telekomünikasyon atılımlarıyla Türk Cumhuriyetleri ve Ortadoğu’nun merkez santrali olabileceğine dikkat çekiyor.
   <br/>
   <br/>
   Önce Bağdat, sonra Tahran
   <br/>
   <br/>
   Telekomünikasyon sektörünün Irak’taki pazarın dışında gözünü diktiği, ancak liberalleşme adımları atılmadığı için bugüne kadar giremediği en büyük pazarı ise İran. Amerika’nın Irak’tan sonra ‘sıra sende’ tehditleri savurduğu İran İslam Cumhuriyeti, uluslararası baskılar ve kendi iç dinamikleri açısından ekonomik açılımlara ihtiyaç duyuyor. Devrimin yapıldığı 1979’dan beri içine kapalı milli ekonomisi ile kendi yağında kavrulan İran, işe yabancı sanayi yatırımlarını teşvik etmek ve gümrük duvarlarını indirmekle başladı. İran Ticaret Bakanı Muhammed Şeriatmadari’nin geçtiğimiz günlerde başlayan İran Haftası nedeniyle gerçekleştirdiği İstanbul merkezli ziyaretlerinde dile getirdiği ilk konu, İran’a ihracat yapan Türk işadamlarının bugüne kadar korkulu rüyası olan gümrük vergilerinin indirileceği sinyallerini vermesi oldu.
   <br/>
   <br/>
   Amerika’nın Irak savaşı sonrası tehditleri nedeniyle yatırımcılar İran’ı ikinci plana itti gözükse de bu tablo önümüzdeki günlerde değişecek. 70 milyona yaklaşan nüfusunun yarısı gençlerden oluşan İran’ın sanayi yatırımlarından sonra dünya ekonomi pastasına sunacağı en önemli dilimi ise telekomünikasyon yatırımlarında olacak. Halen 9 milyon sabit telefon abonesi, 2.5 milyon cep telefonu kullanıcısı bulunan İran, önümüzdeki 5 yıllık planlarında telekomünikasyon sektörünün liberalleşmesi ve teknoloji yatırımları için planlar yapıyor. Daha önce İran’da telekomünikasyon sektöründe yatırım yapmak için eli boş dönen Turkcell ve Telsim gibi Türk operatörlerin yanısıra altyapı zenginliği ve ticari altyapısı itibariyle bölgesel operatörlük iddiasındaki Türk Telekom’un Irak kadar İran pazarını da düşünmesi gerekiyor.
   <br/>
   <br/>
   YİMPAŞ, İran’da etkin olmak istiyor
   <br/>
   <br/>
   Bu pazarda en somut adımları atan yatırımcı grubu ise Yimpaş Holding oldu. Bundan 5 yıl önce İranlı ortağı Karevan Stare Şark (Şark Yıldızı) firması ile ortaklığa giden Yimpaş Grubu, Karevan Telekom (Katel) şirketini kurdu. İran’ın telekom özelleştirmesinin ilk adımı sayılacak bu girişim bizzat İran Telecom(ITC) ve Muhaberat Bakanlığı’nın kontrolü altında yürütüldü. İran’ın Horasan Eyaleti’nin başşehri Meşhed merkezli cep telefonu operatörlüğü için kolları sıvayan Katel, yüzyıllar önce dünya ticaretinin önemli merkezleri arasında bulunan Meşhed’e yani İpek Yolu üzerine adıyla müsemma ‘telekomünikasyon kervanı’ kurdu. 10–12 milyonluk nüfusu ile Meshed Yimpaş için Orta Asya ülkelerine de açılan bir kapı anlamını taşıyor. İran’ın kuzeydoğu sınırındaki Türkmenistan, Kırgızistan, savaştan sonra hızlı bir ekonomik trende giren Afganistan hem Yimpaş’ın diğer yatırımları hem de telekomünikasyon atağı için önemli bir adım teşkil ediyor.
   <br/>
   <br/>
   İran’daki cep telefonu operatörlüğünün ‘yap–işlet–devret’ anlaşmasıyla yürürlüğe girdiğini anlatan Katel Yönetim Kurulu Başkanı Reşat Petek, İran’ın uluslararası politikada yaşadığı sıkıntılı dönemleri atlatmasıyla GSM operatörü olarak operasyona başlamak istediklerini ifade ediyor. Proje ve fizibilite çalışmalarını bitiren Katel, ilk etapta 1.6 milyon abone hedefliyor. GSM operatörlüğünün çok ciddi bir finans desteği istediğini vurgulayan Petek’e göre halen 2.5 milyon cep telefonu abonesi bulunan İran, genç nüfusu, ekonomik gelişme ve liberalleşmeye açıklığı ile çok kısa sürede büyüyecek. Bu bakir telekom pazarından pay almak isteyen Türk telekom ve bilişim şirketlerinin hem yabancı ortaklar hem de İranlı ortaklar bularak harekete geçmesi gerekiyor. Halen İran Telecom’un verdiği cep telefonu hizmetleri, bu ülkede satın alınan en pahalı  hizmetlerden biri. Bir cep telefonu hattının 1000 doların üzerinde, mobil telefon cihazlarının ise 100–200 dolar arasında fiyata satıldığı İran Telekom, özellikle genç neslin mobil iletişim ihtiyaçlarını tatmin edici hizmet veremiyor. Uluslararası dolaşıma (roaming) açık olmaması ve altyapı yetersizliği, cep telefonlarıyla iletişimi tam bir kabus haline getiriyor. Öyle ki 16 milyon nüfuslu başkent Tahran’ın şehir içi trafiğinin kilitlenmesi kadar telefonların kilitlenmesi ve iletişimsizlik de ülkenin en büyük metropolünün kangren haline gelmiş sorunlarından biri.
   <br/>
   <br/>
   Bakan Şeriatmadari’nin ‘Türk işadamlarını ülkeme ticarete ve yatırıma davet ediyorum” sözlerinden önce dile getirdiği bir gerçeğin de değişmesi gerekiyor. Türkiye’den İran’a haftada 14 uçak seferi yapılıyor, İran ticaretini bir ada gibi üzerine çeken Dubai’ye ise 120’nin üzerinde uçuş yapılıyor. Yani İran–Dubai arasında işadamı akıyor. Avrupa’dan Afrika’ya İran özel sektörüyle iş yapan 2 binin üzerinde firma var. Türkiye’den buraya giden yatırımcı sayısı bir elin beş parmağını geçmeyecek kadar az. İran–Türkiye arasındaki ticaret hacmi 2002 rakamlarıyla 1.2 milyar dolar. Bunun 800 milyon doları İran’ın Türkiye’ye sattığı gaz ve petrol ham maddelerinden oluşuyor. İran’da tekstil ve gıda kotaları var, ancak elektronik, yazılım, telekomünikasyon alanında devletle işbirliği için atılabilecek önemli adımlar var. Pazarı cazip hale getiren iki önemli etken ise, telekomünikasyon liberalleşmesinin yapılmamış olması ve 35 milyona yakın genç İranlı nüfus. Halen İran’da Koç, Zorlu, Yimpaş, Kalpen ve Granist İstanbul Seramik’in yatırım girişimleri bulunuyor. Tahran Büyükelçiliği Ticaret Müşavirliği’nin verilerine göre kısa süre içinde İran’la ticaret hacminin 4–5 milyar dolar ile ifade edilen rakamlara ulaşması hedefleniyor.
   <br/>
   <br/>
   İran’da yatırımlara çok daha önceden başlayan Almanya, Fransa, Güney Kore ve Japonya şirketleri var. Türkiye bu ülkeleri de arkada bırakacak ekonomik çevikliği göstermek zorunda. Cep telefonu teknolojilerinde Avrupa’nın büyükleriyle yarışan operatörleri bulunan, altyapı açısından en büyük sabit telefon ve uydu işletmecisi Türk Telekom’a sahip olan Türkiye, birikimlerini İran’da paraya ve hizmete çevirme fırsatını kaçırmamalı.
   <br/>
   <br/>
   Siemens İş Geliştirme ve Satış Bölümü Müdürü Münir Kundakçı, Ortadoğu’da savaş sonrası çizilen yeni haritaların içinde sadece inşaat, gıda, tekstil sektörlerine gözünü kestirmiş bir iş dünyasının değil, elektronik ve bilişim alanlarındaki girişimcilerin olması gerektiğine dikkat çekiyor. Amerika’nın sadece 2005 yılı için 588 bin kişiye istihdam sağlayacak yazılım ve uzaktan network sistemlerine yönelik iş yaptıracağını belirten Kundakçı, ‘Bilişim ve telekom sektörümüz bu tip iş fırsatlarında pay kapmaya hazırlanmalı’ diyor. Türkiye, büyümeye hazır bilişim ve telekom pazarını doğru konumlandırabilirse, endüstriyel ihracatın ötesine geçip, telekomünikasyon hizmetleri ihracatına, yeni fırsatlara kapı aralayabilir. Amerika’nın mobil teknolojiler ağırlıklı teknoloji savaşı ve ekonomik atağının da merkezi seçtiği Irak, liberalleşme çalışmalarına henüz başlamayan İran, telekomünikasyon açısından da iyi fırsatlar sunacak.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2759), [web.archive.org (arşiv bağlantısı)](http://web.archive.org/web/20041027130803/http://aksiyon.com.tr:80/detay.php?id=2759)
