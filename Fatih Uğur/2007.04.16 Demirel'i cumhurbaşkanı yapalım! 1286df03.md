# Demirel’i cumhurbaşkanı yapalım!

*Fatih Uğur 2007.04.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hasan Celal Güzel’e göre Özal; asker, YÖK, yargı ve bürokrasi konularında cesur kararlar aldı. Güzel ise Özal’a, “Demirel’i cumhurbaşkanı yapalım, merkez sağı birleştirelim.” önerisi yapmış.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080209123242im_/http://www.aksiyon.com.tr/resim/645/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Turgut Özal’ın en yakın çalışma arkadaşlarından biriydi Hasan Celal Güzel. Özal’ın aldığı pek çok cesur kararda onun desteği vardı. Özal-Demirel ilişkisinin en yakın tanıklarından biriydi aynı zamanda. Millî Eğitim Bakanı iken Millî Güvenlik Kurulu raporlarını okurdu; MİT, Jandarma ve Emniyet konusunda söz sahibiydi. DPT’den itibaren Özal’ın yakın mesai arkadaşı, müsteşarı ve bakanı oldu. Güzel, “Turgut Bey’in, Evren Paşa’yı yönetmesi bile başlı başına kriz yönetimiydi.” diyor bugün Aksiyon’a konuşurken.
   <br>
    <br>
     12 Eylül ihtilali sonrası kurulan Bülent Ulusu hükümetinde Özal başbakan yardımcısı, Güzel de başbakanlık müsteşar vekilidir. Yeni parti hazırlığındayken Ekrem Ceyhun vasıtasıyla Süleyman Demirel’den “adam” ister Özal. Demirel pek istekli davranmaz bu talebe. Bir söylenti yayılır Demirel’in ağzından: “Özal, Hasan Celal ile Mehmet Dülger’i almasın da kimi isterse alsın.” Güzel’e göre bu bilgi doğru değil. O sıralar Demirel’in kurdurduğu Büyük Türkiye Partisi ile ilişki içindedir Güzel. Sonradan anlar ki, onun mücadele ettiği generaller partinin kurucular listesindedir: “Biz anti-militarizm derken parti askerlerle dolmuş. Ben çekildim sonra. Özal’ın partisinde de yer almadım. 6 Kasım 1983 tarihli seçimlerin demokratik olmadığına inanıyordum. Seçimden sonra Turgut Bey başbakanlık müsteşarı olarak başlıyorsun deyince kabul ettik.”
     <br/>
     <br/>
     Bundan sonra hizmet dönemi başlar. Özal, Güzel’e o kadar güvenir ki, imzalı boş bakanlar kurulu karar metinleri verip işleri hızlandırmasını talep eder: “İlk altı ayda, bir yılda ne yaptık yaptık. Bir daha vakit bulamayız.”
     <br/>
     <br/>
     NECDETLER OPERASYONU İLE SİVİL DARBE YAPTI
     <br/>
     <br/>
     Şüphesiz sıkıntılı anlar da yaşanır bu dönemde. Bunlardan biri de tarihe ‘Necdetler Operasyonu’ olarak geçen olaydır. 30 Ağustos 1987’de görev süresi dolacak olan Genelkurmay Başkanı Orgeneral Necdet Üruğ ile Kara Kuvvetleri Komutanı Orgeneral Necdet Öztorun anlaşmışlardır. Normal şartlarda Üruğ ve Öztorun aynı anda emekli olmak zorunda kalacaklardır. Teamüllere göre Orgeneral Necip Torumtay bu göreve getirilecektir. Üruğ erken emeklilik talep edip bir an önce yerini Öztorun’a bırakmak ister. Haziranın ilk haftasında emekli olmak istediğini söyler. Kulislerde ise komutanların, komuta kademesini 2000 yılına kadar şekillendirdiği konuşulmaktadır. Hatta iş devir teslim davetiyesinin basılmasına kadar gitmiştir.
     <br/>
     <br/>
     Bakanlar Kurulu kararı olmadan ve askerî şûraya götürülmeden yapılan bu girişim Özal’ın canını sıkar. Başbakanlık Müsteşarı Güzel’in de eline geçen davetiyede aynen şu ifadeler vardır: “Genelkurmay Başkanı Orgeneral Necdet Üruğ’un görevini Orgeneral Necdet Öztorun’a devri münasebetiyle, 2 Temmuz 1987 günü saat 10.30’da Genelkurmay Başkanlığı’nda yapılacak törene, eşinizle birlikte şeref vermenizi arz ederim.” Askerler terfiyi iktidarın yetkisi olmaktan çıkarıp otomatiğe bağlamak istemektedir.
     <br/>
     <br/>
     Güzel, davetiyeyi ivedilikle Özal’a ulaştırır. Turgut Bey vakit geçirmeden Köşk’e Evren Paşa’nın yanına gider. Ertesi gün de eski ve sözde müstakbel genelkurmay başkanlarının görevden alınış kararnamesini Kenan Evren’in önüne koyar. Teamüllere aykırı bu durumu bertaraf etmek için Evren’i de ikna eder. İki general de görevden alınır. Ertesi gün manşetler Hasan Celal Güzel’in de katkısıyla aynen şöyle çıkar: Sivil Darbe.
     <br/>
     <br/>
     GÜRÜZ’E CEVAP: BAŞÖRTÜLÜLERE EŞİT DAVRAN YETER
     <br/>
     <br/>
     Özal başörtüsü meselesinde de aynı hassasiyeti gösterir. Meşhur 4547 sayılı kanunun 17. maddesiyle ‘yüksek öğretimde kılık kıyafet serbesttir’ diye kanun çıkarır. YÖK toplantılarından birinde başbakan olarak üyelerle konuşur. Hasan Celal Güzel’e sorun kalıp kalmadığını sorar. Güzel’in “Karadeniz Teknik Üniversitesi dışında sorun kalmadı.” cevabı üzerine üniversitenin rektörü Kemal Gürüz’e döner: “Kemal Bey başörtülü kızlardan ne alıp veremediğiniz var?” Gürüz, “Efendim problem yok.” diye cevap verir. Oysa en çok şikâyet gelen yerdir KTÜ. Gürüz, manevra alanı kazanmak için, “Efendim, başörtülü öğrencileri daha çok seviyoruz.” deyince, Başbakan Özal kızarak şunları söyler: “Daha fazla sevmenize gerek yok Kemal Bey. Siz onlara eşit muamele edin yeter.”
     <br/>
     <br/>
     4547 sayılı kanun bu olaydan sonra hazırlanır. Ancak Evren’in vetosuyla karşılaşır. Hasan Celal Güzel, “O kanunun vetosu ve sonrasında gelen olaylar dizisi, partiye büyük zarar verdi.” diyor. Hatta partinin yüzde 21,80’lik oy oranına gerilemesinde başörtüsü krizinin kullanıldığını savunuyor.
     <br/>
     <br/>
     -Cumhurbaşkanlığı meselesini konuşurken Özal’a ilginç bir teklifiniz oluyor, Demirel’le alakalı…
     <br/>
     <br/>
     1987’de devlet bakanı ve hükümet sözcüsüydüm. Özal’a, ANAP’ın merkez sağda önemli bir yeri olduğunu; ama bunun Doğru Yol Partisi tarafından gölgelendiğini söyledim. Tabii iktidar olarak yıpranma payımız da vardı. Kendisine, “Süleyman Bey’i siz yakından tanıyorsunuz. Onun eski hizmetleri üzerinde parti dönüyor.” deyince, “Peki ne düşünüyorsun dedi?” bana…
     <br/>
     <br/>
     -Ne dediniz?
     <br/>
     <br/>
     Dedim ki, cumhurbaşkanlığı seçiminde Demirel’i cumhurbaşkanı yapalım. Siz de başbakan olarak devam edin. DYP ile ANAP’ı birleştirelim.
     <br/>
     <br/>
     -Amacınız neydi bu teklifi yaparken?
     <br/>
     <br/>
     DYP gittikçe palazlanıyordu. Ben Turgut Bey’in cumhurbaşkanı olmasını düşünmüyordum. Çünkü bize lazımdı, başbakan olarak kalmasını istiyorduk. Yeni reformlar yapmak için. Başkanlık sistemine geçmeyi düşünmeye başlamıştı; ama. Türkiye’de başkanlık sistemine geçmenin o kadar kolay olmadığını biliyordu. Parlamenter sistemde cumhurbaşkanı gibi kalmak istemiyordu. Süleyman Bey’in seçilmesi halinde Köşk, Meclis ve Hükümet aynı istikamete geliyordu ilk kez.
     <br/>
     <br/>
     -Teklifi yaptığınızda nasıl karşılandı?
     <br/>
     <br/>
     Başbakanlık konutunda buz gibi bir hava esti. Semra Hanım’a söyleyince hanımefendi küplere binmiş. Kendisine dedim ki, “Efendim sakın sizi layık görmediğimizi düşünmeyin. Elbette oraya çıkması gereken sizsiniz, ama bu ikilik ortadan kalkar, rahat ederiz. Daha gençsiniz, sonra çıkarsınız.” dedim. Pek sempatik bakmadı Turgut Bey. Benim teklifim yaygınlaşır diye, Özal’ın isteği ile Adnan Kahveci çıktı 1987’de Washington Post’a “Türkiye’nin gelecekteki cumhurbaşkanı Turgut Özal olacak.” dedi. Buradan anladım ki erken zamanda kafaya koymuş Köşk’e çıkmayı. Bunda Semra Hanım’ın da rolü olabilir.
     <br/>
     <br/>
     -Demirel’in haberi var mıydı bu tekliften?
     <br/>
     <br/>
     Hayır bilmiyordu. Demirel’e bilgi vermedim. Başbakanlık müsteşarı olduktan sonra en ufak bir konuda dahi ihanet etmedim. Demirel, orada (12 Eylül’deki parti kurma teklifinde) bitti benim için.
     <br/>
     <br/>
     -Demirel Köşk’te, Özal Başbakanlık’ta devam ediyor olsaydı ne değişirdi siyasi tabloda?
     <br/>
     <br/>
     Siyasi dengeler çerçevesinde düşünüldüğünde kesinlikle DYP diye bir parti olmayacaktı. Merkez sağın tek partisi ANAP olacaktı. Dolayısıyla 26 Mart 1989 yerel seçimlerindeki kriz yaşanmayacaktı. Özal devam edecek, Yıldırım Akbulut ve Mesut Yılmaz meselesi çıkmayacaktı. Sarsıntılı bir sürece girmezdi siyaset. Türkiye yıllarını kaybetmezdi. Ama Cumhurbaşkanı olarak da Özal çok şeyi değiştirdi ve gerçekten hizmet etti.
     <br/>
     <br/>
     Hasan Celal Güzel, Demirel’e göre daha vizyonu geniş olarak tanımlıyor Özal’ı. Başbakanlığı döneminden itibaren Osmanlı tarihini ve diplomasisini tekrar okumayan başlayan Özal’ın Osmanlı’ya hayran olduğunu hatırlatıyor: “Türkiye Cumhuriyeti devletinin bir cumhurbaşkanı olarak Osmanlı’nın 600 senelik geleneğinin bir devlet başkanı gibi ince hesaplarla düşünürdü. Bunu idrak etmiş, hissetmiş, adeta içselleştirmişti.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27214), [web.archive.org (arşiv bağlantısı)](http://web.archive.org/web/20080209123242/http://www.aksiyon.com.tr:80/detay.php?id=27214)
