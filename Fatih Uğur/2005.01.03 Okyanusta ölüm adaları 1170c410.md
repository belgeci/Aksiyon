# Okyanusta ölüm adaları

*Fatih Uğur 2005.01.03*

<div bgcolor="#FFFEF6">
 <font>
  <img border="0" height="1" src="/web/20051101070729im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051101070729im_/http://www.aksiyon.com.tr/resim/526/40.jpg" vspace="5"/>
  </p>
 </font>
 <font class="content">
  <b>
   Japon ve Amerikalı bilim adamları uyardı mı?
  </b>
  <br>
   Son 40 yılın en şiddetli depremi iki kıtada 10 ülkeyi vurdu. Bin kilometrelik fay kırıldı. Hint Okyanusu sahilleri ve adalar tsunamiyle mezarlığa döndü. Yeni tehlike aylarca sürecek ölümcül salgın hastalıklar. Bilim adamları 1960'lı yıllardan beri Pasifik Okyanus'unda oluşan depremlerin tsunamilerini kestirebiliyor. Bugün 26 ülkenin üye olduğu Uluslararası Tsunami Erken Uyarı Sistemi'nden bilgi alan ülkeler arasında Endonezya ve Tayland da var. Deprem bilimciler 9 büyüklüğünde bir depremin bölgede tsunami oluşturacağını biliyordu. O halde neden Amerikan ve Japon bilim adamları bu 10 ülkeyi uyarmadı. Depremden sonra gelen dev dalgalar, toplu yerleşim yerlerine en erken 2 saatte ulaştı. Depremden 6 saat sonra binlerce kilometreyi kat eden dalgalar, Afrika'nın doğu sahillerini bile yerle bir etti.
  </br>
 </font>
 <p>
  <font class="content">
   Son 40 yılın en şiddetli depremi iki kıtada 10 ülkeyi vurdu. Bin kilometrelik fay kırıldı. Hint Okyanusu sahilleri ve adalar tsunamiyle mezarlığa döndü. Yeni tehlike aylarca sürecek ölümcül salgın hastalıklar.
   <br>
    <br/>
    On bir bin sene önce dalgaların yuttuğu dev bir ülke ve büyük bir uygarlık var mıydı? Sorunun cevabı bilinmese de "Kayıp Uygarlık Atlantis" Yunan mitolojisinden antropoloji kuramlarına hatta tarih kitaplarına kadar birçok yere girmiştir. Dünya tarihinin bilinmezleri arasında gizemini koruyan Atlantis, suların yuttuğu ilk uygarlık değil. Dev dalgalar, depremler ve volkanik hareketlerle gelen felaketlerde milyonlarca insan öldü.
    <br/>
    <br/>
    Geçen hafta Endonezya’nın Sumatra Adası açıklarında yaşanan 9 büyüklüğündeki deprem ve sonrasında meydana gelen dev tsunami dalgaları da insanlık tarihine yeni bir felaket olarak kaydedildi.
    <br/>
    <br/>
    Kıtalar sarsıldı. Güneydoğu Asya’da 10 ülkede 150 binden fazla insan deprem ve tsunami sonrasında hayatını kaybetti. Sumatra, iki üç yılda bir büyüklüğü 7’yi aşan depremlerin meydana geldiği bölgelerden biri. Arzın deprem açısından en hareketli kısmında yer alan Endonezya ve çevresinde 18 bin ada, 130’dan fazla aktif volkan var. Bölgedeki volkanlarda henüz hareketlilik yok. Ancak Güney Asya’yı vuran depremin en çok etkilediği ülkelerden Hindistan’a       bağlı Andaman takımadaları içindeki
    <br/>
    <br/>
    Barren Adası’nda yer alan volkan bir haftadır faaliyette. Tıpkı Japonya gibi Endonezya, Malezya, Tayland kuşağında yaşayan ülkeler de büyük depremlerle sarsılmaya alışkın. Beklenmedik olan ise son depremin ardından yüz binleri sulara çekip götürüveren ve sahillerde sadece ölümün izlerini bırakan tsunami.
    <br/>
    <br/>
    Dünya titredi, günler bile kısaldı
    <br/>
    <br/>
    Aslında Sumatra Adası ve çevresinde şimdiye kadar meydana gelen onlarca depremden sonra dalgalar hep yükseldi, hatta onlarca insan öldü. Ancak nedense yerküreyi bile sallayıp titreten, günlerin 3 mikrosaniye kısalmasına neden olan son depremin tsunamisi hiç beklenmiyor gibiydi. Sabahın ilk ışıklarında herkes gözlerini mavi sulara dikmişti. Kimi sahilde yürüyor, kimi tatilin keyfini çıkarmak için denize girmeye hazırlanıyordu. Yeryüzünün 30 kilometre derinliğinden gelen deprem sessiz sedasız gibiydi. Okyanus bazı bölgelerde 300 bazı yerlerde 50-60 metre geri çekildi. Manzara sanki vizyona yeni girmiş bir film gibi ilgi görmüş; on binler ‘bir mucizeyi’ seyre dalmıştı. Ta ki, çarptığı her şeyi bıçak gibi kesen, vücutlarda yanık izleri bırakan ve binaları yerle bir eden 700 kilometre/saat hızındaki dev dalgalar gelene kadar.
    <br/>
    <br/>
    Kimi jet sesi gibi bir uğultu duymuştu. Depremin hiddeti o kadar büyüktü ki Hint Okyanusu’nun 30 kilometre derinlerinde meydana gelen sarsıntıların oluşturduğu tsunami sahillere yöneldi. Dev dalgalar bir saat içinde Endonezya ve çevresindeki adalara, 2 saat sonra Sri Lanka ve Tayland’a, 3-4 saat sonra Hindistan, Bangladeş sahilleri ile Maldiv Adaları’na, 5 saat sonra Madagaskar’a, binlerce kilometre kat ederek 6 saat sonra Afrika’nın doğusundaki Somali, Tanzanya ve Kenya sahillerine ulaştı.
    <br/>
    <br/>
    Jeoloji uzmanlarının ‘gezegeni titretti’, ‘dünya ekseninde kayma yaşandı’ şeklinde yorumladığı deprem, Güneydoğu Asya’da haritaları bile değiştirdi. İrili ufaklı onlarca ada sulara gömüldü. Sumatra Adası deprem nedeniyle 33 metre kaydı. Okyanus aldıklarını geri vermeye başladığında felaket, ardında sahillere vuran cesetleri, çocuksuz anne babaları bıraktı. Ölenlerin yarıya yakını minik bedenlerine ağıt üstüne ağıt yakılan çocuklardı. Pazar sabahı meydana gelen deprem 3 dakika 20 saniye sürdü. Okyanus altında tam 1000 kilometrelik kırık meydana geldi. Avustralya Levhası’nın uçundaki küçük Sumatra Levhası, Hint karasının deniz altındaki sınırlarının bittiği Hint Levhası’nın altına girdi.
    <br/>
    <br/>
    Srilanka’nın doğusu ve güneyi, Hindistan’ın güney bölgeleri ve Bangladeş’in bir kısmı yüz binlere mezar oldu. İlk günlerde binlerle, on binlerle başlayan kayıpların ve ölülerin sayısı bir haftada yüz binleri aştı. Sahiller ve tapınaklar morga döndü.
    <br/>
    <br/>
    Erken uyarı eksikliği mi bilimsel ihmal mi?
    <br/>
    <br/>
    Deprem yerel saatle 06.28’de meydana geldi. Okyanusun dibindeki sarsıntıdan sonra yükselen dalgalar Sri Lanka’ya 09.00’da, Maldivler’e 10.00’da, Afrika kıyılarına ise öğlen üzeri ulaştı. Uygar dünyanın gelişmiş iletişim araçlarına rağmen, on ülkeyi ve iki kıtayı depremden 2 ila 6 saat sonra vuran tsunami konusunda ülkeler uyarılmadı. Depremden sonraki 6-7 saat boyunca tüm dünyadaki bilim adamları, yer bilimciler adeta uykuda gibiydi. Felakette ölenlerin sayısı on binlere ulaştıktan sonra, "Uyarı yaptık." açıklamaları geldi. Ancak artık çok geçti.
    <br/>
    <br/>
    Okyanus ve deniz dibindeki depremlerle volkanik hareketlerin yol açtığı tsunamiler Japonya’da Haziran 1896’da meydana gelen Meiji depremiyle dünya dillerine girdi. 21 bin kişinin hayatını kaybettiği 8,5’lik deprem, o gün 38 metre yani 10-12 katlı bir apartman yüksekliğinde dev dalgalar oluşturmuştu. Bunlara Japonca’da ‘liman dalgası’ anlamına gelen tsunami adı verildi. Okyanusa kıyısı olan birçok Japon kentine inşa edilen yüksek dalga kıranlar daha o yıllarda tedbir olarak akıllara gelmişti.
    <br/>
    <br/>
    1 Nisan 1960’ta 9,5 büyüklüğü ile dünya tarihinin en büyük depremleri arasına giren Şili Depremi’nden sonra Pasifik Okyanusu’nun etrafında bulunan ülkeler Amerika ve Japonya’nın önderliğinde Pasifik Tsunami Erken Uyarı Sistemi’ni kurdu. Okyanusun dibindeki basınç ölçerler, su yüzeyindeki şamandıralara bağlanarak dip dalgaları, tsunami ve depremin denizde oluşturduğu değişiklikler izlenmeye başlandı. Bugün 26 ülkenin üye olduğu Uluslararası Tsunami Erken Uyarı Sistemi’nden bilgi alan ülkeler arasında Endonezya ve Tayland da var. Deprem bilimciler 9 büyüklüğünde bir depremin bölgede tsunami oluşturacağını biliyordu.
    <br/>
    <br/>
    Japon ve Amerikalı bilim adamları uyardı mı?
    <br/>
    <br/>
    O halde neden Amerikan ve Japon bilim adamları bu 10 ülkeyi uyarmadı. Depremden sonra gelen dev dalgalar, toplu yerleşim yerlerine en erken 2 saatte ulaştı. Depremden 6 saat sonra binlerce kilometreyi kat eden dalgalar, Afrika’nın doğu sahillerini bile yerle bir etti. Yüzlerce insan öldü. Hawaii’deki ‘Pasifik Tsunami Erken Uyarı Sistemi’ Müdürü Charles McCreery, korkunç depremin ardından Endonezya ve Tayland dahil 26 ülkeye tsunami uyarısı mesajı gönderdiklerini; ancak tehlike mesajını halka iletecek muhataplara ulaşamadıklarını açıkladı. Bu iki ülkenin hangi kanallarla, hangi mesajla uyarıldığı henüz netlik kazanmadı. Fakat, 1960’lı yıllardan beri ülkelerine zarar verebilecek bir tsunamiye karşı tetikte bekleyen Japon ve Amerikalı bilim adamlarının uyarı göndermeyerek ya da doğru kaynaklara ulaşmayarak hata yaptığı iddia ediliyor. Bilim dünyasına göre bu suç, hatta ölenlere ihanet.
    <br/>
    <br/>
    Cevabı kolay verilemeyen bu sorular önümüzdeki günlerde çok tartışılacak. Endonezya İstanbul Fahri Konsolosu, deprem bilimci Prof. Dr. Semih Tezcan, "Uyarının devlet başkanlığı, enstitüler gibi doğru kanallara ulaştırılmaması büyük hatadır." diyor. Tezcan’ın aldığı bilgiler, tsunami uyarısının ulaştırılmadığı şeklinde.
    <br/>
    <br/>
    Pasifik Tsunami Erken Uyarı Sistemi, Büyük Okyanus içinde ve çevresinde 7 şiddetinde veya daha büyük depremlerin verilerini ilgili sisteme üye olan 26 ülkeye gönderiyor. Gerekirse tsunami uyarıları yapıyor. Ulusal Deprem Konseyi Başkanı Prof. Dr. Haluk Eyidoğan’a göre, tsunami uyarısı konusunda ‘gri durum’ söz konusu, yani cevapsız sorular var. Hawaii’deki merkez, depremin tespitinden sonraki muhtemel tsunaminin kime nasıl rapor edileceğine açıklık getirmeli. Eyidoğan, erken uyarı sisteminin Hint Okyanusu’nda kurulma maliyetinin 5 milyon doları bile geçmeyeceğine işaret ediyor. Avrupa, Amerika, Dünya Bankası, Birleşmiş Millet kanalıyla bölgeye yapılan bağışların çok küçük miktarına tekabül eden bu para daha önce hibe edilseydi, bölge tsunami tehdidine karşı korunabilecekti. Sumatra’nın 250 kilometre ötesinde olan depremin 20 dakika ile 4 saat gibi önemli bir zaman aralığı verdiğini ve sistemin 5 dakika içinde bu uyarıyı yaptığı iddialarına dikkat çeken Eyidoğan, "Demek ki önemli bir zaman aralığında uyarı halka ulaşsaydı, can kaybı büyük ölçüde azabilecekti. Deprem bilimciler şimdi bunu tartışıyor. Özellikle 4 saat uzaklıktaki can kayıpları rahatlıkla önlenebilirdi." diyor.
    <br/>
    <br/>
    Eyidoğan ve Tezcan’a göre tsunami uyarıları afet müdahale sistemi kurulmayan ülkelerin bürokrasi çarklarına da kurban gitmiş olabilir. Bölge ülkelerinin tsunami ya da depremle ilgili afet yönetim ya da acil uyarı sistem ve birimleri kurmaması asıl problem. Yani uyarı verilse de bu halka ulaştırılamayacaktı.
    <br/>
    <br/>
    Akdeniz de tsunami uyarı sistemi istiyor
    <br/>
    <br/>
    Olası İstanbul depremi nedeniyle defalarca tartışılan Marmara Denizi’nde tsunami olup olmayacağı konusunda genel kanı bu büyüklükte felakete neden olacak dalgaların oluşmayacağı yönünde. Marmara Denizi merkezli tarihi depremler şimdiye kadar 11 defa tsunami olduğunu gösteriyor. Sahil bölgelerinde ve özellikle Haliç gibi dar koylarda yıkımlara neden olmuş dev dalga kayıtları var. Ancak dalga boyunun 3-4 metreyi geçmeyeceği belirtiliyor.
    <br/>
    <br/>
    Japonya’da deprem ve tsunami alanında bilimsel çalışmalar yapan Jeofizik Mühendisi Nusret Sancaklı, 2000 yılında bir adanın tamamen yok olduğu 7,9’luk depremden sonra oluşan tsunaminin ardından bölge ülkelerine ‘erken uyarı sistemi kurma teklifi’ yapıldığını söylüyor. Sancaklı bilim adamlarının 10 milyon dolarlık projesinin bölge ülke yöneticilerinden kabul görmediğinin altını çiziyor. Hindistan, felaketten sonra erken uyarı sistemi kuracağını deklare etti. Türk bilim adamları Akdeniz’de büyüklüğü 7’yi geçecek bir depremin 5 metreyi aşan dalgalar oluşturacağına, özellikle körfez bölgelerinin zarar göreceğine işaret ediyor. Girit, Kıbrıs, Yunanistan, İtalya, Türkiye’nin güneyindeki bazı koylar bu anlamda korunmalı. Akdeniz’de de tsunami erken uyarı sistemi kurulmalı.
    <br/>
    <br/>
    Kuşkusuz deprem ve tsunami bugüne kadar cennet adaları ile tanınan Güneydoğu Asya’nın turizmini olumsuz yönde etkileyecek. İnşaat sektörü ise büyüyecek. Felaketin maddi bilançosu Birleşmiş Milletler ve uluslararası reasürans şirketlerine göre 15 milyar dolardan fazla. Japonya’da 1995’te yaşanan Kobe Depremi’ndeki hasar 132 milyar doları bulmuştu. Amerika ve Japonya’nın Pasifik ülkeleri arasında kurduğu tsunami ağı deprem ya da tsunami felaketinden etkilenecek okyanusa kıyı büyük kentlerin korunmasını da kapsıyor. Yüz milyar doları aşacak hasar faturası, dünya ekonomisini derinden sarsabilir.
    <br/>
    <br/>
    1960’ta Şili’de 9,5 büyüklüğünde deprem olduktan sonra 300 kilometrelik Şili sahili 2,7 metre okyanusa batmıştı. Bu depremden 3 gün sonra Japonya sahillerine ulaşan tsunami dalgaları 17 bin kilometre kat ettikten sonra 165 kişinin ölümüne neden olmuş. Japonya bu tarihten beri ülkenin 10 bölgesinde depremin önceden belirlenmesi çalışması yürütüyor. Japon ekonomisini, hatta dünya ekonomisini derinden sarsacak depremlerle ilgili iki çalışma öne çıkıyor. Tokyo civarını etkileyecek Güney Kanto ile Tokai bölgesinde beklenen 8’den büyük depremler önceden tespit edilmeye çalışılıyor.
    <br/>
    <br/>
    Hint Okyanusu’nda oluşan tsunami de onlarca adayı sular altında bıraktı, birçoğunu haritadan sildi. Okyanusta milyonlarca metrekare toprak suya gömüldü. Bölgedeki fay sistemleri Hint Okyanusu’nda çöküntülere neden olurken, Japonya’yı yükseltiyor. 20 bin yıl sonra Fuji Dağı, Everest’i geçecek belki de. Ancak bölgedeki deprem tehlikesi ve tsunamiler bitmeyecek.
    <br/>
    <br/>
    <a href="fotograf.php?catid=1" target="_blank">
     <br/>
     <img border="0" hspace="5" src="/web/20051101070729im_/http://aksiyon.com.tr/fotograf/banner/1.jpg" vspace="5"/>
    </a>
    Salgın hastalıklar ikinci tsunami
    <br/>
    <br/>
    Çoğu Müslüman 4,5 milyon kişinin yaşadığı Sumatra Adası’nda en çok hasarı Banda Aceh Eyaleti ve çevresi aldı. Bölgeyi hem deprem hem tsunami vurdu. Dalgaların 3 kilometre içeriye kadar girdiği 350 bin nüfuslu şehirde 40 binden fazla ölü var. Felaketin üstünden bir hafta geçmesine rağmen, cesetler hafta sonuna kadar toplanamadı. Müslümanların yoğun olarak yaşadığı Aceh Eyaleti’nde Türk Kızılayı önümüzdeki günlerde aktif görev almaya hazırlanıyor. Bangok merkezli operasyonlar çerçevesinde üç ayrı ülkede 2-3 bin kişilik kamp ve çadırkentler kurulacak.
    <br/>
    <br/>
    Ölü sayısının fazlalığı bir yana, kirli sular, gömülemeyen cesetler nedeniyle sıtma, kolera, humma gibi salgın hastalıklar da on binlerce insanı tehdit ediyor. Hintli doktorların açıklamaları, tsunamiden kurtulan birçok insanın kendi kendisini tedavi ettiği yönünde. Ancak bu, geçici ve yetersiz bir çözüm. Doktorlar, gerçek testlerle birlikte birkaç ay içinde insanların sudan kaptıkları mikroplar yüzünden kolera gibi hastalıklara yakalanacağını, özellikle çocukları ölümcül sıtma ve ishal hastalıklarının beklediğini söylüyor.
    <br/>
    <br/>
    Hong Kong’daki Çin Üniversitesi Tıp Okulu Dekanı Fok Tai-fai, tsunamiden kurtulan çocuklarda mide ve bağırsak iltihabı belirtilerinin görüldüğüne, bunun çocuklar için öldürücü olabileceğine dikkat çekiyor. Doktorların destek olmadan bir şey yapamayacağını hatırlatan Fok, antibiyotik, temiz su, giysi, yiyecek gibi çok önemli maddelere ihtiyaç olduğunu belirtiyor. Sıcak mekanlar, kirli sulardan dolayı sivri sinekler bölgedeki hastalıkları katlayacak. Salgın hastalıkların tsunami kadar zarar vereceğini söyleyenler bile var.
    <br/>
    <br/>
    Felaketin oluşturduğu belirsizliklerin başında evsizlik de var. Dünya Sağlık Örgütü (WHO) bölgede 5 milyon insanın evsiz kaldığını rapor etti. Endonezya’da 1 ila 3 milyon, Sri Lanka’da 1 milyon, Hindistan’da milyonlarca insan yerinden oldu. Yardım eli bekleyenlerin 1 milyondan fazlasını çocuklar oluşturuyor. On binlerce kayıp var. Tsunami’den bir hafta sonra 6 binden fazla Avrupalı turistin kayıp olduğu açıklandı. 2 bin 200 kişinin öldüğü kesinleşen bilgiler arasında. İsveç’in 3 bin 500, Almanya’nın bin, İtalya, Norveç, Danimarka, Finlandiya, Çek Cumhuriyeti ve Rusya’nın yüzlerce vatandaşı kayıp. İlk günlerde 75 olarak açıklanan kayıp Türk vatandaşı sayısı 61’e indi. Dört vatandaşımızın öldüğü kesinleşti.
    <br/>
    <br/>
    Yardım yarışında ADB, ABD’yi geçti
    <br/>
    <br/>
    Birleşmiş Milletler (BM), acil yardım çağrılarıyla geçen yıl savaş sonrasında Irak için 1,6 milyar dolar, İran’ın Bem kentini yıkan deprem için 350 milyon dolar toplamıştı. Güney Asya’yı yerle bir eden felaket sonrasında ise 220 milyon dolarlık nakdi ve ayni bağış sözü alındı. 150 milyon dolarlık acil yardım çağrısı yapıldı. Ülkelerin bölgeye yapacağı yardımlar konusunda en dikkat çekici tartışma ABD’nin pintiliğiydi. Asya Kalkınma Bankası (ADB) bölgeye 325 milyon, İngiltere 95, İsveç 75, Almanya 60 milyon dolarlık yardım yapacağını duyurdu. Beş milyon dolarla başlayan ABD ise rakamı en son 35 milyon dolara çıkardı. Pintilik tartışması basına yansıyınca Dışişleri Bakanı Colin Powell açıklama yapmak zorunda kaldı. BM Genel Sekreteri Kofi Annan, "İnsani yardım konusunda bu kadar zorlanmamıştık." diyerek çekilen sıkıntıya işaret etti.
    <br/>
    <br/>
    Alman yazar: Avrupa çuvalladı
    <br/>
    <br/>
    Yüz binlerin canına mal olan felakette rağmen ertesi gün sahillerde güneşlenenleri, çılgın Noel partileriyle yeni yıla merhaba diyenleri Avrupalılar da eleştiriyor. Alman Yazar Frank Schatzing, Güneydoğu Asya’daki depremle ilgili duyarsızlığa ağır bir yorum getiriyor. "Çuvalladık" başlıklı yazısında şöyle diyor:  "Güney Asya’daki son felaket, yer kabuğunun istikrarsızlığından çok, o övüp durduğumuz dünya birliğinin istikrarsızlığıdır. On binlerce ölü arasında Avrupalının, daha kötüsü Almanın olduğunu öne çıkarıyoruz. Kurbanlara ağlarken şunu da sormak lazım: Kendi kayıplarımızı göz önünde bulundurduğumuzda musibetten aldığımız pay gerçekten de büyükse, buradaki ırkçılığın en alt sınırı nedir? Çöle dönmüş halklara en nihayetinde bir alarm sistemi bağışlamamız için kaç Avrupalının ölmesi gerekiyor. Böyle bir şeyin olmaması için kaç ölü Asyalıyı hoş göreceğiz daha?"
    <br/>
    <br/>
    <a href="fotograf.php?catid=1" target="_blank">
     <br/>
     <img border="0" hspace="5" src="/web/20051101070729im_/http://aksiyon.com.tr/fotograf/banner/1.jpg" vspace="5"/>
    </a>
    {iZLENiM} HALİT ÜNAL / HİNDİSTAN
    <br/>
    <b>
     YANIK CESETLER SAHİLİ
    </b>
    <br/>
    <br/>
    Tsunami dalgalarının Hindistan’ın Chennai sahillerine geldiğinde sabah saatin 6 buçuğuydu. Bu saatler halkın sahil kenarında sabah koşusu yapma zamanıydı, azgın dalgalar çoğunu alıp gitti. Boyu 15-20 metreyi, hızı saatte 700 kilometreyi bulan dalgalar sahil şehri, ticaret merkezi Chennai’ye büyük zarar verdi. Deprem ve tsunaminin her gün yeni bir etkisi ortaya çıkıyor. Ülkenin özellikle Tamil Nadu, Andhra Pradesh ve Kerala eyaletleri ve Pondicheri merkezi bölgesinde felaketin izleri çok derin. Kuzey Hindistan’da da dev dalgaların etkisi büyük. Dünyanın en kalabalık nüfuslu ülkelerinden Hindistan’da Tamil Nadu’nun başkenti Chennai diğer adıyla Madras bu felaketten en çok etkilenen yer. Ülkedeki ölü sayısı daha şimdiden 14 binlere dayandı. Ölümlerin yarısı Chennai’de oldu. Şehirde yaşayan orta kademe Hintliler sağlığına çok dikkat eden bir kesim. Bu yüzden sabah koşularını hiç aksatmazlardı. Dalgalar sahile geldiğinde sabah 6-7 arası olduğu için bütün halk koşudaydı. Çoğu koşuyu tamamlayamadan dalgaların kurbanı oldu. Korku, hâlâ dehşet anlarını yaşayan Hintlilerin yüzlerinden silinmedi. Dalgalar o kadar dehşetli ve hızlı gelmişti ki, cesetler adeta yanmış gibiydi. Soyulmuş deriler ve yanık izleri onları tanınmaz hale getirmişti. Olayın şokunu atlatmaya çalışan Hintliler binlerce canı okyanusa verdi. Binlerce kayıptan söz ediliyor. Hintli bilim adamlarının depremi bildikleri açıklamaları da kimseyi mutlu etmiyor.  Okyanustan bir bilinmez gibi gelen tsunami, haritaları değiştirirken sadece yeryüzüyle yetinmedi. Ruhların haritaları da değişti. Bir yakınını denizin kollarına bırakmak zorunda kalan Andhra Pradeshli bir genç. "Çok çalıştım ama kurtaramadım. Canımı kurtarmak için bırakmak zorundaydım."diyor Benzer korku dakikalarını binlerce Hintli yaşadı. Şu sıralar ise tehlike bölgesinde alarmlar çalıyor. Tsunami’nin öldürücü dalgaları bir daha gelebilir diye. Halk panik içinde kendini ve sevdiklerini kurtarmak için oradan oraya koşuşturuyor. Hükümet bütün yardım kurumlarını harekete geçirmiş durumda. Ama ortada derin endişe hakim. Çünkü herkes ölü sayısının 30-40 binlere ulaşmasından korkuyor. Tsunami ardında yıkılmış ağaçlar, bunların dalları arasına sıkışmış cesetler, sular altında kalmış binalar, denizde yüzen arabalar bıraktı. Çaresiz bekleyişte dua etmekten başka çare yok.
    <br/>
    <br/>
    {iZLENiM} KÜRŞAT BAYHAN / ENDONEZYA
    <br/>
    <b>
     YILBAŞI YARDIM GECESİ OLDU
    </b>
    <br/>
    <br/>
    Sumatra Adası’nın 250 kilometre açığında pazar günü meydana gelen deprem ve tsunami en derin izlerini Endonezya’da bıraktı. Dünyanın kutlamalarla karşıladığı yeni yıl, gözyaşları ve yardım kampanyalarına dönüştü. Tsunami felaketinden en çok etkilenen Sumatra için Endonezya’daki Tribadi Türk okulu yardım kampanyası başlattı.
    <br/>
    <br/>
    Türk Koleji’nin yöneticileri, yılbaşı tatili olmasına rağmen evlerine gitmeyip yılbaşı gecesini yardım toplayarak geçiriyor. Okulun yetkilileri ve Jakarta’daki Türkler ve Endonezyalı ailelerle birlikte nasıl yardım yapılacağına ilişkin sürekli toplantı yapıyor. Aceh Bölgesinde hükümetten izin alınarak çadır kentler kurulması planlanıyor. Bunun dışında Jakarta sokaklarında da yardım toplayanlar var. Büyük alış-veriş merkezlerinin güvenlik noktalarına yardım kutuları konmuş.
    <br/>
    <br/>
    Bölgeye gelen yardımlar askeri havaalanına geliyor. Buradan iki saatte bir yardım uçağı felaket bölgesine gidiyor. Bunun dışında askeri konvoylarla karayolundan gönderilen yardımlar da var. Otobanda askeri konvoyları sürekli görmek mümkün. Aceh’e hem karadan hem de hava yoluyla gidilebiliyor. Ancak Sumatra bölgesindeki bazı adalara şimdiye kadar hiç ulaşılamamış. 10 bin nüfusa sahip bulunan bir adanın kayıp olduğu belirtiliyor. En fazla etkilenen bölgenin Aceh’in kuzeyi olduğu ifade ediliyor. Bunların yanında ulaşılamayan çok sayıda küçük ada var. Endonezya yönetiminin dışardan gelen yardımları sınırlı olarak kabul ettiği belirtiliyor. Ancak Türkiye’den gönderilenlere büyük ilgi gösteriyorlar. Havaalanında Aceh’e gitmek istediğimizi öğrendiklerinde büyük kolaylık gösterdiler. Endonezyalılar için Türkiye’nin değeri büyük. Aceh Bölgesi’nde soyismi Gazi olan insanların bulunduğu anlatılıyor. Bölgede hâlâ Osmanlı Hutbesi okutuluyor. Adı 20 yıldır çatışmalarla gündeme gelen bölgede, şimdi eller felaketzedeler için duada.
    <br/>
    <br/>
    PASİFİK TSUNAMİ ERKEN UYARI MERKEZİ NASIL ÇALIŞIYOR?
    <br/>
    <br/>
    Merkez 1949’da kuruldu, 1960 Şili Depremi’nden sonra erken uyarı sistemi hayata geçirildi. Sistem, deniz derinliklerine yerleştirilen basınç algılayıcılarıyla depremden sonra denizdeki değişikleri tespit ediyor. Bu yöntemle alınan değerler, deniz yüzeyindeki şamandıralara yerleştirilen sistemle uydulara geçiliyor. Uydudan bilgileri alan merkez, tsunami tehlikesi olup olmadığını belirleyip yetkililere haber veriyor. Pasifik Tsunami Uyarı Merkezi’nin okyanusta 10 ayrı noktada tsunami ölçüm cihazları var. Denizin 6 bin metre derinliğine yerleştirilen basınç ölçerler, deniz yüzeyindeki şamandıralar vasıtasıyla uyduya bilgiler gönderiyor. Japonya ölü sayısı 60 bine ulaştıktan sonra Hint Okyanusu’na Pasifik’e daha önce yerleştirilen türden ‘tsunami erken uyarı sistemi’ yerleştirmeyi teklif etti. Japonya, farklı noktalara yerleştirdiği 300 alıcı ile tsunami tehlikesini tespit edebiliyor. Depremin meydana gelmesi ile tsunami dalgalarının arasında geçen 20 dakika ile 2 saatlik sürede vatandaşlarını uyarabiliyor.
    <br/>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFEF6";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFEF6";
google_color_bg = "FFFEF6";
google_color_link = "1B4CA9";
google_color_url = "DA1E48";
google_color_text = "000000";
//-->
  </script>
  <script src="http://web.archive.org/web/20051101070729js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


## Yorumlar

### Ali Sami Güner, 08-Ocak-2005
> Mersin’i de yazın: 
> Sorunları görüp yerinde ve detaylı çalışmalar yapmanız takdire değer. Herkesin magazine kaydığı bir dönemde sorumlu yayıncılığınız örnek alınmalı. Bir Kürt olarak belirtmeliyim ki, Avrupa’daki Kürtlere yaklaşımınız çok doğru. Ekonomik güçleri, geleceğe yönelik planları ile Kürtler, Avrupa’da yeni tartışmaların öznesi olacaklardır. Diyarbakır haberine gelince… İyi bir çalışmaydı. Bu tür araştırmaları sorunlu diğer şehirlerimiz için de yapsanız keşke. Mesela Mersin. Kürt-Türk çatışması Mersin’de sorun çıkartacaktır.

### Fatih Akpınar, 07-Ocak-2005
> Ders çıkarmalıyız: 
> Aksiyon'da tsunami depreminin ayrıntılarını okuyunca, 17 Ağustos'u hatırladım. Güney Asya'daki bu korkunç felakette farklı din ve inanışlara sahip yüz binlerce insan öldü. Milyonlarca insan salgın hastalık tehdidi altında. Bu afetten kendimize ders çıkarmalıyız.

### Serdar Bilgin, 07-Ocak-2005
> Yardımlarımızı siz ulaştırın: 
> Geçen haftaki derginin içeriğini çok beğendim; fakat eksik olarak gördüğüm bir taraf vardı. Tsunami depreminde mağdur olanlara yardım ulaştırabilmemiz için ne hesap numarası ne de adres belirtmişsiniz. İmkanı olanlar yardım ederdi. Size çok güveniyoruz. Yardımlarımızı sizin ulaştırmanızı istiyoruz.

Kaynak: [www.aksiyon.com.tr](http://aksiyon.com.tr:80/detay.php?id=19337&yorum_id=2629), [web.archive.org (arşiv bağlantısı)](http://web.archive.org/web/20051101070729/http://aksiyon.com.tr:80/detay.php?id=19337&yorum_id=2629)
