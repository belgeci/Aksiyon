# Geride isimsiz biletler kaldı

*Fatih Uğur Bilinmeyen-tarih*

<div>
 <font>
  <img border="0" height="1" src="/web/20050219185005im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050219185005im_/http://www.aksiyon.com.tr/resim/503/30.jpg" vspace="5"/>
  </p>
 </font>
 <font class="content">
  Hızlandırılmış tren hizmete başlamasından 48 gün sonra ölüm getirdi. Türkiye’yi yasa boğan kara haber, hızlı trenin ardında isimsiz biletler ve 37 ölü bıraktı.
 </font>
 <br/>
 <p>
  <font class="content">
   Türkiye, geçen hafta meydana gelen hızlandırılmış tren kazasıyla 120 yıllık demiryolu tarihinin en büyük acısını yaşadı. Yıllardır karayollarında "trafik canavarı olmayın" tabelalarıyla duyurulan hız tehdidi, bu kez geldi demiryollarını buldu. Biletli yolcu sayısı 234 olarak bildirilen "hızlandırılmış tren" Yakup Kadri Karaosmanoğlu Ekspresi, İstanbul'dan ayrılışından bir saat 43 dakika sonra yoldan çıktı.
   <br>
    <br>
     İlk başta, trenin raydan çıktığına kimse inanmak istemedi. Sabotaj ihtimali geldi akıllara. Lokomotif ve vagonları rayların üstünde tutan tekerleklerin 27 milimetrelik çeperi arasına girebilecek en ufak bir taş ya da metalin bile treni yoldan çıkarması ihtimal dışında değildi aslında... Ancak, kimse bu ihtimale inanmadı. Zira, hızlı tren bu ülkede hemen herkesin 30 yıldır gördüğü rüyaydı. Gelen açıklamalarla acı gerçek anlaşıldı: Raylar yırtılmış, traversler parçalanmıştı. 37 kişi hayatını kaybederken, yolculardan 81'i de yaralanmıştı...
     <br>
      <br>
       Yaklaşık iki hafta önce Haydarpaşa Garı'nda konuştuğumuz demiryolu çalışanları, hızlandırılmış trenin hizmete alınmasını, memnuniyet ve endişeyle karışık şu cümlelerle değerlendirmişlerdi: "Bu iş tutacak, umutluyuz. Ama korkuyoruz da. 70 kilometre hızla girilecek kurplara 2 dakika kazanmak için 80-90 kilometre hızla giren makinist arkadaşlar var. Psikolojik olarak herkes vaktinde gitmeye konsantre olduğu için baskı gördüklerini düşünüyoruz..."
       <br/>
       <br/>
       Demiryolcular, yıllardır yapılamayanların yapılacağı umudunu taşıyordu, her Türk vatandaşı gibi. Siyasi iradenin kendilerine verdiği önemi daha çok hissettiklerinden mutluydular. Onları endişeye sevk eden şey, yıllardır ekmek kapısı olan rayların ve altyapının aynı coşkuyla karşılık verip vermeyeceği gerçeğiydi. Korktukları gerçek başımıza geldi.
       <br/>
       <br/>
       Makinistler her dakikanın  hesabını veriyor
       <br/>
       <br/>
       İlk seferini 4 Haziran'da yapan ve Ankara-İstanbul arasını 7.5 saatten 5 saate indiren hızlandırılmış trenin 48 günlük seferleri süresince ulaşım süresi önce 5 saat 15 dakikaya, sonra 5 saat 25 dakikaya kadar geriledi. Yolcu şikayetleri, yapılan incelemeler, yemekli vagonda dökülen çorbalar bu hızın düşürülmesinde etkili oldu.
       <br/>
       <br/>
       Süleyman Karaman yönetimindeki Türkiye Cumhuriyeti Devlet Demiryolları'nın (TCDD) büyük cesaretle başlattığı hızlandırılmış tren uygulamasının makinistleri psikolojik baskı altında bıraktığı da kazadan sonra ortaya atılan bir başka iddia oldu: "Yöneticilerin istasyonlar arasındaki 2-3 dakikalık tehirleri bile masaya yatırması, makinistler arasında büyük bir gerilim oluşturdu."
       <br/>
       <br/>
       Daha Atina'ya gidecektik
       <br/>
       <br/>
       Olayın çok yakın şahidi bir demiryolcu, altyapıdan daha önemli eksikliğin bu psikolojik gerginlik olduğuna dikkat çekiyor. TCDD yöneticileri Avrupa yakası işletmecilerinden, hızlandırılmış tren uygulamasının bir benzerinin Atina Olimpiyatları nedeniyle İstanbul-Atina arasında gerçekleştirilmesi için bir ön çalışma yapılmasını bile talep etti.
       <br/>
       <br/>
       Yıldız Teknik Üniversitesi'nden Prof. Dr. Aydın Erel'in öneri ve uyarıları da mevcut demiryolu altyapısının hızlandırılmış trenin hızına yetişemeyeceği yönündeydi zaten: "Lokomotif ve vagonlar acil kontrol edilsin. Uygun olmayanlar kullanılmasın. Altyapıdaki olumsuzluklar üst yapıda alınacak tedbirlerle çözülsün. Uygun olmayan yol elemanları var, değiştirilsin."
       <br/>
       <br/>
       TCDD yetkilileri, bu açıklamalardan sonra geçen hafta üniversitelerin ulaştırma bölümlerinden bir grup öğretim görevlisine, hızlandırılmış trenle İstanbul-Ankara, Ankara-İstanbul seferinde inceleme gezisi yaptırdı. 14 Temmuz Çarşamba günü Ankara'dan yola çıkan trende makinistin yanında seyahat eden Prof. Dr. Zerrin Bayraktar, inceleme gezisinden sonra yapılan altyapı çalışmalarıyla ilgili bütün soru işaretlerinin kafasından kalktığını söyledi. Ancak Prof. Dr. Bayraktar tek bir noktada uyarı yapmak istiyordu: "Makinistlere verilen inisiyatif çok fazla. Keşke hız limitleriyle ilgili sınırları sistemli hale getirseniz. İnsan hataları sıfırlansa."
       <br/>
       <br/>
       En iyi makinistler seçildi, ama...
       <br/>
       <br/>
       TCDD yetkilileri hocayla aynı kanaatte. Demiryolunun en gözde makinistlerinden oluşan 10 kişilik ekibe, Edirne-İstanbul-Ankara hattında çalışan 452 makinistten 50'si daha dahil edildi. Kaza yapan makinist Fikret Karabulut hızlı trendeki ilk seferindeydi. Daha 183. kilometrede tecrübesi yarım kaldı.
       <br/>
       <br/>
       Trenin kaza yaptığı bölgedeki Eskişehir Kumanda Masası'nın ilk kayıtlarına göre tren Mekece'ye 2 dakika geç girdi. Farkı kapatmak için son düzlükte yapılan hız keskin virajların (kurp) başladığı bu bölgeden sonra treni yeni bir riskle karşı karşıya getirecekti. Ray deverlerinin (virajlarda iki ray arasındaki yükseklik farkı) yetmemesi trenin savrulması anlamına geliyor. TCDD 1. Bölge Müdürlüğü'nden emekli Muhittin Turgut, bu mevkiden itibaren Eskişehir'e kadar demiryolu virajlarının 300'lük kurplardan oluştuğunu söylüyor.
       <br/>
       <br/>
       “Bürokratik hırs trenin hızını geçti”
       <br/>
       <br/>
       Bir hafta önce trende seyahat eden  Zerrin Bayraktar'ın tespiti, bu açıda yapılabilecek maksimum hızın 80 kilometreyi aşmaması gerektiği yönünde. Yüzde birlik hız hatalarının bile treni raydan çıkarabileceğine dikkat çeken Muhittin Turgut, arkadaşlarının "mevzuatı ihlal etmek zorunda kaldıklarını" öne sürüyor. Haydarpaşa Garı'nda görevli bir demiryolcunun bu konudaki iddiası ise hızlandırılmış tren makinist ve personeline TCDD Genel Müdürlüğü imzasıyla "mevzuatta belirtilen hızların trenin tehirli olması halinde yüzde 10 artırılabileceği" ifadesinin yer aldığı yazılı bir talimatın verildiği yönünde.
       <br/>
       <br/>
       TCDD Genel Müdürü Süleyman Karaman'ın 17 Mayıs'ta gönderdiği talimattan sonra hazırlanan Zaman Tarifesi kitabında kazanın olduğu makas geçiş hızı (livre) 130 km olarak tespit edildi. Demiryollarına yıllarını vermiş bir uzmanın deyimiyle, 'bürokratik hırs trenin hızı'nı geçmişti.
       <br/>
       <br/>
       Makinistler ilk seferde hız sınırını aştı
       <br/>
       <br/>
       Hızlandırılmış tren makinistleri hiçbir zaman İstanbul-Ankara arasını tam yol olarak geçmedi. Fikret Karabulut ve Recep Sönmez, facia yaşanmasaydı 25-35 dakika sonra Bilecik Karaköy'de Ankara'dan gelen diğer hızlandırılmış trene geçecekti. Değişimi yapmaları için verilen süre bir dakikaydı. İki makinist daha sonra Yahya Kemal Ekspresi'ni Haydarpaşa'ya getirecekti. Bu değişim yapılamadı. Ulaştırma Bakanlığı ve TCDD yetkilileri yolcuların trenin hızının 130 kilometreyi aştığı iddialarıyla ilgili yaptığı ilk açıklama, kazanın meydana geldiği bölgede hızlandırılmış trenin, diğer trenlerin hız limitleri dahilinde seyrettiğiydi.
       <br/>
       <br/>
       Makinist Fikret Karabulut, yeterli tecrübesi olmadığı için ilk seferinde faciaya sebep oldu. Trenin kara kutusu olarak adlandırılan sürat bandında yapılan ön incelemede, kazanın meydana geldiği bölgede 80 kilometre hızın geçilmemesi gerekirken trenin 118 kilometre süratle gittiği tespit edildi. Yani limiti aşmaya daha 12 kilometrelik sınır vardı.  Makinistlerin elindeki Zaman Tarifesi kitabı ve kayıtlar faciayla raylar arasındaki ilişkiyi önümüzdeki günlerde daha da netleştirecek.
       <br/>
       <br/>
       Bu raylar AB’ye gitmez!
       <br/>
       <br/>
       Uzmanların kazadan sonraki en önemli uyarısı, faciadan ders çıkarıp köklü ve cesur demiryolu yatırımları yapılması oldu. AB ulaştırma projelerine göre 2015 yılına kadar birlik üyesi ülkelerde 30 bin kilometrelik yüksek hızlı demiryolu ağı oluşturulacak. Türkiye de bu ağa girmek zorunda. Kıtalararası transit geçiş noktası olması nedeniyle yeni güzergahlarda yatırıma ihtiyaç var.
       <br/>
       <br/>
       Türkiye'nin hem kendi iç taşımacılığı açısından demiryoluna ağırlık vermesi, hem de Avrupa-Asya birleşmesini sağlayacak altyapıyı bir an önce oluşturması gerekiyor. Yepyeni bir altyapı üstünde hizmet veren Avrupa'daki hızlı trenler ortalama 200 kilometre, maksimum 300-350 kilometre sürat yapıyor. Japonya'daki hızlı tren Kioto-Tokyo arasındaki 600 kilometreyi 2,5 saatte katediyor.
       <br/>
       <br/>
       Maden Yüksek Mühendisi Raylı Sistem Uzmanı Ali Ergin, kazadaki altyapı eksikliğinden ziyade altyapı alternatifsizliğine dikkat çekiyor. Özal'lı yılların Asya-Avrupa kıtasını birleştiren TEM yolunun kardeşi TER'in, yani Avrupa Transit Demiryolu Hattı'nın (Trans Europan Railway) hükümet gündemine alınıp hayatiyet kazanması gerekiyor. TER Projesi Türkiye'nin yurt içi, yurt dışı hatta şehir içi banliyö trenlerinin sefer yaptığı Gebze-Haydarpaşa-Sirkeci-Halkalı demiryoluna paralel yeni bir yol yapılması anlamına geliyor.
       <br/>
       <br/>
       Ali Ergin'e göre üçüncü köprü yapılacaksa, bunun üstünden artık araçlar değil, trenler geçmeli. Proje sadece 150--200 kilometrelik bu hatla da sınırlı kalmamalı, Adapazarı ve Edirne'ye kadar uzatılarak alternatif demiryolu güzergahı oluşturulmalı. Yeni ağın Kurtköy Havalimanı irtibatı da mutlaka sağlanmalı.
       <br/>
       <br/>
       Karma taşımacılık sistemi değişmeli
       <br/>
       <br/>
       Demiryollarında yük, yolcu, hızlandırılmış tren, ekspresler, banliyö hizmetlerinin hepsinin aynı hatta yapılması kazadan sonra konuşulan altyapı eksikliklerinin en büyüğü. Standartları, taşıma amaçları ve araçları farklı bu karma demiryolu taşımacılığının ayrıştırılması ve iyileştirilmesi gerek. Yük ve yolcu trenlerinin aynı hatta kullanılması dünyanın diğer ülkelerinde de geçerli. Ancak hattın bakımı şart. Yük ve yolcu treninin dingil yüklerinin farklılığı yolun sürekli geometrik ve fiziksel olarak mekanik araçlarla ölçülmesini zorunlu kılıyor.
       <br/>
       <br/>
       Karma taşımacılık için de demiryolu altyapısının yetersizliğine dikkat çeken İstanbul Teknik Üniversitesi Ulaştırma Anabilim Dalı'ndan Prof. Dr. Haluk Gerçek, bakım ve fizik ölçüm yapılması gerektiğini vurguluyor. Gerçek'e göre, TCDD'nin bu ölçümleri sürekli yapabilecek teknolojisi ve ekibi yok: "Kaza 50 yıllık yanlış ulaştırma politikalarının sonucu. Demiryolculuğunun unutulmuşluğunun göstergesi. TCDD en yoğun trafikli hattın bakımını yapacak donanıma bile sahip değil. Kazadan bu dersi çıkarırsak, demiryolculuğunu 10 yıl geri götürmek yerine ileriye taşırız."
       <br/>
       <br/>
       Tüp geçitteki hatalar
       <br/>
       <br/>
       İstanbul Boğazı'na yapılacak tüp geçiş projesiyle ilgili muhalefetin başını çeken Boğaziçi Üniversitesi öğretim üyesi Prof. Dr. Semih Tezcan, hızlandırılmış trende yapılan hatanın tüp geçitte yapılmaması uyarısında bulunuyor. Sadece tüp geçiş için Japonlara ödenecek paranın 70 milyon dolar olması gerekirken, bu rakamın 40 yıl ödemeyle 450 milyon dolara çıktığına dikkat çekiyor. Toplam maliyeti 2.5 milyar doları bulacak proje hayata geçtiğinde de, karma taşımacılık yapılacak. Yurt içi-yurt dışı, şehir içi demiryolu sistemleri aynı güzergahı kullanacak. Benzer kaza riskleri ve tehlikeler o zaman da konuşulacak ya da yaşanacak.
       <br/>
       <br/>
       Babası Hicaz Demiryolları'nda makinistlik yapan Tezcan, 1,5 asırlık geçmişe sahip İstanbul-Ankara hattının 55-60 kilometrelik standartlarının hâlâ iyileştirilemediği kanaatinde. Almanya, Fransa, Japonya'daki hızlı trenlerin altyapısıyla birlikte hizmete sunulduğunu hatırlatan Tezcan’a göre, en büyük hata sürat trenlerine uygun altyapı oluşturulmadan bu işe başlanılması. Kazanın temel nedeni ise dever denen trenin dönüş hızını sönümlendiren virajlardaki ray yükseklik farkının 60-80 kilometreye göre yapılması. Almanlar tarafından inşa edilen hatta kazalar, ray değişikliğinden ziyade dever ayarlarının yapılmamasından kaynaklanıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13083), [web.archive.org (arşiv bağlantısı)](http://web.archive.org/web/20050219185005/http://www.aksiyon.com.tr:80/detay.php?id=13083)
