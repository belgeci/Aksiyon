# Türkiye Lübnan’da oyuna gelmiyor

*Fatih Uğur 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Egemen Bağış’a göre Türkiye Lübnan’a gitmek zorunda. ‘Oyuna gelmiyoruz, aktör oluyoruz" diyen Bağış, tezkerenin siyaset malzemesi yapılmasını yadırgamıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061025180447im_/http://www.aksiyon.com.tr/resim/615/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   AK Parti İstanbul Milletvekili Egemen Bağış, Başbakan Recep Tayyip Erdoğan’ın Cüneyt Zapsu’dan sonra en çok tartışılan dış ilişkiler danışmanı. Türkiye Büyük Millet Meclisi’ndeki son tezkere görüşmelerinde yaptığı hararetli konuşmanın ardından özellikle CHP’den bütün eleştiri okları ona yöneltildi. Lübnan’a neden asker gönderilmesi gerektiğini düz cümlelerle partisi adına en iyi anlatan isim oldu, kürsüden sert bir konuşma yaptı. Meclis sıralarına döndükten sonra ortalık karıştı. Gergin tezkere görüşmeleri kadar başından beri Başbakan Erdoğan’a yakınlığı sebebiyle de eleştirilen bir isim Bağış. En mahrem toplantıların tercümanlığını yaptı.
   <br>
    <br>
     “Korkumdan günlük bile tutmadım” diyecek kadar yaşadıklarını anlatmaktan ve paylaşmaktan çekinen; ancak dış politika konularında Erdoğan’ı ve hükümet politikalarını yakından takip eden ve etkileyenlerden biri. Egemen Bağış, Türkiye’nin oyun kuran olmak için Lübnan’a gitmesi gerektiği görüşünde. “Soğuk Savaş bitti, artık Doğu-Batı arasındaki global köprü, yeni imaj biziz.” diyor. Muhalefete en sert eleştirileri yapan Bağış, Köşk meselesinde de oldukça keskin: “Son kaleye de liyakat sahibi bir AK Partili gelecek ve tamamen çaresiz kalacaklar.” Tezkere sonrası ne olacağını, Lübnan’a asker göndermenin anlamını, yaşanacak süreci, Kuzey Irak ve PKK meselelerini Egemen Bağış’la konuştuk.
     <br/>
     <br/>
     -TBMM’nin onayladığı son tezkerenin anlamı ne? Sizin tarifinizle bu tezkere Türkiye’yi “oyuna gelenler” yerine “oyunu belirleyenler” arasına taşıyacak mı?
     <br/>
     <br/>
     Tezkerenin anlamı, aynı zamanda Türkiye’nin de anlamı demek. Bugün ülkemizin dünya sahnesinde kazandığı anlamı bu tezkere çok iyi ortaya koyuyor. İki taraf savaşıyor ve tarihte çok ender görülen bir şekilde bu iki taraf da aynı anda aynı ülkeden yardım istiyor. Ve bu ülke de Türkiye oluyor. Dolayısıyla ülkemizin artık oyuna gelme gibi bir durumu olamaz. Türkiye, AK Parti iktidarı ile alışılagelenin dışında hızla uluslararası arenada oyunu belirleyen aktörler arasında yerini almaya başladı. Ve bu süreç artık geri dönülmez bir hal aldı.
     <br/>
     <br/>
     -Bundan sonra n’olacak? Türkiye, Lübnan’a asker göndermeyi bir kazanıma çevirebilecek mi?
     <br/>
     <br/>
     Dış politika ticaretten farklıdır; adım atılır, pozisyon alınır, uygulama yapılır ve bunlardan önce de hesap yapılır tabi ki. Kazanımlar ve kayıplar diye net bir çizgi çizilmesi güçtür. Ancak, elbette hesaplar vardır. Bu hesaplar illa ki ekonomik kazanım olmak zorunda değil. Siyasi kazanımlar da var. Örneğin Lübnan’da kalıcı barış sağlandığında buna olan katkımız ölçüsünde de masada söz sahibi olacağız. AK Parti hiçbir zaman kazanım haline getiremeyeceği bir olaya müdahil olmadı; olmayacak da.
     <br/>
     <br/>
     SON KALEYİ KAYBEDİNCE NE YAPACAKLAR?
     <br/>
     <br/>
     Ama bir kazanım daha var ki özellikle Lübnan konusunda karar verme aşamasında bize itici güç oldu. O da meclis kürsüsünden açıkça belirttiğim gibi oraya “hayat hakkı için” gittiğimizdir. Beş yaşındaki bir çocuğun doğal ömrünü yaşayacağını; bir kurşunla, bombayla ölmeyeceğini bilmenin ölçümünü yapan var mı? Bir annenin çocuğunu Türk askeri sayesinde büyüteceğini bilmesi, hangi anlamda soruyorsanız o kazanımdan çok daha önemlidir bence.
     <br/>
     <br/>
     -Tezkere tartışmalarının çok fazla iç politika malzemesi haline getirildiği yorumları yapıldı. Sebep Cumhurbaşkanlığı seçimleri mi?
     <br/>
     <br/>
     Tezkerenin iç politika malzemesi yapılması bence çok yadırganacak bir durum değil. Muhalefet son zamanlarda AK Parti’ye karşı koyamayacağını anladıkça ve bu politikalara kabul edilebilir alternatifler getirmedikçe radikal tepkiler veriyor. Bu saçmalıklar Başbakan’ın korumalarına karşı vahşi saldırılar boyutuna kadar ulaştı. Ayrıca AK Parti Türkiye’de taşları yerinden oynattı. Cumhurbaşkanlığı seçimleri de bu kapsamda değerlendirilebilir. Sayın Baykal’ın da ifade ettiği gibi muhalefetin “son kale” olarak gördüğü bir makama partimizin uygun gördüğü liyakat sahibi biri seçildiği zaman artık kendilerini iyice mağlup ve biçare hissedecekler.
     <br/>
     <br/>
     -“Türkiye, dış politikasını proaktif tavır üstüne kurmuştur” diyorsunuz. Soğuk Savaş alışkanlıklarına dayanan dış politika anlayışının terki şeklinde mi algılanmalı bu? Bush da 11 Eylül olaylarından sonra önleyici vuruştan (pre-emptive strike) söz etmişti. Proaktif dış siyasetin bununla bir anlam ilişkisi var mı?
     <br/>
     <br/>
     Yeni dünya düzeninde Soğuk Savaş dönemine ait dış politika anlayışının bir geçerliliği yok artık. Bu doğru. Günümüzde çok daha hareketli ve yoğun bir dış politika anlayışının benimsenmesi şart. Özellikle bizim gibi stratejik ülkelerin dünyada gelişen olayları bir köşede oturup izleme lüksü yok. Bir gün o dışarıdan izlediğimiz olaylar sınırlarımıza dayanıp bizim de başımızı ağrıtacak. Dolayısıyla artık bu olaylar gelip sınırlarımıza dayanmadan çözülmeli. Bu da inisiyatif alan bir dış politika anlayışıyla mümkün. Biz bunu pro-aktif dış politika diye açıklıyoruz. Pre-emptive ile Pro-aktif siyaset arasında dağlar kadar fark var. Benim naçizane anlayışım, ‘önleyici vuruş’ siyaseti yangın başladıktan sonra her yerden itfaiye çağırıp, havadan tonlarca su sıkıp evi harabeye çevirip yangını söndürmek ve yaralıları hastaneye taşımaktır. Pro-aktif siyaset ise evdeki doğalgazı açık bırakmamak, açık kalmaması için bütün önlemleri almak ya da hortum sızıntı yapıyorsa bunu önceden fark edip tamirci çağırmaktır.
     <br/>
     <br/>
     -Bu siyaset Türkiye’ye ne kazandırıyor, ne kazandırdı peki?
     <br/>
     <br/>
     İtibar ve etkinlik kazandırıyor. Bugün hem Hamas’la, Hizbullah’la, Ortadoğu ülkeleriyle hem de Batı’yla aynı anda ilişki kurabilen kaç ülke var? Türkiye artık hem küresel hem de bölgesel güçlerle diyalog kurabilir hale geldi. Dünyada bunu başarabilen tek ülke. O kadar ki İsrail ve Pakistan’ı bile buluşturma başarısını gösterdi. Aynı şekilde Türkiye bu küresel ve bölgesel güçlerin ortak iletişim kurabildiği de tek ülke. Bunlar bizim pro-aktif tutumumuzun sonuçları.
     <br/>
     <br/>
     BİZİ EN İYİ ANLAYANLAR ABD VE AB
     <br/>
     <br/>
     -Bu tutumun ilk başta, hem içeride hem dışarıda yanlış algılandığını söylediniz. Kimdi yanlış anlayanlar? AB ve Amerika mı?
     <br/>
     <br/>
     Bunu yanlış algılayanlar hem içeride hem de dışarıda bize muhalif olan ve AK Parti’yi hazmedemeyenlerdi. Her yaptığımız gibi “pro-aktif dış politika” söylemimizi de çarpıttılar ve başka yerlere çektiler. Yanlış algılama derken bunu kastettim. AB ve Amerika kesinlikle bunlar arasında yok. Tam tersine onlar bizi en iyi anlayanlar.
     <br/>
     <br/>
     -“Türkiye Doğu-Batı arasında yeni bir global imaja kavuşuyor” dediniz. Nedir bu yeni imaj?
     <br/>
     <br/>
     Bu imaj bu zamana kadar ülkemizin Doğu ile Batı arasında kurduğu köprüdür. Bu yeni bir şey değildir aslında. Tarih boyunca hep ülkemizin bu konumuyla övündük; ama bu biraz sözde bir övünmeydi. AK Parti iktidarı göreve geldiğinden bu yana sadece sözle ifade edebildiğimiz bir olayı fiiliyata da geçirdi. Ülkemizin hem Ortadoğu, Balkan, Akdeniz, Kafkas ve Avrasya hem de Avrupa ülkesi olduğu gerçeği ve bilinci iktidarımızla birlikte hiç olmadığı kadar hissedilmeye başlandı. Bugün AB ile müzakere sürecini başarıyla sürdürürken Ortadoğu’daki gelişmelerde de etkin bir rol oynayabiliyoruz.
     <br/>
     <br/>
     -Türkiye’nin bugüne kadar dünyada doğru algılanmadığı kanaatindesiniz. Doğru algılanmak için nasıl politikalar izlemeli?
     <br/>
     <br/>
     Doğru algılanmak, sahip olduğunuz güçle alakalı bir şey. Ne kadar güçsüz olursanız o kadar manipülasyona uğrarsınız. Dolayısıyla Türkiye kendini dünyada söz sahibi olan ülkeler arasına sokmak için uğraşmalı. Biz de AK Parti olarak bunun için uğraşıyoruz ve bu amaca ulaşmak adına çok önemli mesafeler kat ettik.
     <br/>
     <br/>
     -Türkiye aynı anda ABD, AB, Rusya, Çin, İsrail ve Hizbullah ile kesintisiz iletişim kurarken hatalar yapmadı mı sizce?
     <br/>
     <br/>
     Kesinlikle hata yaptığını düşünmüyorum. Zaten hata yapılsaydı Türkiye hâlâ bu ülke ve örgütlerle iletişim kurabiliyor olamazdı. Şunu iyice anlamak lazım; diplomaside kesintisiz iletişim diplomasi kanallarının sürekli açık olması, gerektiğinde kullanılmasıdır. Diplomasi, temas, görüşme gibi iki tarafın da katılımını gerektiren bir durum. Tek şeritli yol değil, çift şeritli yoldur. Atılan adımı her gün, her dakika herkesle konuşmak değildir. Acil ihtiyaç halinde bir krizin önlenmesi, daha büyük bir krizin patlamaması için insanî durumlar, siyasi tavsiyeler için, ya da “bizim görüşümüz şudur” demek için kullanılan temaslardır bunlar. Temasınız olmazsa ne olduğunu da bilemezsiniz, gündem dışı kalırsınız. Örneğin Hizbullah ve İsrail’in esir değişimi yapmaları lazım. İnsani bir olay! Kim yapacak?
     <br/>
     <br/>
     TERÖRİSTLER MAĞARASINDA RAHAT UYUYAMAZ
     <br/>
     <br/>
     -Türkiye mi?...
     <br/>
     <br/>
     İki tarafla da teması olan biri lazım. Bu arada Hizbullah’ın Lübnan’da hükümet ortağı olduğunu unutmamak gerekiyor tabii. Bu işi biz yapacağız; yaparız anlamında söylemiyorum. Diyalog ihtiyacına dikkati çekiyorum. Her savaş eninde sonunda görüşme masasında biter. Biz bu masada, her iki tarafı da tanıyan, bilen ve diyalogu hiç koparmamış bir ülke olarak yerimizi alacağız. Bu, işin İsrail ve Lübnan boyutu. Az önceki sorunuz çok yönlü. AB, ABD, Rusya ve Çin’den de bahsettiniz. Biz AB yolunda hızla ilerlerken ABD ile ilişkilerimizi kestik mi? ABD ile stratejik ortaklığımız var diye (Soğuk Savaş döneminden kalma bir alışkanlıkla) Rusya ile ilişkilerimizi kestik mi? Rusya’yla ilişkilerimiz var diye Çin ile ilişkilerimizi kestik mi? Bakınız, kutuplaşma devri bitmiştir. Global siyaset vardır. Bugün biz, sınırlarımızı tanımayan Ermenistan’la bile çıkarlarımız gerektirirse ilişki kurarız. Bugün Güney Afrika ile sağlam siyasi ilişkiler oturtmaya ve kesintisiz iletişim içerisinde olmaya çabalıyoruz. Neden? Siyasi hiçbir çıkarımız yok ki. Ama ekonomik çıkarımız var. Sayın Başbakan’ımızın da defalarca belirttiği gibi “artık siyaset ekonomiyi değil, ekonomi siyaseti belirliyor.” O yüzden kesintisiz iletişim her anlamda şart ve hükümet bu siyaseti hatasız olarak işletiyor.
     <br/>
     <br/>
     -“Lübnan’ı kendi haline bırakırsanız, sorun gelir sizin sınırınıza dayanır” diyorsunuz. Kuzey Irak’ta Türkiye’ye karşı istenmeyen durumların olmaması için mi yapılıyor her şey?
     <br/>
     <br/>
     Bu, olayın sadece bir boyutu. Tabii ki Lübnan’a müdahale etmediğimiz takdirde Kuzey Irak’ta birtakım istenmeyen olaylar cereyan edebilir; ancak sadece Kuzey Irak’a endeksli bir dış politika izlemiyoruz ve Lübnan’a asker göndermeye de sadece bu perspektiften bakmıyoruz. Artık yeni düzende her olay kelebek etkisinde bulunma potansiyeline sahip. Bu olayda da aynı bilinçle hareket ettik ve sadece Kuzey Irak’la sınırlı bir düşüncemiz olmadı. PKK ile her zamanki gücümüz ve kararlılığımızla içeride ve dışarıda mücadelemiz azimle devam ediyor. Mücadele, Türkiye içindeki teröristler yanında Türkiye sınırı dışında yuvalanan teröristi de kapsıyor.
     <br/>
     <br/>
     Hiçbir terörist hiçbir yerde ordumuzun pençesinden uzakta ve dokunulmaz değil. Hiçbir terörist, hiçbir mağarada rahat uyuyamaz. PKK terörüyle mücadele, hiçbir zaman, hiçbir şekilde, hiçbir yerde zaafa uğramaz, uğratılamaz. Terör örgütüyle mücadele başka konularla sulandırılamaz. Buna teşebbüs edenler varsa karşılarında bizi bulurlar. Şu asla unutulmamalı. PKK ile mücadele süregelen bir devlet politikasıdır. Partimiz de hükümet de bütün kararlılığıyla bu politikanın arkasındadır.
     <br/>
     <br/>
     -İsrail’in Lübnan’a yönelik saldırılarından sonra bölgedeki radikallerin sayısının arttığına dikkat çektiniz? Bu nasıl önlenecek?
     <br/>
     <br/>
     Türkiye’nin katılımıyla tabii ki. Bölgedeki radikalleşmenin sebebi medeniyetler arasındaki kutuplaşma. Bunun önlenmesi de ancak ülkemiz gibi Müslüman ve laik yapısıyla hem Hıristiyan ve Yahudi hem de İslam ülkeleriyle diyalog kurabilen bir aktörün bölgede aktif rol oynamasıyla mümkün.
     <br/>
     <br/>
     <br/>
     KİMSE CHP İLE GÖRÜŞMEK İSTEMİYOR
     <br/>
     <br/>
     -“Statükocu sosyal demokratlar” sözünüze tepki geldi mi? Bununla kimi kast ettiniz?
     <br/>
     <br/>
     Bununla tabii ki ana muhalefet partisi CHP’yi kastettim. Ayrıca bu sadece benim düşüncem de değil. Avrupa Parlamentosu Sosyal Demokratlarına sorduğunuzda da CHP’yi statükocu bulduklarını söyleyeceklerdir. Hatta AK Parti’nin yaptığı reformları takdir edeceklerdir. Ücretsiz kitap ve yakacak dağıtma, sosyal yardım fonu, eczaneleri SSK’lılara açma vb. Sosyal Demokrat yapısıyla CHP’den bekledikleri şeyleri kendini Muhafazakâr Demokrat olarak tanımlayan AK Parti’nin yapmasını “şaşırtıcı; ama sevindirici” bulduklarını dile getireceklerdir. Zaten artık dünyadaki sosyal demokratların Türkiye’de muhatap bulamadığı herkesin malumu. KKTC’nin sosyal demokrat Cumhurbaşkanı Talat’ın ve Başbakanı Soyer’in CHP ile ilişkileri ortada. Baykal ile çok fazla görüşmeyi tercih etmiyorlar. Ayrıca yurtdışından gelen -İran Dışişleri Bakanı hariç- neredeyse kimse onlarla görüşmek bile istemiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25311), [web.archive.org (arşiv bağlantısı)](http://web.archive.org/web/20061025180447/http://www.aksiyon.com.tr:80/detay.php?id=25311)
