# 1969'daki darbe senaryosunun gerçek hikâyesi

*Fatih Uğur 2008.03.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dönemin en önemli tanıklarından TBMM Başkanı Ferruh Bozbeyli’nin anlattıkları, “Arabayı devrilmekten kurtardım” diyen Demirel’in hiç de masum olmadığını, ilginç siyasi manevralar yaparak Meclis’i sıkıntıya soktuğunu ortaya koyuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080509012037im_/http://www.aksiyon.com.tr/resim/691/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080509012037/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080509012037/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080509012037oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080509012037oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Tarih 14 Mayıs 1969. Demokrasi tarihine ‘Beyaz Devrim’ olarak geçen 14 Mayıs 1950 seçimlerinden tam 19 yıl sonra Türkiye Büyük Millet Meclisi’nde 1961 Anayasası’nın bir maddesinin değiştirilmesiyle ilgili müzakereler cereyan ediyordu. Bu değişiklikle, Yassıada’da mahkum edilen eski Demokrat Parti (DP) mensuplarının siyasi hakları iade ediliyordu. O gün birinci görüşmeler bitti ve değişiklik ittifakla kabul edildi. Aynı gün akşam üstü, İsmet Paşa’nın (İsmet İnönü) Pembe Köşk’üne bir ziyaretçi gelmişti: Celal Bayar. Birkaç gün önce “Kuyudan adam çıkaracağız” diyen İsmet Paşa’nın uzattığı eli, Celal Bayar tutmuştu. Tam 19 yıl sonra.
   <br>
    <br>
     Türk demokrasi tarihine kapkara bir leke olarak geçen 27 Mayıs İhtilali’nin toplumda bıraktığı tortular yine millet eliyle Meclis’te temizlenmeye çalışılıyordu.
     <br>
      <br/>
      DEMİREL, PARLAMENTO’YU KURTARDIM DEDİ AMA
      <br/>
      <br/>
      27 Mayıs sendromu devam etse de kimse askerin yeni bir darbe yapacağı beklentisinde değildi. Ancak geçtiğimiz günlerde açıklanan ABD Dışişleri Bakanlığı’nın Türkiye ile ilgili 1969-72 dönemini kapsayan CIA belgeleri Mayıs 1969’da ülkenin tam da bir darbenin eşiğinden döndüğünü ortaya koydu. Türkiye 1971 muhtırasından önce bugüne kadar bilinmeyen bir darbe tehlikesi atlatmıştı. Belgelere göre ordu, eski Cumhurbaşkanı Celal Bayar ve DP’lilerin siyasi haklarının iadesini öngören anayasa değişikliğinin Senato’da kabulü hâlinde yönetime el koymayı planlamıştı.
      <br/>
      <br/>
      40 yıl sonra ortaya çıkan bu gerçek ile ilgili dönemin şahitlerinden konuşan tek isim Süleyman Demirel oldu. AP’nin genç lideri Demirel başbakandı o dönem. Demirel, olayı özetle şöyle anlattı: “AP ve CHP’nin oylarıyla yüzde 90 destekle kanun Meclis’ten geçti. Sonra Senato’ya geldi. Yalnız bu durum kamuoyunda bir rahatsızlık yarattı. TSK’da da rahatsızlık var. Ordu rahatsız deniliyor. ABD belgelerinde yazıldığı gibi bana doğrudan bir rahatsızlık söylenmedi. Genelkurmay Başkanı veya komutanlar bana bir şey söylemediler. Müdahale ederiz falan gibi bir şey söylenmedi. Ben sadece bu havayı alıyorum. Cumhurbaşkanı Cevdet Sunay, beni çağırdı. Dedi ki, ‘Tabii, sizin bileceğiniz iş, takdir sizin ama durum ciddi. Rahatsızlık büyük.’ Ben anladım ki, biz kanunu Senato’dan geçirirsek, bunlar (askerler) arabayı devirecekler. Kanunu geçiririz; ama araba devrilecek. Demokrasi gidecek, parlamento kapanacak. Kanunu çıkarmadık ama, arabayı devirmelerine de engel olduk. Parlamentoyu kurtardık.”
      <br/>
      <br/>
      Acaba yaşananlar gerçekten CIA Raporu’nda yer alanlar ve Demirel’in anlattıklarından mı ibaretti? Ve olay gerçekte nasıl yaşanmıştı? Aksiyon dönemin darbe ve af tartışmalarının tam göbeğinde yer alan TBMM eski Başkanı Ferruh Bozbeyli ile iddiaları ve yaşananları konuştu. Bozbeyli’nin verdiği bilgiler CIA raporlarının darbe iddialarını doğrular nitelikte; ancak Demirel’in anlattıklarının çok ötesinde ve farklı gelişmelerin de yaşandığını ortaya koyuyor.
      <br/>
      <br/>
      Önce şunu belirtmek gerekiyor ki, Ferruh Bozbeyli Türk siyasi tarihinin canlı tanıklarından, hafızalarından, demokrasinin mimarlarından biri. Nezaketi gereği ifade etmese de ağzından çıkan her cümle; o gün yaşanan sıkıntıda Demirel başta olmak üzere AP’li politikacılar ile asker ve Cumhurbaşkanı Cevdet Sunay’ın siyaseten nerede durduğunu da tüm çıplaklığıyla ortaya koyuyor.
      <br/>
      <br/>
      Bozbeyli’nin Aksiyon ile paylaştığı, bir kısmı Alaca Siyaset isimli kitabında yer alan bilgilere göre bu tarihî günler şöyle yaşanmıştı: 14 Mayıs 1969 günü, Millet Meclisi’nde ‘eski Demokratlar’ ile ilgili anayasa değişikliğinin birinci görüşmesi yapılıyordu. Ve İsmet Paşa, af getirilmesi düşünülen Demokratlarla ilgili olarak Meclis kürsüsünden şunları söylüyordu: “Bir talihsizlikleri vardır. (…) Serinkanlılıkla memleketi huzura kavuşturmak, eski yaraları sarmak, düşmanlığı kaldırmak için bu bir adımdır. Bunu yapmak da memlekete fayda getirecektir.”
      <br/>
      <br/>
      DEMİREL:  ANAYASA DEĞİŞİYOR DERSİN OLUR BİTER
      <br/>
      <br/>
      Bu konuşmalar yapılmadan önce 14 Mayıs sabahı Süleyman Demirel, saat 11.00 sularında Meclis başkanlığı odasındaydı. Aynı gün Bayar’ın İnönü’yü ziyaret edeceği biliniyordu. Ve Demirel o dakikalarda Bozbeyli’ye şöyle diyordu: “Senin işin kolaylaştı. Hani gazinolarda önce bir adam sahneye çıkıyor ve ‘Şimdi falan şarkıcı (assolist) sahneye geliyor! Alkışlarınızla!’ diyor ya, sen de ‘Şimdi Anayasa değişikliği geliyor alkışlarımızla!’ dersin olur biter.”
      <br/>
      <br/>
      Gerçekten birinci gün rahat bir müzakere olmuştu. AP ve CHP’nin ortak hareketi işleri kolaylaştırmıştı. Herkes ikinci günü bekliyordu. Ancak Meclis’in rahat olduğu o saatlerde başka bir yerde rahatsızlık vardı. Gerisini Bozbeyli anlatıyor: “Henüz oylamaya geçmemiştik. Saat 17.00 civarındaydı. Meclis Basın Bürosu memurlarından Tekin Günaşar, arka kapıdan başkanlık kürsüsüne geldi. Bana; ‘Sayın Başkanım, biraz önce Faruk Gürler (Kara Kuvvetleri Komutanı) telefon etti, İsmet Paşa’nın konuşmasının özetini tekrarlamamı söyledi. Ben de özetle söyledim.’ dedi. Ben de durumu bir tezkere (not) yazarak sırasında oturan Başbakan Demirel’e gönderdim. Notu aldı cebine koydu bir şey demedi.”
      <br/>
      <br/>
      TBMM’nin gözü önünde cereyan bu hadise şöyle devam eder. Aradan on dakika geçmeden TBMM özel kalem müdürü Hamdi Turan gelir bu sefer Bozbeyli’nin yanına: “Cumhurbaşkanlığından telefon ettiler. Yarın saat 10.00’da Cumhurbaşkanı (Cevdet Sunay) sizi Çankaya’da bekliyormuş. Önemlidir, başka randevusu varsa iptal etsin dediler.” Bozbeyli bunu da bir tezkereyle Demirel’e ulaştırır. İlk tur oylaması yapılır. Anayasa değişikliği maddesinin birinci tur oylaması ittifakla Meclis’te kabul edilir. Ertesi gün 15.00’de toplanmak üzere Meclis’i talik eden Bozbeyli doğru odasına gider. Demirel oradadır ve Meclis’in genç başkanına aynen şunları söyler: “Sen cumhurbaşkanıyla görüş de bakalım ne söylüyor? Sonra seninle görüşürüz.” Akşamın alaca karanlığında Bayar ile İnönü de buluşmuştur.
      <br/>
      <br/>
      SUNAY: ASKER RAHATSIZ, NASIL ANLARSAN ANLA!
      <br/>
      <br/>
      TBMM Başkanı Bozbeyli, ‘Demokratları affedecek’ anayasa değişikliğinin ikinci gün görüşmelerinin yapılacağı 15 Mayıs sabahı saat 10.00’da doğru Çankaya’ya çıkar. Asker kökenli Cumhurbaşkanı sakindir, onu ayakta karşılar. Ancak Bozbeyli, Sunay’dan duyduklarıyla irkilip kalmıştır: “Dün akşam üstü kuvvet kumandanları ve bazı generaller bir toplantı yapmışlar. Memduh Tağmaç Paşa (Genelkurmay Başkanı), dün akşam 20.00’de benimle görüşmek istedi. Biraz malumat toplamak için görüşmeyi bugüne aldım. Sabahleyin saat 09.00’da buradaydı. İki dakika önce çıktı. Gazetecilerle muhatap olmamak için yan kapıdan çıkıp gitti. Asker bu işe fazla hassasiyet gösteriyor. Tehir edilirse iyi olur, diyor. Bu şartlar altında yeni bir yol bulunması gerekiyor.” Ve Sunay şu detayları da verir: “Dün öğleden sonra Ordu Yardımlaşma Kurumu (OYAK) genel kurul toplantısı yapılıyor diyerek bütün komutanlar toplanmışlar. Ve orada OYAK ile ilgili meseleyi konuşmamışlar. Anayasa değişikliğini ve eski demokratların siyasi haklarının iadesini konuşmuşlar; ittifakla askerin buna karşı olduğunu kararlaştırmışlar. Bunun hem başbakan hem cumhurbaşkanına ulaştırılmasını da karara bağlamışlar.”
      <br/>
      <br/>
      Bozbeyli şaşkınlığını kısmen üstünden atarak Cumhurbaşkanı Sunay’a “Paşam bunu söylemek için niçin beni seçtiniz? Meclis başkanı olarak benim yapabileceğim bir şey olmaz. Bana kalırsa bu kanun Meclis’ten çıkarılmalı, yarım kalmamalıdır. Bir mehil istenirse bu senatoya gönderilince ele alınır. Nasıl anlamalıyım bunu? Bunu başbakana mı nakledeyim, Meclis’te tedbir mi alınması icap eder?” der. Cumhurbaşkanı Sunay; “Nasıl anlarsan anla!” der ve ekler: “Başbakanın (Demirel) zaten haberi var. Memduh Tağmaç, Ahmet Topaloğlu (Milli Savunma Bakanı) vasıtasıyla dün akşam Başbakana duyurmuş. Peki, dedim çıktım. Ama ben sıkıntıya girdim. Başbakan biliyor; ama bana git diyor cumhurbaşkanından öğren bakalım. Kötü oldum tabii.”
      <br/>
      <br/>
      DARBE GÖRÜŞMELERİ OYAK TOPLANTISINDA YAPILMIŞ, AYNI GÜN SUNAY GİBİ DEMİREL DE BİLGİLENDİRİLMİŞ
      <br/>
      <br/>
      Bozbeyli, Başbakan Demirel’in bir gün öncesinden askerin anayasa değişikliğini istemediğini bildiği halde neden kendisine “Cumhurbaşkanlığı’na git bakalım” dediğine anlam veremeyerek sıkıntıya düşer. Bozbeyli, askerin ittifakla değişikliğe karşı çıkma kararını OYAK genel kurulunda aldığını da öğrenmiştir cumhurbaşkanından. OYAK toplantısı vesilesiyle bütün komutanlar bir araya gelmiş; bugün CIA raporlarına da konu olan ‘müdahale edelim’ kararı da bu toplantıda alınmıştır.
      <br/>
      <br/>
      Bozbeyli doğru Meclis’e gelir. Telefonla Demirel’i arar. Yarım saat sonra Demirel, TBMM Başkanlığı’na geldiğinde Bozbeyli, durumu detaylarla anlatır. Demirel’e ‘Haberi ilk benden mi alıyorsun? Cumhurbaşkanı senin Topaloğlu vasıtasıyla dün bizzat Genelkurmay Başkanı’nın notlarıyla bilgilendirildiğini söyledi. Memduh Tağmaç, Topaloğlu ile size haber yollamış.” der. Demirel ilk kez duyduğunda ısrar eder ve çok sinirlenir. Hatta Milli Savunma Bakanı Topaloğlu’nu orada arayarak ‘ağır sözlerle’ kalaylar. Demirel, sonra Adalet Partisi’nin kurmay heyeti olarak bilinen Ferruh Bozbeyli, Faruk Sükan, Saadettin Bilgiç ve Mehmet Turgut ile bir araya gelecektir. Durumu anlattıktan sonra Başbakan söze “Ne yapacağız beyler, söyleyin bakalım” diye başlar. Bilgiç ve Turgut, Bozbeyli’nin dediği gibi kanunun Meclis’ten geçmesi gerektiğini söyler. Faruk Sükan da aynı görüştedir; ancak bir uyarıda bulunur:”Bir bakalım nedir, bu iş ciddi mi bir tahkikini yapalım.”
      <br/>
      <br/>
      Bozbeyli ve Sükan, yapılacak bir şey varsa Senato’ya bırakılabileceğini dile getirir. Çünkü Meclis’in kabul ettiği bir yasa Cumhuriyet Senatosu’nda 10 günlük sürede görüşülebilmektedir. Bozbeyli, Demokratları affedecek anayasa değişikliğinin Meclis’te kesinlikle yarım kalmaması gerektiğinde ısrarcı olur. Bu süreyle birlikte, anayasa görüşmesinin ikinci turuna geçilmeden kullanılabilecek 5 günlük süre olduğunu da hatırlatır. Ya önergeyle bu kısaltılacak, ya da askerin niyeti anlaşılsın diye bu süre kullanılabilecektir. Ve Demirel’e, askerin gerçekten niyetinin ne olduğu konusunda tahkikat yapması istenir. Demirel, AP’nin kurmay heyetinin kararını kabul eder ve “Ben bu işi bir tahkik edeyim. Epey vaktimiz var, ben bilgi edinir gelirim.” diyerek ayrılır. Gözler artık Demirel’de ve getireceği bilgilerdedir. ‘
      <br/>
      <br/>
      ASKERİ TAHKİK EDEYİM’ DİYEN DEMİREL NEREYE KAYBOLDU?
      <br/>
      <br/>
      Herkes Başbakan’dan gelecek cevabı beklemekte; askerin müdahale konusunda hazırlığı olup olmadığı, anayasa değişikliğine neden karşı çıktığıyla ilgili detayları merak etmektedir. Ne var ki, TBMM’nin açılacağı 14.00’e kadar Demirel’den haber alınamaz. Bozbeyli, o gün yaşadıklarını anlatırken, Demirel’i evinden, başbakanlıktan, partiden defalarca aradığını; ancak ulaşamadığını söylüyor.
      <br/>
      <br/>
      Askerin rahatsızlığı vardır, ancak belirsizlik sürmektedir. Meclis af ile ilgili Anayasa değişikliğini görüşmek üzere açılır. Bozbeyli o saate kadar tek bir haber alamadığı Başbakan Demirel’i Meclis’te bakanlar kurulu sıralarındaki yerinde görünce şaşkınlığı bir kez daha artar. Herkes özellikle de TBMM başkanı olarak Bozbeyli, Başbakan Demirel’den gelecek cevabı beklemektedir. Ancak Demirel tek bir kelime dahi etmeden gelip Meclis’teki yerini almıştır. Bozbeyli arka arkaya iki tezkere (not) yazar ve Başbakan Demirel’den son durumun ne olduğunu, yasa değişikliği görüşmesi için hang i taktiğe başvuracaklarını, oylama yapılıp yapılmayacağını, kısaltma tezkeresi verilip verilmeyeceğini sorar. Gerisini kendisi şöyle anlatıyor: “İki tezkere gönderdim, ikisini de aldı cebine koydu Demirel. Bu arada Anayasa Komisyonu Başkanı İsmail Hakkı Yıldırım da sürekli bana tezkere yazıyor. İçtüzüğe göre, Meclis ayrıca karar vermedikçe iki müzakereye tabi kanunlarda, ikinci müzakere, birincisinin üzerinden beş gün geçmedikçe yapılamazdı. Beş günlük sürenin kaldırılması için teklif yapma hakkı da sadece hükümete ve komisyon başkanına verilmişti. Komisyon Başkanı Yıldırım önergeyi vermeye hazırdı. Birkaç kez tezkereyle durumu bana bildirdi. Ben de ‘Başbakana sor, grup başkanvekillerine sor’ diye cevap verdim. Yıldırım’ın bana gönderdiği tezkerede ‘Grup başkanvekilleri tereddüt içinde, Başbakanın ağzını bıçak açmıyor’ diye yazılıydı. Ancak hiçbir cevap alamadım.”
      <br/>
      <br/>
      BOZBEYLİ İNİSİYATİF ALMASA ANAYASA DEĞİŞİKLİĞİ MECLİS’TEN DE GEÇMEYECEKMİŞ
      <br/>
      <br/>
      Bu arada Meclis hıncahınç dolu olmasına rağmen vakit kazanmak için Bozbeyli, milletvekili yoklaması yaptırır. O gün TBMM tutanaklarına da geçen bu gereksiz yoklama, sadece zaman kazanma taktiğidir. Ancak aradan geçen saatlere rağmen Demirel tek kelime etmeyecektir.
      <br/>
      <br/>
      Bozbeyli, o sıkıntılı dakikaları düşündüğünde bugün şu cümleleri söylüyor: “O an düşündüm. İçimden, herkes bu olayı birbirine yıkmaya çalışıyor, diye geçirdim. Meclis toplanmış, milletvekilleri anayasa değişikliği görüşülecek diye bekliyor. Meclis beklemezdi. O anda karar verdim. Ne olursa olsun, oylamaya geçecektim. İkinci görüşme yapılacaktı. Yapılmazsa işler karışacak, herkes birbirini suçlayacaktı. Müzakereye başladık ve değişiklik ikinci kez kabul edildi.”
      <br/>
      <br/>
      Demokrasinin kantarı ile askerin müdahale tehdidi arasında gidip gelinen o günlerin kritik kararını Bozbeyli alır. Anayasa değişikliği Meclis’te karara bağlanarak, senatoya sevk edilir. Üstelik, tüm sözlerine rağmen Başbakan Demirel’den tek bir kelimenin bile duyulmadığı, tezkerelerin uçuştuğu o tarihî oturumla. Kan ter içinde geçen bu dakikalardan sonra Bozbeyli, Meclis başkanlığı koltuğundan başkanlık makamına geçtiğinde Başbakan Demirel ve bir kısım bakan ve milletvekillerinin rahatlığını görünce iyice şaşıracaktır:
      <br/>
      <br/>
      “Yalnız ben normalden daha öfkeliydim herhalde. Beni kaale almadılar. Evvela genel kurula çıkmadan bilgi gelecekti, gelmedi. İki kez tezkere gönderdim; başbakan cebine koydu, cevap vermedi. Sanki herkes işin sorumluluğundan kaçıyor hissi aldım. Odaya girdiğimde de ‘E, Süleyman bey ne olacak böyle? Böyle bir günde bana yardım etmeyeceksiniz de ne zaman yardım edeceksiniz? Not gönderiyorum cebine koyuyorsun’, dedim sert bir şekilde. O da gayet rahat böyle. Yav kızma başkan, gel hele bir otur kahvemizi içelim diye cevap verdi.” O toplantıda Demirel, anayasa değişikliğinin senatoda 10 gün değil, 3 aylık süresi varmış diyerek yeni bir tartışma daha başlatır. Tartışılan şey Anayasa’nın “Cumhuriyet Senatosu, kendisine gönderilen bir metni Meclis komisyon ve genel kurullarındaki görüşme süresini aşmayan sürede karara bağlar. Bu süre 3 aydan çok, 10 günden kısa olamaz” hükmüdür.
      <br/>
      <br/>
      VE MECLİS’E GELEN SÜRPRİZ ÖNERGE...
      <br/>
      <br/>
      Bozbeyli, “Yarın Cumhuriyet Senatosu’na gönderiyorum. 10 günü aşarsa ben Cumhurbaşkanına gönderirim yayımlanmak üzere”, der ve ertesi gün 16 Mayıs’ta da dediğini yapar, kanunu senatoya gönderir. Turan Feyzioğlu dahil birkaç AP’li hukukçu ve milletvekili de Bozbeyli’yi iknaya gelir, çünkü. Ancak konu senatoda ele alınmadan bu kez TBMM’ye yeni ve sürpriz bir başvuru yapılacaktır. Her zaman haziran sonu, temmuz başında tatile giren Meclis’in 28 Mayıs 1969’da tatil edilmesi önergesi gelecektir. Önerge kabul edilir, Meclis tatil olunca, Cumhuriyet Senatosu da tatile girer ve Demokrat Partilileri af için Meclis’te CHP ve AP’nin uzlaşmasıyla onaylanan değişiklik Ekim’de yapılacak seçimden sonraya kalır. Meclis’i tatil etmedeki niyet, anayasa değişikliğinin senatoda da ele alınma süresini işlemez hâle getirmek, konuyu soğutmaktır. Çünkü, Anayasa’da bu sürelerin tatilde işlemeyeceği yazmaktadır.
      <br/>
      <br/>
      Ferruh Bozbeyli, “28 Mayıs’a kadar tehdit, baskı oldu mu askerî cenahtan?” şeklindeki soruları, “Bana hiçbir şey intikal etmedi” diye cevaplıyor. Ancak milletvekilleri arasında, eski Demokratlar gelirse, biz seçimi kazanamayız kaygısı taşıyanlar olduğunu hatırlatıyor ve son noktayı koyuyor: “O gün de öyle düşünmüştüm, bugün de aynı kanaatteyim. Anayasa değişikliği senatoda da kabul edilirse diye Süleyman Bey askerlerin söylediklerini ciddiye almış diye düşündüm. Zaman kazanmak istedi ve ertelemeyi uygun buldu diye aklıma geldi. Süleyman Bey uygun kelam etmenin, doğru söylemekten daha önemli olduğunu çok iyi bilen ve bunu ustalıkla yapan bir siyasetçidir. Ve politikada da uygun kelam etmenin her zaman yeri oluyor maalesef.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29705), [web.archive.org (arşiv bağlantısı)](http://web.archive.org/web/20080509012037/http://www.aksiyon.com.tr:80/detay.php?id=29705)
