# 21. yüzyıl dindarlığı inşa ediliyor

*Fatih Uğur 2006.12.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Prof. Ali Bardakoğlu’na göre Diyanet, Cumhuriyet’in en önemli projelerinden. Türkiye’nin özgün din tecrübesinin dünyayı anlamayı kolaylaştırdığını söylüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061219163439im_/http://www.aksiyon.com.tr/resim/627/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Katolik dünyasının ruhani lideri Papa 16. Benedict’in ziyaretinden sonra Türkiye ve dünya kamuoyunda en çok konuşulan isimlerden biri oldu Prof. Dr. Ali Bardakoğlu. İslam dininin teorik bilgileri ile pratik uygulamalarını harmanlayan, katılımcı, demokrat ve liberal yaklaşımlarıyla öne çıkan Bardakoğlu, kimilerinin ‘memurların çalıştığı yer’ diye nitelendirdiği Diyanet İşleri Başkanlığı’nı (DİB) son yıllarda yaptığı açılım ve hizmet anlayışı ile saygın bir noktaya taşıyan ekibin başında. Papa ziyareti defterini çoktan kapatmış. Karşılıklı nezaket çerçevesinde din adamlarının görüşmesinde fayda mülâhaza ediyor.
   <br>
    <br>
     Ama, “Papa kıyama durdu,  Diyanet İşleri Başkanı istavroz çıkarsa ne olur?” türünden işgüzarlık yapanları sert bir dille uyarıyor: “Herkes kendi ibadetini kendince yapsın, buna saygı göstersin. Kimse imamın kilisede haç çıkarmasını, papazın camide secdeye kapanmasını beklemesin.” Bu davranışların imaj ve popülizm peşinde koşanlara hoş gelebileceğini, ancak ‘diyalogun gerçek yolu’ olmadığını hatırlatıyor. Medeniyetler buluşması ve insanlığın barışı adına din bilginlerinin devrede olmasını önemsiyor ve medeniyetler çatışması senaryolarına şiddetle karşı çıkıyor. Bu çatışmanın vakıa olarak değil, sürdürülen planların aracı olarak gündemde tutulduğunu söylerken bütün dinlerin bilginlerine önemli bir mesaj gönderiyor: “Biz çatışmacı ve gerilim üretici uluslararası politikaların aktörü ya da destekçisi olamayız.” Diyanetin halkı vaktinde ve doğru şekilde bilgilendirme görevini sürdürdüğünü, birikimlerini İslam dünyası ile paylaşmaya, Batı ile iyi ilişkiler kurmaya devam edeceğini kaydediyor. Papa ziyaretiyle tekamülü belirginleşen kurumdaki değişimi ve gelecek hedeflerini Diyanet İşleri Başkanı Bardakoğlu ile konuştuk.
     <br/>
     <br/>
     TÜRKİYE’NİN MİSYONUNU ANLATTIK
     <br/>
     <br/>
     -Papa ziyaretinde İslam dünyasının hissiyatına tercüman olacak bir konuşma yaptınız. Üstelik sizin tabirinizle kişi ve kurumları değil, fikir ve yanlışları hedef aldınız. Nasıl karar verdiniz bu konuşmaya?
     <br/>
     <br/>
     Diyanet, özellikle son birkaç yılda yabancı heyetlerin ve basının sürekli ilgi gösterip ziyaret ettiği ve daha yakından tanımak istediği bir kurum. Bu ilgi Türkiye’nin Avrupa Birliği’ne (AB) üyelik sürecinden ziyade, dünyanın gündeminde İslam’ın ele alınış tarzıyla ve İslam’ın hemen bütün sosyal, kültürel, siyasal ve uluslararası proje ve öngörüleri öyle veya böyle ilgilendiriyor olmasıyla yakından bağlantılı. Haliyle Türkiye’nin özgün din tecrübesi, olup biteni kavramada vazgeçilmez bir önem taşıyor. Başkanlığımız sadece bürokratik işleyiş ve kurumsal kimlik olarak değil din hakkında doğru bilgi, sağlıklı hizmet ve dünyadaki dinî gelişmeler konusunda da ciddi bir birikime sahip. Bizi ziyaret eden yabancı heyetlere bu birikimimizi aktarmaya, doğru bildiğimizi söylemeye çalışıyoruz. İslam’la ilgili yanlış kanaat ve önyargıları düzeltici açıklamalar yapmaya alışkın bir kurumuz. İşaret ettiğiniz konu da bunun bir parçası.
     <br/>
     <br/>
     -16. Benedict ve Vatikan heyetinin Başkanlık ziyaretiyle ilgili aldığınız tepkiler nasıl?
     <br/>
     <br/>
     Bu ziyaret, Diyanet açısından tarafların karşılıklı saygı içinde kendi düşüncelerini ifade ettiği, nezaket ve konukseverlik çerçevesinde gerçekleşti. Ayrıca Türkiye’nin sahip olduğu tarihî ve kültürel zenginliği, Türk insanının konukseverliğini dünya kamuoyuna gösterme imkânı sağladı. Tabii biz, son birkaç hafta içinde yabancı basının yoğun talep ve ilgisini, onlara gerek Türkiye’deki din, toplum ve devlet ilişkisi, gerekse başkanlığımız hakkında sağlıklı bilgiler vererek karşıladık. Yabancı basın mensuplarına Türkiye’nin özgünlüğünü, farklılıkları barış, özgürlük ve müsamaha içinde bir arada yaşatma geleneğini ve Diyanet’in Türkiye’deki anlamını ve misyonunu anlattık. Bütün bunlar gerek ülkemizde gerekse yurtdışında gayet olumlu karşılandı. Zaten Türkiye, günümüz İslam dünyasında özel bir ilgi odağı olduğu gibi Diyanet de İslam dünyasının dinî kurum ve ilim çevreleriyle sağlıklı bir iletişim içinde. Bu iletişim güçlenerek sürecek.
     <br/>
     <br/>
     -Ziyarette ve sonrasında diyalog konuşuldu. Siz farklı bir tarif yaptınız. Nedir diyalog? Diyalog kelimesi, herkesin farklı anlamlar yüklemesi, içini gönlünce doldurması ve siyasi tartışmaların odağına çekilmesi sebebiyle hayli eskidi ve maksadı iyi ifade edemez oldu. Diyalog kelimesi mutlaka kullanılacaksa, dinler arası diyalog değil, “farklı din mensupları arasında diyalog”, daha kuşatıcı bir anlatımla “farklı kültür mensupları arası diyalog” denmesi yerinde olur kanaatindeyim. Bu da, iki farklı din mensubunun birbirlerinin dinlerini onaylamaya ve yargılamaya gerek duymaksızın, kendi kimlik ve inançlarını koruyarak, yani kendileri kalarak birbiriyle konuşabilmesi demek. Ayrıca hiç kimse bu zemini kendi dinine taraftar bulmak veya kendi din mensuplarının önünü açmak için bir araç olarak da kullanmamalı. Dinî liderler bir araya geldiklerinde, inançlarını üstün gösterme gayretine girmeden ve dinlerin teolojisini tartışmak için vakit kaybetmeden insanlığın ortak sorunlarına çözüm arama yolunda çaba sarf etmeli.
     <br/>
     <br/>
     -Sağlıklı bir diyalogun yolları ne peki?
     <br/>
     <br/>
     Sağlıklı bir diyalog için, öteki din mensubunun inancını onaylamak, onun yaptığı ibadete katılmak gibi bir beklenti doğru değil. En anlamlısı, herkesin kendi inancını ve çizgisini koruyarak ibadetini kendince yapmasıdır. Sağlıklı diyalog için ötekinin ibadetinin benzerini yapmayı, mesela, bir imamın haç çıkarmasını, kilisede oturup Meryem Ana önünde dua etmesini, bir papazın camide secdeye kapanmasını arar ve beklersek bu doğru olmaz. Bunlar popüler kültür açısından dikkat çekse de sağlıklı diyalogun yolu olamaz. Çünkü dinler ve inançlar bizatihi ve tek başlarına hakikat iddiasına sahiptir ve her inanan, kendi dinini hakikatin ifadesi olarak gördüğü, kendi dininin gereklerine sadık kaldığı sürece doğru ve samimi dindarlık sergilemiş olur. Bu, Müslüman için böyle olduğu gibi Hıristiyan, Yahudi ve Budist için de böyledir.
     <br/>
     <br/>
     MÜSLÜMANI CAMİDE, HIRİSTİYANI KİLİSEDE, YAHUDİ’Yİ HAVRADA GÖRMEK İSTERİZ
     <br/>
     <br/>
     -Bir de Osmanlı örneği veriyorsunuz...
     <br/>
     <br/>
     Evet. Osmanlı’dan bu tarafa kültürümüzde din özgürlüğü ve dinler arası müsamaha “Müslüman’ı camide, Hıristiyan’ı kilisede, Yahudi’yi havrada görmek isteriz” denilerek sağlanmış. Herkes ibadetini kendince yapsın ve herkes buna saygılı olsun. Anlamlı olan bu. Zaten dinlerin inanç, ibadet ve kültür dünyası hakkında bilgi sahibi olan hiç kimse diyalogdan, “sosyal bir olgu olarak var olan çeşitli dinlerin her birinin hakikati ifade ettiği ve bunların Yüce Yaratan’a ulaşan farklı hak yollar olduğu ön kabulüyle farklı dinlerin buluşmasını, harmanlanmasını ve ortak bir inancın üretilmesini” kastedemez. Bu pratikte mümkün değildir. Dinlerin özüyle de taban tabana zıt bir yanılgıdır. Diyalog herkesin kendi kalarak dinine ve kimliğine sahip çıkması, ötekiyle saygı ve karşılıklı anlayış içinde konuşabilmesidir.
     <br/>
     <br/>
     -Diyanet’in gelecek projeleri var mı?
     <br/>
     <br/>
     Din, insanın varoluşsal ihtiyacı olduğu, akıl ve bilim dışı değil aksine onları bütünleyen ve insana hayata daha bütüncül ve derinlemesine bakmayı öğreten bir müessese olduğu için bugüne dek etki ve önemini hiç yitirmedi. Bundan sonra da öyle olacak. Hatta maddi refah arttıkça insanlar geleceğin kaygısını ve manevi alandaki ihtiyaçlarını daha yakından hissediyor. Bunun için de DİB hem yakın ve uzak çevremizde cereyan eden gelişim ve değişimi izlemek, yaşadığımız çağı doğru okumak hem de bu süreçte dinin doğru anlaşılması, topluma anlatılması, sağlıklı bir din hizmetinin sunulmasını sağlamak zorunda. Yani hayatın akışında ortaya çıkan beklenti ve şartları göz önüne alan, fakat dinin aslî kaynaklarından hiç kopmayan ve arada bağlantıyı kuran bir yaklaşım şart. Buna ister “21. yüzyılın dindarlığını inşa” deyin, ister “dinî bilginin yenilenmesi.”
     <br/>
     <br/>
     Başkanlık olarak, doğru dinî bilgiye dayanan, içinde bulunduğumuz ortamı, insanlığın ortak değer ve mutabakatlarını da göz önüne alan dinî aydınlatmayı ve hizmet sunumunu esas alıyoruz. dinin sahih bilgisi hem bağımsızlığın, istikrarın ve kuşatıcılığın, hem de uzun vadeli etki ve itibarın yolunu açar. Ancak bu çizgiyi tutturmak konuşulduğu kadar kolay değil. Diyanet olarak ahlâk eksenli dindarlığa ayrı önem veriyoruz.
     <br/>
     <br/>
     -Ahlâk eksenli dindarlık, niye önemli?
     <br/>
     <br/>
     Çünkü ahlâk dindarlığın kemalidir; o olmadı mı geriye şekilci ve yanıltıcı dindarlık kalır. Din görevlilerimizi bu istikamette eğitiyor, teşvik ediyoruz. Toplumda bunun egemen olmasını hedefliyoruz. Ayrıca istiyoruz ki artık insanımız kendi dinî bilgi ve çizgisini oluşturmada elini taşın altına koysun, sorumluluk üstlensin. Hep din görevlilerini dinleyerek değil, biraz da okuyarak ve tartışarak kendi dinî hakkında bilgi edinsin. İradesini devreye katsın. Dinî yayınlara ağırlık vermemizin sebebi bu.
     <br/>
     <br/>
     -Teşkilatın misyonunu ve vizyonunu tarif eder misiniz?
     <br/>
     <br/>
     Diyanet İşleri Başkanlığı, Cumhuriyet’in önemli projelerinden biridir. Dayandığı yasal zemine ve ilkelere göre faaliyetlerini yürütüyor. İslam dininin inanç, ibadet ve ahlâk esasları konusunda toplumu aydınlatmakta, ibadet yerlerini yönetmekte, dinin toplumsal birlik ve bütünlüğü sağlayıcı özelliğini, laikliği, din ve siyasetin birbirine müdahil olmaması ilkesini önemsiyor. Bunun için de topluma din hizmetini vatandaşlık esasına göre ve bir kamu hizmeti kuşatıcılığında sunuyoruz. Bunu yaparken mezhep ve meşrepleri, mistik oluşum ve kültürel farklılıkları değil İslam’ın 14 asırlık dinî tecrübesinin ve doğru dinî bilginin ortak paydasını esas alıyoruz. Bunun ötesindeki dinî inanış ve pratik farklılıklarını kişilerin özgürlük alanı ve tercihi olarak görüyor, o konuda insanları yargılayıcı ve derecelendirici bir tavırdan özenle kaçınıyoruz.
     <br/>
     <br/>
     -Teori ile pratiği, ilahiyat ile diyanet tecrübelerini buluşturan icraatlara imza atıyorsunuz? Bu politikaların ana hedefi ne?
     <br/>
     <br/>
     Ülkemizin en ücra köşesine dağılan ve fedakârca görev yapan yaklaşık 80 bin personelimiz var. Onların din konusunda toplumu aydınlatırken, dinin iki temel kaynağı olan Kur’an ve Sünnet’ten metodolojik yöntemle elde edilmiş, günümüz için yerinde ve anlamlı olan dinî bilgiyi esas almasını ve ona dayalı din hizmetini yürütmesini önemsiyoruz. Doğru dinî bilgiyi esas alırsak ancak o zaman dinin yanlış, farklı amaçlar için kullanımını, bid’at ve hurafeyi, dinî konularda cahilliği, istismarı, gerilik ve yozlaşmayı önleyebiliriz. Din görevlilerinin cemaatin arkasından değil önünden yürüyebilmesi için bilgisi, özgüveninin olması gerekiyor. Çok şükür ki, ülkemizde asırlardır sürüp gelen ciddi bir dinî ilim geleneği var. Bugün 23 ilahiyat fakültemiz ilmî geleneği temsil ediyor ve dinî bilgiyi ‘üniversal’ anlayış içinde ele alıp öğretimini yapıyor. İlahiyat fakültelerimizin de yaşadığımız çağın şart ve ihtiyaçlarını iyi okuması, önceki asırların ürettiği dinî bilgiyi yenileyerek kullanılabilir kılması, öğrencileri buna göre yetiştirmesi gerekiyor.
     <br/>
     <br/>
     -Türkiye kendini dış dünyaya anlatmakta eksik kalıyor. Diyanet bu eksiği tamamlamak için ne tür adımlar atıyor?
     <br/>
     <br/>
     Dünya medyasının ve kamuoyunun daha çok stratejik, sosyo-politik ilişkiler bağlamında İslam ve Türkiye hakkında yarattığı imaj, esasında Batı’da siyasal bir projenin parçası olan “İslam karşıtlığı” insanları etkiliyor haliyle. Birçok yabancı, ülkemiz ve insanımız hakkında doğru bilgiye sahip değil ve peşin yargıların etkisinde. Dışarıda kendimizi daha çok anlatmaya ihtiyacımız var.
     <br/>
     <br/>
     Yabancılar Türkiye’yi yakından tanıyınca, hayat tarzımızı, insanî ilişkilerimizi, hoşgörülü duruşumuzu, taşıdığımız özgüveni ve koruduğumuz zenginlikleri, İslam’a, Hz. Peygamber’e ve maneviyata bağlılığı, demokrasiyi, laikliği, modernliği ve geleneği ahenkli biçimde bir arada yaşattığımızı gördüklerinde yerleşik birçok kanaatini gözden geçirme ihtiyacı duyuyor. Bizim yurtdışı temaslarımız, gönderdiğimiz din görevlileri, oradan ülkemize getirip okuttuğumuz öğrenciler ülkemizin bu özelliklerinin tanınması açısından da etkili oluyor.
     <br/>
     <br/>
     TÜRKİYE TECRÜBESİNİN ÖNEMİ BÜYÜK
     <br/>
     <br/>
     -İslam ülkelerinin dinî idareleri arasında ortak kültür oluşturulması için neler yapıyorsunuz?
     <br/>
     <br/>
     İslam ülkelerinin dinî idareleri ile iyi bir iletişim içindeyiz. Daha da geliştirmek istiyoruz. Bu, ülke ve toplumlar arasında dinî bilgi ve tecrübe alışverişi, dinî bilginin yenilenmesi ve ortak paydanın güçlenmesi, daha da önemlisi insanlığın ortak değerlerini destekleme, sorunlarını çözme konusunda dinin katkısının devreye sokulması ve kamuoyu oluşturulması açısından gerekli. Biz İslam dünyasına model olmak gibi bir iddiaya sahip değilsek de Türkiye tecrübesinin gerek bu dünya gerekse Türk dünyası ve Batı açısından taşıdığı önemin farkındayız.
     <br/>
     <br/>
     -Diyanet’in yurtdışı hizmetlerinin ayakları neler?
     <br/>
     <br/>
     DİB’nın yurtdışı hizmetlerinde ve temaslarında Batı ülkeleri, Avrasya coğrafyası ve İslam dünyası farklı açılardan önem taşıyor. Bunların bir kısmında soydaşlarımız var ve onların taleplerine bağlı olarak hizmet götürmek zorundayız. Bir kısmıyla kopmaz tarihî bağlarımız var. Oralarda dinî ve kültürel mirasın korunması da dahil başkanlığımızın desteğine büyük ihtiyaç var. Bir kısmında sağlıklı bir dinî yapılanmanın oluşması, yanlış dinî etkiler ile çekişme ve yayılmacılığın önlenmesi ortak barış ve huzurun korunması adına gerekli. İslam dünyasının önce kendi içinde diyalogu, çok sesliliği, dinî bilgi ve tecrübe birikiminin paylaşımını sağlaması gerekiyor. DİB olarak imkânlarımız ölçüsünde bu alanlarda, eşitler arası işbirliği ve iletişim çizgisini koruyarak katkı sağlamaya, sahip olduğumuz manevi ve milli değerleri tanıtmaya çalışıyoruz.
     <br/>
     <br/>
     -Afrika’ya açılım yaptınız? Bunun nedenlerini açıklar mısınız?
     <br/>
     <br/>
     İslam dünyası sadece Ortadoğu’dan ibaret değil. Afrika’daki Müslümanlarla da bizim çok kadim ve unutulmaz tarihi hatıralarımız var. Kasım 2006 başında Afrika ülkelerinin Müslüman dinî lideriyle İstanbul’da buluştuk. Diyanetin ev sahipliği yaptığı ve Afrika’dan üst düzey dinî liderlerin katıldığı bu toplantıyla hem bu ülkelerdeki dinî yapılanma, dinî bilgi ve din eğitimi konusunda fikir teatisi sağlandı, hem de çoğu ilk defa ülkemize gelen bu misafirlerimiz ülkemizin ve insanımızın güzelliklerini yakından tanıma imkânı buldu. Temel hedef buydu. İşbirliğimiz de güçlenerek sürecek.
     <br/>
     <br/>
     -İslam coğrafyası hep savaşlarlaanılıyor. Demokratikleşme, kadın hakları, yoksulluk gibi konular neden ihmal ediliyor?
     <br/>
     <br/>
     Aslında bilhassa sömürge dönemlerinden sonra can derdi olan yerlerde bazı hayati konular dahi tali derecede kalabiliyor. Ona rağmen İslam dünyasında demokrasi, kadın hakları, adalet gibi konular halkın gündeminden hiç düşmüyor. Ancak savaşların gölgesinde kaldığı için bu çabalar bilinmiyor.
     <br/>
     <br/>
     <br/>
     BRÜKSEL’DE DİYANET BÜROSU OLACAK
     <br/>
     <br/>
     -AB sürecinde Diyanet’in yeri ne olacak?
     <br/>
     <br/>
     Öncelikle AB, din devlet ilişkileri bağlamında dinî kurumların statüsünü üye ülkelerin iç hukukuna bırakmıştır. AB Anayasası’nın 52. maddesi şöyledir: Birlik, üye devletlerde bulunan kurum veya toplulukların ulusal yasa çerçevesindeki statülerine saygı gösterir ve ihlal etmez. Bu çerçevede zaten AB üyesi ülkelerde din-devlet ilişkilerini düzenleyen dinî kurumların statüsü farklılık arz ediyor. Danimarka’da farklı, Yunanistan’da, Fransa’da, Almanya’da farklı. Örneğin Danimarka’da din bakanlığı var. Yunanistan’da din devlet iç içe. Almanya’da devlet kilise adına vergi toplar. Belçika kilise papazlarının maaşını öder. Her ülkenin kendine özgü dinî yapıları var. Diyanet de bu çeşitliliğin içinde sorun yaşamayacak. AB içinde yaklaşık 20 milyon Müslüman nüfus olduğunu da göz ardı etmemek lazım. Bunun 5 milyonu bizim vatandaşımız. Balkanlardan da AB üyesi ülkeler olduğunda Müslüman topluluklar birlik içine girmiş olacak. Ancak bu tecrübenin iki konuda nasıl yansıyacağını öngörmek mümkün değil. Birincisi AB içinde Müslümanlara bu tecrübenin nasıl yansıyacağı. Mesela bu topluluklar birlik sürecinde kendini hâlâ göçmen gibi mi görecekler bu merak konusu. İkincisi de üyelik sürecinin İslam dünyasına nasıl yansıyacağı konusunda öngörüler. Bunun için de erken. Diyanet’in fonksiyonu ancak bu öngörülerle birlikte belirlenebilir.
     <br/>
     <br/>
     -Teşkilatlanma açısından AB bünyesinde temsili nitelikte bir büro açılacak mı?
     <br/>
     <br/>
     Diyanet zaten Türkiye’deki bütün kurumlardan önce Avrupa’daki sivil toplum kuruluşlarıyla 30 yıldır işbirliği içinde. Bini aşkın arkadaşımız Avrupa’da görev yapıyor. Ancak bunlarla birlikte Brüksel’de Avrupa Dinî Kurumlar Birliği adında bir çatı kuruluşun oluşumunu ve buna bağlı olarak da ciddi bir araştırma merkezinin kurulmasını hedefliyoruz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26131), [web.archive.org (arşiv bağlantısı)](http://web.archive.org/web/20061219163439/http://www.aksiyon.com.tr:80/detay.php?id=26131)
