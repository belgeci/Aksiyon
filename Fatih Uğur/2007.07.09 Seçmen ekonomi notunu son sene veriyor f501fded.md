# Seçmen ekonomi notunu son sene veriyor

*Fatih Uğur 2007.07.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Prof. Dr. Ali Akarca, Türk seçmeninin 60 yıllık oy alışkanlıklarını masaya yatırdı. Buna göre seçmen ekonomi politikalarıyla ilgili notunu, ‘enflasyon ve büyümeye bakarak’ son bir senede veriyor, koalisyona sıcak bakmıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123082222im_/http://www.aksiyon.com.tr/resim/657/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Prof. Dr. Ali Akarca, ABD’nin Chicago eyaletindeki İllinois Üniversitesi Ekonomi Bölümü Öğretim Üyesi. Üniversitede makro ekonomi dersleri veren Prof. Akarca, Türkiye’nin çok partili sisteme geçtiği 1950’den bu yana yapılan genel ve yerel seçimler, ‘ekonomi politikaları’ ve seçmenin buna verdiği tepkileri kapsamlı şekilde analiz etti. Araştırmanın sonuçlarını Aksiyon ile paylaşan Akarca’nın ortaya koyduğu bilimsel verilere göre, Türk seçmeni hükümetlerin ve partilerin ekonomi performansını iki ana kriterle değerlendiriyor: büyüme ve enflasyon.
   <br>
    <br>
     GELİR ARTIŞININ CEBİNE YANSIMASINA BAKIYOR
     <br/>
     <br/>
     Büyüme deyince seçmenin aklına kendi gelirindeki artış geliyor. Yani seçmen, kişi başına düşen yurtiçi milli hasıladan ne aldığını önemsiyor ve gelir artışının cebine yansımasını bekliyor. Seçmenin ikinci kriteri enflasyon. Enflasyonun artması ya da azalmasıyla ilgili fatura da iktidar partisine kesiliyor. Bu davranış koalisyon iktidarlarında da değişmiyor. Enflasyonun müspet ya da menfi hesabını koalisyon ortakları içinde de ana iktidar partisi veriyor. Seçmen hem enflasyon hem de büyüme rakam ve beklentilerini seçimden önceki bir yılı dikkate alarak değerlendiriyor. Akarca’ya göre bu tercih dünya seçmenleriyle aynı düzlemde değerlendirilmeli. Çünkü gelişmiş ve gelişmekte olan ülkelerin seçmenleri de ekonomi performanslarını iktidarların son bir yıllık icraatlarına ve performanslarına göre değerlendiriyor. Türk seçmeni de dünyadaki bu eğilime uygun davranıyor, yakın dönemde kendi ekonomisindeki değişiklikleri dikkate alıyor. Akarca’ya göre 4-5 yıllık genel seçim sürecinde, seçmenin ekonomiye sadece son 1 yıla bakarak karar vermesi, adeta seçim ekonomilerini de dayatıyor. Üstelik Türk seçmeni, ekonomiyi merkeze alarak verdiği siyasi tepkileri, yani ekonomik oy kullanma tavrını ABD ve Avrupa gibi gelişmiş ülke demokrasilerinde olduğu gibi bilinçli bir tercih olarak ortaya koyuyor.
     <br/>
     <br/>
     1946’dan 2004 yerel seçimlerine kadar seçmenin tepkileri hep bu yönde olmuş. Tek parti iktidarının bitmesinden önceki iki seçim yani 24 Temmuz 1946, 14 Mayıs 1950 seçimleri hariç tutulursa seçmen büyüme hızının düşüklüğü ve yüksek enflasyona her seçimde tepki göstermiş. İktidardaki parti veya partileri oy vermeyerek bu yönden cezalandırmış. Enflasyon ve büyümede başarılı olanları ödüllendirmiş. Örneğin 16 Eylül 1951’de yüzde 52,7’lik oy oranı ile iktidara gelen Demokrat Parti’nin yüzde 9,2’lik büyüme oranı yüzde 4,3’lük enflasyon başarısı Mayıs 1954 seçimlerinde iktidar partisinin oy oranlarının yüzde 57,6’ya çıkmasını sağlamış. Üç yıllık iktidar döneminden sonra büyümeyi yüzde 3,6’lara çeken, enflasyonu ise yüzde 20’lere getiren DP bir sonraki seçimde yani 27 Ekim 1957’de oy oranı yüzde 47,9’a düşürülerek seçmen tarafından kısmen de olsa cezalandırılmış.
     <br/>
     <br/>
     Türk seçmeninin koalisyon hükümetlerinde büyüme ve enflasyona tepkisi daha da sert olmuş. 1975’te AP, MSP, MHP, CGP dörtlüsünden oluşan Milliyetçi Cephe Hükümeti ile 1979’daki CHP/CGP/DP koalisyon hükümetlerinin oyları bir önceki seçimlere oranla bir hayli düşmüş. Türkiye’nin yüzde 68 enflasyon ve eksi 2 (-2) büyümeyle yönetildiği yılların hesabını seçmen sandıkta acı şekilde sormuş. Koalisyon ortağı iktidar partilerinin oylarının toplamı yüzde 45’lerden yüzde 30’lara kadar düşmüş.
     <br/>
     <br/>
     SEÇMEN HÜKÜMETLERİ DİKKATLE İZLİYOR
     <br/>
     <br/>
     Türk seçmenin koalisyon hükümetlerine verdiği en büyük tepkilerden biri ANAP-DSP-DTP koalisyon hükümeti ile Haziran 1999’da iktidara gelen DSP-MHP-ANAP koalisyon hükümetine olmuş. Enflasyonun yüzde 106’ları geçtiği DYP-SHP, DYP-CHP hükümetleri de seçmenin ekonomik oy kullanma tavrında adeta tokat yemiş. Büyüme hızı yüzde 5,3’lere yükselmiş olmasına rağmen seçmen ana iktidar partisi DYP-CHP oylarını yüzde 39’lardan yüzde 29’lara kadar düşürmüş. DSP-MHP-ANAP koalisyonuna verilen tepki ise siyaset tarihinde eşine rastlanmayacak cinsten. Her üç partiye de 18 Nisan 1999 seçimlerinde toplam yüzde 53,4 oy veren Türk halkı, 3 Kasım 2002 seçimlerinde üç partinin toplam oylarını yüzde 14,7’lere kadar düşürmüş. Enflasyonun yüzde 80 ila 46 arasında seyrettiği o yıllarda büyüme hızı eksi 6’lara (-6) kadar gerilemiş. Seçmen 1999 seçimlerinde iktidar partisi yaptığı DSP’yi ise yüzde 95’lik oy kaybı ile yüzde 22,2’lerden 1,2’lere çekmiş.
     <br/>
     <br/>
     Ali Akarca’nın çalışması, askerî yönetim dönemleri hariç seçmenin milletvekili genel seçimleri ve mahalli seçimlerde iktidar ya da koalisyon hükümetlerini çok dikkatli şekilde izlediğini de ortaya koyuyor. Türkiye’deki seçim sonuçlarını ABD, Avrupa ve diğer gelişmiş ülkelerle de kıyaslayan Akarca, Türk seçmeninin ekonomi politikalarına en az o ülkelerdeki kadar duyarlı olduğunun altını çiziyor.
     <br/>
     <br/>
     ABD’de hangi partinin kazandığına göre ekonomi politikalarının değiştiğini anlatan Akarca, örneğin Cumhuriyetçilerin iktidarının ikinci yılında ABD ekonomisinin durgunluğa girdiğini hatırlatıyor. Cumhuriyetçilerin enflasyonla mücadele etme isteği, seçim programı ve ekonomi yönetimini etkilediği için Amerika seçimlerinde her Cumhuriyetçi iktidarında benzer bir büyüme tepkisi ve krizi yaşanmış. Seçimden sonra işsizlik artışı, kemer sıkma politikaları gibi argümanların sadece Türkiye’de değil, ABD’de de öne çıktığını vurguluyor: “Başarılı iktidarlar acı ilacı önceden veriyor, seçmen de zaten ekonomik oy kullanma hakkı ve tavrını son yıl yaşadığı iyileşme ya da kötüleşmeye göre veriyor.” Bu durum şaşırtıcı şekilde Türkiye için de aynı.
     <br/>
     <br/>
     ENFLASYONDAKİ ARTIŞ VE DÜŞÜŞ DE ETKİLİ
     <br/>
     <br/>
     Akarca’ya göre Türk seçmeninin iktidarların ekonomi performansını değerlendirirken önce kendi gelirine bakması da manidar. Öncelikli olarak kişi başına düşen yurtiçi hasıladan aldığı paya, yani reel gelirine bakan Türk seçmeni ikinci aşamada enflasyon artış ve düşüşlerini devreye alıyor. Bunu yaparken de partilerin iktidarda kaldığı süreye değil, son yıl icraatlarına bakıyor. Akarca bunun doğal sonucunun ‘seçim ekonomisi’ uygulamalarını getirdiğine dikkat çekiyor. Türk ekonomisinin 2002’den beri düzenli olarak büyüdüğü, enflasyonun ise yüzde 53’lerden 12’lere düştüğü hesaplandığında seçmenin 22 Temmuz’daki tepkisinin iktidar partisi lehine olacağını söylemek yanıltıcı değil. Akarca’ya göre büyüme başarısından dolayı AK Parti’nin yüzde 4 artı puan alması çok doğal olacak. Demokrasi, özgürlükler, cumhurbaşkanlığı, laiklik vb. tartışmaları dışarıda tutmaları halinde bu sonucun elde edildiğini anlatan Akarca, DSP-MHP-ANAP koalisyonuna 3 Kasım 2002 seçimlerinde verilen seçmen tepkisinin sadece ekonomiyle izah edilemeyeceğini de belirtiyor. Seçmen koalisyon hükümetlerinde ekonomi performansının düşüklüğünü istememekle birlikte istikrar, güven, kavga ortamına göre de kararını veriyor.
     <br/>
     <br/>
     Hatta bazen beklenmedik ve tarihte görülmedik şekilde sertleştirerek iktidar ve koalisyona acı faturayı kesebiliyor.
     <br/>
     <br/>
     Akarca’nın dikkat çektiği bir başka nokta ise merkez kavgası ile ilgili. 3 Kasım seçimlerinde kaybedilenin sadece iktidar olmadığının altını çizen Akarca, üç partinin tüm Türk seçmeninin yaklaşık yüzde 25’lik oyunu birden yitirdiği, bugünkü merkez kavgasının da bu yüzde 25’i geri alma mücadelesi olduğu tespitini yapıyor: “2002 seçimlerinde seçmenin yüzde 25’i iktidar partilerine oy vermedi. DSP yüzde 5-6 oy kaybedecekken, iktidarda olduğu için yüzde 95 oy  kaybetmiş. Bu sadece ekonomiyle izah edilemez. Üç partinin oy kaybının yüzde 18’lik dilimi DSP’den gitmiş. Esas faktör ekonomi değil. Bugünkü merkez çekişmesi yüzde 25’lik dilimin AK Parti’de kalıp kalmayacağı çekişmesi.” Akarca o günün koalisyon ortaklarının kaybettiği oyların sadece AK Parti’ye gitmediğini de belirtiyor. CHP ve Genç Parti’nin de bu oylardan pay aldığını, onların kaybedeceği ya da koruyacakları oyların da önümüzdeki seçimde belirleneceğini olacağını hatırlatıyor.
     <br/>
     <br/>
     SEÇMEN STRATEJİK OY KULLANMAYI SEVİYOR
     <br/>
     <br/>
     Araştırmaya göre Türk seçmeni stratejik oy kullanmayı da seviyor. İktidar partisine oy verenlerin yüzde 18’i bir sonraki seçimlerde (genel ya da mahalli) iktidar partisi yerine rakip ya da yakın partiye oy vermeyi seçiyor. Akarca’ya göre bunun anlamı Türk seçmenin gücü dağıtma isteği. Ancak bir başka nokta daha var. İhtilal dönemleri sonrasında Türk seçmeni iktidara getirdiği partilere (ekseriyetle sağ partiler) oldukça cömert davranmış. Demokrat Parti’nin yüzde 52-57, ANAP’ın yüzde 45’lerle güçlü iktidar haline gelmesi seçmenin tepkisinin ekonomi kadar demokrasi, insan hakları, özgürlükler ile de ilişkili olduğunu gösteriyor. Türk seçmeninin istisnayı bozduğu tek durum ise AK Parti’nin 3 Kasım seçimlerinde aldığı yüzde 34,3’lük oyu 28 Mart 2004 Mahalli Seçimleri’nde yüzde 41,7’lere çekmesi. 22 Temmuz’da Türk seçmeninin vereceği oyların, gerek ekonomi politikaları gerekse genel politikalar ve cumhurbaşkanlığı seçimleri açısından hangi sonucu doğuracağı ve demokrasi tarihine nasıl geçeceğini ise çok yakında göreceğiz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27856), [web.archive.org (arşiv bağlantısı)](http://web.archive.org/web/20071123082222/http://www.aksiyon.com.tr:80/detay.php?id=27856)
