# Başörtüsü mutabakatı, normalleşmenin ürünü

*Fatih Uğur 2008.02.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AK Parti Genel Başkan Yardımcısı Edibe Sözen’e göre başörtüsünü çözüme götüren süreç, normalleşme siyasetinin ürünü. AK Parti ve MHP uzlaşmasıyla demokrasinin toplumsal alanı bir adım daha genişleyecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080607184716im_/http://www.aksiyon.com.tr/resim/687/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080607184716/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080607184716/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080607184716oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080607184716oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   AK Parti Genel Başkan Yardımcısı Edibe Sözen, 22 Temmuz seçimlerinden hemen sonra bir mülakatında, Cumhurbaşkanlığı ve Türk Silahlı Kuvvetleri gibi kurumların siyasetle iletişiminin yeniden kurulması gerektiğini söylemişti. İdeolojik ve kurumsal güç alanlarının iletişim sürecinde değişeceğine inanan Sözen, çözüme giden başörtüsü sürecini normalleşme siyasetinin ürünü olarak görüyor. Türkiye’nin küresel ‘İslamofobi’den beslenen iç korkularını yenmesi gerektiğinin altını çiziyor. Tanıtım ve Medyadan Sorumlu Genel Başkan Yardımcısı Edibe Sözen, iktidar partisinin iletişim dilini kuran isimlerden. Türkiye’nin mayınlı ve görünmeyen sorunlu alanlarındaki açılımları (Alevi iftarı, Güneydoğu politikası, başörtüsü gibi) “demokrasinin toplumsal alanını genişletmek” olarak tarif ediyor. Cumhuriyet ve demokrasiyle büyüyen bireysel normalleşmenin, son dönemde kurumsal normalleşmeye dönüşmesine vurgu yapıyor. İktidar partisinin kurmak istediği iletişim dilini ve dünya siyasetine bakan yönlerinin yanı sıra başörtüsü meselesini Edibe Sözen ile görüştük.
   <br>
    <br>
     -Anayasa, Alevilik, Kürt meselesi, başörtüsü… Partiniz Türkiye’nin mayınlı alanlarında yeni açılımlar yapıyor. Nedir bunun sebebi?
     <br>
      <br/>
      Biz milletiyle sözleşme yapmış bir partiyiz. Diğer siyasi partilerden farkımız bu. Geçmişlerine ve siyasi pratiklerine bakıldığında, siyasi partiler daha çok kendi söylemleri içinde hareket etmiş, ve hatta bir kısmı kendilerini sadece ideolojik bir aygıt olarak, daha doğrusu devletin ideolojik birer aygıtı olarak konumlandırmıştır. AK Parti ise özgürlüklerden ve sivil hakların genişlemesinden yana bir parti. Sivil toplum kuruluşları ve daha da önemlisi halkla görüş alışverişini sürdüren, toplumsal projeleri hayata geçiren bir parti. Partimiz bu açılım alanlarıyla şu ana kadar görünmeyen (sorunlu) alanlara da bir şekilde iletişim yoluyla ulaşıyor. Alevilik iftar yemekleri, Güneydoğu illerindeki halkla görüşmelerde olduğu gibi, farklı konulara farklı açılımlar getiriyor. Demokrasi AK Parti ile toplumsallaşıyor. Demokrasinin toplumsal alanı genişliyor.
      <br/>
      <br/>
      -Peki bu siyaset, devlet yönetimi ve millet arasında yeni bir iletişim dili kurmak mı?
      <br/>
      <br/>
      Elbette. Devlet, hükümet, toplum; bütün bunları yerli yerinde kullanmak lazım. Ama yıllardır, hükümetle devlet aynılaşmış şekilde kullanıldı. AK Parti hükümet olarak kendini devletle değil, toplumla aynılaştırmaya çalıştı. Devlet, demokratik, laik, sosyal, bir hukuk devleti olmak zorunda. Bence AK Parti, demokrasi taleplerinin merkezinde ve demokrasinin kendi hiyerarşisi içinde davranabilme özelliğine sahip.
      <br/>
      <br/>
      -Normalleşme mi bunun bir başka tarifi?
      <br/>
      <br/>
      Doğru. Türkiye normalleşiyor. Özellikle 1997 ve 2001’de yaşadığımız ekonomik ve siyasi kriz tecrübeleriyle normalleşme arzusunu her bakımdan çok daha fazla güçlendirilebilmiş bir ülke. Ekonomide, sosyal hayatta, kültürün liberalleşmesinde de normalleşme söz konusu. Ve normalleşmeyi; toplumdaki bireylerin kendi özgürlük alanlarını genişletmeleri, kendi arzu ve inançlarına göre istedikleri gibi yaşayabilmeleri olarak anlamlandırıyorum.
      <br/>
      <br/>
      TÜRKİYE ÖZGÜRLÜKLERİN SIĞINAĞI OLARAK GÖRÜLÜYOR
      <br/>
      <br/>
      -Türkiye bu anlamda ilk normalleşmeyi ne zaman yaşadı?
      <br/>
      <br/>
      İlk normalleşme süreci 1900’lerin başında başladı. Cumhuriyetin kurulmasından önce bu topraklarda yeni bir millet ortaya çıktı. Ve bu yeni millet bir sözleşme alanı da kurdu. Prof. Kemal Karpat’ın bir makalesinde ifade ettiği gibi bu milletin yüzde 40’ını Kafkaslardan, Balkanlardan ve diğer yerlerden kendi değerlerini bu coğrafyada yaşamak için gelenler oluşturdu. Yani onların Anadolu’ya gelişi ‘normalleşme’ arzusuna dayalıydı.
      <br/>
      <br/>
      -Ve Cumhuriyet sözleşmesi yaptılar…
      <br/>
      <br/>
      Tabii. Yeni bir toplum sözleşmesi. Yani yeni toplum, yeni bir sözleşme alanı, 1900’ler Türkiye’sinin hâkim tablosuydu. Cumhuriyet, bu sözleşmeyi ya da dayanışmayı hukuki bir sürece bağladı. Somutlaştırdı. Anadolu coğrafyası ‘normalleşmenin’ merkezini teşkil etti. Mesela, yurtdışında diaspora Türkleriyle karşılaştığımda, “Bir gün Türkiye’ye geleceğim” ifadesine çok sık şahit oldum. Bu çok önemli bir şey. Çatışmalardan kaçan/kurtulan bu insanların zihinlerinde kökleri daha eskilere dayanmak üzere, yakın tarih 1900’lü yıllara kadar uzanan ve Türkiye’ye geldiklerinde gerçekten normal ve özgür bir hayat yaşayacakları fikri var. Türkiye’deki normalleşmeyi düşünürken, Türkiye’nin bölgedeki etkilerini de düşünmek gerekir. Türkiye’yi sadece bir iç dinamikler alanı olarak görmemek lazım. Balkanlar, Ortadoğu, Kafkaslardaki sivil hakları ve özgürlükleri ya da kısıtlanmış özgürlük alanlarını da hesaba katmak gerekir, Türkiye’yi düşünmek için. Yani Batı’nın Türkiye’yi düşünürken, bölgedeki rolünü de düşündüğünü aklımızın bir köşesinde tutmak lazım.
      <br/>
      <br/>
      -Bugünkü normalleşmenin tarifi ne peki?
      <br/>
      <br/>
      Normalleşme bugün için bireysel özgürlük alanlarının genişlemesidir. “Bireysel olanın” genişlemesi.
      <br/>
      <br/>
      -Yeni sözleşmenin adı ne? Bu konjonktürel mi, iç ihtiyaçlardan mı doğuyor?
      <br/>
      <br/>
      Bu sözleşmenin adı “farklılıkları içinde barındıran bir dayanışma”dır. Bir kere konjonktürel değil. Toplumun kendi ihtiyaçlarından doğan bir dayanışma ve ahlak alanının yeniden inşasıdır. Bunu kimileri yeni bir kimlik olarak adlandırabilir; ama bu sorunlu kavram Türkiye’de Batı’nın kopyası şeklinde etnikleştirilmiştir. Oysa ki 1900’lerin başından itibaren izlenen normalleşme bunun tam da aksi olmuştur. Yani tarihsel süreçte, farklı etniklikler bir arada yaşamayı bir ön kabulle Anadolu coğrafyası olarak seçmişler ve dayanışma ruhunu tesis etmişlerdir. Yeni bir kamu ahlakı belki de. Adaletli bir yaşama biçimine sahip olma arzusu. Güçlünün ahlakıyla yönlendirilen değil, adaletin var olduğu bir düzende yaşama talebi.
      <br/>
      <br/>
      CEVAP YERİNE KORKU ÜRETİYORUZ
      <br/>
      <br/>
      -Yüz yıl önce yaşananla bugünkü arasındaki fark ne?
      <br/>
      <br/>
      1900’lerde Anadolu’ya gelen insanlarla ortaya çıkan normalleşme; dayanışmanın, inançlarına göre yaşamanın ve hukukun adıydı. Bugün ise hukuk artı sivil hakların ve bireyin insan haklarının sağlandığı dayanışmanın adıdır.
      <br/>
      <br/>
      -Peki siyaset dışı muhalefet unsurları bu normalleşmenin neresinde? Bayrak mitingleri, krizler vs. niye oluyor?
      <br/>
      <br/>
      Onların kendine göre bir normalleşme eğrisi var, ve bu biraz da “mutlak normal”. Yani kendi normları dışında başka norm kabul etmiyorlar. Oysa ki toplum, biz ve diğerlerinin yaşadıkları bir iletişim ağı. Geçtiğimiz yıllarda kaybettiğimiz Alman sosyolog Niklas Luhmann “toplum iletişimdir” der. Bence toplumu hâlâ bir iletişim alanı/süreci değil de yeknesak bir bütün olarak görenler var. Elbette ki bu bir zihniyet dönüşümü meselesi. 20 sene öncesine kadar toplum hiyerarşiler ağı olarak tarif ediliyordu. Ama bu tarif artık yeterli değil ve açıkçası da gerçeği yansıtmıyor. İletişim boyutuyla bakmak lazım. İnsanlar farklılıklar içinde birbirine nasıl davranacak, nasıl bir arada yaşayacak? Önümüzdeki onlu yıllarda bizi bekleyen sorular ya da sorunlar neler olabilir? Ayrımcı politikalar yerine, birbirimizi dışlamadan, bizden çok farklı bile olsa onunla/onlarla nasıl bir arada olacağız? Bu türden sorulara cevap arayacak yerde, korkular üretiyoruz. Tehdit ve riskleri sıralıyoruz. Sen bana benziyor ya da benzemiyorsun diyerek, en az insani olanı tercih edip, bütün empati-sempati unsurlarını ortadan kaldırıyoruz. Ve akabinde de kendimizi korkulara teslim ediyoruz.
      <br/>
      <br/>
      -Bu korkuyu, kaygıyı nasıl bertaraf etmek lazım?
      <br/>
      <br/>
      Bunu benim cevaplamam çok zor. Korku, kaygı, kuşku türünde yaygın psikolojiler var. Psikolog Emre Aker bir psikoloji toplantısında ABD’de yılda 5 bin çocuğun, yatağında uyurken korkudan öldüğünü söylemişti. Bu nasıl ortadan kalkar? Psikologların cevabıyla “güven” duygusunun artırılmasıyla. Korkuların ne kadar haklı ne kadar haksız olduğunu konuşmaktan ziyade, korkuları ortadan kaldıracak “sosyal rehabilitasyon” çalışmalarına ihtiyaç olduğunu söyleyebilirim. Sosyal korkular anlamında bugün Batı’da ciddi bir İslam korkusu (İslamofobia) üretilmiştir. 11 Eylül sonrasında ‘üretilmiş’ bir İslam korkusu var. Dünyanın her yerine sirayet etmiş bir korku bu. Üretilmiş bir korku. 11 Eylül sonrası, bir Sih’in Müslüman zannedilerek öldürüldüğünü biliyoruz. Korku, düşmanlığa dönüşebiliyor. En tehlikelisi de bu! Müslüman ülkelere büyük sorumlulukların düştüğü bir süreçteyiz.
      <br/>
      <br/>
      BATI’DAKİ İSLAMOFOBİ İLE TÜRKİYE’DEKİ BENZEŞİYOR
      <br/>
      <br/>
      -Ne yapacaklar peki?
      <br/>
      <br/>
      İki yönlü düşünmek lazım. İki yönlü üretimi gerçekleştirmek zorundayız. Biri entelektüel kamuoyu; ikincisi medya kamuoyunu oluşturmak. Her ikisi de şu an için yetersiz, eksik ve donanımsız.
      <br/>
      <br/>
      -Küresel korku bir yana ‘dinî motifli’ korkuların Türkiye’de öne çıkma sebebi ne?
      <br/>
      <br/>
      Küreselleşmiş bir korku, Türkiye’yi de etkisi altına almış durumda. Türkiye, küresel korkuların çok da dışında değil. Basın, televizyonlar, sinema, akademik çalışmalarla insanlara aktarılan korkular var. Yer yer tepkiler olsa da, durum değişmiyor.
      <br/>
      <br/>
      -Bu normal değil ki!?
      <br/>
      <br/>
      Tabi ki normal değil. Ancak bu rehabilite edilebilir bir şey. Entelektüel birimler, Diyanet, medya… Bütün bu alanlarda gerçekleştirilecek çalışmalar (ki bunların bir kısmı da yapılıyor) korkuların üstesinden gelebilir. Batı medyasında Afganlı demek burkalı kadın demek, korkunun üretildiği yerler demek. Bütün dünyada Afganistan böyle bir sembolle anılıyor. Türkiye’de de Afganistan denince bu sembol en hâkim unsur hâline geliyor.
      <br/>
      <br/>
      -Yani kendimize ve İslam coğrafyasına karşı da bir oryantalizm var?
      <br/>
      <br/>
      Evet, maalesef böyle.
      <br/>
      <br/>
      -Türkiye’deki İslam korkusu, Batı’daki İslamofobi ile özdeş mi?
      <br/>
      <br/>
      Özdeş olmasa da benzer unsurlar çok. Biz laik bir ülkeyiz, bunun yanında Müslüman bir ülkeyiz, buna ilave olarak da büyük bir oranda AB üyesi olmak isteyen bir ülkeyiz. Bu yönlerimizle birçok ülkeden farklıyız. Farklı olduğumuzun farkında olarak stratejiler geliştirmeliyiz.
      <br/>
      <br/>
      -Peki MHP ile AK Parti arasındaki başörtüsü uzlaşmasının toplumsal kimlik açısından anlamı ne?
      <br/>
      <br/>
      Daha önce de söyledim. Toplumsal kimlik bir dayanışma alanıdır. Bir toplumsal talep hakkında siyasi uzlaşma, toplumsal dayanışma için nereden bakılırsa bakılsın olumlu bir adımdır.
      <br/>
      <br/>
      MEDYA DA DEMOKRASİ ÜRETMELİ
      <br/>
      <br/>
      -Medyanın kelimeler ve bağlama biçimi üzerinden gerginlik oluşturma güdüsü yine harekete geçti. Sizce türban serbestisi mi geliyor, başörtüsü yasağı mı kalkıyor?
      <br/>
      <br/>
      Medyayı medya ile eleştirmek. Medyanın bizlere verdiği bir özgürlük alanı! Kelimeleri ya da yerlerini değiştirmek güzel! Güzel de, bize fazla bir eylem alanı vermiyor! Yeni bir özgürlük alanı açılıyor, önemli olan bu!
      <br/>
      <br/>
      -Niye ikilem var? Ya da böyle gösteriliyor?
      <br/>
      <br/>
      Medya ikilemleri seviyor. Çatışmayı seviyor. Ama unutulan bir şey var. Demokrasi sadece siyasetin değil, medyanın da rolüyle şekilleniyor. Medya da demokrasi üretmeli. Nasıl mı? Halkın beklenti ve taleplerine daha çok eğilerek, özgürlükler alanını genişleterek, değişimin öncüsü olarak. Ama, medya siyasetin demokrasisine puan vermeye çalışıyor. Bence bunun yerine kendi demokrasisini genişletmeli. Bir aktarıcı değil, demokrasinin yaygın/kitlesel bir aracı olarak kendini görmeli. Halkın beklentileri konusunda siyasete görüş aktarabilmeli.
      <br/>
      <br/>
      <br/>
      <br/>
      ÇENE ALTINDAN DEĞİL, ÖZGÜRLÜKLERDEN BAKALIM
      <br/>
      <br/>
      <br/>
      <br/>
      -Türban’da çene altından bağlanma tartışması var. Sizce teklif edilen değişiklikte EK 17. madde ne tarif ediyor?
      <br/>
      <br/>
      Çene altından bağlanacak dendiğine göre, tek bir bağlama biçimi değil kastedilen. Yüzünü açık net gösterecek bir örtünme şekli… Bunu oraya buraya çekip yeni bir tanım yapmaya, gerginliğe gerek yok. İfade açık, herkes de bunu anlayacak kapasitede. Asıl olana yani, haklar ve özgürlükler noktasına bakalım.
      <br/>
      <br/>
      -Uzun dönemdir sessizliğini koruduğu başörtüsü sorununa el attı partiniz. Bu sorun çözüldüğünde, anayasa tartışmalarının daha sağlıklı bir zeminde yapılacağını söyleyebilir miyiz?
      <br/>
      <br/>
      Bence zaten Anayasa sağlıklı bir zeminde tartışılıyor. Ayrıca açık ve net bir biçimde tartışılması da lazım. Anayasaya ilişkin ortaya çıkan farklı görüşler sadece başörtüsü hakkında değildi. Çok farklı boyutlar var. Ve ben bu farklı boyutların tartışılmasının, fikrî anlamda olgunlaşmaya işaret edeceğini düşünüyorum.
      <br/>
      <br/>
      -Partinin iletişim dilini kuran isimlerden birisiniz. Neden yeni değil de sivil bir anayasa vurgusu öne çıkıyor?
      <br/>
      <br/>
      Anayasalar, aynı zamanda en tecrübeli metinlerdir. Yeni bir anayasa demek bu geleneğin dışına çıkmak demektir. Belli bir geleneğin/tecrübenin/metnin sivilleştirilmesi anlamında, sivil anayasa olarak kullanıldığını düşünüyorum. Tabii yine de sözün özünü anayasa hazırlayan Meclis komisyon üyelerine, akademik gruba ve bu konuda çalışma yapan kişi ve kuruluşlara teslim ederek…
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29488), [web.archive.org (arşiv bağlantısı)](http://web.archive.org/web/20080607184716/http://www.aksiyon.com.tr:80/detay.php?id=29488)
