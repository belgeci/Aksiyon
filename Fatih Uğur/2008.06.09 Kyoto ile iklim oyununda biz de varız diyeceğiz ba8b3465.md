# Kyoto ile, iklim oyununda biz de varız diyeceğiz

*Fatih Uğur 2008.06.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye geçen hafta Kyoto Protokolü’ne taraf olma kararı aldı. Çevre ve Orman Bakanı Veysel Eroğlu’na göre, bu karar AB müzakerelerini kolaylaştıracak, küresel iklim kararlarında Ankara da söz sahibi olacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080612181212im_/http://www.aksiyon.com.tr/resim/705/44.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080612181212/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080612181212/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080612181212oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080612181212oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   1850’li yıllarda başlayan sanayileşme ile birlikte özellikle fosil yakıtların yakılması, arazi kullanımı değişiklikleri, ormansızlaşma ve sanayi süreçleri gibi insan faaliyetleriyle oluşan sera gazları, atmosferin kimyasını değiştirdi. Uzun vadeli bu değişim bugün küresel ölçekte iklim değişikliği olarak karşımıza çıktı. Diğer adıyla küresel ısınma ve küresel iklim değişiklikleri. Tehlikeli boyutlara varan insan kaynaklı sera gazı emisyonlarının iklim sistemleri üzerindeki etkisi başta karbondioksit olmak üzere sera gazı emisyonlarının 1990 yılı seviyesinde tutulması amacıyla Birleşmiş Milletler’ce bir sözleşme hazırlandı. İklim değişikliği çerçeve sözleşmesi, 1992’de Rio’da yapılan Çevre ve Kalkınma Konferansı’nda kabul edildi ve bu 1994’te yürürlüğe girdi. Kyoto Protokolü ise 1997 yılında imzaya açıldı. Sera gazı emisyonlarının azaltılması ve sınırlanması hususlarında hukuki bağlayıcılığı olan protokol 1997’de imzaya açıldı, 2005’te de yürürlüğe girdi.
   <br>
    <br>
     Türkiye, geçen hafta Bakanlar Kurulu’nda yapılan görüşmelerin ardından yıllardır taraf olmadığı Kyoto Protokolü’ne taraf olma kararı aldı. Halen 176 ülkenin taraf olduğu protokolle ilgili Çevre ve Orman Bakanı Prof. Dr. Veysel Eroğlu ile görüştük. Bakan Eroğlu, son yıllarda çevre politikaları ve uygulamaları açısından önemli adımlar atan Türkiye’nin bunu gelişmekte olan ülkeler listesinde yer almasına rağmen başardığının altını çiziyor. Eroğlu’nun verdiği bilgiye göre, protokole taraf olunca Türkiye’nin hem çevre-sanayi-gelişmişlik dengelerinde pozitif gelişmeler sağlanacak, hem de AB üyeliği müzakerelerinde çevre faslının hızlıca geçilmesinin kapısı aralanacak.
     <br>
      <br/>
      -Kyoto Protokolü’nün ülkeleri bağlayıcı yanı var. Yükümlülükler de getirecek. Nasıl bir süreç yaşanmıştı geçmişte; bugün neden taraf olma kararı alınıyor?
      <br/>
      <br/>
      Kyoto Protokolü 2008-2012 yılları arasında sera gazı emisyonlarını sınırlamayı hedefleyen BM sözleşmesi kapsamında yükümlülükler getiren ve bağlayıcı nitelikte bir belge. Türkiye bugüne kadar protokole taraf olma konusuna ihtiyatlı yaklaşmayı uygun bulmuştu. Ancak ülkemiz protokol müzakere edilirken, sözleşmeye taraf olmadığı için, tabiatıyla müzakerelere katılamamıştı. Böylece sözleşme ve protokolde ifade edilen ülkelerin özgün şartları, ulusal kapasite ve eşit, ancak farklılaştırılmış sorumluluklar ilkeleri temelinde kendi gerçeklerine ve şartlarına uygun esnekliklerden istifade etmesini sağlayacak hükümlerin protokole girmesini sağlayamamıştır.
      <br/>
      <br/>
      -Bugün hangi noktadır Türkiye?
      <br/>
      <br/>
      Bugün son derece önemli ve kritik bir sürece girilmiştir. Kyoto Protokolü’nün ilk yükümlülük döneminin tamamlandığı 2012 sonrasını şekillendirecek yeni iklim değişikliği rejiminin müzakerelerine başlanmış ve yeni çerçevenin 2009 yılında gerçekleştirilecek olan 15. Taraflar Konferansı’nda tamamlanması hedefleniyor. Türkiye, sözleşme altında yürütülen çalışmalara katılım sağlarken, protokole taraf olmadığı için protokol altında yürütülen çalışmalara katılamıyor. Burada en önemli husus 2012 sonrası iklim rejimine yönelik tüm müzakerelere katılım sağlayarak ülkemizin en uygun yerde olmasını temin etmektir.
      <br/>
      <br/>
      ZARAR DEĞİL, FAYDA GETİRECEK
      <br/>
      <br/>
      -Protokole taraf olduğumuzda ne gibi yararlar sağlanacak peki?
      <br/>
      <br/>
      Türkiye kısa sürede protokole taraf olduğu takdirde, sözleşme ve protokol altında oluşturulan tüm çalışma gruplarına katılabilecek. 2001 yılında Marakeş’te alınan karar (26/CP7) çerçevesinde ülkemizin özgün şartlarına uygun düzenlemelerin yapılmasını müzakere edebilecek ve böylece 2012 sonrasında oluşacak yeni anlaşmada daha etkin söz sahibi olacak. Aksi takdirde yeni oluşturulmakta olan anlaşmanın hazırlık ve planlama süreçlerine etkin olarak katılamayacağımızdan tamamlanmış bir anlaşma ile karşılaşılacaktır.
      <br/>
      <br/>
      -Özel şartları dikkate alınacak yani…
      <br/>
      <br/>
      Evet. Özel şartların dikkate alınmasının faydası var tabii. Ülkemiz sözleşmeye taraf olduktan sonra iklim değişikliğinin zararlı etkilerinin önlenmesi için gerekli tedbirlerin alınması, yapılacak çalışmaların verimli olabilmesi, kamu ve özel sektör kurum ve kuruluşları arasında koordinasyon ve görev dağılımının sağlanması, bu konuda ülkemizin de şartları dikkate alınarak uygun iç ve dış politikaların belirlenmesi amacıyla çalışmalar yapabilecek.
      <br/>
      <br/>
      Bugünden itibaren protokole taraf olunsa bile ilk yükümlülük döneminde (2008-2012) sayısal bir sera gazı emisyon azatlım veya sınırlama hedefi olması prosedür olarak mümkün olmadığı katılım sağlanan uluslar arası toplantılarda ve ikili görüşmelerde ifade ediliyor.
      <br/>
      <br/>
      -Zarar görmemiz söz konusu değil?
      <br/>
      <br/>
      Hayır, değil. Kyoto’ya taraf olursak bunlardan da istifade edeceğiz. Biz gelişmekte olan bir ülkeyiz. Kişi başına karbondioksit ve emisyon salınımı hususunda Türkiye, OECD ülkelerinin ortalamasının çok altında. Almanya gibi Avrupa ülkelerinin altıda biri, Amerika’nın sekizde biri seviyesinde emisyon değerlerine sahibiz. Üstelik gelişmekte olan bir ülkeyiz, birtakım tedbirler alalım, ancak bu bizim gelişme hızımızı engellemesin, deme imkanımız doğacak. Nitekim bundan sonra yapacaklarımız var. Kopenhang ve Varşova’da masaya oturup fiilen müzakere edeceğiz.
      <br/>
      <br/>
      -AB’ye katılım müzakereleri çerçevesinde bir kazanç olacak mı?
      <br/>
      <br/>
      Bu da önemli bir husus. Türkiye’nin Avrupa Birliği’ne üyelik sürecinde Çevre Faslı müzakerelerinde, Kyoto Protokolü öncelikli konulardan biridir. Bu çerçevede, protokole taraf olunması hâlinde AB tam üyelik müzakereleri kapsamında çevre faslında önemli bir ilerleme sağlanacak. İklim değişikliği ile mücadele-uyum ve müktesebata uyum bağlamında işbirliği imkânları geliştirilebilecek, süreç hızlanacak. Bir de 2012 sonrası döneme daha iyi hazırlanmak için teknik kapasitenin geliştirilmesini sağlayacak, düşük karbonlu ve yüksek verimli teknolojilerin kullanımına yönelik olarak piyasayı teşvik edici, engelleyici mali düzenlemelerin uygulanmasına derhal başlanabilecek. İklim değişikliğinin olumsuz etkilerine açık bir ülke olan ülkemizin uyum fonu gibi mali kaynaklardan yararlanma imkânı doğacak.
      <br/>
      <br/>
      -En son OECD ülkeleri toplantısındaydınız. Türkiye’nin çevre politikalarına nasıl bakıyor dünya ülkeleri?
      <br/>
      <br/>
      Salı günü Paris’te OECD ülkelerinin temsilcilerine Türkiye’nin çevre performansını rapor hâlinde sundum. Hepsi takdir ediyor. Özellikle son 5 yılda yapılan, fiilen ortaya konan çevre politika ve performansı takdir topluyor. Oradan İstanbul ve Antalya’ya geldim. Eskiden yurtdışından Türkiye’ye geldiğimde içimde burukluk olurdu. Ama bugün bakıyoruz; İstanbul, Antalya, Paris gibi şehirlere kıyas kabul edilmeyecek derecede fark atmış durumda.
      <br/>
      <br/>
      -Söylediğiniz alanlarda bakanlığın 2008-2012 eylem planlarını da oluşturdunuz. İlk sonuçları da alınmaya başladı sanırım…
      <br/>
      <br/>
      Evet. Bu çevre politikaları ve stratejileri açısından vazgeçilmez önemdeydi. Tabii burada sadece bakanlığımızın üstüne düşen görevleri  yapması yetmiyor, diğer devlet kurumları ve başta halkımızın çevremizin temel unsurlarına sahip çıkması gerekir. Bunları kirletmemek gerekir. Çünkü kirletmek kolay, ancak temizlemek en zoru. Ve bedeli ağır. Temiz çevre ilaç almadan tedavi olmak gibidir. Bir nevi önleyici hekimliktir. Çevreyle ilgili her tedbirin insan sağlığına ve Türkiye’nin geleceğine bir yatırım olduğunu biliyoruz.
      <br/>
      <br/>
      -Çevre ile turizmcilerin arası hep limoniydi bu alanda yeni bir strateji belirlenecek mi?
      <br/>
      <br/>
      Turizmden vazgeçemeyiz. Büyük bir gelirimiz var ki, her yıl milyonlarca turisti ülkemizde ağırlıyoruz. Bu tesisler kısmen tabii orman alanlarını işgal ediyor. Burada yapılacak şu; ağaç, orman tahribatı değil de çevreyle uyumlu, ağacı, yeşili ve denizi koruyan bir turizm kalkınma planı ve mantığıyla işleri yapmamız gerekiyor. Bunu başarabiliriz. Çevre ile uyumlu turizm gayet tabii ki mümkün. Ve bu olmalı. Bir alanı turizme tahsis ederken, Kültür ve Turizm Bakanlığımız onay veriyor. Aynı süreçlerin içinde artık bizler de varız. Biz yatırımcılara başta dış görünüm, ağaçlandırma ve atık temizlik konularında hep aynı şeyi söylüyoruz. Sürdürülebilir turizm, çevreyle uyumlu, çevreyi koruyan bir mantıkla mümkün. Bunu herkes dikkate almak zorunda.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30476), [web.archive.org (arşiv bağlantısı)](http://web.archive.org/web/20080612181212/http://www.aksiyon.com.tr:80/detay.php?id=30476)
