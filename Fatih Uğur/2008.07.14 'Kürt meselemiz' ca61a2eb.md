# 'Kürt meselemiz'

*Fatih Uğur 2008.07.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’nin en köklü meselelerinden birini masaya yatıran Abant Platformu, “Türkiye’nin sorununu el birliği ile çözmenin formüllerini” cesur bir şekilde tartıştı. Eylem kararlılığı, sıra dışı tespit ve öneriler vardı görüşmelerde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080806230337im_/http://www.aksiyon.com.tr/resim/710/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080806230337/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080806230337/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080806230337oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080806230337oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Yaklaşık on yıl oldu ayrılalı. Avrupa’da, Almanya’da yaşıyorum. Avukatım. En çok acı çektiğim günlerde ülkemi terk ettim. Abant’taki tartışmalara baktığımda iki şeyi gördüm; cesaret ve tarafların samimiyeti. Ben sağ görüşlü insanların, hele ki İslamcı, muhafazakâr kesim olarak bilinen çevrelerin Kürt meselesine bu kadar sahip çıktığını, meseleyle bu kadar ilgilendiğini bilmiyordum. İlgileneceklerini de düşünmüyordum… Kim ne derse desin, sadece birlikte yaşama kültürü ve özgürce tartışmak adına bile toplantı benden tam not aldı…’  Bu sözler onuncu yaşına giren Abant Platformu’na katılan Avrupalı bir Türk vatandaşına ait. Kendi siyasi çizgisini ‘sol’ olarak belirten Nehire Hanım, özel hayatıyla ilgili çok da teferruat vermek istemiyor. Ancak, “Kürt Sorunu: Barışı ve Geleceği Birlikte Aramak” başlığıyla gerçekleştirilen dört günlük (4-6 Temmuz) tartışmaları böyle değerlendiriyor. Üç yüzden fazla isim davet edilmesine rağmen, 140’ın üzerinde Kürt-Türk aydın, sivil toplum örgütü temsilcisi, milletvekilleri (bireysel katılım), akademisyen ve gazeteci katıldı toplantılara. Düzenleme Kurulu üyesi Araştırmacı Yazar Altan Tan’ın tabiriyle ‘siyasiler hariç’ herkes vardı.
   <br>
    <br>
     Aslında yerelden evrensele, Türkiye’de yaşayan aydınların omuzlarına yeni bir yük bindirdi platform. Çünkü AK Parti ve DTP gibi Doğu ve Güneydoğu’da siyasi yelpazenin neredeyse tamamını kuşatan iki partinin ‘siyasi temsil’ düzeyinde katılımı seçmediği toplantı; bu çekingenliğin aksine federasyon taleplerinden ulus devlet özlemlerine, PKK teröründen şiddet olaylarına, 27 Mayıs ve 12 Eylül darbelerinden faili meçhullere, Avrupa Birliği’nden demokratikleşmeye birçok konunun ‘Kürt meselesi’ başlığı etrafında cesaretle ele alındığı belki de ilk toplantı oldu. Toplum bilimcileri bile hayrete düşürecek tespit ve önerilerin yer aldığı görüşmelerde eylem kararlılığı hâkimdi.
     <br>
      <br/>
      Örneğin Doç. Dr. Kemal Sayar, Kürt sorununun psikolojik dinamiklerini anlatırken ‘biz ve diğerleri’ psikolojisi oluşturmaktan vazgeçip ‘buluşma odaları’ kurulması teklifinde bulundu. Gönüllü iş adamı, eğitmen, doktor ve son alarak Millî Eğitim Bakanlığı’nın hayata geçirdiği ‘Gönül Köprüsü gibi sosyal projelerin övülmesi doğru yolda gidildiğinin işaretiydi.  Prof. Dr. Mümtaz’er Türköne ile Araştırmacı-Yazar Mustafa Akyol’un dile getirdikleri ise özellikle önemliydi.
      <br/>
      <br/>
      ‘TÜRK-KÜRT’ ÖTEKİLEŞTİRMESİ, FAŞİZME GÖTÜRÜR
      <br/>
      <br/>
      Prof. Türköne’nin ‘kılı kırk yararcasına’ dile getirdiği şey; Kürt sorununu iç ve dış dünyada, siyasi ve sosyal alanlarda savunanlara getirdiği bir eleştiriydi: “Birbirimizi ötekileştirmeyelim. Her çocuğun acısını hissediyoruz (askerin de, dağda ölenin de). Mesele Türkiye meselesidir. Acılar üstünden sorunu konuşmak çözüm değil. Bu tip hikâyeler oluşturmak, her çevreyi yıpratır, çözüm getirmez, aksine faşizme götürür. Kürt aydınları, konuyu sadece Kürt sorunu olarak ele alıp çözmeden yana. Oysa sorunlar böyle çözülmez. Türkiye’de hiç Kürt-Türk ayrımının yapılmadığı demokratik çözümler bulmalıyız.” Mümtaz’er Hoca işi bununla da sınırlı tutmadı Abant eleştirilerinde. Kürt sorununun tekel oluşturduğu bir dile değil, belki Kürt-Türk tabirlerinin üzerinde yeniden düşünülmesine bile ihtiyaç duyulduğunu vurguladı.
      <br/>
      <br/>
      Aynı oturumun konuşmacısı Kemal Sayar ise, hassasiyetlerin paylaşılacağı ‘buluşma odaları’ önerisini anlattı: “Biz ve diğerleri yaklaşımı bir tuzak. Korku siyasetlerinin yürürlükte olduğu anlarda insanın içindeki küçük diktatörler hayata geçer. Bunu bilenler toplumlar üstünde bunu kullanıyor. Sıradan bir insan bile bu noktada etnik siyasetin kucağına düşüyor. Buluşma odaları, her türlü acıyı yaşayanları bir araya getirmeli... Istıraplar dile getirilmeli.”
      <br/>
      <br/>
      Mustafa Akyol’un Kürt sorununun ‘Osmanlı sonrası bir sorun’ olarak tanımlanarak  çözülmeyeceği, geçmiş uygulamalardan (Osmanlı modeli) ilham alarak geleceği birlikte aramak gerektiği tespiti de önemliydi. Cumhuriyet dönemiyle farklı bir mecraya giren Kürt sorunu ile ilgili de cesur bir değerlendirme yaptı Akyol: “Türkiye’de devletin bakışı ırkçı değil, belki asimilasyoncudur. Kürt olduğunuzu kabul etmez belki, ama bizdensin der. Ancak Kürt olduğunu ifade etmene de izin vermez.”
      <br/>
      <br/>
      Platform katılımcıları arasında yer alan ve Aksiyon’a değerlendirmeler yapan emekli MİT Müsteşar Yardımcısı Cevat Öneş’in yaklaşımı da aslında diğer katılımcıların hissiyatıyla aynıydı: “Bu bir Türkiye meselesidir. Hiç şüphesiz ki PKK terörü, çözülemeyen Kürt sorununun sonuçlarından biri. Ancak Kürt sorunu da standartları yükseltilmeyen, kurumsallaştırılamayan, içselleştirilemeyen Türkiye demokrasisinin sonuçlarından biri. Bunun kabul edilmesi lazım.” Peki bu neyi sağlayacak? Öneş’e göre meseleye yaklaşımı ve öncelikleri değiştirecek. Gerçek demokratların, evrensel değerleri yakalamak isteyenlerin, hukukun üstünlüğünü içselleştirebilenlerin; kimliği, inancı, ideolojisi, kültürel farklılığı ve siyasal tavrı ne olursa olsun ‘demokrasi iradesinde’ bütünleşmeleri çözümü kolaylaştıracak.
      <br/>
      <br/>
      Cevat Öneş’in gözden kaçırılmamasını tavsiye ettiği bir başka husus ise, Türkiye’nin iç ve dış konjonktürel kazanımları ve fırsatları. Bu fırsatların başında yeni bir anayasa hazırlanması meselesi var. Bir başka fırsat ise siyasi iktidar ve muhalefeti ile (AK Parti, DTP içindeki temsilciler ve diğer oluşumlar vb.) Kürt siyasi hareketinin yeni bir imtihanla karşı karşıya olması. Öneş’e göre, AK Parti’nin muhafazakâr demokrat dünya görüşünün ortaya çıkarabileceği engellere rağmen, yaşananlardan ders çıkarabilmesi, Kürt siyasi hareketinin demokratik toplumsal talepleri bütünlük içinde değerlendirebilmesi gerekiyor. Belki daha da önemlisi demokrasi asgari müştereklerinde dayanışma kurabilen sol, muhafazakâr, her renkten demokratik güçlerin bütünleştirici dinamiklerini ortaya çıkarma zamanı geldi. Bu anlamda Türkiye’nin sadece zihni dönüşüme ihtiyacı var. Bireysel katılımcılardan AK Parti Diyarbakır Milletvekili Abdurrahman Kurt, önce demokrasi tespitine aynen katılanlardan. Hatta daha ötesini tarif ediyor: “Her şeyin başı vesayetsiz demokrasi. Vesayetlerin kalkması hâlinde gerisi teferruattır.”
      <br/>
      <br/>
      Abant’ta “Demokratik bir anayasa çıkarılmazsa kimse kendi hakkına sahip olamaz.” uyarısı da yılların siyasetçisi, Kürt meselesiyle âdeta özdeşleşen eski Milletvekili Abdülmelik Fırat’tan geldi. Hakkında açılmış 100’den fazla dava bulunan Fırat’ın şu tespiti ise sessiz bakışlarla dinleniyordu: “Kürtler asırlardır haksızlığa uğramıştır. Bunu Cumhuriyet’le sınırlayamazsınız. Kürtlerin bir kusuru var. Türkler otoriteye uyar, ancak Kürtler birbirlerine karşı kalın kaburgalıdır ve birbirlerini kıskanırlar. Toplumumuz o kadar ezilmiş ki, kendi kumaşına sahip olamıyor. Müslüman olan Türk kardeşlerimiz de Kürt kardeşleri için bugüne kadar gerekeni yapmamıştır.”
      <br/>
      <br/>
      Altan Tan’ın tabiriyle de diğer bütün Kürt toplantılarından farklı olarak Abant’ta Kürt sorununun hem Türkiye hem Ortadoğu sorunu olduğunun dillendirilmesi önemliydi. Etnik bir kimlik sorunu bile olsa çözüm dilinin kardeşlik, barış ve birlikte yaşamakta aranması gerektiğinin vurgulanmasıydı. Abant, ellerin silaha gitmediği ‘demokrasi ve barış kültürünün yaşatıldığı’ yepyeni bir vizyon ortaya koydu. Türk, Kürt ayrımı yapmaksızın aydınların ‘Abant serinliğinde tartıştığı sıcak konu için çözümün kapısı sivil inisiyatif eliyle aralanmış oldu.
      <br/>
      <br/>
      <br/>
      <br/>
      Gazeteci-Yazar Ali Bulaç: KÜRT SORUNU VARDIR, TARİHÎ BİRİKİM VE MODELLER ÇÖZÜMÜ GÖSTERİYOR
      <br/>
      <br/>
      Bir Kürt sorunu vardır, yurttaşlarımız mutlu değildir. Bu sorunun ekonomik ve etnik boyutu, sosyal haklar boyutu, uluslararası boyutu, güvenlik boyutu vardır. Çok önemli küresel bir boyutu da vardır. Kürt sorununu düşünürken bölgenin tarihî birikimi ve modellerini, yaşanan sarsıntıları göz ardı edemeyiz. Yeni bir sabaha uyanıyoruz, Eski hâl muhal; ya yeni hâl, ya izmihlal… Unutmayalım Sevr’i yırtan ellerden biri Kürtlerin elidir…
      <br/>
      <br/>
      <br/>
      <br/>
      <br/>
      Diyarbakır Ticaret Odası Başkanı Mehmet Kaya: DOĞRU KAYNAK DOĞRU YERE AKTARILMALI
      <br/>
      <br/>
      Cumhuriyet tarihi boyunca siyasi, sosyal, ekonomik olmak üzere bölgeye yönelik 18 paket uygulandı. Bugüne kadar bölgeye aktarılan kaynakların yüzde 30’u savunma, geri kalanı GAP için harcandı.  Ama bakın eğitim fotoğrafına sorunu görürsünüz. Bölgede ilköğretim okullaşma oranı yüzde 80’deyken, ortaokullarda bu oran Türkiye’nin üçte biri, mesleki eğitim açısından beşte biri seviyelerde. Mezopotamya sabrın ve yaratıcı potansiyelin merkezidir. Ancak bundan böyle doğru kaynakların doğru yerlere aktarılması lazım.
      <br/>
      <br/>
      <br/>
      <br/>
      <br/>
      Doç. Dr. Şaban Çalış: KÜRT DEĞİL, TÜRK SORUNU VAR!
      <br/>
      <br/>
      Kürt sorunu yok, Türk sorunu var. Anadolu’nun İslamlaştırılmasında, Osmanlı ve Cumhuriyet’in inşasında Kürtlerin vazgeçilmez rolleri var. Anadolu’nun Müslüman kimliğini kazanması esnasında, Osmanlı’nın Ortadoğu’ya açılmasında ve Cumhuriyet’in inşasında, Çanakkale’de, Kurtuluş Savaş’ında, her aşamada Kürtlerin önemli rolü oldu. Çözüm bu rolün pekiştirilmesinde. Sorunun çözümü için İslam’ın ortak bir dil olarak kullanılmasına Kürtler hazır mı diye soruluyor. Asıl soru şu: Evet Kürtler buna hazır. Peki ya Türkler buna ne kadar hazır?
      <br/>
      <br/>
      <br/>
      <br/>
      <br/>
      Hak ve Özgürlükler Partisi Genel Başkanı Sertaç Bucak: YAN YANA YAŞAMA KOŞULLARI OLUŞTURULMALI, AB FIRSAT
      <br/>
      <br/>
      Bütün iyi sözlere rağmen, birlikte yaşamanın en ağır faturasını hep Kürtler ödemiştir bugüne kadar. Söylemlerde hep duyuyoruz, Türkiye’nin en geri kalmış bölgesi filan yer, en düşük gelirli il filan il. Kürtler birlik politikasından yana attıkları adımların karşılığı olarak hiçbir şey göremediler maalesef. Kürtler artık sabırsız; bir şeylerin değişmesini istiyor. Halkın içindeki radikalleşmenin sebebi de bu. Birlikte yaşamak kadar, yan yana yaşayabilmenin koşullarını yaratmak lazım. Aynı hak ve özgürlüklere, aynı yönetme hakkına sahip koşullar oluşturulmalı. Avrupa Birliği bunun için bir fırsat.
      <br/>
      <br/>
      <br/>
      <br/>
      <br/>
      Eski Milletvekili Haşim Haşimi: TÜRK-KÜRT MİLLETLERİ ARASINDA SORUN YOK; MESELE DEVLETİN KÜRTLERE BAKIŞI
      <br/>
      <br/>
      <br/>
      <br/>
      Bu sorun Kürt ve Türk milletleri arasında çıkan bir sorun, bir savaş değil. Devletin Kürtlerin varlığını inkâr etmesi ile ilgili bir sorun; Kürtlerle devlet arasında yaşanıyor. Kürtler ve Türkler arasında yaşanmıyor. İkincisi dindarlık, kardeşlik, İslamiyet bölge için önemli bir unsur. Bölgenin rengini bildiğim için bu hissiyatı da iyi biliyorum. Son 20 yılda yaşananlar çok şeyi değiştirdi. Din kardeşliğinin siyasi sonuçlarının artık ortaya çıkması lazım. Devletin Kürtlerle ilgili bakışı sorun. Bunu da siyasiler ve siyasi projeler çözer. Önemli olan farklılıkların tanınması. Bu bir insan hakları ve demokrasi sorunu ise, artık kardeşliğin gereğinin yapılması lazım.
      <br/>
      <br/>
      <br/>
      <br/>
      <br/>
      <br/>
      ABANT SONUÇ BİLDİRGESİ
      <br/>
      <br/>
      Türkiye’nin öncelikli ve en önemli sorunlarından biri olan Kürt sorununun çözüm yoluna girmesi, sağlıklı bir diyalog ortamının oluşmasına, önyargıların yıkılmasınğa ve karşılıklı güvenin tesis edilmesine bağlıdır. Çözüm dilinin oluşmasında medyanın sorumluluğu, hassasiyeti ve üslubu çok önemli katkı sağlayacaktır.  Platformun amacı çözüm için elverişli bir iklim, dil ve zeminin oluşmasına katkıda bulunmaktır. Bu doğrultuda;
      <br/>
      <br/>
      Amaç bir çözüm programı etrafında tarafları mutabakata ikna etmekten ziyade, diyalogsuzluğu sona erdirmek için sağlıklı ve dinamik iletişim kanalları açmaktır. Temel prensip olarak, açık bir şiddet çağrısı içermedikçe her fikrin serbestçe ifade edilebilmesini ve tartışılmasını savunuyor; farklı düşünen bütün kişi ve grupların fikirlerini beyan etme hakkına herkesten saygı bekliyoruz.
      <br/>
      <br/>
      Her türlü şiddetin ve şiddet içeren yöntemlerin mutlak olarak reddedilmesini, Kürt Sorunu’nun çözümü için vazgeçilmez bir ön şart addediyoruz. Kürtlere ve diğer unsurlara yönelik asimilasyon politikalarını reddediyoruz. Türk ve Kürt ayrımının karşılıklı olarak homojenleştirmek, ötekileştirmek ve yabancılaştırmak amacıyla kullanılmasına karşı çıkıyoruz.
      <br/>
      <br/>
      İtiraf etmek gerekir ki, Kürt sorunu etrafında geçmişte çok acı olaylar yaşanmıştır. Bu acı olaylar, yenilerinin yaşanmaması için bir tecrübe olarak hatırlanmalı, bir kan davasına dönüştürülmemelidir.
      <br/>
      <br/>
      Kimsenin elinde kitlelerin vekaleti yoktur. Bu nedenle bir toplum adına konuşmayı, bir temsil niteliği öne sürmeyi çözümü zorlaştıran bir üslup ve muhakeme tarzı olarak görüyoruz.
      <br/>
      <br/>
      Barış içinde birlikte yaşama özlemimizin gerçekleşmesi için Kürtlerin yoğun oldukları doğu ve güneydoğu bölgelerimizde ekonomik kalkınma büyük önem taşımakla birlikte, yöre insanlarının şeref ve haysiyetlerinin hak ettikleri gibi yüceltilmesi de zorunludur.
      <br/>
      <br/>
      Bu cümleden olmak üzere, temel insan haklarıyla ilgili tüm uluslararası sözleşmelerde yer verilen sosyal, kültürel ve siyasi hakların eksiksiz ve çekincesiz kabulü elzemdir. Kapsamlı bir çözüm projesi içerisinde af kanununun koşullarının oluşturulması gereklidir.
      <br/>
      <br/>
      Anadile saygı, insana saygıdır. Anadili konuşma, eğitim ve öğrenimde kullanma hakkının vazgeçilmez bir insan hakkı olduğunu ve bu hakka karşı çıkmanın hiçbir gerekçesi olamayacağını düşünüyoruz.
      <br/>
      <br/>
      Kürt sorunu etrafında hukuk devleti sınırları dışına çıkan bütün uygulamaları reddediyoruz.
      <br/>
      <br/>
      Irak’ta yaşayan tüm halklarla birlikte Kürtler de bizim kardeşimizdir. Kürt Federe Yönetimi ile her türlü dostane ilişkinin geliştirilmesini elzem görüyoruz.
      <br/>
      <br/>
      Kürt sorununun çözümünde Türkiye’deki demokratikleşme sürecinin devamı elzemdir. Bu bağlamda Avrupa Birliği perspektifinin muhafazası hem demokratikleşme sürecinin devamı, hem Kürt sorununun çözümünü kolaylaştıracaktır.
      <br/>
      <br/>
      Abant Platformu olarak bu toplantının insan haklarına, hukukun üstünlüğüne ve demokrasiye bağlı, güven verici bir ortamın oluşturulmasına ve sürdürülmesine katkıda bulunduğuna inanıyoruz.
      <br/>
      <br/>
      Barışı ve geleceği hedefleyen çözüm arayışımız yüzyıllardır ortaya konan bütünlük içinde birlikte yaşama iradesinden güç almaktadır.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30707), [web.archive.org (arşiv bağlantısı)](http://web.archive.org/web/20080806230337/http://www.aksiyon.com.tr:80/detay.php?id=30707)
