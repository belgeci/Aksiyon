# Big brother kara paranın peşinde!

*Fatih Uğur 2005.05.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      11 Eylül saldırılarından sonra bankalardaki tüm para hareketleri global bir sistemle izleniyor. Dünya yazılım devi Sybase’in Türkiye Genel Müdürü Levent Şensezgin, Maliye’ye kurdukları sistemle kara paranın Türkiye’de takibe alınacağını söylüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071116034129im_/http://www.aksiyon.com.tr/resim/544/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İş dünyasında, bilişim teknolojilerini saniye saniye izleyen en önemli sektör finans. Buna paralel olarak teknolojinin nimetlerinden en fazla faydalanan ve bilişim şirketlerine en çok gelir sağlayan sektör de yine aynı. Küresel ekonomik sistemde paranın dolaşım hızını artıran ve takibini kolaylaştıran en önemli araç konumundaki bilişim teknolojileri, ABD’de yaşanan 11 Eylül saldırısından sonra daha da önem kazandı. Teröristlerin ve teröre parasal kaynak sağlayanların tespit edilip takip edilmesine imkân sağlayan yasal düzenlemeler, ABD’de bir ay gibi kısa sürede yürürlüğe kondu. Yazılım ve bilişim güvenliği alanında hizmet veren şirketlerin geliri 11 Eylül sonrasında çok hızlı arttı. ABD’de başlayan bu teknolojik hareket, dalga dalga dünya ekonomisiyle entegre ülkelere de yayıldı. Başta Avrupa ülkeleri olmak üzere, IMF ve Dünya Bankası ile sıkı ilişki içindeki ülkeler para hareketlerinin kontrolünü sağlayan yatırımlara yöneliyor şimdi.
   <br>
    <br>
     Dünya üzerinde terör ve uyuşturucuya akan, vergiden kaçırılan tüm parayı kontrol altına almak isteyen ülkeler ve finans dünyasının patronları, hızla artan ekonomik hareketliliğin taleplerinin cevaplayabilecek veritabanı, yazılım ve donanım şirketleri ile çözüm ortaklıkları kurarak çalışmaya başladı. Türkiye’de de benzer uygulamalar için düğmeye basıldı. Başta Maliye Bakanlığı olmak üzere, Türkiye ekonomisinin yönetimini elinde tutan kamu kurumları, hem vergi gelirlerini artırmak hem de kara paranın önüne geçmek için çalışma başlattı. Finans dünyasındaki kuruluşlara verdiği hizmetle ismi öne çıkan Sybase ile çalışmayı tercih eden Maliye Bakanlığı nezdindeki projeler tamamlanma aşamasına geldi. Sybase Türkiye Genel Müdürü Levent Şensezgin ile finans dünyasındaki bilişim uygulamalarını konuştuk.
     <br/>
     <br/>
     -Sybase ne zamandan beri Türkiye’de ve hangi kuruluşlara hizmet veriyor?
     <br/>
     <br/>
     Sybase, 1993 sonunda distribütörlük metoduyla Türkiye’ye geldi. İnfo Holding bünyesindeki şirket 1998 sonuna kadar devam etti. 1999 itibariyle Sybase tarafından kurulan tamamı yabancı sermayeli bir şirketle hizmetlerini sürdürmeye başladı. Başta Maliye Bakanlığı, Takasbank gibi ekonomi dünyasının stratejik kurumları haricinde finans ve telekom sektöründe faaliyet gösteren şirketlere hizmet veriyor.
     <br/>
     <br/>
     -Türkiye’de yazılım pazarının büyüklüğü ne?
     <br/>
     <br/>
     Bilişim pazarının onda biri. Yani bilişim sektörünün toplam cirosu 2 milyar dolar ise bunun ancak 200 milyon doları yazılımcılara kalıyor. 200-250 milyon doların yarısı da Main Frame tabanlı sistemlerin sabit giderleri olarak sayılırsa, geriye kalan 100 milyon dolarlık pay ERP (Kurumsal Kaynak Planlama) yazılımları ve Sybase ve Oracle gibi veritabanı yazılımlarına ve yerli çözüm ortaklarına dağılıyor.
     <br/>
     <br/>
     -Amerika’da bu paylaşım oranı nasıl?
     <br/>
     <br/>
     ABD’de IT (bilişim) pazarında yazılımcıların payı yüzde 50.
     <br/>
     <br/>
     -Sybase’in saldırgan bir pazarlama metodu yok. Neden?
     <br/>
     <br/>
     Yaklaşık 100 kurumsal müşterimiz var. Bunların yarısı aktif ve sürekli çalıştığımız kurumlar. Finans, telekomünikasyon ve kamu kurumları yeni yatırım yapmaya açık sektörler. Daha çok müşteriye ulaşıp on kat fazla satış yapsak, bize getirisi yine aynı seviyede kalacaktır. Bu yüzden biz tekrarlayabileceğimiz satışlar yapmak istiyoruz.
     <br/>
     <br/>
     -Sybase’in kamu kurumları arasında öne çıktığı tek yer Maliye. Diğer kurumlarda pek etkin değil misiniz?
     <br/>
     <br/>
     Maliye, her ne kadar kamu ile ilgili olsa da ben maliye uygulamalarını finans sektörüne benzetiyorum. Çünkü, devlete gelir getiren para merkezli projeler yapılıyor. Uzmanlık alanımız da finans sektörü olduğu için Maliye’ye kolaylık sağlayan projeler yapmamız daha mantıklı geliyor. Bir de işlem sayısının çok yoğun olduğu sistemlere ağırlık veriyoruz. Para hareketlerinin oluşturduğu işlem sayısı giderek artıyor. Bunu kaldırabilecek altyapıyı rahatlıkla sağlayabiliyoruz. Gelirler Genel Müdürlüğü ve Mali Suçları Araştırma Kurulu Başkanlığı’nda (MASAK) kara para takip projeleriyle uğraşıyoruz. Askeri kuruluşlarla diğer devlet kurumlarına yönelik projelerle şu an ilgilenmiyoruz.
     <br/>
     <br/>
     -MASAK kara parayı nasıl takip edecek?
     <br/>
     <br/>
     Türkiye kara paranın takibiyle ilgili uluslararası anlaşmaya imza atan ilk 40 ülkeden biri. 1996’da yapılan bu anlaşma dahilinde terör ve uyuşturucuya akan, kara ya da ak her türlü paranın izlenmesi, buralara aktarılan paranın engellenmesi hedefleniyor. CIA, FBI, FATS, SDM gibi kuruluşların oluşturduğu uluslararası yasaklılar listesinde gemi, TIR, uçak, kişi, kurum her ne şekilde olursa olsun elektronik ortamdan yani bankacılık sisteminden geçen para takip edilmek isteniyor. Yasaklılar listesi dediğimiz bu kara listeye giren kelimeleri çağrıştıran her türlü para hareketine anında müdahale edilebiliyor. 11 Eylül sonrasında ABD’de Müslüman isimlerine ait her türlü hareket takip ediliyor. Örneğin, Osman, Muhammed, Osama ismi geçen her türlü işlem anında takip altına alınıyor ve şüphe derecesi yüksek ise mutlaka tutuklama yapılıyor.
     <br/>
     <br/>
     -Bankalarda günde ne kadar bankacılık işlemi yapılıyor? Şüpheli para nasıl izleniyor?
     <br/>
     <br/>
     Amerikan bankalarında günde 2 milyara yakın işlem yapılıyor. Bunların manuel, yani elle takibi mümkün değil. Yazılımlar sayesinde daha işlem yapılırken paranın geliş-gidiş yeri karşılaştırılıp inceleniyor. İşlem tamamlanıncaya kadar tüm kontroller yapılmış oluyor. İşlem tamamlandıktan sonra yani para transferi gerçekleştikten sonra operasyon yapmak için geç kalınmış olma riski var. Bu nedenle sadece isimlere yönelik filtreleme yapılmıyor. Para transferine ait bütün  ‘pattern’ler yani işlemin karakteristik yapısı anında inceleniyor. Paranın miktarı, geldiği yer, ulaştığı yer, aracı olan kurumlar her şey anında filtreden geçiriliyor ve işlem tamamlanıyor. Bir kişinin hesabında aynı günde benzer nitelikte beş işlem varsa bu kişinin hesapları tümüyle bloke edilerek incelemeye alınıyor. ‘On the air’ dediğimiz yani daha para havada iken yapılan filtreleme işlemi sırasında bir problem görünürse, işlem yapan görevlinin ekranında çeşitli uyarılar çıkıyor. İşlem yaptırandan kimlik istenmesi, fotoğraf istenmesi ya da oyalamaya yönelik talimatlar ve 911’i uyarmaya yönelik komutlar da dahil olmak üzere, işlemin gerçekleşmesini engellemek veya işlem yaptıranı yakalamaya yönelik her fırsat değerlendiriliyor.
     <br/>
     <br/>
     -Kara para operasyonlarının büyüklüğü nedir? 11 Eylül sonrası yaşanan ilginç olaylar var mı?
     <br/>
     <br/>
     11 Eylül terör saldırılarının finansörü olarak bilinen Muhammed El Atta’nın banka hesaplarındaki para hareketleri en ilginç örnek. 11 Eylül’e kadar 10 bin doların altındaki paralar bu izleme ağına takılmıyordu. Ancak, görüldü ki El Atta’nın hesabına 1999-2001 arasında küçük küçük para transferleri yapılmış. Bazen 35 bazen 80 dolar. Bunlar birikip 280 bin dolar olmuş. İstihbarat kayıtlarında bu paranın saldırıların en önemli finansmanı olduğu geçti. Şimdi küresel para hareketlerini izlerken yeni parametreler kullanılıyor. Aynı hesaba 5’ten fazla küçük işlem yapılsa bile bu kontrole giriyor. İzlenmeyen para operasyonu yok yani. Trilyonlarca dolar hacme sahip kara para operasyonları yapılıyor dünyada. Paranın mutlaka kara olması gerekmiyor. Belki temiz yani vergilendirilmiş para da olabilir ama birtakım bağış yöntemleriyle istenmeyen bir organizasyon destekleniyor olabilir. Dünya ülkeleri arasında bu sisteme entegre olmayan 50-60 ülke kaldı. Sistem dışındaki ülkelerden mesela İran’dan ABD’de okuyan bir öğrenciye okul parası olarak 100 dolar bile gönderilse hemen incelemeye alınarak para kaynağı ve ulaştığı yerin masum olduğu anlaşılıncaya kadar para teslimatı yapılmaz. Sisteme entegre olan ülkelerden yapılan transferler daha kısa zamanda yerine ulaştırılırken sistem dışındaki ülkelerden gelen ya da bu ülkelere giden paralar çok daha uzun zamanda alıcıya ulaştırılır.
     <br/>
     <br/>
     -Türkiye bu sistemin neresinde?
     <br/>
     <br/>
     Türkiye’de de benzer uygulamalar olacak. Gerekli altyapı çalışmaları hızla devam ediyor. Paranın geçtiği her türlü kurum bu sistemin bir parçası olacak. Mesela, noterler de bu sisteme entegre olacak. Paranın tüm hareketi bankalardan yapılmıyor. Mülk satışı noterde bitiyor. Kağıt üstünde 20 bin dolarlık dükkan 5 bin dolara satılıyor. Araç satışları da aynı şekilde işliyor. Sistem entegrasyonu sonrasında her arazi metrekaresine kadar izlenecek, araç satışları daha kolay takip edilecek. Kuyumcular, döviz büfeleri, seyahat büroları ve parayla işlem yapan bütün finans kuruluşları para aklanırken geçilen alanlar içerisinde. Ana devlet kurumları, Merkez Bankası, vergi dairelerindeki bilgiler, işlemler üzerinde inceleme ve karşılaştırma yapılırken kullanılacak.
     <br/>
     <br/>
     -Bir anlamda kara para hareketleri için erken uyarı sistemi kuruyorsunuz, öyle mi?
     <br/>
     <br/>
     Evet aynen. Paranın tüm hareketlerini izleyerek, olabilecek tüm riskli hareketleri önceden tahmin ederek yönetimi uyaracak bir sistem. Öncelikle yasal düzenlemeler ile şüpheli işlemler için bir ortak veritabanı oluşturulacak. Bütün bankalar şüpheli işlem bilgisi iletecek. MASAK da bu işlemleri, uluslararası ya da ulusal düzeydeki sakıncalı listelerle karşılaştırarak gerekli yerlere bildirecek. ABD’de bu sistemin yasal dayanağı bir ay gibi bir sürede hazırlandı. 11 Eylül saldırıları sonrasında gündeme gelen bu sistem, 25 Ekim’de hayata geçti. (USA PATRIOT ACT) Kişilik hakları gibi engeller çıkmadı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21157), [web.archive.org (arşiv bağlantısı)](http://web.archive.org/web/20071116034129/http://www.aksiyon.com.tr:80/detay.php?id=21157)
