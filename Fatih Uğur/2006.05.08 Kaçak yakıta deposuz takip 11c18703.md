# Kaçak yakıta deposuz takip

*Fatih Uğur 2006.05.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kaçak akaryakıt ihbarı yapanlar, yakıt gelirinden yüzde 25 pay verilerek ödüllendirilecek. Ama ortada çözülecek bir depo sorunu var.
  </font>
 </div>
 <div id="newsText">
  <font class="detail-text">
   Hükümet akaryakıt kaçakçılığı ile mücadele eylem planını açıkladı. Başbakanlık tarafından 1 Mayıs 2006'da yayımlanan bir genelgeyle atılan ilk adımları Devlet Bakanı ve Başbakan Yardımcısı Abdüllatif Şener kamuoyuna resmen duyurdu. Kanuni düzenlemeler önümüzdeki günlerde Türkiye Büyük Millet Meclisi gündemine gelecek. Sadece son iki yılda 7 milyon 814 bin ton akaryakıt kaçakçılığı yapıldığı, devletin 10,7 milyar YTL'lik vergi kaybı olduğu  belirlendi. Son on beş yılda araç sayısı yüzde 200 artmasına karşın ham petrol ithalatı yüzde 11, akaryakıt tüketimi ise sadece yüzde 33'lük artış gösterdi. Rakamlar kaçakçılığın rant ağının büyüklüğünün de göstergesi. Bakanlar Kurulu onayından geçen kanuni düzenlemeye göre akaryakıt kaçakçılığını ihbar eden ya da yakalayanlar ele geçirilen yakıtın bedelinin yüzde 50'sini ödül olarak alacak. Kalan yakıt da il özel idareleri kanalıyla valiliklere, yani kamuya bırakılacak. Ödül sistemi tamam, ama şimdi akaryakıt kaçakçılığı ile başlayan topyekûn mücadelenin altyapısı konuşuluyor. Bu kadar çok yakıt yakalandığında nerede depolanacak? Satış bir ayda nasıl gerçekleştirilecek? Mahkeme süreci nasıl hızlandırılacak? İl özel idareleri yakıtı ne yapacak?
   <br/>
   <br/>
   Yakalanan kaçak  akaryakıtların depolanması ve satışı ile ilgili hukukî ve fizikî altyapı yok. Bu, yakalanan kaçak petrolün devlet memurları eliyle kaçırılması, yeni rüşvet ağları oluşması, kaçak yakıtın israf edilmesi, dürüst ithalatçının mağdur edilmesi gibi hukukî ve fiilî sorunlar oluşturacak. Bakan Şener sorun olmayacağını söylese de Ulaştırma, Maliye, Tarım bakanlıkları, gümrük, emniyet ve askerî kurum temsilcileri kaçak yakıtın 'yed-i eminde' (kolluk güçleri gözetiminde) durması halinde yeni büyük sorunlar çıkacağını söylüyor ve kara kara düşünüyor. İl özel idarelerinin yakalanan yakıtları depolama kapasitesi de o bölgelerdeki kamu araçlarının yakıt ihtiyacı ve depolarıyla sınırlı. Türkiye'de araçlarda kullanılan yakıtın neredeyse yarısının kaçırıldığı hesaplandığında çok ciddi bir depo sorunu yaşanacak.
   <br/>
   <br/>
   DENİZE BOT VE UYDU TAKİBİ GELİYOR
   <br/>
   <br/>
   Enerji Piyasası Düzenleme Kurulu'nun kaçak yakıt kontrolleri için alımını planladığı 222 mobil araç projesinin de hızlandırılması gerekiyor.
   <br/>
   <br/>
   Denizden yapılan kaçakçılığa karşı liman başkanlıklarının emrine tahsis edilecek kontrol botu alınması planlanıyor. Yaklaşık 20 bot Türk karasularındaki tekne ya da gemi yoluyla yapılan kaçakçılığın engellenmesi için kullanılacak. Mücadele konusunda kritik liman başkanlıkları tam yetkili olacak.
   <br/>
   <br/>
   İstanbul ve Çanakkale boğazlarına uygulanan gemi trafik yönetimi sistemi (VTS) yakıt naklinin yoğun olduğu İzmit,  İzmir, Mersin, Aliağa, Trabzon limanlarına da inşa edilecek. Uluslararası Denizcilik Örgütü (IMO) tarafından 500 grostonun üstündeki tüm gemilere zorunlu hale getirilen AIS (otomatik takip sistemi) uygulaması Türkiye'de de aktif hale getirilecek. Türk bayraklı gemilere 300 grostonu aşmaları halinde AIS cihazı takması zorunlu olacak. Gemilerin uydu üzerinden denizde izlenmesi için 25 telsiz baz istasyonu kurulacak. Ankara merkezden karasularımızdaki tüm gemiler 100 mil kapsamında izleyecek; yük, gemi, personel, yanaşma, mevki bilgileri aynen  bilgisayar üstünden takip edilebilecek. Fizibilite ve proje çalışmaları tamamlanan AIS kuleleri ile ilgili ilk testler 2006 sonuna kadar gerçekleştirilecek. Yaklaşık 6,2 milyon YTL'ye mal olacak sistem, akaryakıt kaçaklığı yöntemlerinin başında gelen limbo (gemiden gemiye akaryakıt kaçırma) hadiselerini önleyecek.
   <br/>
   <br/>
   Kara ayağında yapılacak iş daha çok Gümrük Müsteşarlığı ile petrol ithalatçı ve satış bayilerine düşüyor. Kargo ve nakliye firmalarının uygulamaya başladığı araç takip sistemleri yakıt taşıyan tankerlerin izlenmesinde kullanılacak. Bu şirketlerin bazılarının halen uyguladığı bir sistem olmakla birlikte, topyekûn bir izleme ağının kurulması oldukça masraflı.
   <br/>
   <br/>
   Yakalanan yakıtın bir ay içinde satışı öngörülüyor. Mahkeme kararı kesinleşmeden önce yakalayan ya da ihbar eden yakıt gelirinin yüzde 10'unu alacak, kalan ödül mahkeme süreci kesinleştikten sonra verilecek. Peki, mahkeme süreci, zaten dava dosyalarıyla boğuşan adliye koridorlarını nasıl etkileyecek? Süreç nasıl hızlandırılacak. Uzmanlar bunun için de kaçakçılığın en çok yapıldığı hassas bölgelerde bazı mahkemelerin ihtisas mahkemesine dönüştürülmesini öneriyor. Yani çözüm 'kaçak akaryakıt ihtisas mahkemeleri'nde.
   <br/>
   <br/>
   Peki yakalanan yakıtın kaçak olup olmadığı nasıl anlaşılacak? Ekspertizlere göre, kaçak yakıt depolama işi yapılırken, kalitesi bozuk benzin ve motorinler mevcut yakıtlara karışınca yeni bir karmaşa da oluşacak. Bunun önlenmesi için de ayrı depolama şart. Yakıtın kaçak olup olmadığını anlamanın en kolay yolu EPDK'nın 4 kez ihalesini yaptığı halde iptal ettiği marker sisteminde. Ulusal marker uygulaması bir an önce hayata geçirilmezse, hangi yakıtın kaçak olduğunu anlamak, depolama ve mahkeme süreci sorunları çözmek de mümkün gözükmüyor. Bakanlar Kurulu onayından geçen kanuni düzenlemenin ilk maddesi de buna işaret ediyor. "Ulusal marker uygulaması bir an önce hayata geçirilmeli."
   <br/>
   <br/>
   AKARYAKIT EYLEM PLANI VE YENİ DÜZENLEMELER NELER GETİRECEK?
   <br/>
   <br/>
   Kaçak akaryakıt satanlar, yakıt satış bedelinin üç katı para cezasına çarptırılacak.
   <br/>
   <br/>
   Kaçak yakıtı ihbar eden ile yakalayana bedelinin yüzde 25'erlik kısmı ödül olarak verilecek.
   <br/>
   <br/>
   Kalan yüzde 50'lik kısım ise il özel idarelerinin tasarrufuna bırakılacak.
   <br/>
   <br/>
   Lisans sahibi dağıtıcı şirketler de bayilerinde ortaya çıkacak kaçak yakıttan sorumlu tutulacak ve 500 bin YTL ceza yiyecekler.
   <br/>
   <br/>
   Lisanslı olanların lisansları iptal edilecek. Kamuoyuna deşifre edilecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F2DC32513335638D6C85B1EC0AB47B20?newsId=11880), [web.archive.org (arşiv bağlantısı)](http://web.archive.org/web/20130914080527/http://www.aksiyon.com.tr:80/aksiyon/newsDetail_getNewsById.action;jsessionid=F2DC32513335638D6C85B1EC0AB47B20?newsId=11880)
