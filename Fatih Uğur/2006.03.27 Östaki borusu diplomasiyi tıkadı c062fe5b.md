# Östaki borusu diplomasiyi tıkadı

*Fatih Uğur 2006.03.27*

<div class="pNewsDetailMainContent" itemprop="articleBody">
 AK Parti'nin en çok uçanı Abdullah Gül, Tunus yolunda geçirdiği basınç travmasının ardından sol kulağından hayati bir ameliyat geçirdi.Dışişleri Bakanı ve Başbakan Yardımcısı Abdullah Gül, üst solunum yolu enfeksiyonu ve ardından uçak basıncının sol iç kulakta meydana getirdiği travma nedeniyle hafta başında Gülhane Askerî Tıp Akademisi'nde (GATA) operasyon geçirdi. Önce gazetelere "Grip Gül'ü vurdu" haberleri yansıdı. Çünkü Başkent'teki gazeteciler kronik gribal enfeksiyon nedeniyle Bakan Abdullah Gül'ün sık sık rahatsızlandığını biliyordu.
 <br/>
 <br/>
 Ancak Tunus dönüşünde 'gribal enfeksiyon'un hiç de rutin olmadığı ortaya çıktı. Bakan Gül, önce Güven Hastanesi'ne ardından Başkent Hastanesi'ne tedavi için başvurdu. Herkes Gül'ün gribal enfeksiyonunu biliyordu; ama kimse iki yıldır bir kulak burun boğaz uzmanının takibinde olduğunu duymamıştı. Zaten Bakan Gül'ün ikinci adresinin Başkent Hastanesi olmasının sebebi de bu takipti.
 <br/>
 <br/>
 400 BİN KİLOMETRELİK 110 UÇUŞ
 <br/>
 <br/>
 Hastanenin Kulak Burun Boğaz Anabilim Dalı hocalarından Prof. Dr. Levent Özlüoğlu, yaklaşık iki yıldır üst solunum yolu rahatsızlığının takibi ve tedavisi konusunda Gül'ü izliyordu. Ama doktorları dâhil kimse kulak zarını patlatacak, işitme kaybına sebep olacak ve fistül (sızma) oluşturacak bir sonu beklemiyordu. Peki, operasyona uzanan süreç nasıl ortaya çıktı?
 <br/>
 <br/>
 AK Parti iktidarının dış politikada aktif ve hareketli siyaseti kuşkusuz en çok Gül'ü yordu. Öyle ki, Dışişleri Bakanı 10'u başbakanlık dönemine ait olmak üzere son üç yılda 57 ayrı ülkeye 110 seyahat gerçekleştirdi. AB liderleriyle temas, Brüksel başta olmak üzere tüm Avrupa başkentlerini ziyaret, ABD, Çin, Rusya, Afrika, Brezilya, Arap ülkeleri...
 <br/>
 <br/>
 Dışişleri Bakanı Abdullah Gül, bu süre içinde neredeyse 400 bin kilometre uçuş yaptı. Teknik bir hesapla bu, Gül'ün 500 saatten fazla uçtuğu anlamına geliyor. İklim değişiklikleri, kronik gribal enfeksiyon, klimalı ortamlar ve yoğun tempo ile uçak faktörü de birleşince Dışişleri Bakanı'nın 2-3 ay seyahat iptaline kadar uzanan o operasyon sürecine gelindi.
 <br/>
 <br/>
 Başkent Hastanesi'ndeki ilk teşhis Gül'ün kulak zarında yırtılma olduğu yönündeydi. Üstelik iç kulakta tıbbî terimiyle fistül oluşmuştu. Basınç travmasını atlatmanın ve sağlıklı bir operasyon geçirmenin yolu GATA'yı işaret ediyordu. Çünkü Ankara'da hiperbarik oksijen tedavisinin yapıldığı ve basınç odalarının olduğu tek hastane burasıydı. Teşhisin konmasından sonra geçen hafta başı GATA'da Albay Tabip Sertaç Yetişer ve ekibince gerçekleştirilen 2.5 saatlik operasyonla Gül'ün kulak zarındaki yırtık ve iç kulağındaki  fistül tedavi edildi.
 <br/>
 <br/>
 Kulak burun boğaz mütehassısları bu tip ameliyatların hiç de basit olmadığı görüşünde. Riskli ancak uzmanı elinde kolaylıkları olan operasyonlar.  Uzmanlara göre, Gül'ün rahatsızlığının ortaya çıkma nedeni uçak basıncının kulak zarında (timpan zarı) meydana getirdiği yırtılma. Ancak sürekli kronik grip geçiren Gül'ü etkileyen asıl önemli faktör orta kulağa ağız içinden uzanan öztaki borusu ve yolunda yaşandı. Dış ve orta kulak; dış kulak yolu ve ağızdaki öztaki borusuyla havalandırılıyor.
 <br/>
 <br/>
 İŞİTME CİHAZI TAKACAK MI?
 <br/>
 <br/>
 Duyma işlevinin yerine getirilmesi, dengeli basınç ortamının oluşması için bu havalandırma mekanizmasının aksamadan işlemesi gerekiyor. Sürekli grip olan birinin boğazından orta kulağa uzanan kanalları da (öztaki borusunda enfeksiyon oluşumu) tıkanıyor. Bu tıkanma nedeniyle kulak boşluklarının havalandırması aksıyor. Uçak, helikopter seyahatleri, dalma gibi aktivitelerin oluşturduğu yüksek basınç (ya da basınç farkı), tıkanan bu yollar yüzünden orta ve dış kulak arasındaki kulak zarının üstünde negatif basınç meydana getiriyor. Bu da Bakan Abdullah Gül'de olduğu gibi iç kulak sıvısının sızması (fistül), kulak zarı delinmesi, baş dönmesi, denge ve işitme kaybı gibi sonuçlar doğuruyor.
 <br/>
 <br/>
 Başbakan Yardımcısı Abdullah Gül'e GATA'da bu bilgiler dış kulak yolu üzerinden mikroskop altında hassas bir operasyon gerçekleştirildi. Dış kulaktan orta kulağa geçmek için zar ve kulak içi et çeperi açıldı. (Kulak Burun Boğaz uzmanlarına göre oval pencerede sorun vardı.) Örs, çekiç ve üzengi kemiklerinin bulunduğu iç kulağın alt kısmında oluşan fistül (sızma alanı) dolgu maddesiyle kapatıldı. Kulak zarı eski haline getirilerek operasyon tamamlandı. Basınç odalı hastane tercihi de ameliyat ve tedavinin başarılı olmasının temel şartıydı. Denge kaybının önüne geçilmesi için basınç dengesi sağlanmış oda ve tedavi imkanlarının kullanılması gerekiyordu.
 <br/>
 <br/>
 Gül, iç kulağındaki travmadan kaynaklanan 'denge' sorunu giderilene kadar hastanede istirahat etti. Bakanın ilk tetkiklerinde sağlıklı insanlarda 0-10, duymayanlarda 100 desibel şiddetindeki işitme kaybı seviyesinin 80'leri aştığı ileri sürüldü. İşitme kaybı anlamına gelen bu durum operasyondan sonra düzeldi. Gül'ün geçici de olsa işitme cihazı takabileceği konuşulan ihtimaller arasında. Ancak damar yolundan uygulanan kortizon tedavisi daha çok normale dönüşün işaretçisi.
 <br/>
 <br/>
 BAŞBAKAN ERDOĞAN UÇUŞLARDA SAKIZ ÇİĞNİYOR
 <br/>
 <br/>
 Peki Gül'den sonra en çok uçan isim Başbakan Recep Tayyip Erdoğan'ın böyle sağlık sorunu yaşaması mümkün mü? Evet. Ancak başbakanın kronik gribal rahatsızlığı olmaması doktorları teselli eden bir nokta. Seyahat sayısı Gül gibi 100'ü aşan Başbakan son dönemde özellikle yurtiçi gezilerinde kısa mesafede helikopteri tercih ediyor. Başbakanlık Ata uçağı ve Oba helikopterinin iniş kalkışlarında yaşanan tatlı bir telaş var. O da sakız telaşı. Ani basınç değişikliklerine karşı ağza atılan bir çikletin öztaki borusunun havalandırma kanalının açık tutulması ve orta kulak dış kulak basınç dengesi için vazgeçilmez önemi var. Hem Erdoğan'ın A takımı hem kendisi ve korumalarının uçuşlarda çiklet formülü şimdilik işe yarıyor.
 <br/>
 <br/>
 Uçak ve helikopter basıncından kurtulmak için Başbakan Erdoğan'ın uyguladığı taktiği Gül uygulasa durum değişir miydi? Bunu bilmiyoruz. Ancak kabinenin Gül ve Erdoğan'dan sonra en çok seyahat eden ismi Devlet Bakanı Kürşat Tüzmen'in (geçen sene Temmuz itibariyle 277 gününü yurtdışında geçirdiği açıklanmıştı.) dalgıçlık deneyimi nedeniyle önceden yaptırdığı basınç testleri uçuşuna mani bir durum olmadığını gösteriyor.
 <br/>
 <br/>
 İŞTE BAKAN GÜL'ÜN KULAĞI
 <br/>
 Bakan Gül'ün kulak zarındaki hasar tespit edildikten sonra operasyona karar verildi. Dış kulak yolu üzerinden iç kulağa girip, fistül kapatıldı. Zar eski haline getirilip operasyon tamamlandı.
 <br/>
 <br/>
 <br/>
 1- kulak kepçesi
 <br/>
 <br/>
 2- dış kulak yolu
 <br/>
 <br/>
 3- 4 timpan zarı ve halkası
 <br/>
 <br/>
 4,5- Musculos
 <br/>
 <br/>
 6- östaki borusu
 <br/>
 <br/>
 10,11- vestibül- oval pencere x- östaki borusu enfeksiyonu
 <br/>
 <br/>
 <br/>
 19-22 OCAK 2006 - BREZİLYA
 <br/>
 <br/>
 4 günlük resmi ziyaret
 <br/>
 <br/>
 Hava sıcaklığı : 17/29 °C
 <br/>
 <br/>
 Uçuş mesafesi: 10.600 km
 <br/>
 <br/>
 <br/>
 <br/>
 16-18 MART 2006 - TUNUS
 <br/>
 <br/>
 2 günlük ziyaret
 <br/>
 <br/>
 Hava sıcaklığı : 8/25 °C
 <br/>
 <br/>
 Uçuş mesafesi: 2.222 km
 <br/>
 <br/>
 <br/>
 11-12 ŞUBAT 2006 - ARABİSTAN
 <br/>
 <br/>
 Cidde Ekonomik Forumu
 <br/>
 <br/>
 Hava sıcaklığı : 17/31 °C
 <br/>
 <br/>
 Uçuş mesafesi: 2.110 km
 <br/>
 <br/>
 <br/>
 04-05 OCAK 2006-İSRAİL
 <br/>
 <br/>
 Ortadoğu Gezisi / Kudüs
 <br/>
 <br/>
 hava sıcaklığı : 6/11 °C
 <br/>
 <br/>
 Uçuş mesafesi: 1000 km
 <br/>
 <br/>
 <br/>
 6-9 MART 2006 - AVUSTURYA
 <br/>
 <br/>
 Avrupa Forumu toplantısı
 <br/>
 <br/>
 Hava sıcaklığı : -1/10 °C
 <br/>
 <br/>
 Uçuş mesafesi: 1600 km
 <br/>
 <br/>
 <br/>
 2-3 MART 2006 - İSPANYA
 <br/>
 <br/>
 2 günlük resmi ziyaret
 <br/>
 <br/>
 Hava sıcaklığı : 3/15 °C
 <br/>
 <br/>
 Uçuş mesafesi: 3.100 km
 <br/>
 <br/>
 <br/>
 12 OCAK 2006  - KAZAKİSTAN
 <br/>
 <br/>
 Kurban bayramı
 <br/>
 <br/>
 Hava sıcaklığı : -13/-1 °C
 <br/>
 <br/>
 Uçuş mesafesi: 3 bin km
 <br/>
</div>


Kaynak: [www.aksiyon.com.tr](http://www.aksiyon.com.tr:80/siyaset/ostaki-borusu-diplomasiyi-tikadi_512316), [web.archive.org (arşiv bağlantısı)](http://web.archive.org/web/20150310020711/http://www.aksiyon.com.tr:80/siyaset/ostaki-borusu-diplomasiyi-tikadi_512316)
