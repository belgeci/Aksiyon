# Burası Pülümür, Ankara’dan göründüğü gibi değil!

*Fatih Uğur 2007.07.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir buçuk ay önce karakol baskınında 7 erin, 2 hafta önce 3 askerin mayın tuzağıyla şehit edildiği Pülümür’de terör yine boy gösteriyor. Pülümür özelinde terörle mücadeleyi ve iki aydır artan olayların perde arkasını araştırdık.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071102115602im_/http://www.aksiyon.com.tr/resim/659/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Uzunca bir aradan sonra Türkiye yine terör dalgasıyla karşı karşıya. Terör örgütü PKK, devleti zaafa uğratmak amacıyla kanlı eylemlerini her geçen gün artırarak sürdürüyor. Son üç ayda şehit verdiğimiz asker sayısındaki artış da bunun somut bir göstergesi zaten. Bu dönemde PKK terörünün en kanlı saldırısı Tunceli Pülümür’de gerçekleştirilmişti, bundan yaklaşık bir ay önce. Pülümür’ün merkezdeki nüfusu 1900. 49 köyü bulunan ilçenin çoğu Alevilerden oluşuyor. Eskiden PKK’nın yanı sıra DHKP-C, TİKKO gibi silahlı sol örgütlerin yuvalandığı Tunceli dağlarının en kritik geçişleri bu bölgede. Tunceli-Pülümür, Pülümür-Mutu, Pülümür-Kırmızıköprü, Sansa Geçidi, Ağlayan Kayalar, Dokuzkayalar, Zage gibi bölge halkının ve terörle mücadele eden güvenlik güçlerinin çetin şartlarını en iyi bildiği yerlerden biri Pülümür. İki hafta önce 3 askerin, bir ay önce Kocatepe Karakol baskınında 7 vatan evladının şehit edildiği yer yani.
   <br>
    <br>
     Erzincan-Erzurum yolu 25. kilometresinde, Karasu nehrinin yanı başındaki bir demiryolu köprüsünün altından geçerken terörün ürküten yüzünün bölgeyi tekrar nasıl şekillendirmeye başladığını görmek mümkün. Burası Mutu Karakolu kontrol ve geçiş noktası. Güvenlik tedbirleri en üst seviyede. Geçtiğimiz hafta Erzincan’dan Erzurum’a giden yük trenine mayınlı tuzağın kurulduğu demiryoluna 400 metre mesafede. Selam verip bir bardak çaylarını içtiğimiz karakolun nöbet yerindeki askerlerinin tamamı sürekli tetikte. Mevzideki bir asker gözümüze ilişiyor. Sert rüzgâr, yüzünü yakan güneş kadar yerinde çakılı ve kararlı. Asker olduklarından yaşanan olaylarla ilgili detaylı bilgi vermiyorlar. Yol boyunca dikkatli gidilmesi gerektiği uyarısının ardından veda edip yola çıkıyoruz.
     <br/>
     <br/>
     Dağlara tırmandıkça yayla havası daha bir hissedilir oluyor. Bir müddet sonra asfalt yerini stabilize yola bırakıyor. Karayollarının başlattığı yol çalışması seçim telaşıyla yarım kalmış. Halbuki en yoğun çalışmanın yapılacağı, hava şartlarının en uygun olduğu günler yaşanıyor. Kıvrıla kıvrıla çıkan yol, zirvede bir başka karakolu çıkartıyor karşımıza: Dağyolu Jandarma Karakolu. Teröristlerin geçiş yapacağı güzergâhları gören, Pülümür dağlarına hâkim bir tepede bu karakol. Kapısı kum torbaları ve mıcırlarla kapatılmış. Bariyerler ve yol kenarındaki mıcırlar yüzünden yürüyerek bile karakolun yolunu bulmak zor gibi.
     <br/>
     <br/>
     Dağyolu’ndan kıvrıla kıvrıla inen yol, aşağılarda iklimin de değiştiğini haber veriyor. Bir müddet sonra tek tük evler çıkıyor ortaya. Pülümür çayının aktığı vadi, kendisine yaklaştığımız her metrede bir o kadar güzelleşiyor. Dağların teröristleri barındırdığını düşündüğümüzde ise irkiliyoruz. Neden bu cennet vatanın güzel vadilerinde kan var sorusu beynimize bir yılan gibi çörekleniyor. “Avrupa’da olsa buralar kışın kayak cenneti, yazın yayla turizmi merkezi olur.” diyor şoförümüz. Pülümür’ü üstten gördüğümüzde derenin etrafındaki söğüt ağaçları ve ilçenin sol yanı başındaki Ecevit Mahallesi göze çarpıyor. Rahşan Hanım’a roman, merhum Başbakan Bülent Ecevit’e şiirler yazdıran Pülümür’de Ecevit’e vefa gösterilip deprem konutlarına ve mahallesine onun adı verilmiş. Yollar kıvrıldıkça şoförümüzün dikkati bir kat daha artıyor. Nedeni ise son üç aydır yollara döşenen mayınlar. Zaten karakolların hepsinde çitler yükselmiş, güvenlik tedbirleri beş kat artırılmış.
     <br/>
     <br/>
     Yol bittiğinde kendimizi Pülümür çayına bakan serin bir köşedeki Merkez Lokantası’nda buluyoruz. Lokantanın sahibi Murat Anuk, ilçenin en renkli girişimcilerinden biri. Bir zamanlar işyerlerinin kurşunlandığını, taciz edildiğini söylüyor sohbet derinleşince. Bir de son terör hadiseleriyle iki yıldır bölgeye güvenli şekilde gelen Avrupalı gurbetçilerin sayısının bu sene neredeyse bir elin beş parmağını geçmeyecek kadar azaldığını hatırlatıyor. Erzincan’a direkt uçuş ve ardından bir saatlik yolculukla memleketlerine ulaşma imkânına kavuşan gurbetçileri de tedirgin etmiş terör saldırıları. Hemen lokantanın karşısındaki büyük tek katlı binayı soruyoruz ve ilginç bir cevap alıyoruz. Avrupalı Pülümürlüler, Pülümür Belediye Başkanlığı’nın da katkılarıyla inşa ettiriyormuş bu kültür merkezini. Yaklaşık 1,3 milyon YTL harcanmış.
     <br/>
     <br/>
     <br/>
     BASKINA UĞRAYAN KOCATEPE’DE HÂLÂ AYNI ASKERLER NÖBETTE
     <br/>
     <br/>
     2003 depreminden sonra oturulmaz hale gelen, çatlak duvarlarıyla hükümet konağı dikkatimizi çekiyor. Avrupalı Pülümürlülerin kültür merkezi yaptığı ilçede, hükümet konağının bu garipliği iç acıtıcı. Kaymakam bey nerededir, diye soruyoruz. Kısa bir tereddütten sonra emniyet amirliğindeki polis memurlarının yardımıyla Pülümür Kaymakamı Alper Balcı ile buluşuyoruz. Pülümür onun altıncı görev yeri. Bir yıldır ilçede yaptığı faaliyetleri anlatıyor Balcı; Köydes, arıcılık, yollar, sosyal projeler, eğitim. Yılda 160-180 ton arasında bal üretiyor Pülümür. Kovan sayısı bazen 9 bini geçiyor. Balcı, ilçenin Avrupalılık potansiyelini görüp, AB’ye 10 milyon dolarlık bir köy kent ve dönüşüm projesi için de başvurmuş. Eğitim merkezleri, bazı köylerin birleştirilmesi ve yeniden inşası, mandıracılık, sosyal konut yapılması gibi dönüşümü hedefleyen proje için önümüzdeki günlerde AB’den bir heyet gelecek. Protokol imzalanırsa Pülümür’de bir dönüşüm projesi başlayacak. Kaymakam Balcı 30 yaşında, ancak projeler ve ilçeyi dünyaya açma hedeflerinden bahsederken bir başka heyecanı var.
     <br/>
     <br/>
     Bunca hizmet, umut ve projeye rağmen, terör bu toprakların kanayan yarası hâlâ. Pülümür Kaymakamı Alper Balcı’nın her anlattığı yürek yakıcı. Mesela söz 4 Haziran 2007 Pazartesi günü Kocatepe Jandarma Karakolu’na yapılan hain baskına gelince gözleri doluyor. Karakolu Kurban Bayramı’nda ziyaret etmiş ilk. Sonraki ziyaretlerinden aklından kalan en önemli şey, 22 yıl önce yani 1985 yılında inşa edilen karakolun fizikî güvenliğinin yetersiz olduğu. Kapı güvenliğinin neredeyse hiç olmadığını, mekân darlığı ve imkânsızlıklar içindeki karakola iki deprem konteyneri göndererek erlere yeni bir gazino ve yatakhane kazandırmak istediğini anlatıyor. Sonra karakolun içinde oturulamaz raporu olduğunu öğreniyoruz. Kısa bir sessizlikten sonra bir güvenlik yetkilisine Kocatepe Karakolu’nda yaşananları soruyoruz. Gazetelerde yazılanlara hiç benzemiyor anlatılanlar. Olayın üstünden bir buçuk ay geçmiş olmasına rağmen, aynı tedirginlikle olayı dinliyoruz.
     <br/>
     <br/>
     Kocatepe Karakolu, Pülümür’den 25 km kuzeydoğuda, Kırmızıköprü bucağına bağlı Kocatepe köyü sınırında. Bir tepede kurulu karakolun dört bir yanı dağlarla çevrili olduğu için çevresinde yarlar da var. Zaten 4 Haziran baskınında fizikî hedef konumundaki karakol bu şartlar yüzünden adeta mermi yağmuruna tutulmuş. Karakoldaki sessizlik o gün öğlen saatlerinde köyden gelen bir araçla bozulmuş. Teröristler önce bir kilometre aşağıdaki Kocatepe Köyü’ndeki bir gurbetçinin arabasını gasp etmişler ve doğru karakola yönelmişler. İki teröristin ilk hedefi geçici kapı vasfındaki girişteki iki asker olmuş. Araçla karakolun önüne kadar gelen teröristlerden biri arabadan atlayıp el bombasını o saatte yemek yiyen ve televizyon izleyen erbaşların gazino ve yemekhanesine atmış. Bombanın düşmesiyle 4 er oracıkta şehit olmuş. Karakolun uzman çavuşlarından birinin mukavemet etmesiyle el bombasını atan terörist orada öldürülmüş. Diğeri köye kaçarken, karakol çevresinde konuşlanmış 12 ayrı noktadan mermiler yağmaya başlamış. Mevzi adı verilen ikinci yüksek tepedeki bir er de alnına yediği kurşunla şehit düşmüş. Teröristlerin gasp ettiği araçta 30 kg TNT ve onlarca el bombasının yer aldığı düşünüldüğünde hedeflerinin karakolu tamamen ortadan kaldırmak olduğu bile düşünülebilir. Saatlerce süren çatışmada yaralı ve ölüleri almaya gelen Skorsky helikopterlerine de taciz ateşi açılmış. Olayın hemen ardından gazetelere yansıyan, ‘teröristlerin yeni bir taktikle ve karakola ekmek getiren araba ile saldırıda bulundukları’ iddiası ise tam bir muamma. Aracın ekmek getirdiği ve askerlerce tanındığı iddiası doğru değil. Çünkü karakol kendi ekmeğini kendisi yapıyor. Bu neyi değiştirir sorusunun cevabı gayet basit. Görünen haliyle teröristler bölgede günlerce gözetleme yaparak, planlı bir baskın eylemine girişmişler. Karakolun fizikî yetersizlikleri de dâhil edildiğinde Kocatepe baskınında tam bir kuşatılmışlık psikolojisi hâkim. Skorsky helikopterlerin gelmesine rağmen teröristlerin olay yerinden ayrılmayıp tacize devam etmeleri bölgeyi iyi bildikleri ve çok iyi saklandıklarının, tekrar gelebileceklerinin işaretçisi.
     <br/>
     <br/>
     Karakola bugün bile karayoluyla ulaşmak neredeyse imkânsız. Yolunun mayınlı olabileceği, arazi hâkimiyetinin teröristlerde olması gibi faktörler civar köylüleri de korkutuyor. Baskın ve çatışma sırasında karakolda olan askerlerin bir kısmının hâlâ görevde olduğunu öğreniyoruz. Kaymakam Alper Balcı, şimdi bu karakol kale gibi yapılmalı, diyor. Fizikî yetersizlikler yüzünden benzer ikinci bir saldırı ve kaybın yaşanmasını istemiyor.
     <br/>
     <br/>
     Pülümür’deyken Tunceli İl Emniyet Müdürlüğü’nden 6 Özel Harekât Polisi’nin geçici görevle ilçeye geldiğini öğreniyoruz. Tunceli merkezde görevli 100’den fazla Özel Harekât Polisi, son saldırılardan sonra Ankara’dan takviye edilmiş. Sayıları 150’yi bulmuş. Pülümür’de kalıcı olmak isteyen özel harekât polisleri hem halka hem kamu görevlilerine çok ciddi bir güven vermiş. Pülümür’ün Hasangazi köyündeki bir düğüne Kaymakam Balcı’nın davetiyle katılmak üzere yola çıkıyoruz. Tabii konvoyun güvenliğini sağlayan özel harekat polisleriyle birlikte. Sarp kayalıklarla örülü vadiler doğal bir sığınma yeri oluşturuyor. Teröristlerin bu coğrafyada güvenlik güçlerini nasıl tuzağa düşürdüğünü anlamak için çok yorulmaya gerek kalmıyor.
     <br/>
     <br/>
     Yol tepelere uzandığında karşımıza tek haneden ibaret Göcenek Köyü çıkıyor. Terör korkusuyla 1992’den beri bu şekilde boşalmış 19 köy, 281 mezra var. Hasangazi’ye girdiğimizde Kaymakam Balcı ve görevliler davul zurna ile karşılanıyor. Gelin İstanbul’dan gelmiş. Damat ve ikisi çok konuşmak istemiyor. Ancak köy muhtarı Mustafa Özcan ve azalarının ilk sözü, Kaymakam’ın köye gelişine şaşırdıkları oluyor. Balcı, “Devlet sizin yanınızda. Düğününüzde, cenazenizde, her daim hizmetinizde.” diyor. Düğün pilavıyla birlikte siyasi bir sohbet başlıyor köylülerle aramızda. Oylar CHP’ye ve bağımsız aday Kamer Genç’e gideceğe benziyor. Ancak her şeye rağmen bu hükümet zamanında YİBO’da okuttukları çocukları, Köydes ile getirilen suları için teşekkür etmeyi de ihmal etmiyor köylüler. Hatta köyün Hanımağası’nın elma ağaçlı bahçesinde çay içerken, köylülerin hayallerini ve projeleri dinliyoruz. Terör tehdidi ortadan kalkarsa, yazın yayla turizmi ve balcılıkla bölgenin çok hızlı şekilde gelişeceğini söylüyorlar. Sohbet arasında öğreniyoruz ki, köylülerin Kaymakam Balcı’nın gelmesine şaşırmasının sebebi de son haftalarda artan terör olayları. Hatta iddiaya girenler bile olmuş, artık buraya gelen olmaz diye. İhtiyar bir kadın, “Allah korusun” diyor sözün sonunda.
     <br/>
     <br/>
     <br/>
     ÖZEL HAREKAT TİMLERİ, ASKERE TAKVİYE OLARAK OPERASYONLARA KATILMALI
     <br/>
     <br/>
     Dönüş yolunda özel harekât polislerinin dikkati ve hassasiyeti artıyor. Devlet memuru olmaları hasebiyle cevap alamıyoruz sorularımıza. Ancak hepsi, ‘dağlarda mücadeleyi sürdürmek ve teröristlerin iflahını kesmek’ konusunda hemfikir. Bölgede yaşanan tecrübeler de buna işaret ediyor. Erzincan-Erzurum karayolunun Pülümür sınırındaki Sansa Deresi mevkiinde 12 Temmuz Perşembe günü iki zırhlı araçla devriye görevine çıkan özel tim, terör örgütü mensupları tarafından pusuya düşürülür. Yol kenarındaki ormanlık alana saklanan teröristler 15 ayrı noktadan özel timin üstüne ateş açar, roketatarla saldırır. Özel Harekât polisleri, 15 dakikalık sıcak temastan sonra teröristleri geri püskürtür. Sıcak temastan bir gün sonra dinlediğimiz Erzincan İl Emniyet Müdürü Dr. Ahmet Çimen de 15 teröristin kurduğu pusuyu büyük bir ustalıkla püskürten Özel Harekât timlerinin, PKK’nın korkusu olduğunu söylüyor. Çimen de Özel Harekât timlerinin askerî güçlere takviye olarak aktif şekilde kullanılması gerektiğine işaret ediyor.
     <br/>
     <br/>
     Erzincan-Pülümür, Erzincan-Kemah çevresindeki dağlar teröristlerin Karadeniz’e geçiş hattı olarak kullanmak istedikleri yerler. Son dönemde bu bölgede hareketliliğin artmış olmasına rağmen geniş çaplı bir iç harekât başlatılmaması ise düşündürücü. Çünkü bölgedeki kamu yetkilileri acilen bir operasyonla sayıları 40 ila 250 arasında değiştiği tahmin edilen teröristlerin etkisiz hale getirilmesini istiyor. Pülümür-Tunceli yolunda son bir ayda 2 kez teröristlerin yol kestiğini de öğreniyoruz.
     <br/>
     <br/>
     İstihbarat bilgileri PKK’nın Tunceli dağ kadrosunu son bir yılda yenilediğine işaret ediyor. Yol kesmelerde bizzat başı çeken PKK’nın dağ sorumlusu olduğu öne sürülen (B.....) kod adlı Diyarbakırlı teröristin, yol kestiği araçları ulak olarak kullanarak güvenlik güçlerini taciz edip, sarp bölgeye asker ve güvenlik güçlerini çekmek istemesi ise hayret verici. Yol kesmelerden biri neredeyse 4 saate yaklaşmış. Güvenlik güçleri, Pülümür-Tunceli yolunda en az 15 uzaktan kumandalı mayın olduğunu tahmin ediyor. Teröristler sivil araç trafiğinin sürdüğü bölgede 30 Haziran’da üç askeri de mayınlı tuzakla şehit etmişti. Astsubay Atilla Şener, uzman çavuşlar İsmail Dursun ve Ümit Eker mayın ihbarı sonrasında olay yeri inceleme ekibi olarak giderken tuzağa düşürülmüş. Teröristlerin basmalı mayınını etkisiz hale getiren güvenlik güçleri, yakınlarındaki uzaktan kumandalı mayının patlamasıyla şehit düşmüş.
     <br/>
     <br/>
     Bölgedeki operasyonlarda Jandarma Genel Komutanlığı’na bağlı Jandarma Özel Harekat timleri de etkin mücadele veriyor. Topyekûn mücadelenin artırılması, teröristlere daha fazla fırsat vermeden ve kış şartları gelmeden polis özel harekât timlerinin desteğiyle geniş çaplı bir operasyon başlatılması gerekiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27976), [web.archive.org (arşiv bağlantısı)](http://web.archive.org/web/20071102115602/http://www.aksiyon.com.tr:80/detay.php?id=27976)
