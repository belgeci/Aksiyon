# Siber maliye skandalı

*Fatih Uğur 2007.01.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Maliye’deki köstebek skandalı ile devletin zirvesinin kanunsuz sorgulandığı ortaya çıktı. Kemal Unakıtan’a iletilen uyarılara göre asıl zafiyet sistemde ve kurum dışı kişilerde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626201405im_/http://www.aksiyon.com.tr/resim/634/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Maliye Bakanlığı Gelirler Genel Müdürlüğü bünyesinde hayata geçirilen Vergi Dairesi Otomasyon Projesi (VEDOP) yeni bin yılın en önemli otomasyon projelerinden biri olarak 25 Kasım 1998’de başlatıldı. Türk Havacılık ve Uzay Sanayii’nin (TAI) danışmanlığında Siemens Business Services (SBS) Türkiye’nin gerçekleştirdiği projenin ilk aşaması 75 milyon dolara mal oldu ve iki yıl gibi kısa bir sürede tamamlandı. Türkiye genelinde 153 vergi dairesi, 5 defterdarlık, 4 bölge ve 1 ana merkezin iş süreçlerinin üst düzeyde otomasyonun sağlanması ve elektronik ortama taşınması amacıyla kurulan altyapı, anahtar teslim proje olarak gerçekleştirildi. VEDOP I olarak adlandırılan bu projeden sonra 2003’ten itibaren ikinci aşamaya geçildi. Vergi beyannamelerinin vergi dairelerine gitmeden bilgisayar ve internet yoluyla verilmesini sağlayan kısmı da tamamlandı. VEDOP, Türkiye’nin en önemli otomasyon projelerinden biri olarak bitirildi. Ancak proje, geçen çarşamba Maliye Bakanlığı Teftiş Kurulu’nun ortaya çıkardığı ‘köstebek skandalı’ ile tekrar gündeme geldi.
   <br>
    <br>
     Cumhurbaşkanı Ahmet Necdet Sezer, Başbakan Recep Tayyip Erdoğan, Genelkurmay Başkanı Orgeneral Yaşar Büyükanıt, CHP lideri Deniz Baykal, MHP lideri Devlet Bahçeli, DYP lideri Mehmet Ağar, ANAP lideri Erkan Mumcu, Maliye Bakanı Kemal Unakıtan ve oğlu, Genelkurmay eski Başkanı Hilmi Özkök, Başbakanlık Müsteşarı Ömer Dinçer, birçok siyasi, gazeteci ve işadamı ile büyük şirketler hakkında kanun dışı şekilde ‘mal varlığı ve vergi sorgulaması’ yapıldığı tespit edildi.
     <br/>
     <br/>
     KÖSTEBEKLER KURUM DIŞINDAN MI?
     <br/>
     <br/>
     Ankara bu skandalla sarsıldı. Çünkü Cumhurbaşkanı Sezer 50, Başbakan Erdoğan bin 115, CHP lideri Baykal 382 kez sorgulanmıştı. Üstelik 70 ayrı noktadan sorgulamalar yapılmıştı. Maliye Bakanı Kemal Unakıtan’ın oluruyla Teftiş Kurulu Başkanvekili Cemal Boyalı başkanlığında bir soruşturma komisyonu oluşturuldu. Sorgulamalar sırasında kullanıcı kodu bölümünde sahte isimler kullanılmasından, emekli personelin şifrelerinin girilmesine kadar birçok farklı delil saptandı.
     <br/>
     <br/>
     Peki 100 milyon doların üzerinde maliyeti olan bir sistemin güvenlik açıkları nasıl olabilirdi? Bu şifreler nasıl bu kadar kolay dağıtılır ve denetlenmezdi? Soruşturmayı takip eden bir uzmanın tarifiyle, sistemi planlayan ve kuranların bilmeden güvenlik açığı oluşturması mümkün değil. Eğer böyle bir açık oluşturulduysa bunun da sorgulanması gerekiyor. Üstelik şirketlerin halen devlet dairelerinde görev yapan personeli bulunuyor. Kamuya yönelik vergi dairelerine kadar uzanan soruşturmalarda sisteme dışarıdan müdahale eden ve sistemin içinde çalışan özel sektör çalışanlarının da denetlenmesi şart.
     <br/>
     <br/>
     Skandalın bu kadar büyük olmasının nedenlerinden biri sisteme erişim kodları ve işlem yapma hakkının bine yakın kişiye tanınmış olmasından kaynaklanıyor. Peki kamu ve özel sektör vergi sisteminin ‘yatak odası’ diye tarif edilebilecek sisteme kimler, nasıl girebildi? Sorgulamalar sadece bilgi toplama amaçlı mıydı yoksa şantaj, izleme hatta hedef gösterme ve haksız rekabet amaçlı kullanıldı mı? Soruların cevaplarını Ankara’nın bilişim uzmanlarıyla konuştuğumuzda birbirinden ilginç cevaplara ulaşılıyor.
     <br/>
     <br/>
     Birinci ve en önemli husus, şifre ve sorgulama yetkisinin bu kadar çok kişi ve noktaya dağıtılmış olması ‘örgütlü iş’ görüntüsü verilen bu taramaların ortaya çıkmasındaki ilk etken ve en büyük hata. Vergi denetleyicileri (1000 kişi), gelirler kontrolörü (300 kişi), maliye müfettişleri (200), hesap uzmanlarının (400) neredeyse tamamının sorgulama yetkisi olduğu dile getiriliyor. Oysa bu sayının Maliye Bakanı ve Teftiş Kurulu Başkanı ile sınırlı sayıda tespit edilmiş 18 kişiyi geçmemesi gerekiyor. Bir de kurum dışından bu şifreleri hâlâ kullanabilen uzmanlardan söz ediliyor.
     <br/>
     <br/>
     İkincisi, şifre ve sorgulama yetkisinin sistem dışında başka hangi nokta ve bilgisayarlardan yapılabildiğinin denetlenmesi gerekiyor. Bu noktada sistem zafiyeti olduğu kesin. Burada gateway, yani sisteme dışardan erişim yetkisinin verilip verilmediği; verildiyse kimlere verildiği büyük önem taşıyor. Çünkü bu milyonlarca insanın bilgilerinin ‘devlet gizliliği’ sınırları içinde saklandığı sistemlere bir arka kapı açmak demek. Eğer böyle bir hak tanındıysa, sabit bir IP’den (internet protokol numarası) ya da internet üzerinden erişilen her noktadan sınırsız şekilde Maliye Bakanlığı VEDOP sistemine ulaşma, yönetme ve izleme imkânına kavuşulmuş oluyor. Gateway, mevcut bilgisayar sisteminin dışından da işin yönetilebilmesi, ağa (network) gizli bir komşu eklenmesi demek. Bakanlık şimdi bu yetkinin kimlere verildiğini araştırıyor.
     <br/>
     <br/>
     MALİ İSTİHBARATLAR ALEYHTE KULLANILABİLİR
     <br/>
     <br/>
     Soruşturmayı yürüten isimlerin burada dikkat çektiği önemli husus ise VEDOP’un oluşturulduğu ilk günden itibaren bunun zaten suiistimale açık şekilde hayata geçirildiği. Bu yüzden yazılım ve sistem entegrasyonu üzerinde çalışmış, halen çalışmakta olan herkesin bu çerçevede ele alınması gerekiyor. Soruşturmayı yakından bilen bir isim TAI, SBS, Cybersoft’un konuyla ilgili araştırılması, hiç değilse güvenlik zafiyeti olup olmadığı konusunda şirketlerin Maliye Bakanlığı’nı bilgilendirmesi gerektiğine işaret ediyor. Devlet kendisine eleman alırken her türlü denetimi yapıyor. Ancak e-devlet gibi tüm kamu menfaatini ilgilendiren projelerde şirketlerin denetimi, güvenlik soruşturması istendiği ölçüde sağlıklı gerçekleştirilemiyor.
     <br/>
     <br/>
     Kamuda bu anlamda tedbirlerini alan ve yazılımların kendi eliyle yöneten kuruluşlar da var. Örneğin Emniyet Genel Müdürlüğü bütün yazılımlarını kendisi yapıyor. Sistemi de kendileri yönetiyor. Kanada’ya doktora yapmaya giden elemanları da var.
     <br/>
     <br/>
     Spark Bilgi İşlem Sistem Yöneticisi Mehmet Aksayan, özellikle bankacılık alanı ve kamudaki bilişim projesi yöneticileri arasında şifre değişikliği skandalları yaşandığını hatırlatıyor. Birbirine benzeyen ya da hemen herkesle paylaşılan şifreler güvenlik zafiyeti oluşmasının ilk sebeplerinden biri. Kamuda benzeşen ve paylaşılan şifreler nedeniyle güvenlik daha birinci aşamada deliniyor. Kendi kurumunun kuruluş yılı, doğum tarihi veya bilinen basit şifreler tercih edilerek şifre zafiyeti oluşturuluyor. İkinci aşama e-devlet uygulamalarına dışarıdan gelebilecek saldırılar. Aksayan, firewall adı verilen bilgi işlem sistemlerine dışarıdan gelebilecek saldırılara karşı kurulan sanal güvenlik duvarlarının kontrol dışı olduğunu da belirtiyor. Kamudaki Firewall’ların çoğu İsrail menşeli Checkpoint ismi verilen yazılımla kuruluyor.
     <br/>
     <br/>
     Üçüncü husus VEDOP’un sistem ve yazılım oluşumundan son noktada kullanıcılarına kadar ‘insan unsuru’ öncelikli güvenlik zaaflarının yaşanıp yaşanmadığı. Başbakan Erdoğan, Baykal ve diğer siyasiler ve bürokratlarla ilgili bilgi edilirken, eski isimlerin, emekli memurların şifrelerinin kullanılması olayın geçmişte yapılan çalışma ve işbirlikleriyle yakın ilişkisi olduğunu gösteriyor. Geçmiş dönem şifreleri kasıtlı olarak silinmemiş görüntüsü var. Uzmanlar, bir şifrenin aynı anda 10 değişik noktadan girildiğini bilecek kadar profesyonel ve örgütlü bir yapının da sisteme sızmış olmasından endişe ediyor. Bir başka önemli nokta kimse sistemdeki bu sızma sonucunda vergi kaybı, borçların silinmesi, değiştirilmesi gibi işlemler yapılıp yapılmadığını araştırmıyor.
     <br/>
     <br/>
     Mal varlıklarının tartışıldığı Şubat-Mart 2006 dönemlerinde sorgulamaların yoğunlaşması ise bilgilerin siyasi amaçlı kullanılmak istendiğinin göstergesi. Ancak Tofaş, Renault, Hyundai, Kiptaş gibi şirketler ve yöneticiler ile Ramsey’in sahibi Remzi Gür gibi işadamlarına ilişkin bilgilerin sorgulanması ise olayın sadece siyasi değil, ekonomik istihbarat amacı taşındığını ortaya koyuyor.
     <br/>
     <br/>
     Sorgulama yapılması kadar alınan dökümler ve şirketlerin zarara uğrayıp uğramadığının da araştırılması şart. Bakanlık bilgisayarlarının log kayıtlarında anlık ve geçmiş döneme ait sorgulamalar detaylı şekilde incelendiğinde sorgulamanın sadece siyasilerle sınırlı olmadığı açık şekilde ortaya çıktı.
     <br/>
     <br/>
     Peki skandalı ortaya çıkaran süreç nasıl başladı? Süreç altı ay öncesine yani, Maliye Bakanlığı Teftiş Kurulu Başkanlığındaki görev değişimine kadar uzanıyor. Daha önce Ankara Vergi Dairesi Başkanlığı görevini yürüten Cemal Boyalı, Temmuz 2006’da göreve geldi. Boyalı’nın göreve gelmesinden hemen sonra Ağustos ayı içinde ‘devletteki tarikatçı’ içerikli isimsiz mailler ortada dolaşmaya başladı. Maliye müfettişleri ve bürokratlarına ulaşan isimsiz mailler, Cumhurbaşkanı ve bazı bakanlara isimsiz imzasız mektuplar bile gittiği öğrenildi. Bunların kaynağı tespit edilemedi. Bu süreçten sonra Teftiş Kurulu Başkanlığı koltuğuna vekaleten oturmak zorunda kalan Boyalı’nın ilk başlattığı inceleme ve araştırmalar arasında VEDOP ile ilgili güvenlik açığı olup olmadığı konusu yer aldı. Yani bazı bilgilerin sistem dışına çıktığı geçen senenin ikinci yarısından sonra izlenmeye başlamıştı.
     <br/>
     <br/>
     Araştırma derinleştirildi ve Maliye Bakanı Unakıtan’dan Kasım 2006’da soruşturma izni alındı. Aralık ayından itibaren sisteme kimin hangi şifreyle, ne zaman, kim adına ve hangi sorgulamaları yapmak için girdiğinin dökümleri çıkarıldı. Kurban Bayramı süresince de bir ekip çalıştı. 10 Ocak tarihinde kimlerin hangi işlemleri yaptığı bilinir hale geldi ve 23 Ocak Salı günü basın ve kamuoyuna 5 ismin açığa alındığı duyurularak ‘köstebek’ operasyonu resmen başlatıldı.
     <br/>
     <br/>
     Teftiş Kurulu Başkanı Cemal Boyalı’nın başkanlık yaptığı 6 kişilik soruşturma komisyonunun incelemelerinin ardından ilk aşamada Maliye Teftiş Kurulu Başmüfettişlerinden Hamza Kaçar ile Ankara Cumhuriyet Vergi Dairesi Müdürü Cemal Kartal, Etimesgut Vergi Dairesi Müdürü Saim Demirel, Keçiören Vergi Dairesi Müdür Yardımcısı Ali Adanır ile Teftiş kurulundaki bir bilgisayar programcısı görevden uzaklaştırıldı.
     <br/>
     <br/>
     POAŞ’I DA MI DEŞİFRE ETTİLER?
     <br/>
     <br/>
     Hamza Kaçar daha önce Mali Suçlar Araştırma Kurulu’nda (MASAK) Yasin El Kadı incelemesini yapan müfettiş olarak kamuoyunun yakından tanıdığı bir isimdi. Kaçar’a Yasin El Kadı soruşturma izni yaş haddinden emekli olan bir önceki başkan Mehmet Tuncer döneminde verilmişti. MASAK Kanunu ile ilgili değişikliklerin konuşulduğu TBMM KİT Komisyonu’nda başlayan El Kadı tartışmaları CHP ile AK Parti arasındaki siyasi gerginliği zirveye taşımıştı. Şimdi herkes soruşturma çerçevesinde Kaçar’ın da görevden alınmasını manidar buluyor. Kaçar’ın illegal sorgulama yapanlar listesinde yer alması kuşkusuz ilginç. Maliye çevrelerine göre Kaçar kendi avukatının soruşturmalarını bile sistemden yapmış. Aynı isimlerin verdiği bilgiye göre, 6 aydır bilgisayara girmediğini söyleyen Kaçar’ın en son 23 Kasım’da giriş yaptığı Log kayıtlarında yer alıyor.
     <br/>
     <br/>
     Köstebek operasyonunda yansımayan başka bir bilgi ise araştırılan şahısların sayısı ve kimlikleriyle ilgili. Basına yansıyan isimlere göre köstebeğin ağına yaklaşık 30 kişi takılmış. Ancak olayı inceleyen uzmanlar bunun yüzlerce insan ve şirket olduğunu söylüyor. Devletin zirvesinin tamamen sorgudan geçirilmesinin dışında 20 maliye müfettişi, milletvekilleri, işadamları ve birçok şirket de var. Emniyet Gıda, Akel Tekstil, Tofaş, Renault Trucks, Hyundai, Kiptaş, Kipteks, Yenidoğan Gıda, Erkan İnşaat başta olmak üzere onlarca şirketin de sorgulaması yapılmış. Gözden kaçan bir başka ayrıntı ise Aydın Doğan grubuna ait Petrol Ofisi’nin borçları ile ilgili bilgilerin gazetelere sızdırılması konusunda da aynı mekanizmanın devreye girdiği ihtimali. Ancak bir vergi uzmanının hassasiyetiyle ortaya çıkarılabilecek bilgilerin nasıl olup da gazetecilere intikal ettiğinin Maliye’deki operasyon çerçevesinde incelenmesi gerekiyor. Soruşturmayla ilgili gözden kaçan bir nokta da Teftiş Kurulu eski Başkanı Mehmet Tuncer ile başmüfettişlerden Hamza Kaçar’a ilişkin Başbakanlık Teftiş Kurulu’nca başlatılan soruşturmanın operasyon kamuoyuna deşifre edilmeden önce durdurulmuş olması.
     <br/>
     <br/>
     Maliye Bakanlığı’nın Eylül 2006 tarihli Stratejik Yönetim ve Süreç Yönetimi Çalışma Raporu’nda bakanlık içindeki VEDOP, E-Bütçe ve MASAK yazılımlarının birbirleriyle bağlantılı olmaması eleştiriliyor. Ve buraların geliştirilmeye açık alanlar olduğu vurgulanıyor. Sistem entegrasyonsuzluğu yüzünden trilyonlarca lira vergi kaybı yaşandığı da dile getiriliyor.
     <br/>
     <br/>
     Geçen sene bir siyasi partinin sistem yazılım kaynak kodlarının alınamaması nedeniyle yaşanan sıkıntı da bilişim güvenliği konusunda sadece kamunun değil, sivil toplum kuruluşları ve özel sektöründe mağdur olabileceğini gösteriyor. İlgili parti, kaynak kodlarını alarak birkaç ay önce kendi bilgi işlemini yönetir hale geldi. Son operasyon VEDOP’un da Maliye Bakanlığı görevlilerince, ancak sınırlı yetkililerle yönetilir hale gelmesi için önemli katkı sağlayacak. Tabii sorgulamaları maddi menfaat, vergi kaçakçılığı, şantaj, mali istihbarat ve siyasi rant olarak kullanmak isteyenler çıkmazsa.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26581), [web.archive.org (arşiv bağlantısı)](http://web.archive.org/web/20070626201405/http://www.aksiyon.com.tr:80/detay.php?id=26581)
