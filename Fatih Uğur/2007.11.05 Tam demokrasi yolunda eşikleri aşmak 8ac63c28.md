# Tam demokrasi yolunda eşikleri aşmak

*Fatih Uğur 2007.11.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye, topunu, tüfeğini, askerini sınıra yığmışken bile demokratikleşme adına adımlar atmak zorunda. Aksi halde, 21. yüzyılın sivil, demokratik Türkiye'sinin kaybedilmesi olacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080511151920im_/http://www.aksiyon.com.tr/resim/674/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080511151920/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080511151920/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080511151920oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080511151920oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘20’nci yüzyılı anlamak için Türkiye’nin tarihi bir anahtardır; ancak, ben inanıyorum ki, Türkiye’nin geleceği, önümüzdeki bin yılın ilk yüzyılının şekillenmesinde de son derece önemli bir rol oynayacaktır. Bütün bunlar doğrultusunda, bölgede ve dünyada milyarlarca insanın geleceği, bu salondaki (Türkiye Büyük Millet Meclisi Genel Kurulu’nu kastediyor) 25 yıl boyunca alınacak kararlara bağlıdır.’
   <br>
    <br>
     Geleceğe dair Türkiye umudunu ifade eden bu sözler Kasım 1999’da gerçekleştirdiği ziyaret çerçevesinde Türkiye Büyük Millet Meclisi’nde (TBMM) ABD Başkanı sıfatıyla ilk kez konuşan Bill Clinton’a ait. Clinton Türkiye’ye olan bu derin inancı belirttiğinde Soğuk Savaş’ın simgelerinden Berlin Duvarı yıkılalı 10, Körfez Harekâtı biteli 9 yıl olmuştu.
     <br>
      <br/>
      DEMOKRASİ DERİNLEŞTİKÇE...
      <br/>
      <br/>
      Konuşmanın devamında Clinton, ABD’nin Türkiye’nin başarıya ulaşmasında derin bir çıkarı olduğunu ifade ediyor: “Amerika’nın, Avrupa’nın veya herhangi birinin sizin geleceğinize yön vermeye hakkı yoktur. Bu hakka sadece siz sahipsizin, demokrasi bu demektir. Biz kendimizi, sizin dostunuz olarak görüyoruz.” 20. yüzyılı ABD’nin tercihlerinin belirlediğini de söylüyordu satır aralarında Clinton. Şayet doğru yerde durursa 21. yüzyılı Türkiye’nin tercihleri belirleyecek demek istiyordu. TBMM’de yapılan bu konuşma, siyasi bir rüşvet değildi elbette. Egemenliği halkından alan, demokratik, laik, sosyal bir hukuk devleti olan Türkiye’nin yakın tarih rotasının ABD Başkanı’nın dilinden bir özetiydi belki de.
      <br/>
      <br/>
      Clinton’ın konuşması üzerinden neredeyse 8 yıl geçti. Ne gariptir ki, o gün ‘demokrasimize umut’ veren bu konuşmayı yapan ‘bir kısım’ ABD, bugün Türkiye demokrasisini derinleştirirken, aynı duyarlılığı göstermiyor. AK Parti Grup konuşmasında Başbakan Recep Tayyip Erdoğan’ın, “Türkiye, kendi göbeğini kendisi kesecek güçtedir.” demesi boşuna değil. Son 3 yılda bitmeyen PKK saldırıları, tahrik gücü yüksek asimetrik savaş taktikleri, eski stratejik dostlarının çifte standartları Türkiye’nin canını yakıyor. Ve sınıra yığdıklarımız sadece tank tüfek, askerlerimizden ibaret de değil. Türkiye ya dünyaya açılan ve büyüyen bir demokrasi ya da kendi sınırlarında hapsolan, nevi şahsına münhasır demokrasi ile içine kapanık, tutucu bir küçük devlet anlayışına teslim olacak. Dışarıdan gözüken manzaranın bir de içine göz atmak gerekiyor.
      <br/>
      <br/>
      27 Mayıs İhtilali’nin cinnetiyle asılan Başbakan Adnan Menderes ve 1980 askerî darbesi sonrası Türkiye’yi dünyayla buluşturan Turgut Özal dönemlerinden sonra bugün de yeni bir sivil siyaset dalgası söz konusu. 3 Kasım 2002 seçimleriyle siyasetin ‘kirli yüzünü’ tasfiye eden halk, demokrasi talebini 22 Temmuz seçimlerinden sonra daha da artırdı. Siyasetçi ve devlet adamı Aydın Menderes’in tabiriyle 26-27 Nisan sürecinden Kasım 2007’ye kadar, Türkiye demokratikleşme tarihinde önemli bir yedi ayı geride bıraktı. Bu demokraside somut bir ileriye gidişin de göstergesi aynı zamanda. Tüm eksikliklerine ve daha iyi olsun temennilerine rağmen Türkiye’de demokrasi içselleşiyor.
      <br/>
      <br/>
      ‘RİSK SINIRLARI SİVİL SİYASETLE AŞILIR’
      <br/>
      <br/>
      Cumhurbaşkanı seçiminin tamamlanmış olması, sivil anayasa talepleri ve 21 Ekim Referandumu da bu derin demokrasi talebinin yeni somut yansımaları. 1991 yılında SSCB’nin dağılmasıyla yeniden kurulmaya başlayan dünya düzeninde Türkiye istikrarlı, kendi demokratik sorunlarını aşan bir ülke görünümüyle yer alıyor. Balkanlar, Kafkaslar, Ortadoğu, Orta Asya ve Güneydoğu Asya merkezli bölgelerde yaşanan istikrarsızlıklara rağmen, kendi iç dinamiklerini diri tutmak suretiyle bu rolü üstlenmesi Türkiye’nin ağırlığını arttırıyor. Elbette kendi bölgesinde güçlü ve halk desteğine sahip bir iktidar Batı dünyası için de, bugünlerde yüzümüzü dönmeye hevesli olduğumuz Rusya, Çin, İran, Hindistan’ın da yer aldığı Doğu yakası için de önemli ve izlenmeye değer bir ülke havası veriyor.
      <br/>
      <br/>
      Aydın Menderes, Soğuk Savaş döneminde bulunduğu yere rağmen önemini artıran Türkiye için tam da burada yeni sınırları tarif ediyor: “Türkiye için bugün iç ve dış siyasette ne kadar çok fırsat varsa, o kadar da risk var.” Ve bu risk sınırı demokratikleşme, tarihi ve halkıyla barışıklığı sayesinde aşılacak. Millet adına alınan her karar, tüm sıkıntılara rağmen Türkiye’yi geleceğe taşıyacak. Türkiye için yeni bir açılım ise Türkiye’nin bugüne kadar Kürt, Ermeni meselelerine dışarıdan getirilen tanımlarla yetinmeyip kendi içinde bir bakış geliştirmesi. Siyasiler sorunu yeni ‘yerel’ kavram ve bakış açılarıyla dünya siyasetine anlatma yolunu seçiyor ve bu ‘yeni dil’ konusunda da ısrarcı.
      <br/>
      <br/>
      Siyasi danışmanlardan ve stratejist Hüseyin Kocabıyık, iç siyasi dinamikleri tanımlarken, “Devlet-millet kendi ruh köküne dönüyor.” görüşünde. Bu anlamda Türkiye özünde bulunan ‘barış üretme’ ve ‘güvenlik üreten demokrasi’ safhasında. Devlet-millet bütünleşmesinin ilk ayaklarından biri Abdullah Gül’ün cumhurbaşkanı seçilmesiyle tamamlandı. Ortadoğu ve Kuzey Irak özelinde yaşananların da iç siyasetle doğrudan ilgisi var. Aydın Menderes ise, bu değişim gücünün iç siyasi dinamiklerde saklı olduğu konusunda ısrarcı. Demokrasisi güçlenen Türkiye, istikrar ve barışı bölgesine de taşıyabilir. Zayıf Türkiye, istikrarsızlığın odağı olabilir.
      <br/>
      <br/>
      DEMOKRATİK REFLEKS YENİ SINIRLAR ÇİZİYOR
      <br/>
      <br/>
      Peki sınırda alacağımız karar neye mal olacak? AK Parti sınırda aldığı kararla siyasetin ve sivil iradenin gücünü farklı noktalarda test ederken, güç mü kaybedecek? Hüseyin Kocabıyık, hükümetin terör olayları ve harekât kararlarıyla refüze edileceği görüşüne katılmıyor. Sınırda alınacak operasyon kararı da, diplomatik yollarla kazanç sağlanması da Türkiye’nin gelecek siyasetinin önünü açacak. Bu ön açma, terör örgütü PKK’yı, Kürt meselesini, Kuzey Irak’taki oluşumları da Türkiye lehine ve Türkiye eksenli yeni bir mecraya çekecek.
      <br/>
      <br/>
      Peki bu noktada demokrasi hangi yöne gidecek, nasıl daha müstakim hale gelecek? Prof. Dr. İhsan Dağı’ya göre siyaset otoriter demokrasi sınırından sivil, katılımcı, liberal ve demokratik bir çizgiye çekildiği oranda güçleniyor. 3 Kasım, 22 Temmuz ve 21 Ekim bu anlamda demokrasinin eşik atladığı tarihler. Türkiye yeni bir tarz-ı siyaseti benimsiyor. Ve bu kararı halkıyla birlikte veriyor. Dağı, “Türkiye, geleneksel sınırları her alanda aşan bir dinamik sürecin içinde… Mevcut siyasal sınırları da aşan coğrafî, tarihî bir derinlik kazanıyor.” diyor. Ülkeyi kendi sınırlarına hapseden anlayış kırılıyor, tarihsel derinlik kazanılırken, coğrafi anlamda Türkiye’nin kültürel alanı da genişliyor. Prof. İhsan Dağı’nın ifadesiyle siyaset AK Parti ile birlikte küresel dinamiklerden istifade ederek siyasal sınırları aşan yeni bir vizyon ile tanışıyor.
      <br/>
      <br/>
      SİYASET YAPMA TEKELİ HALKIN ELİNE GEÇTİ
      <br/>
      <br/>
      Prof. Dağı, 22 Temmuz’daki tüm siyasi partilerin kampanya yaptığını hatırlatarak bir başka noktaya dikkat çekiyor: “Referandum günü, 21 Ekim’de hükümetin çok sahip çıkıp kampanya yapmadığı, muhalefetin de karşı çıkış kampanyası düzenlemediği bir ortamda oy kullanıldı. Anayasa paketi ve değişiklik yüzde 69 kabulle geçti. Bu referandum yeni ve sivil bir anayasa talebinin çok ötesinde bir demokratik kabullenişin işareti ve başarısıdır.” Dağı bu sahiplenişi ise ‘derin demokratik refleks’ olarak adlandırıyor. Ve bu derin demokratik refleks; siyasetin, devletin, toplumun sınırlarını yeniden kendi eliyle dizayn ediyor.
      <br/>
      <br/>
      Prof. İhsan Dağı, AK Parti’nin siyasi yükselişinin sırrını da burada görüyor: “Bu demokrat çizginin üstünde gidince siyaseten tırmanış sürüyor. Bütün milliyetçi kışkırtmalara rağmen, kazıdıkça altından demokratlık çıkan bir siyasi anlayışı var seçmenin.” Peki bu yeni demokrasi anlayışı 27 Mayıs, 12 Mart, 12 Eylül, 28 Şubat ve belki de kısmen 27 Nisan e-bildirisiyle tekrar hatıra geliveren darbe ve muhtıraların tekrarına izin verecek mi? “Darbeler artık proje olmaktan çıkmıştır.” diyor Dağı.
      <br/>
      <br/>
      Siyasi kamuoyu araştırmaları yapan İbrahim Kalemci, ‘siyasetin tekelinin halkın eline geçtiği’ görüşünde. Halk anti-demokratik model ve dayatmalara karşı bir sınır çizdi. Ve aşana cezasını tez elden kesiyor. Anti-demokratikliğe karşı kurulan bu yeni demokrasi cephesi son ciddi sınavını cumhurbaşkanlığı seçim sürecinde verdi. Yani, demokrasi mayası artık tuttu. İbrahim Kalemci’ye göre, bu ‘yeni sınırın’ yegane siyasi lideri Recep Tayyip Erdoğan. Erdoğan’ın yeni sınırını bu siyasi gücünü uluslararası alana taşıyıp taşıyamayacağı belirleyecek.
      <br/>
      <br/>
      Türkiye’de siyasi cinayetler, Kürt sorunu, PKK terörü, ‘irticai’ nöbetler, demokratikleşmenin en büyük handikapları aynı zamanda. Bugün her toplumsal katmanı ilgilendiren terör olaylarıyla karşı karşıya. Gaziosmanpaşa Üniversitesi Öğretim Üyesi Bekir Berat Özipek, hükümetin tuzağa düşmemek için sivilleşme ve demokratikleşmede sebatla ve ısrarla yol alması gerektiğine inanıyor. Demokratikleşme ve sivilleşme tartışması sadece siyasi tartışmalardan ibaret değil çünkü. Tarihî ve iktisadî ayrıcalıklarını kaybetmek istemeyen zümrelerin demokratikleşmenin önünü kesen ‘puslu havalardan’ yararlandığı uyarısını yapan Bekir Berat Özipek’e göre AK Parti ile birlikte sivilleşme de ivme kazandı. Ancak eksik olan vizyon değil, sebat. Tam da bu noktada AK Parti kurmaylarından bir ismin Cumhurbaşkanı Abdullah Gül’ün 29 Ekim resepsiyonunda söyledikleri hatıra geliyor: “Türkiye, yeni bir karar verme değil, kararlı durma aşamasında.”
      <br/>
      <br/>
      Özipek, demokratik dönüşümün kriz anlarında da fırsat olduğuna inanıyor. Örneğin, tezkerenin çıkmış, Kürt muhalefeti ve PKK’nın demokratikleşmenin durdurulması için siyaseti ve orduyu sınıra çekmiş olmasına rağmen yeni açılımları yapma fırsatının kaçmadığını düşünüyor:
      <br/>
      <br/>
      “AK Parti sivilleşme adına attığı adımlarla diğer partilerden ayrılıyordu. Ancak, çok ciddi sıkıştırma geldi. Tezkere çıktı, üstelik bunu isteyen müesses nizam değildi. Daha üç-beş ay önce derin devlet olarak anılan bazı çevrelerin yaptıkları hükümeti sınıra çekmeye yetmemişti. Şimdi PKK terörü ve eylemleriyle paralel, cami avlularından feryatlar yükseliyor. Buna direnmesi mümkün değil. Ancak unutulmamalı ki tezkerenin çıkarıldığı bu ortam bile sorunun çözümü için, demokratikleşme adımı atmak için en elverişli ortam olabilir.”
      <br/>
      <br/>
      SİVİL ANAYASA SİYASETİN ALANINI GENİŞLETECEK
      <br/>
      <br/>
      Siyasetin alanının genişletilmesi için kriz anlarından yararlanmak gerekiyor. 367 kriziyle ortaya çıkan siyasi girdap, bugün önümüze sivil anayasa tartışmalarını getirdi örneğin. Siyasetin alanını genişletecek en önemli fırsatlardan biri ise belki de son günlerde sınırdaki operasyon beklentisi nedeniyle askıya aldığımız sivil anayasa çalışmaları. Başbakan Erdoğan, geçen hafta başkentteki olanca diplomatik-askeri-siyasi yoğunluğa rağmen katıldığı sivil anayasa sempozyumunda şu mesajı vermeyi ihmal etmedi: “Türkiye, halkın ihtiyaçları ile beklentilerine karşılık veren, evrensel değer, demokratik hukuk devleti anlayışını yansıtan, iç tutarlılığı olan ve dünya ile uyumlu bir anayasayı hak ediyor.” Sivil anayasa taslak metnini yazan akademisyenlerden Prof. Dr. Levent Köker, 1982 Anayasası’nın ruhunun temel hak ve özgürlükleri kısıtlama üzerine kurulu olmasından dolayı değişmesi gerektiğini anlatıyor. Hürriyetleri asıl, sınırlamaları istisna kabul etmek, yeni anayasanın sınırı olmalı.
      <br/>
      <br/>
      Anayasanın bir başka sınırı ise uluslararası evrensel hukuk kurallarının benimsenip benimsenmemesi. Prof. Levent Köker, sınır benzetmesi üzerinden önemli bir sosyolojik tahlile de kapı aralıyor: “Devletlerin ulus devlet veya milli devlet olmalarının da sınırları var. Coğrafi sınırlarımız var, ancak milli devletler istiyor ki, bu sınırda yaşayan ahalinin tamamı kültürel bakımdan homojen ve tek tip olsun. Halbuki çok az milli devletin başarabileceği bir şey bu. Etnik köken ve dinî inanç bakımından düşündüğünüzde dünyadaki devlet sayısının on katından fazla devlet olması gerekiyor. Oysa her devletin kendi içinde farklı inanç dilleri yaşıyor. 70 yıl önce önemsizdi bu. Ama şimdi farklılıklarımız öne çıkıyor.”
      <br/>
      <br/>
      Levent Köker, demokrasi açısından en önemli sınırı farklılıkların benimsenmesi ile hoşgörü ve tolerans kültürünün belirleyeceğine işaret ediyor. İç ve dış düşmanların ağırlıklı konuşulduğu bir dönemden geçmemiz Levent Köker’e göre sınırları muhkem kılıyor, demokratikleşmenin önünü tıkıyor. Bu yolu açmak için en başta siyasilerin sağlam demokratik sınırlar inşa etmesi gerekiyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28804), [web.archive.org (arşiv bağlantısı)](http://web.archive.org/web/20080511151920/http://www.aksiyon.com.tr:80/detay.php?id=28804)
