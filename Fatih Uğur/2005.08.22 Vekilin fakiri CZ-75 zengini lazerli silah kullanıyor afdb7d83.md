# Vekilin fakiri CZ-75, zengini lazerli silah kullanıyor

*Fatih Uğur 2005.08.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AK Partili vekillerin Ordu’da katıldıkları düğünde silah atmaları günlerce tartışıldı. Mazbatasını alırken silahla tanışan vekiller, dostluklarını epeyce ilerletiyor. AK Partili ve CHP’li vekiller ucuz silahı tercih etse de, merakları lazerlisinden 20 bin dolarlığına kadar lüks silah satın alıyor. Merakını poligonlarda gideren vekiller de var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071017010431im_/http://www.aksiyon.com.tr/resim/559/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ancak, ücretli olarak halka açılan Emniyet Teşkilatı’nın poligonları ilgi bekliyor.Henüz 9 yaşındaydı Mustafa. İstanbul Küçükçekmece’deki komşu düğününü evlerinin balkonundan seyrediyordu. Gümbür gümbür davul sesleri içinde bir el beline uzandı, silahını çıkartıp ateş etmeye başladı. Kimse küçük Mustafa’nın balkona neden yığılıp kaldığını anlayamadı. Başından kanlar akıyordu. Artık ölmüştü. Bilinçsiz ellerdeki tehlikeli oyuncak bir çocuğun ve Özcan ailesinin hayallerini bitirdi. Daha önce Ali Stair, Tolga Çıkrıkçı, Önder, Nurgül, Umut gibi onlarca kurban için başlatılan kampanyalar tekrar gündeme geldi. Son olarak, Ordu’daki bir akraba düğününde AK Parti milletvekilleri Eyüp Fatsa ve Enver Yılmaz’ın silahlarını ateşlemesi günlerce konuşuldu. Ölen yaralanan yoktu, ancak görüntüler gazetelere yansıyınca kıyamet koptu. Ellerinde silah bulunanlar bu kez milletin vekilleriydi. Türk erkeklerine yıllarca yakıştırılan sözlerden biriydi ‘at, avrat, silah’ üçlüsü. Lakin artık silahın da kıymeti harbiyesi yok derken, bu olaydan sonra gözler tekrar Türkiye’deki silahlanma tartışmalarına çevrildi.
   <br>
    <br>
     Cumhuriyet Halk Partisi (CHP) Kırklareli Milletvekili Mehmet Kesimoğlu bar, pavyon, gece kulübü, düğün salonları ve alkollü içki kullanılan mekanlarda silah taşınmasına yasak getiren bir yasa teklifini TBMM Başkanlığı’na sundu. Çünkü alkolle silah yan yana geldiğinde işler karışıyordu. Emniyet Genel Müdürlüğü hemen istatistikleri açıkladı. Vekillerin görev yeri başkent, sürpriz şekilde en çok ruhsatlı silahın bulunduğu iller listesinin başında yer aldı. Emniyet kayıtlarına göre 97 binden fazla ruhsatlı silah vardı Ankara’da. Aksiyon’un Meclis, vekiller ve poligonlarla ilgili yaptığı araştırmalar ilginç sonuçlar ortaya koyuyor.
     <br/>
     <br/>
     Parasız vekil CZ-75, parası olan lazerli silah alıyor
     <br/>
     <br/>
     AK Parti vekilleri silah merakı olmakla birlikte işin uzmanları Meclis’in diğer dönemlerine nazaran bu dönem vekillerini ‘gariban’ sınıfında değerlendiriliyor. En çok alınan silah Çekoslavakya yapımı CZ-75 ile Belçika yapımı 14’lü Browning. İki silah şimdi vekillerin gözdesi. Bu silahların fiyatları 2500-3000 YTL’yi geçmiyor. Zigana, Sarsılmaz, Yavuz, Canik gibi yerli silahların fiyatları 1500 ila 2500 YTL arasında değişiyor. Bu silahları Karadenizli vekillerle polis ve askerler tercih ediyor. Vekil ve bürokratlarda fiyatları 3 bin ila 20 bin dolar arasında değişen lüks sınıfına giren tabancalar da var. İsveç-Alman yapımı Sig Sauer (4 bin dolar), İsrail yapımı Jerico (4 bin dolar) ile Desert Egal (Çöl Kartalı-7 bin dolar), Clock (5 bin-20 bin dolar), İtalyan malı F-92 Baretta (3-5 bin dolar) ve Amerikan yapımı Colt (3-8 bin dolar) en çok satın alınanlar arasında. Lüks sınıfına giren silahların çoğuna hedefi kolay saptamak için kullanılan lazer pointer takılıyor. Lazerli silahlara meraklı, hedefini onikiden vurmaya niyetli vekiller de var.
     <br/>
     <br/>
     Türkiye elbette silahla AK Partili vekillerin düğünde ateş etme olayı ile tanışmadı. TBMM’nin ilk günlerinden beri mazbatasını alan her vekilin hediye silahını da alması âdettendi. Makine Kimya Endüstrisi Kurumu’nun (MKEK) 1970’lı yıllardan beri ürettiği kısa 9 mm ve 7.65 mm Kırıkkale tabancalar vekillerin ilk hediyeleri arasında yer aldı hep. Son yıllarda Türk halkının silaha merakının artması elbette Meclis’e de yansıdı. Kimse aldığı hediye silahıyla yetinmedi tabii. İkinci hatta üçüncü silahlar satın alındı. Silah konusu en çok ANAP-DSP-MHP iktidarında gündeme geldi. Milliyetçi Hareket Partisi’ne mensup milletvekilleri istemedikleri ithamlarla karşılaştı.
     <br/>
     <br/>
     Vekillerin belindeki silahlar kimi zaman düğünlerde, kimi zaman Meclis içindeki kavga ve tartışmalarda görüntülendi, fotoğraf karelerine yansıdı. Silah kullanma kültüründen mahrum oluşumuz; sadece milletvekillerinin fevri davranışlarına değil, futbol maçlarındaki cinayetlere, maç kutlaması ya da düğün seyreden çocukların balkonlarda ve pencerelerde heba olmasına kadar uzanıyor. Silahın ağır sorumluluğu, ölüme götüren bilinçsiz davranışlarla adeta herkesi suç makinesi haline getiriyor. Milletvekillerine verilen tepki de bunun yansımasıydı bir yerde. Peki vekilinden asiline silah kültürüne farklı bir bakış açısı getiren poligonlar, sportif ve kontrollü atış için alternatif olabilir mi? Silah kullanmanın eğitimi veriliyor mu? Bu sorunun cevabı olumsuz. Asker, polis ve üst düzey yöneticilerin tercih ettiği poligonlar halk arasında pek rağbet görmüyor. Bunun birinci nedeni poligonların artık halka açık olduğunun bilinmemesi, ikincisi bilinçsizlik.
     <br/>
     <br/>
     Silahın asili vekili yok, herkes eğitim almalı
     <br/>
     <br/>
     Yaklaşık 10 yıldır Türkiye Büyük Millet Meclisi’ndeki birçok vekilin silahlarının bakım, tamir, boyama, kaplama işlerini yapan Silahşör Av ve Silah Teknik Servisi sahibi Bünyamin Yavuz, vekil, polis, asker sivil vatandaş ayrımı yapmaksızın herkesi uyarıyor: “Bulundurma ya da taşıma ruhsatına sahip herkesin eğitimden geçirilmesi şart. Silah bizim işimiz, ikinci eşimiz gibi. Onu çok yakından tanıyorum. Ancak silah sahiplerinin yüzde 90’ı silahını temizlemeyi, bakmayı bilmiyor. Onu tanımıyor. Bu iş bir kültürdür, ihmale gelmez.”
     <br/>
     <br/>
     Emniyet Genel Müdürlüğü Eğitim Daire Başkanlığı’nda silah ve atış eğitimcilerin deyimiyle silahın vekili, asili yok. Dört yıl boyunca 220 saat silah dersi alan bir emniyet personelinin bile silahı yeni eline alıyormuşçasına titizlik göstermesi gerekiyor: “Çünkü namlunun yöneldiği her yer tehlike!” Bu şuurla hareket eden Emniyet teşkilatının 81 ildeki 200 bin personeli her altı ayda bir poligonlarda düzenli atış yaptırılıp eğitimden geçiriliyor. Eğitmenlerin verdiği bilgiye göre yılda 10 milyondan fazla atış yapıldığı halde poligonlarda tek bir ölüm ya da yaralanma olayı meydana gelmemiş. Ancak her yıl 300’den fazla insan maç ve düğün kutlamalarıyla maganda kurşunlarına kurban gidiyor. Yani silah meydana çıktığında mertlik bozuluyor.
     <br/>
     <br/>
     Emniyet poligonları halka açıldı, gelen yok
     <br/>
     <br/>
     Peki 550 vekilin kaçı silah eğitiminden geçti? Önceki dönemlerde olduğu gibi AK Parti ve CHP milletvekillerinin de silah merakı var. Hemen her vekilin silahının olduğu, bunların yarısına yakınının ise birden fazla silahının bulunduğu biliniyor. Eğitimden geçen vekil olup olmadığı ise bilinmiyor. Ancak istatistikler 150’den fazla vekilin poligonlara aşina olduğunu gösteriyor.
     <br/>
     <br/>
     Eğitim ve poligonda atış konusunda vekiller kendi illerinin emniyet müdürlüklerine ait tesisleri kullanarak iyi not alıyor. Yani AK Parti ve CHP’li çoğu vekil silahını seçim bölgesindeki poligonlarda kullanıyor. Silah kültürünün kazanılması açısından bu çok önemli. Başta vekiller olmak üzere halkın da kullanımına sunulan 50 kapalı, 33 açık poligon Yeni Özel Güvenlik Yasası çerçevesinde ücretli olarak halka açıldı. Kontrollü, bilinçli, spor amaçlı silah atım merkezleri olmasına rağmen poligonlar halktan istenen ilgiyi görmüyor. Oysa Türkiye genelinde 2 bin 500 polisin tamamı hem sivil hem üniformalı silah sahiplerine atış eğitimi verebiliyor.
     <br/>
     <br/>
     Sadece vekiller değil yaklaşık iki milyon ruhsat sahibinin tamamının silah kültürüne yönelik eğitimden geçmesi, ruhsat alma şartları içinde silah eğitiminin de şart olarak yer alması gerekiyor.
     <br/>
     <br/>
     Ankara Dikmen’deki Emniyet Genel Müdürlüğü, Tandoğan’da ise MKEK’e ait poligonlar ile Ankara Emniyet Müdürlüğü, Cumhurbaşkanlığı ve Özel Hâreket polislerine ait poligonlar yer alıyor. İki özel şirketin açtığı özel poligonlar da başkentte hizmet vermeye başladı. Emniyet Genel Müdürlüğü’nün Dikmen’deki poligonu simülasyonlu atış ve eğitim imkanlarıyla birlikte saati 29 YTL’den kullanılabiliyor. 50 merminin 60 YTL karşılığı atıldığı poligonlardaki tarife tüm illerde geçerli. Üstelik 35 kişilik profesyonel eğitici buna hazır.
     <br/>
     <br/>
     Daha çok teşkilat içi eğitimlerin yapıldığı poligonda görüştüğümüz eğitimciler, “Binlerce kez eline silah almış birinin bile hata yapma ihtimali vardır. Bu yüzden silahı her zaman dolu düşünüp, atışların sportif amaçlı olarak poligonlarda yapılmasını tavsiye ediyoruz.” diyor. Yani silahı şeytan doldurmuyor, silah zaten her an dolu olabilen; bilinçsiz kullanıldığında cinayetlere davetiye çıkaracak kadar tehlikeli. Polis Haftası nedeniyle düzenlenen etkinliklerdeki halk tabanca atış şampiyonası atışlarına müracaatlardaki azlık, poligon kültürünün yokluğunun işareti. Ücretsiz mermi, eğitim ve poligon imkanlarına rağmen sadece 20 kişi yarışmalara katılmış.
     <br/>
     <br/>
     Eğitimini almayana silah ruhsatı verilmesin
     <br/>
     <br/>
     “Vekillerin silahla ilgili tutumları politik. Çünkü Türk toplumunda silah kültürel anlamda önemli, gücü temsil ediyor. Yönetenin silahlı olması gibi bir anlayış var.” Bu sözler Bakırköy Psikiyatri Tedavi ve Araştırma Merkezi (BAPAM) Psikiyatri Uzmanı Dr. Ayhan Akcan’a ait. “Mazbatayla silah dağıtılmasının temel esprisi Osmanlı’dan kalan seremoni anlayışı.” diyor Akcan. Silah bulundurma ve taşıma ruhsatı alanların sağlık şartı gibi eğitimden de geçirilmesine destek vererek uyarıyor: “Türkiye’de her yıl 7-8 bin kişi ateşli silahlarla yaralanıyor. Yüzlerce insan ölüyor. Gasp, hırsızlık olaylarının artmasının sebebi silaha kolay sahip olunması. Silah insanı korumuyor, şiddete davetiye çıkarıyor. Vekillerin daha dikkatli olması gerekiyor.” Akcan, ruhsatlı 1,9 milyon silahın yanı sıra en az üç katı olduğuna inandığı ruhsatsız silahlara dikkat çekiyor: “Suç verileri bunu ortaya koyuyor zaten. Türkiye’de cinayetlerin dörtte üçü ruhsatsız silahlarla işleniyor. Yine balistikte incelenen silahların üçte ikisi ruhsatsız silahlara işaret ediyor. Bu bile ruhsatsız silah sayısının söylenenden fazla olduğunu gösteriyor.”
     <br/>
     <br/>
     Akcan’a göre çözümlerden biri 5 yıllık ruhsat süresinin 2 yıla çekilmesi, 21 olan ruhsat alma yaş sınırının 28’e çıkarılması. 6136 sayılı kanunile belirlenen ruhsat alanlar ve alabilme imkanları daraltılmalı. Hatta meskun mahalde silah kullanmaya hapis cezası verilmeli.
     <br/>
     <br/>
     Emniyet ve Makine Kimya Endüstrisi Kurumu poligonlarında eğitim veren görevliler ise silah merakı olanların heveslerini sokaklarda ve düğünlerde değil profesyonel atış yapabilecekleri poligonlarda yapmalarını tavsiye ediyor. Yasaklayarak bu merakın ve olayların önüne geçilemiyor. Temennimiz asillerdeki silah kazaları ve hastalıklarının vekillere de geçmemesi.
     <br/>
     <br/>
     <br/>
     SİLAHA MERAKLI VEKİL BÜROKRAT VE ÜNLÜLERDEN BAZILARI
     <br/>
     <br/>
     Cem Uzan, Ali  Haydar Veziroğlu, Turgut Özal, Abdülkadir Aksu, Recep Akdağ, Eyüp Fatsa, Enver Yılmaz, Ömer Dinçer, CHP eski milletvekili Nizamettin Çoban, DYP Diyarbakır eski Milletvekili Salih Sümer (her ülkeden bir silah getirmesiyle ün yaptı), İstanbul Büyükşehir eski Belediye Başkanı Ali Müfit Gürtuna’nın eşi Reyhan Gürtuna, Kurtlar Vadisi’nin Baronu Zafer Ergin, oyuncu Oktay Kaynarca yönetmen Osman Sınav, Sergen Yalçın, İbrahim Tatlıses, Ebru Gündeş, Alişan, Kenan Doğulu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22382), [web.archive.org (arşiv bağlantısı)](http://web.archive.org/web/20071017010431/http://aksiyon.com.tr:80/detay.php?id=22382)
