# Özal’ın Köşk şansını suikastla bitirmek istediler

*Fatih Uğur 2007.04.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Korkut Özal, abisinin ölümüyle Türkiye’nin yönünün değiştirildiğini söylüyor: “Demirağ suikastı Özal’ı Köşk’e çıkarmak isteme-yenlerin işiydi. Sonradan da 3,5 sene daha orada kalmasını istemediler.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080209123249im_/http://www.aksiyon.com.tr/resim/645/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Korkut Özal, Özal ailesinin ortanca oğlu. Abisi Turgut Özal’la yolları ilkokuldan üniversiteye, devlet dairelerinden siyasi tercihlerine kadar birçok alanda defalarca kesişir. Biri DPT müsteşarı, diğeri DSİ bölge ve genel müdürlüğü görevlerini yürütürken, bir gazetecinin köşe yazısıyla önce Müslüman Kardeşler, sonra ‘Takunyalı Kardeşler’ diye nam salarlar. Ağabeyi Turgut Özal’ın Türkiye’de bir sistem sorunu yaşandığını ta 1970’lerden itibaren tespit ettiğini söylüyor Korkut Özal. 6 Kasım 1983’te iktidara geldikten sonra, “Bu Anayasa ile ülkeyi yönetemezsin. En kısa sürede sistemi değiştir.” uyarısı yaptığını da… Korkut Özal, 18 Haziran 1988’de yaşanan Kartal Demirağ suikastını Turgut Özal’ın cumhurbaşkanlığına gidişini önleme girişimi olarak görüyor. Üstelik bunun faillerinin içeride olmakla birlikte dış uzantı ve bağlantılarının varlığından kuşku duyduğunu dile getiriyor. Daha önce Ankara Devlet Güvenlik Mahkemesi Savcısı’na bilgi verdiğini söylediği fail/faillerle ilgili ise tek kelime etmek istemiyor. Sırrını kendisiyle götürmeye kararlı.
   <br>
    <br>
     -Turgut Bey birtakım delillere ulaşmıştı. Ancak devletin elinde dediğiniz bu deliller hiç açıklanmadı. Suikastın perde arkası neydi?
     <br/>
     <br/>
     Benim kanaatim ona iki defa suikast yapılmış olabilir. Biri Kartal Demirağ’ın yaptığı açık suikast. Diğeri de ölümüyle neticelenen. Yani orada bir suikast endişesi var ve bunu paylaşanlar çok. Birincisi silah zoruyla, ikincisi zehirleme yoluyla yapılmıştır deniliyor. Kendisi birincisini incelemişti sağlığında. Bulduğu izlere göre iş hayatından birilerinin ayağına basmış herhalde. Onların birtakım haksız kazançlarının önüne geçmiş. Kartal Demirağ bir tetikçidir. Onun gerisinde kim var bulunamadı. Biliyorsunuz Susurluk’ta da bir şey bulunamadı. Yani bunlar hep gizli kalıyor.
     <br/>
     <br/>
     -Neden gizli kalıyor peki?
     <br/>
     <br/>
     Derin devlet tabirini kullanmak istemiyorum. Hamlet diyor ki, o meşhur Sheaskpeare’in piyesinde; “Yerle gök arasında senin ve benim bilmediğim çok şey var.” Geçmişte İçişleri Bakanlığı yapmış biri olarak bugün bilmiyorum neden gizli kalıyor bunlar. Yalnız şundan eminim. Türkiye’de meydana gelen pek çok şeyin doğrudan veya dolaylı dışarıda uzantıları var. Türkiye’de olaylar iç dinamikler sonucunda olmuyor. Zannederim suikastlar da öyle. Kendisi bir isim bulmuştu, bana da söyledi. Kimseyi suçlayamam, şu günde söyleyemem de. Bana söylediği ismi yalnız o zaman Devlet Güvenlik Mahkemesi’ne gidip açıkladım. Başsavcıya, bana böyle bir beyan olduğu bilgisini verdim. Zabıtlara geçirttim. Ne yaptılar, aradılar mı bilmiyorum. Bana bir bilgi verilmedi.
     <br/>
     <br/>
     TAYYİP ERDOĞAN KÖŞK’E ÇIKARSA, REFORM YAPIP CUMHURBAŞKANLIĞINI NORMALLEŞTİRMELİ
     <br/>
     <br/>
     -Kongreden bir gün önce akşam, siz bazı milletvekillerine dikkat edin, bir şeyler olabilir diye uyarıda bulunmuşsunuz.
     <br/>
     <br/>
     Aynı şeyi, Başbakan Erdoğan için de söyledim birkaç ay evvel. Hedef olmak için birinin ayağına basacak yere gelmesi lazım gücünüzün. Şimdi Erdoğan başbakan olarak çok tehlikeli değildi. Ama cumhurbaşkanı olarak birilerinin kullandığı gücü en azından eline geçirebilecek konuma geldi şu anda. Bunlar çok karışık işler. Basit şeyler değil yani. Unutmayın Türkiye hâlâ dünyanın en kritik yerlerinden birinde. Türkiye’nin yönetiminin öyle başıboş bırakılması mümkün değil. Bunlar büyük güçlerin kullandığı araçlardır. Dolayısıyla uyanık olmak iyidir.
     <br/>
     <br/>
     -O zaman da öyle mi söylediniz?
     <br/>
     <br/>
     Evet. O kongre 1987 seçiminden sonraki kongredir. İktidar beş seneye tamamlanıp seçim 1988’e kalsaydı, ki kalabilirdi, farklı olurdu. Ben onu bir sene evvele aldırttım abime. Dedim ki bu seçimi 87’de yap, 88’e bırakma, iyi netice alamayabilirsin. Önce itiraz etti. “Ekonominin gidişi gelecek sene seni daha çok zorlayabilir.” dedim. İnceledi, haklıymışsın dedi. Seçim 87’ye alınmasaydı cumhurbaşkanı da olamazdı. 1987’de iktidara gelen, 1989’da cumhurbaşkanı seçecek. 1988’de yapılsaydı seçim, belki onu seçmeyecek bir parlamento çıkabilirdi sandıktan. Bugün de aynı durum var. Şu anda Sayın Erdoğan cumhurbaşkanı olsa her şeyi götürebilecek bir ekseriyeti var.
     <br/>
     <br/>
     -Ne yapmalı Tayyip Bey?
     <br/>
     <br/>
     Kasımdaki genel seçimde acaba o ekseriyetle tekrar gelebilir mi şüpheli. Onun için ne yapacaksa şimdiden yapmalı. Yani cumhurbaşkanlığını aldıktan sonra Türkiye’nin önemli reform hareketlerini yapması lazım. Türk demokrasisi bugün bir kısır döngünün içinde. O kongrede de (ANAP’ın 1988 kongresi) partinin başkanı olan, Türkiye’nin cumhurbaşkanı oluyordu. Çünkü Meclis’in ekseriyeti ANAP’ta vardı. Yani gene cumhurbaşkanlığına bağlanıyordu o suikast. Onu yapan, tezgâhlayan insan Türkiye’nin cumhurbaşkanlığına Turgut Bey’in gelmemesi için bir fırsat görüyordu bunu. Orada başka birini başkan yaptıracaktı; öyle bir ölüm hadisesi olsaydı. Ve oradan alıp götürecekti işi...
     <br/>
     <br/>
     -Efendim ölümüyle ilgili ortaya konan bir sürü şüphe var. İfadeler, iddialar, ailenin söyledikleri vs. Sonuçta savcılar neden harekete geçmedi. Sonuca neden ulaşılamadı?
     <br/>
     <br/>
     Bunu bana değil İçişleri Bakanlığı’na sormanız lazım. Yahut MİT’e. Ben şu kanaatteyim. Turgut Bey’in ölümünden sonra Türkiye’nin gidişi birdenbire yön değiştirdi. Düşünün YÖK nereye gitti? Anayasa Mahkemesi üyeleri nereye gitti? Eğer Köşk’te 3 sene daha kalabilseydi ne YÖK, ne üniversiteler, ne de Anayasa Mahkemesi bugünkü durumunda değildi. Onun tayin ettiği rektörlerin hepsi yerlerinden uzaklaştırıldı.
     <br/>
     <br/>
     -Köşk’e çıkma kararını sizinle paylaştı mı?
     <br/>
     <br/>
     Kendisine, “Abi bu çok önemli bir karar. Sen kendin karar ver. Danışırsan, ben söylerim fikrimi.” dedim. Gitmeye karar verdi. Benim tek sualim oldu: “Kim başbakan oluyor?” Hüsnü Doğan’ın ismini verdi. Onu yapacağım, dedi. Bana göre yapsaydı bu durumlar olmazdı. Fakat son anda ne oldu bilmiyorum, Yıldırım Akbulut oldu. Benim Yıldırım Bey’e saygım vardır. Ama Hüsnü Doğan’la onun büyük farkları vardı. Neticede Köşk’e gidişinde en büyük eksiği geride orayı sıkı tutacak bir kimse bırakmamasıdır.
     <br/>
     <br/>
     -ANAP’ı bölmek miydi birilerinin niyeti?
     <br/>
     <br/>
     ANAP’ı ele geçirip istedikleri maksatla kullanmaktı. Başardılar. Turgut Bey’i de dışlamaktı, dışladılar.
     <br/>
     <br/>
     -Köşk’ten indirme girişimleri peki...
     <br/>
     <br/>
     Köşk’ten indirmeye lüzum kalmadı. Köşk zaten bir sembol haline geldi. Hiçbir şey yaptırmıyorlardı. Siyasi gücü kalmadı.
     <br/>
     <br/>
     -Şimdi Türkiye yeni bir cumhurbaşkanı seçme arifesinde. Sizin senaryonuz ne?
     <br/>
     <br/>
     Orada benim bir tane senaryom var. Mantıken diyorum ki, bugün cumhurbaşkanlığı niye bu kadar hassas oldu? Herkes söylüyor şu olmasın bu olsun diye. Niye? Çok aşırı yetkileri var. Böyle bir yetkinin bir ele geçmemesi lazım. Hangi ele geçmemesi lazım? Bunu kullanmaya alışmış olanlar başka ellerde bunu görmek istemiyor. Mesela Halk Partisi’nin en güzel günleri Sezer’in cumhurbaşkanı olduğu günlerdir. Niye? Onların zihniyetini orada en güzel şekilde temsil etti. Gücün bir kişinin eline geçmesi aslında yönetim bakımından da yanlış. Yani ben burada iyi adamın eline geçse gene güzel olmaz demek istiyorum. Nitekim Turgut Bey’in de eline geçmiştir, Demirel’in de, Sezer’in de. Ve yetkilerin çok olduğunu üçü de söylemiştir daha evvelden. Ama gelince bunu değiştirememişlerdir veya değiştirmemişlerdir.
     <br/>
     <br/>
     -Kasım seçimleri öncesinde değiştirilsin mi diyorsunuz?
     <br/>
     <br/>
     Diyorum ki, Erdoğan bir söz verdi millete. Ben gelince Anayasa’yı değiştireceğim, demokratikleştireceğim. Demokratikleştirmenin birinci şartı cumhurbaşkanlığının normal hale getirilmesidir. O olmadan hiçbir demokratikleştirmeyi yapmanız mümkün değil. Çünkü bu anayasayı yapan Evren Paşa ve arkadaşları orayı öyle bir makam haline getirdiler ki, ihtilal yapmadan Türkiye’nin her şeyi ile oynayabiliyor orası.
     <br/>
     <br/>
     -İkinci değişim programında Turgut Bey’in niyeti buydu herhalde?
     <br/>
     <br/>
     İkinci değişim programı aslında başkanlık sistemi. Ben de şahsen Türkiye’ye en uygun sistemin başkanlık olduğuna inanıyorum. Şu anda Kenan Evren de ona inanıyor ki konuştuğu şeyler hep başkanlık sistemi. Aklın yolu birdir. İkinci değişim programı şimdi AK Parti’nin programına da girmiş bir yerde. Değişim yapacağım demiş. Senaryonuz ne diye soruyorsun? Bunu yapmadan bu iktidarı bırakmaması lazım. Ne kadar zamanı var? Kasıma kadar. Kasıma kadar bu iktidarı bırakmamanın da bir avantajı var elinde. Cumhurbaşkanını seçme imkânı. Erdoğan mı olsun bir başkası mı olsun tartışılıyor bugün. Bana göre, eğer kendisi olursa bunu mutlaka bitirir. Yani oraya oturduğunda o yetkilerle o değişimleri orada en kısa zamanda yaptırabilir. Ama kendisi değil de başkası orada oturursa o zaman onunla ahenkli çalışması mümkün olmayabilir.
     <br/>
     <br/>
     -Tayyip Bey’i yakından tanıyorsunuz. Bunları öngörerek mi söylüyorsunuz?
     <br/>
     <br/>
     Cumhurbaşkanlığı yetkilerinin değiştirilmesi bir numaralı görevdir şu anda. Ve bunun yapılmasının en güzel yolu da bir siyasetçi için oraya gelip bunu yaptırmaktır. Onun bunu kahramanca yapması lazım. En azından millet der ki, bak bu kadar yetkisini Türkiye’nin selameti için kullanmadı, kimseye de kullandırtmadı. Türkiye’de daha iyi çalışan demokratik bir sisteme dönüşüm yaptı derler. Tarihe geçer bana göre.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27217), [web.archive.org (arşiv bağlantısı)](http://web.archive.org/web/20080209123249/http://www.aksiyon.com.tr:80/detay.php?id=27217)
