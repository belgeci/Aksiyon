# Marmaray’da son 1453 gün

*Fatih Uğur 2005.03.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İlk projelerini Osmanlı’nın hazırladığı Marmaray yapım aşamasında. Üç milyar dolarlık projenin ilk kazıları önümüzdeki aylarda başlıyor. Japonlar, “Marmaray sizin de kalkınmanıza örnek olsun.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626194147im_/http://www.aksiyon.com.tr/resim/536/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İstanbul’un 150 yıllık rüyası Marmaray Projesi baharla birlikte hız kazanmaya başlıyor. Boğaz’ın iki yakasını demiryolu ile birbirine bağlayacak projede hazırlık aşamasından fiziki çalışma aşamasına geçildi. Kamulaştırma yapılan Yedikule, Yenikapı ve Üsküdar’daki arazilerde arkeolojik kazı çalışmalarının 2 ay içinde tamamlanmasıyla inşaatların daha da hızlanacağı belirtiliyor.  Demiryolu Boğaz Tüp Geçişi Projesi’nde kullanılacak 98,7 milyar yen’lik (941 milyon dolar) kredinin temininden sonra mühendisler kolları sıvadı. Geçen sene mayıs ayında temsili olarak temeli atılan tüp geçişin ilk kazısı Üsküdar Meydanı’nda bu yılın beşinci ayından itibaren başlayacak. Burada ray değiştirme tünelinin ilk şavtı (dikey tünel) inşa edilecek.
   <br>
    <br>
     Boğaz’ın 56 metre derinliğine yerleştirilecek tüp tünellerin imal edileceği iki dev havuzun inşaatına da başlandı. Demiryolları, Limanlar ve Havameydanları İnşaatı Genel Müdürlüğü’nün (DLH) Tuzla’daki tersanesinde imal edilecek dev tüneller daha sonra yüzdürülerek Boğaz girişinde batırılıp deniz altında birleştirilecek. Üsküdar-Sirkeci arasında deniz dibinde gerçekleştirilecek tarama ve hafriyat işleri de haziran ayına kaydırıldı. Boğazlarda mart, nisan, mayıs ayları süresince gerçekleşen balık göçünü hesaba katan müteahhit firmalar daha önce Nisan 2005 olarak belirlenen deniz altı çalışma takvimini bir ay ileriye aldı.
     <br/>
     <br/>
     Anadolu ve Avrupa yakasında yerin metrelerce altında 12 kilometre uzunluğundaki iki tüneli kazacak TBM (tünel kazma makinalarının) siparişleri de verildi. Beş tünel kazma makinasının gelmesiyle 2006’nın Mart ayından itibaren tünellerin inşası başlayacak. Japon Hitachi firmasının özel olarak ürettiği dev kazıcılar tarihi yarımadanın altında sessiz bir köstebek gibi çalışacak. Kapalı kazma metodu ve zemin enjeksiyon sistemlerinin kullanıldığı tünel kazma makinaları sayesinde kazılarda çökme, patlama oluşmayacak. Titreşim minimum seviyeye ineceği için yerin 25-40 metre derininde yapılan kazılardan dolayı güzergahtaki bina ve tarihî eserlerin zarar görmesi önlenecek.
     <br/>
     <br/>
     DLH Genel Müdürü Niyazi Zalgı, 8 firmanın müracaat ettiği Marmaray’ın ikinci etap ihalesindeki ön yeterlilik değerlendirmelerinin mart sonunda bitirileceğini belirtiyor. Bundan sonra ilk beş firmanın teklifleriyle ilgili değerlendirme aşamasına geçilecek. Yaklaşık 800 milyon dolarlık bedelle ihaleye çıkılacak ikinci etapta Gebze-Haydarpaşa, Sirkeci-Halkalı banliyö hatlarının 3 hatlı olarak yeniden inşası ve modernizasyonu gerçekleştirilecek.
     <br/>
     <br/>
     Boğaz Tüp Geçiş Projesini  gerçekleştirecek Taisei-Gama-Nurol Konsorsiyumu 27 Ağustos 2004’te imzaladığı kontrat çerçevesinde ilk inşaata mayısta Üsküdar ve Yenikapı’da başlayacak. Haziranda Yedikule’deki aç kapa istasyonu ile Boğaz’da deniz dibi tarama çalışmaları da başlamış olacak. Eylül 2005’te Söğütlüçeşme, kasımda ise Sirkeci tüneli kazılarına başlanacak. Balıkçıların, çevre mühendislerinin ve müteahhit firmanın isteğiyle hazirana kaydırılan deniz dibi taraması ile İstanbul Boğazı’nın 25-46 metre derinliğindeki deniz tabanında yer yer 20 metreyi bulan kazılar gerçekleştirilecek. Kil, kum, çakıl ve deniz kabuklularından oluşan zeminden 1,5 milyon metreküplük yani 300 bin kamyon yükü toprak alınarak Marmara Denizi’nin en derin noktası olan Çınarcık Çukuru mevkiİnde tekrar deniz dibine dökülecek. Boğaz’ı kazacak gemilerden biri Tuzla’da liman alanında çalışmaya başladı.
     <br/>
     <br/>
     Müşavir firma Avrasya Consult’tan Tünel Mühendisi Halil Şahin, deniz dibi taraması yapılacak en önemli alan olan Boğaz’ın Sirkeci önlerinde organik ve kirlenmiş malzemeden oluşan 100 bin metreküplük metal ve çamur birikintisinin çıkacağını belirtiyor. Her seferinde 25 metreküp kazı yapma kapasiteli platformun çıkaracağı malzemeler iki gemi ile boşaltma alanlarına taşınacak. Hafriyattan çıkacak organik malzeme ve çamur denizde çevre kirliliğine sebep olmaması için taşocaklarına boşaltılıp kapatılacak. Deniz dibi taramaları Eylül 2006’da bitirilecek.
     <br/>
     <br/>
     Depremle ilgili tedbirler alındı
     <br/>
     <br/>
     DLH Marmaray Bölge Müdürü Haluk İbrahim Özmen’e göre, Tuzla tersaneler bölgesindeki havuzlarda dev tünellerin imâline Eylül 2005’te başlanması bekleniyor. 135 metre uzunluğunda, 9 metre yüksekliğinde, 16 metre genişliğinde iki gözlü beton tüplerin kalıpları 50 BS beton dayanımında imal edilecek. Bunların etrafında su geçirmez 7 mm’lik çelik levha bulunacak. İmal edilen tüpler önce Tuzla limanı açıklarında stoklanacak. Sonra gemilerle yüzdürülerek İstanbul Boğazı açıklarına getirilip deniz dibine yerleştirilecek. Deniz dibi taramasında ve tünellerin taşınması çalışmalarında toplam 7 gemi kullanılacak. Proje süresince DLH’dan 40, müşavirlik firmasından 50, müteahhit firmadan 200 olmak üzere 300’e yakın mühendis projede görev alacak. Bunların 50’si Japon mühendislerden oluşacak.
     <br/>
     <br/>
     Boğaz Tüp Geçiş Projesi’nde depremle ilgili tedbirler de alındı. Özmen, projenin sismik etüt değerlendirmesini Prof. Dr. Celal Şengör’ün, depremsellik değerlendirmelerini ise Mustafa Erdik’in yaptığını belirtiyor. Tünellerin yerleştirileceği iki noktadaki sıvılaşma riski olan zeminde enjeksiyonla iyileştirme, kazıkla iyileştirme ve satıh düzleme yöntemleriyle gerekli tüm önlemler alınacak. 20 metrelik toprak kütlesinin alınacağı zeminde yumuşak kitlenin tamamının ortadan kalkacağını belirten Özmen, projelerin tamamının 7,5 büyüklüğünde depreme dayanacak şekilde planlandığını söylüyor. Sondaj çalışmalarıyla 180 metrelik derinliğe inildiğini ve Boğaz’ın altındaki ana kayalıklara ulaşıldığını belirtiyor.
     <br/>
     <br/>
     Proje çerçevesinde 2003-2004’te 63 trilyon liralık kamulaştırma bedeli ödendi. Kalan kamulaştırmalar için 2005’te kullanılmak üzere 90 trilyon lira (90 milyon YTL) kaynak ayrıldı. Bitim tarihi Mart 2009 olarak hesaplanan Marmaray Projesi sayesinde saatte 70 bin yolcu demiryollarında çift yönlü olarak taşınacak. Yaklaşık 3 milyar dolara mal olacak Marmaray Projesi’nin ilk etap Boğaz tüp geçiş yapımı için 941 dolarlık kredi Japonya Uluslararası İşbirliği Bankası, ikinci etap banliyö hatlarının iyileştirilmesi için kullanılacak 650 milyon dolarlık kredi ise Avrupa Yatırım Bankası tarafından karşılandı. Üçüncü etap araç imalatı ile ilgili çalışmalar sürüyor.
     <br/>
     <br/>
     MARMARAY JAPONLARIN KURŞUN TRENİ GİBİ
     <br/>
     <br/>
     Japonya Büyükelçisi Tomoyuki Abe, 98 milyar yenlik kredinin Japonya’nın bugüne kadar yabancı bir ülkeye sağladığı en yüksek kredi tutarı olduğunu söylüyor: “Bu kredi Türkiye’nin en kısa zamanda sağlıklı ve güçlü bir ekonomiye sahip  olarak gelişmesini arzu eden Japonya halkının Türk halkına yönelik destek duygularının somut ifadesidir.” Abe, Türkiye’nin Marmaray’la ilgili kararlılığını Japonya’nın İkinci Dünya Savaşı’ndan sonra yaşadıklarına benzetiyor. Kurşun tren projesiyle Japonya’nın ekonomik kalkınma atağına geçtiğini hatırlatan Abe, bunun Türkiye’ye örnek olmasını diliyor.
     <br/>
     <br/>
     Japonya, savaşın ardından Dünya Bankası’ndan aldığı kredilerle Shinkansen yani kurşun tren projesini hayata geçirdi. Dünya Bankası’nın verdiği ilk kredi olarak tarihe geçen ve 13 yıla yayılan 863 milyon dolar 31 projede kullanıldı. Kurşun tren projesi sayesinde Japon ana adası Honshu şimdi hızlı tren ağlarıyla çevrildi. Kurşun Tren Projesi 1964’te bitirildi. Ve tarihe dünyanın ilk hızlı treni olarak geçti.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20294), [web.archive.org (arşiv bağlantısı)](http://web.archive.org/web/20070626194147/http://www.aksiyon.com.tr:80/detay.php?id=20294)
