# Demokrasi baycan demokrasi!

*Fatih Uğur 2007.12.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Pakistan, iç ve dış tehditlere karşı çok çetin bir demokrasi sınavı veriyor. Cumhurbaşkanı Gül’ün “tam zamanında” yaptığı gezi ülkeye moral aşıladı. Seçimler öncesi ülkede kıran kırana mücadele var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080508233728im_/http://www.aksiyon.com.tr/resim/679/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080508233728/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080508233728/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080508233728oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080508233728oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   12 Ekim 1999 Salı günü İslamabad’da saat 10.00’u gösteriyordu. Genelkurmay Başkanı Pervez Müşerref resmî ziyaret için Sri Lanka’daydı. İstihbarat birimlerinden ani bir mesaj ulaştı; Başbakan Navaz Şerif ve İstihbarat Servisi Başkanı General Ziyauddin gizlice bir araya gelmişti. Genelkurmay Başkanına karşı gıyabında görevden alma süreci başlatılmıştı. Müşerref, PK 805 sefer sayılı Pakistan Havayollarına ait 15.45 uçağına yetişip yola çıktı. Bu arada Ravalpindi’deki generaller; genelkurmay başkanının görevden alınışını dinlemektedir ajanslardan. Açıklamadan hemen sonra tank ve zırhlı birliklerden oluşan ordunun önemli tugaylarından biri harekete geçer. Çiçeği burnunda Genelkurmay Başkanı Ziyauddin, Başbakan Şerif’e en akıllı işin Müşerref’in uçağının İslamabad’a inmesine izin verilmemesi olduğunu söyler. Uçak Karaçi’ye yönlendirilir.
   <br>
    <br>
     Pakistan’ın kaderini değiştiren 90 dakika soluk soluğa yaşanır. Uçağın Karaçi’ye inişine de izin verilmemektedir. General Müşerref, uçaktayken askerleriyle temas kurmuş, ineceği havaalanını içerden polisler (Başbakan adına) dışardan askerler kuşatmıştır. Kule uçağın havalimanına inmesine izin vermez. Son birkaç dakikalık yakıt varken pilot kabinine giren Müşerref, kuleyi tehditle karışık uyarır; “Ben Pakistan Genelkurmay Başkanı General Müşerref! Birkaç dakika içinde yolcularımızla birlikte bu havalimanına iniş yapacağız!”
     <br>
      <br/>
      Ve uçak iner. Pakistan’da görev yapan Gazeteci Harun Çelik, Pakistan yakın tarihinin kritik gününü böyle anlatıyor kitabında. Havalimanına inen uçak, 1999 sonbaharında Pakistan’ın kaderini değiştiren ‘kansız darbe’nin başlangıcıdır.
      <br/>
      <br/>
      DOST KÖTÜ GÜNDE BELLİ OLUR
      <br/>
      <br/>
      Dost ve kardeş Pakistan, olağanüstü hâl ilanına kadar uzanan iç karışıklıklara ve protestolara rağmen son iki haftada yaşadığı hızlı politik ve diplomatik trafikle demokratikleşme açısından yeni bir aşamaya girdi. Devlet ve Genelkurmay Başkanlığı görevilerini 1999’daki darbeden beri 8 yıldır birlikte yürüten Pervez Müşerref, askerî sıfat ve görevlerini önceki hafta gözyaşları içinde bıraktı. Türkiye ise kardeş ülke Pakistan’a belki de en çok ihtiyaç duyduğu dönemde, Cumhurbaşkanı Abdullah Gül, Milli Eğitim Bakanı Hüseyin Çelik, TOBB Başkanı Rıfat Hisarcıklıoğlu, diplomat ve gazetecilerden oluşan bir heyetle dev bir çıkarma yaptı. Cumhuriyetin kuruluşundan (Mustafa Kemal Atatürk, Muhammed Ali Cinnah) 12 Eylül ihtilaline (Ziya-ül Hak, Kenan Evren) politik-stratejik kaderi Türkiye ile büyük benzerliklere sahne olan Pakistan, son dönem dünya ilişkileri (özellikle ABD), terörizmle mücadele, iç barış süreci açısından da Türkiye ile benzer sıkıntıları çekiyor. 11 Eylül saldırılarından sonra yanı başındaki Afganistan’a yapılan askerî operasyonlarla ülkenin içindeki etnik, siyasi ve mezhep bağları adeta yerle bir edilme gayreti içinde. Tıpkı, Irak işgalinin Türkiye üzerinde oluşturduğu olumsuz etkiler gibi. Belki Pakistan’da yaşanan çok daha derin bir sorun.
      <br/>
      <br/>
      Keşmir’de halen süren soğuk savaşa ilaveten bir de Pakistan’ın 2 bin 560 kilometrelik Afganistan sınırında 15 milyonluk aşiretler (Peştun) bölgesi ile İran sınırındaki Belucistan eyaletinde terörizmle mücadele ediliyor. Sınır aşan terörizm faaliyetleri, aşiretler sorunu, ABD baskıları, Afganistan’da başarısız olan koalisyon güçleri ve sorunlu komşu İran yüzünden ülkenin batı sınırındaki iki büyük bölgede adeta gizli bir savaş yaşanıyor. Pakistan-Afganistan sınırında FATA diye adlandırılan bölgeye 100 binin üzerinde asker kaydırılmış. Pakistan silahlı kuvvetleri burada bin 500 civarında teröristi etkisiz hale getirirken, 800 askerini kaybetmiş. Bunun üstüne ülkede Mart ayından itibaren başlayan Yüksek Yargı-Müşerref çekişmesi sonucu oluşan protestolar, Lal Mescid hadisesi ve 3 Kasım’da ilan edilen olağanüstü hâl eklenince Pakistan’da durum iyice karışmış.
      <br/>
      <br/>
      Ülkedeki sıkıyönetim, gerçek anlamda bir baskı ve militarist rejim fotoğrafları vermiyor. Herkes özgür, hür ve şehirler gece geç saatlere kadar hareketli. İslamabad’da parlamento, başbakanlık, bakanlıklar, yargı kuruluşları, başbakanlık, meclis, milletvekili evleri ve büyükelçiliklerin yer aldığı bölgelerde sıkı polis kontrolleri var. Ancak bunun bütün şehir hatta bütün ülke için aynı alarm düzeyinde olduğunu söylemek, abartı olur.
      <br/>
      <br/>
      SEÇİM PAKİSTAN’A KOALİSYON GETİREBİLİR
      <br/>
      <br/>
      Müşerref’in sivil devlet başkanı hâline gelmesinden önce Ekim ayında ülkeye gelen eski Başbakan Benazir Butto ve  darbeyle görevinden uzaklaştırılan ve geçtiğimiz günlerde geri dönen eski Başbakan Navaz Şerif ile diğer muhalifler her şeye rağmen ülkede 8 Ocak’ta yapılacak genel seçimlere hazırlanıyor. Güçlü muhalefet lideri ve eski Başbakan Navaz Şerif, seçimlerin boykotunu istiyor. Pakistan Müslim Lig-Navaz (PML-N) bu yüzden seçimi boykot etmeye hazırlanan taraflardan biri. Halen iktidarda olan Pakistan Müslim Lig Kayd-ı Azam (PML-Q) Partisi ile Benazir Butto’nun Pakistan Halk Partisi (PPP) seçimlerin yapılmasından yana.
      <br/>
      <br/>
      Seçimler konusunda partiler iki blok oluşturmuş durumda. Genel seçimlere katılmayacağını duyuran ve birkaç gün önce Müşerref’e istekler listesi hazırlayıp sunan Bütün Partiler Demokratik Hareketi (APDM) temsilcisi Navaz Şerif. Demokratik Restorasyon Grubu (ARD) ise Butto’nun önderliğini yaptığı, PML-Q’nun da desteğini alan, ayrıca küçük partilerin de bulunduğu bir oluşum. Bir üçüncü grup olarak Cemati İslami ile Müttehid Meclis-i Amal’i (MMA) saymak gerek. Özellikle ülkede yükselen Amerikan karşıtlığı, medreselerle devlet arasında yaşanan küçük çaplı sorunlar, bu tip hareketlere destek veren önemli bir kitle oluşturuyor.
      <br/>
      <br/>
      Ülkenin en sessiz siyasi temsilcilerinden biri ise Tehrik-i İnsaf Partisi lideri İmran Han. Kendisi bir nevi gençlerin oyuna talip. Pakistan’ın 160 milyonu aşan nüfusunun yarısının 19 yaş altında olduğunu ve son dönemde seçim yaşının 18’e düşürüldüğünü de bu bilgilere eklediğinizde İmran Han ve partisinin seçimlerden farklı etkileneceği söylenebilir. Ancak boykot yaşanmaması halinde, seçim yarışı PML-Q, PPP ve PML-N partileri arasında geçeceğe benziyor.
      <br/>
      <br/>
      ‘MAKRO FOTOĞRAF’ KAÇIRILMAMALI
      <br/>
      <br/>
      Pakistan Senatosu Geçici Başkanı Can Muhammed Han Cemali, seçim sonuçlarıyla ilgili Aksiyon’a ilginç değerlendirmelerde bulunuyor. Cemali, ülkenin iç siyasi fotoğrafa odaklanırken; Asya, Ortadoğu denkleminde, uluslararası toplumla yaşanan stratejik ve politik gelişmeler açısından ‘makro fotoğrafı’ kaçırmaması gerektiğini söylüyor.
      <br/>
      <br/>
      Muhammed Han Cemali’ye göre seçim boykot edilse de edilmese de sonuçta partiler arasında koalisyon gözüküyor. Dört eyaletli Pakistan’da hem eyalet meclisleri, hem federal meclis seçilecek. Partilerin güç dağılımı tek başına iktidarlara müsaade etmediği için ülke ‘koalisyon’ deneyimi ile birlikte bir geçiş dönemi yaşayacak. Pervez Müşerref’in devlet başkanlığına seçilmesi ve yargı arasında yaşanan kriz için de ‘halkın seçtiği parlamenterlerin kararına saygı duymalıydılar’ diyerek yeni ve sert bir açılım getiriyor Cemali. Pakistan Parlamentosu Dış İlişkiler Başkanı Senatör Müşahhid Hüseyin Sayed ise Türkiye’nin kardeşçe tavsiyeleri ve demokrasi tecrübelerinin Pakistan’a çok yardımcı olacağı görüşünde.
      <br/>
      <br/>
      PAKİSTAN SİYASETİ 79 VE 99’LA MI HESAPLAŞIYOR?
      <br/>
      <br/>
      Siyasileri dinlediğinizde Pakistan’da hem 1999 (Müşerref’in kansız darbesi) hem 1979’da (Ziya-ül Hak-Butto mücadelesi)  yaşanan acı tecrübelerin faturası ödeniyor ve eski hesaplar görülmeye çalışılıyor bile denebilir. Ancak ülkenin genel görünümünü ortaya koymak; Pakistan’da son bir yıldır yaşananları anlamak için üç dört kritik tarih üzerinde hassasiyetle durmak gerekiyor. 2007’nin hemen başında cumhurbaşkanı seçimi ve genel seçimlere odaklanmış bir Pakistan vardı. Yaklaşık 8 yıl önce kansız bir darbe ile Navaz Şerif yönetimini sona erdiren General ve Devlet Başkanı Pervez Müşerref, 9 Mart 2007 tarihinde Yüksek Mahkeme Başkanı İftihar Muhammed Çaudri’yi görevinden aldı. Bunu yaparken yargının siyasallaşması, terör olaylarının önlenmesinde, özellikle Lal Mescid olaylarından sonra tutuklananlar konusunda, hassasiyet gösterilmemesi gibi sebepler sıralandı.
      <br/>
      <br/>
      20 Temmuz’da ise Yüksek Yargı organı Çaudri’yi görevine iade etti. Müşerref bunu kabul etmeyince  Pakistan başını hukukçuların çektiği sokak hareketleriyle çalkalanmaya başladı. Müşerref’in kararıyla daha sonra yargı üyelerinin tamamı yenilendi. 3 Kasım’da olağanüstü hâl ilan edilinceye kadar ülkenin yargı merkezli (hukukçu, avukat, hâkimler) sokak hareketleri ve birden artan terör eylemleri ve aktivitleriyle kelimenin tam anlamıyla başı dertte idi. Siyasi partilerin bu sokak hareketlerini fırsat olarak görüp değerlendirmek istemesiyle ülke siyaseti de Müşerref ve yargıçlar arasında yaşanan kamplaşmaya doğru sürüklendi adeta.
      <br/>
      <br/>
      ‘11 EYLÜL SONRASI EN BÜYÜK ZARARI, AFGANİSTAN DEĞİL, PAKİSTAN GÖRDÜ
      <br/>
      <br/>
      11 Eylül saldırılarının hemen ardından Afganistan’a yapılan saldırıların belki de en ağır yüklerini Pakistan çekti. Terörist saldırılar ve aşırıcılıkla mücadelede Pakistan’ın kırılma tarihi ise Eylül 2006’da Pervez Müşerref ile Afganistan Devlet Başkanı Hamit Karzai arasındaki buluşma. İki ülke arasında derin işbirliğini öngören bu buluşmanın hemen ardından terör gözle görülür bir ivmeyle âdeta tırmanmış/tırmandırılmış. Pakistan’ın Afganistan sınırındaki Kuzey vilayetlerinden Veziristan ve çevresinden bugün ülkenin derinliklerine sirayet etmeye çalışan (SWAT bölgesi ve vadisi) çatışmalar, terör eylemleri Pakistan’ın batılı müttefiklerinin de içinde yer aldığı Asya kıtasının geçiş bölgesindeki ‘Büyük Oyun’un parçası gibi duruyor. Pakistan Parlamentosu’nun son raporlarından birinde ülkenin Kuzey ve Batı kesimine (Afgan-Pakistan sınırı), yani FATA diye adlandırılan bölgeye 100 binden fazla asker kaydırılmış. Ve 800 asker saldırılar sonucu hayatını kaybetmiş. İntihar saldırıları 2001’den beri süren ortalamaları yüzde 50 katlayarak 2007’de 133’e ulaşmış. Geçtiğimiz hafta intihar bombacılarına bir de Peşaver’de bir kadın bombacı eklendi.
      <br/>
      <br/>
      Aşiretler bölgesi diye tarif edilen ve iki ülke arasındaki yüzlerce kilometrelik sahada karşılıklı 30-40 kilometrelik derinlikte yerleşmiş Peştunlar ile yaşananlar Pakistanlıların deyimiyle ‘ihraç’ sorunlar. Özellikle Rusya’nın Afganistan’ı 1979’daki işgalinden sonra bölgede Taliban rejimi üzerine yapılan yatırımların askerî, lojistik boyutu adeta hem Afgan hem Pakistan yöneticilerinin bugünkü en büyük baş ağrısı. Bölge neredeyse yüzde yüz silahlandırılmış, hatta ağır silahlara kavuşma kolaylığına sahip, uyuşturucu trafiğinin yanı başında ve dünyanın dört bir yanından gelmiş ‘Mücahitler’ bölgede halen etkili. ABD’nin El Kaide elebaşı Usame bin Ladin’in bu bölgede saklandığı bahanesiyle sık sık operasyonlar yaptığı, Afganistan harekâtını gerçekleştirmesine yol açan asıl sorunlu bölge de burası. Nam-ı diğer FATA.
      <br/>
      <br/>
      ÇEKİŞME İÇİNDE ÇEKİŞME
      <br/>
      <br/>
      Bugün ülkede yaşananlar belki şöyle özetlenebilir. Pakistan tarafının tüm samimi askerî ve politik gayretlerine rağmen, Afganistan’dan beslenen aşiret kaynaklı, ABD’nin ise bölgede yanlış taktikler uygulaması neticesinde oluşmuş Amerikan karşıtı bölgesel terör hadiseleri bulunuyor. Swat bölgesinde yaşananlar için verilecek tek tarif var belki de; İngiliz hakimiyetinden beri siyasi, askerî yönetim altına girmeyen Peştun aşiretler ABD’nin tavırları yüzünden silahlı gördükleri herkese karşı direniyor. Ve bölgede çetin bir mücadele yaşanıyor. Bu yüzden dünya basını bile ‘Ölüm Vadisi’ diye yansıtıyor bölgeyi. Burası Pakistan’ın eskiden turizmle meşhur Veziristan bölgesinin nasıl da uluslararası politik çıkarlar ve terörizmin hedefi haline geldiğini de gösteriyor.
      <br/>
      <br/>
      Bu notların arasında unutulmaması gereken anekdotlardan  biri, 13 Ekim tarihinde başlayıp üç dört gün çatışmalarla süren Lal Mescit Hadisesi ve tabii 18 Ekim’de eski Başbakan Benazir Butto’nun Karaçi’ye döndüğü gün gerçekleştirilen Pakistan tarihinin en büyük terör saldırısı.
      <br/>
      <br/>
      İşte iç siyasi dengelerin bu kadar gerildiği bir ortamda Cumhurbaşkanı Abdullah Gül ile birlikte Türk heyeti Pakistan’a üç günlük tarihî bir ziyaret gerçekleştirdi.
      <br/>
      <br/>
      GÜL, PAKİSTAN’A MORAL AŞILADI
      <br/>
      <br/>
      Bir anlamda Türkiye, dost ve kardeş Pakistan’a hem ülke barışının tehdit edildiği hem de iç siyasi çalkantıların en kritik günlerinde tecrübeleriyle el uzattı. Başbakan Recep Tayyip Erdoğan ile ABD Başkanı George Bush’un 5 Kasım zirvesinde de Pakistan başlığı öne çıkmıştı. Cumhurbaşkanı Gül’ün bu çerçevede Pakistan’ı kucaklayan gezisi ülkede büyük ses getirdi ve daha Gül ülkeden ayrılmadan meyvelerini verdi.
      <br/>
      <br/>
      Türkiye’nin Pakistan Büyükelçisi Engin Soysal, “iç ve dış siyaset açısından ‘zor’ günler geçiren Pakistan’a Cumhurbaşkanı Abdullah Gül’ün yaptığı ziyaret “Tam zamanında oldu; Cumhurbaşkanımız Gül, Pakistan’a moral aşıladı” diyor. Pakistan da Türkiye’den gelen her söz ve tenkidin içişlerine karışmak olmadığını biliyor. Bu yüzden Gül ziyaretinin ülkedeki etkisi her şeyiyle pozitif oldu.
      <br/>
      <br/>
      Türkiye-Pakistan ilişkileri istisnai nitelikte ilişkiler. Alt Kıta Müslümanları diye anılan Pakistan, Afganistan ve kısmen Hindistan Müslümanlarının Türkiye ile birlikteliği Çanakkale ve İstiklal Harbi yıllarına dayanıyor. Türk milletinin kurtuluş mücadelesi verdiği yıllarda kolundaki bilezikleri, elindeki altınları Türkiye’ye gönderme fedakarlığı yapan Pakistan ve Afganistanlılar bugün, en zor günlerinden birinde yanlarında Türkiye Cumhuriyeti Cumhurbaşkanı Abdullah Gül’ü ve Türkiye’yi görmekten hoşnutlar. Üstelik Müşerref’le yetinmeyip, Butto, Şerif ve İmran Han dahil birçok muhalifle aynı yakınlıkta görüşebilecek samimiyette bulunuyor Türkiye.
      <br/>
      <br/>
      Gül’ün temaslarından sonra muhalefet ve iktidar partileri arasında başlayan bazı işbirliği sinyalleri ve sıcak ilişkiler; kardeş ülke Türkiye’den gelen ‘birlik olun’ mesajının alındığının göstergesi.
      <br/>
      <br/>
      Gün, kabile, aşiret, farklı millet, etnik ve dinî yapıların adeta iç içe geçtiği Pakistan’ın yanında olma ve tüm kesimleri kucaklama günüydü. Gül bunu başardı. Türk milletine karşı açılmış ‘sonsuz kredi’nin iç siyasi yansımaları elbette sürecek. Ancak asıl yankı Pakistan’ın darbe sonrası demokrasinin kırılganlığına kapılmadan Türkiye deneyimini görerek, kendisini ve bölgedeki kilit rolünü geleceğe taşıyıp taşımayacağı. Kardeş Pakistan, belki de son 20-25 yılının muhasebesi ve hesaplarıyla geleceğe yürüyor. Umutlu olmak, onlara her daim moral aşılamak lazım. Seçim sonuçları ne olursa olsun Pakistan yeni bir dönemin kapılarını aralıyor.
      <br/>
      <br/>
      <br/>
      <br/>
      DEMOKRASİ VE GÜVENLİK İKİLEMİ
      <br/>
      <br/>
      Pakistan, demokrasi dengesini kurmakta zorlanıyor. Darbenin yapıldığı 1999’dan itibaren ülkeye hâkim olan asli unsurun ‘militarist siyaset’ etkileri içerdiğini savunanlar da var. Belki de hem Pakistanlı liderlerin hem uluslararası gözlemci ve dış siyasi aktörlerin göremediği şeyi Cumhurbaşkanı Gül görerek şu cümleleri sarf etti: “Birlik olun, geleceğe bakın.”
      <br/>
      <br/>
      Beş eyaletten, birçok etnik ve mezhepsel yapıdan oluşan ülkenin son birkaç yıldır ihtiyaç duyduğu en önemli şey birlik. Pakistan’la ilgili önemsenen bir söz vardır, hizmetçi sektörü olmasa ülkenin yarısı aç kalır derler. Ülkedeki geleneksel kast sistemine vurgu yapan bu cümleye şimdi bir yenisini eklemek lazım. Neredeyse her sokak başında ve hatta evlerin, alışveriş merkezlerinin, lokantaların girişinde ‘özel güvenlik’ elemanları dolu. Şehrin güvenliğini sağlayan asker ve polislerin dışında yeni bir sektör ortaya çıkmış. El Kaide ve Taliban ile mücadele çerçevesinde Amerika’nın Afganistan ve daha da çok Pakistan merkezli yürüttüğü terörle mücadele yöntemi. Kendi çıkarları ve bakışı dışındaki her şeyi dışlayan ve terörist ilan edip yok etmekten başka yöntem bulamayan bu siyasetin bedeli en ağır şekilde ödeniyor. Hatta komşularından gelen bu baskıların Pakistan’ın iç barış dengesini altüst etmek üzere olduğunu söylemek abartı olmaz.
      <br/>
      <br/>
      Türkiye için ‘iyi ki demokrasi var’ sözü ne kadar rahatlatıcı ise Pakistan için ne zaman demokrasi olacağı beklentisi o kadar meş’um ve zor bir tabloyu karşımıza çıkarıyor. Pakistan’da yaşananlar ve ülkenin acı gerçekleri, Pakistan’ın yeni bir siyasi oluşuma, üstelik AK Parti gibi birlik siyasetine vurgu yapan bir oluşuma ihtiyacı olduğunu gösteriyor. Zaman ve yakında yapılacak seçimler, ülkenin orta vadeli rotasında belirleyici rol oynayacak.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29039), [web.archive.org (arşiv bağlantısı)](http://web.archive.org/web/20080508233728/http://www.aksiyon.com.tr:80/detay.php?id=29039)
