# Tabii ki sizi seçeceğiz Evren Paşam!

*Fatih Uğur 2007.04.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Halil Şıvgın’a göre Özal, asker-siyasetçi ilişkilerini dengede tuttu. İkinci Özal hükümeti kurulurken Evren’in, “Cumhurbaşkanlığına kimi seçeceksiniz?” sorusuna tarihî bir cevap vererek polemikleri önledi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080209123228im_/http://www.aksiyon.com.tr/resim/645/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’de darbe sonrası sivil siyasete geçiş her zaman sancılı olmuştur. Tıpkı 12 Eylül 1980 tarihli darbeden sonra olduğu gibi. O dönemin yakın şahitlerinden biri de Halil Şıvgın. 6 Kasım 1983 Pazar günü Şıvgın ANAP’ın genel merkezinde nöbetçidir. Turgut ve Semra Özal çifti İstanbul’da oylarını kullandıktan sonra başkente doğru yola çıkmıştır. Sonuçların alınmaya başladığı akşam saatlerinde herkes heyecanlıdır. Tabii partinin lideri ve kurmayları da. İlk sonuçlar olumludur. Şıvgın, oyların gayet yüksek geldiğini ve iktidar yolunun açıldığını söyler Özal’a.
   <br>
    <br>
     Bu sırada Şıvgın’ın yanına bir gazeteci gelir. “Güneydoğu ve Doğu Anadolu’da güneşin erken batmasından dolayı sandıklar erken açıldı. Sonuçları gören askerler ANAP iktidarını engelleyecek.” der. Şıvgın, “Git kardeşim, panik havası mı oluşturmak istiyorsun?” diyerek tersler gazeteciyi. Ancak içine de bir kuşku düşmüştür. 15-20 dakika sonra benzer ifadeleri bir başka gazeteci daha tekrarlar. Sonra bir diğeri. “Genelkurmay’ın ışıkları yanıyor Halil Bey. Bunlar iktidarınızı istemiyor.” denilir özetle. Bu arada Özal’la bir görüşme yapar Halil Şıvgın: “Abi sonuçlar gayet olumlu. Ancak yoldan beni bir kez daha arar mısınız?” Özal anlamıştır durumun hassasiyetini.
     <br/>
     <br/>
     Şıvgın üç partiliyi görevlendirir. Genelkurmay Başkanlığı’nın ışıkları gerçekten yanmaktadır. Kendi kaynaklarından da aynı haber gelince Şıvgın’ın tedirginliği artar. Özal’a son telefonda, “Ben sizi yolda, Kazan’da karşılayayım efendim.” der. Sonra da yola çıkar. İlk buluşmada yaşadıklarını anlatır bir bir… Özal, ertesi sabah seçim sonuçlarıyla ilgili basın toplantısı düzenlemeyi düşünmektedir. Şıvgın’la konuştuktan sonra bu kararını değiştirir. Yerli ve yabancı basın davet edilir ANAP Genel Merkezi’ne. Gece yarısı kamuoyuna şu açıklama yapılır: “Bize gelen haberlere ve elimize ulaşan seçim sonuçlarına göre iktidara geldik. Memlekete, millete hayırlı olsun.”
     <br/>
     <br/>
     Aynı mesaj BBC üzerinden dünya kamuoyuna da verilir. Üstelik Özal’ın ağzından ve İngilizce olarak. Böylece hem içeriye hem de dışarıya Türkiye’nin seçimlerden yüzünün akıyla çıktığı duyurulmuş olur. Sonradan Genelkurmay’ın ışıklarının neden yandığı da öğrenilir. Her seçimde Genelkurmay, genel güvenlik ve asayiş açısından sabahlara kadar çalışmaktadır. Gazetecilerin dedikleri vaki değildir, ancak askerler seçim sonuçlarını birebir ve yakinen izlemişlerdir.
     <br/>
     <br/>
     GEREKİRSE EMANETİ MİLLETE İADE EDERİZ
     <br/>
     <br/>
     7 Kasım sabahı Cinnah Caddesi’ndeki Özal’ın evinde küçük bir zirve yapılır. Askerî idarenin tepkisi bilinmemektedir. Özal’ın arayarak Evren Paşa’dan randevu talep etmesine karar verilir. Talep edilir ancak haftalarca beklenir. Sonunda Evren ile Turgut Özal buluşur Çankaya’da. Kardeşi Korkut Özal’ın tarifiyle Türkiye’nin ilk ‘siyaset planlaması’ fotoğraflarından biri verilir. Özal, Evren ile tokalaşırken tuttuğu gibi onu kendisine çeker ve sarılır. Yanaklarından öper. Flaşlar patlar. Maksat hâsıl olmuştur. Arada hiçbir husumet olmadığı fotoğrafı verilmiş; Özal samimiyetiyle darbenin soğuk yüzlü komutanını bile siyaseten yanına çekmiştir. Halkın gözünde problem olmadığı görüntüsüne ihtiyaç vardır ve istenen olmuştur.
     <br/>
     <br/>
     Evren Paşa, bundan sonra haberleşmeyi Millî Güvenlik Genel Sekreteri Sedat Güneralp Paşa üzerinden yapmayı uygun gördüğünü Özal’a iletir. Teferruatların burada halledilmesini ister. Güneralp Paşa, Millî Güvenlik Konseyi’ni temsilen TBMM’deki binasında yer almaktadır. Şıvgın, “Köşk’ten gelen en kötü haber buydu.” diyor. Evren’in dediği duyulursa, medya ikilik çıkarmak isteyecektir diye düşünülür. Sessiz sedasız bir ziyaret tasarlanır. Ankara’nın cevval gazetecileri ANAP’a davet edilir. Turgut Özal onlara özel demeç verecektir. Şıvgın bir odaya toplanmış gazetecilerin üstüne kapıyı kilitlemeyi bile göze alır. O arada Şıvgın ve Özal, Güneralp’in Meclis’teki makamına ulaşır. Yarım saate ihtiyaçları vardır.
     <br/>
     <br/>
     Gerisini Şıvgın’dan dinliyoruz: “Gazetecilere çay ikram ettim. Kapıyı kilitledim. Partili arkadaşlara yarım saat bu kapıyı açmayacaksınız dedim. O sırada Turgut Bey’le Meclis’e gittik, Sedat Paşa’nın makamına. Bizi çok sert karşıladı. Turgut Bey’e bir başbakan değil de sanki bir dairenin başkanı gibi hitap ediyor; işte şunu yapamazsınız bunu yapamazsınız, seçim beyannamesinde şöyle demişsiniz, bu olmaz şu olmaz. Bir hazırlık yapıldığı belliydi.” Özal, bu duruma çok kızar. Mosmor kesilir. Araya Özal’dan müsaade alarak Şıvgın girer: “Paşam çok özür dilerim. Biz sizin hazırladığınız kanunlara göre parti kurduk. Seçim beyannamemizi hazırladık. Kimse itiraz etmedi. Taahhütlerimizi yerine getiririz. Bunlarla ilgili kanunları çıkartırız. Bunlar anayasaya aykırı ise Sayın Cumhurbaşkanımız bu yasaları geri gönderir. Biz de Anayasa Mahkemesi’ne gideriz. Uygunsa Anayasa Mahkemesi orta yolu bulur. Ama kanun dahi teklif edemezsiniz derseniz bu olmaz.”
     <br/>
     <br/>
     Güneralp Paşa, “Edemezsiniz.” diye sert çıkar tekrar. Sonra Özal ve Şıvgın göz göze gelir: “O zaman bu durumda hükümet kurmaya da mecbur değiliz. Halkı kandırmayız, emaneti halka iade ederiz.” Sedat Paşa irkilir kalır: “Ne diyorsun sen?” Sonra müsaade istenir, çıkılır. Ardından Evren Paşa’ya hitaben bir mektup yazılmasına karar verilir. Mektubu Şıvgın ulaştıracaktır. Güneralp Paşa’yı Meclis’ten çıkmak üzereyken yakalar. Paşanın cevabı yarın görüşelim olur. Bu sırada Bülent Ulusu Devlet Konukevi’nde veda yemeği verecektir. Şıvgın, ısrar ederek, “İyi ya Paşam, bu mektubu mutlaka vermem gerekiyor. Belki Ulusu’nun yemeği göreve devam yemeğine dönüşebilir.” der. Güneralp, ikinci kez şok geçirir. Ve görüşme gerçekleşir. Millî Güvenlik Konseyi’nin Özal üzerinde baskı kurmasını önleyen unsurlardan biridir bu siyasi manevra. 13 Aralık 1983 günü Özal ve ekibi, iktidarı devralır böylece.
     <br/>
     <br/>
     Şıvgın, Özal’la Evren arasındaki cumhurbaşkanlığı diyalogunu en iyi bilenlerden biri. ANAP, 29 Kasım 1987’deki  genel seçimde yüzde 36,3 oy alır. İkinci Özal hükümetini kurmak için Köşk’e çıkan Özal’la Evren arasında şöyle bir konuşma geçer: “Hayırlı olsun. Bu defa iki defa seçim yapacaksınız. Yeni hükümeti kuracaksın. Onu tasdik ediyoruz. Bir de cumhurbaşkanı seçeceksiniz. Kimi düşünüyorsunuz?” Evren’in sorusunu sakin bir şekilde cevaplar Özal: “Tabii ki sizi seçeceğiz efendim.” Şaşırır Evren: “Nasıl olacak?” Yine şaşırtan bir cevap verir Özal: “Günü ve zamanı gelince Anayasa’da değişiklik yapacağız. Ama şimdi tartışmayı doğru bulmuyorum.”
     <br/>
     <br/>
     Özal’ın ölümünden sonra Cumhurbaşkanı Müşaviri Muzaffer Başkaynak Paşa’nın ağzından bu hikâyenin detaylarını da öğrenir Halil Şıvgın. Evren Paşa, Özal ile görüşmesinden sonra Başkaynak Paşa’yı çağırıp, Turgut Bey’in kendisini tekrar cumhurbaşkanı seçmek istediğini söylediğini anlatarak talimat verir. “Cumhurbaşkanı olabilmem için hangi maddeler değişecekse ona göre hazırlık yapın. Vakti gelince haberdar edin.” Başkaynak yaptığı kanun değişikliği çalışmasını önce 1988’de, sonra 1989’da Evren’e arz eder.
     <br/>
     <br/>
     Bu arada rutin görüşmelerde Evren sürekli Özal’ı zorlayıp konuyu cumhurbaşkanlığı seçimlerine getirmek istemektedir. Ama her defasında Özal konuyu farklı bir yana çeker. Evren bu durumu Başkaynak Paşa’ya şöyle anlatır: “Yav ben oralara yaklaşmaya çalışıyorum. Cin gibi konuyu değiştiriyor. Ben de bir şey diyemiyorum. Neticede beni seçeceği için bir şey diyemiyorum. Değişiklikleri yap demek için konuya bir türlü giremiyoruz. Böyle böyle yaklaştı ve işi değişik mecraya getirdi.”
     <br/>
     <br/>
     Özal’ın taktiği tutacaktır. Konuşulmayan cumhurbaşkanlığı, Evren’in tabiriyle Özal’ın ‘iyi top çevirmesi’ ile gündeme gelmez. Bir başka deyişle Özal kendi eliyle Çankaya’nın yolunu kendine açar.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27213), [web.archive.org (arşiv bağlantısı)](http://web.archive.org/web/20080209123228/http://www.aksiyon.com.tr:80/detay.php?id=27213)
