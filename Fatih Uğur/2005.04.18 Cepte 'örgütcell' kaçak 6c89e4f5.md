# Cepte ‘örgütcell’ kaçak

*Fatih Uğur 2005.04.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Piyasadaki 35 milyon cep telefonundan 12,5 milyonu kaçak, kayıtdışı ya da seri numarası kopyalanmış. Büyük rantın ardında PKK ve diğer terör örgütlerinin de parmağı var. 2,5 milyar dolarlık kayıtdışı pazar hem ekonomiyi hem huzuru baltalıyor.
      <br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071116034122im_/http://www.aksiyon.com.tr/resim/541/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Cep telefonunun mucidi Martin Cooper, otuz yıl önce mobil telsiz cihazını icat ettiğinde  bunun bir silah olabileceğini aklının ucundan bile geçirmemiştir herhalde.Hele dünyada kullanıcı sayısı 2 milyara yaklaşan cep telefonları yüzünden insanların kurban haline gelebileceğini hiç hesap etmemiştir. Cep telefonları son birkaç yıldır Türkiye’de kapkaç, hırsızlık, gasp ve terörle anılır oldu. Sadece şubatta Ankara’da cep telefonuyla ilintili suç sayısı 25 bin. İstanbul’da bu sayı 100 bine yakın. Cep telefonu hırsızlığı, kaçakçılığı sadece Türkiye’ye özgü değil. Dünya GSM Birliği ve İngiltere’deki bir sivil toplum platformunun araştırmasına göre, cep telefonları, yüksek değerleri ve kolay paraya dönüştürülebilmeleri nedeniyle uyuşturucu ticareti ve kaçakçılığın en önemli malzemesi haline geldi. Bu kirli ilişkiler ağı kapkaç, kaçakçılık ve terör örgütleri yoluyla Türkiye’ye de sıçradı.
   <br>
    <br/>
    Son 6 yılda Türkiye’ye 50 milyondan fazla cep telefonu girdi. Telekomünikasyon Kurumu’nun (TK) kayıtları, ülkemizdeki 35 milyon abonenin 12 milyonunun kaçak ya da çalıntı cep telefonu kullandığını gösteriyor. 500 bin cihazın ise uluslararası mobil cihaz kodu (IMEI) numaraları klonlanmış, yani kopyalanmış. Bu telefonlar İstanbul, Ankara, İzmir, Diyarbakır başta olmak üzere büyükşehirlerdeki seyyar satıcı tezgahlarından her sokak başında açılan dükkanlara kadar uzanan bir rantın da kapısı. Toplumsal bir yaraya dönen kapkaç olaylarının vazgeçilmez ve nihai hedefi cep telefonu; çünkü en hızlı paraya çevrilebilen tek hırsızlık emtiası. Meraklısının 500 veya 1000 YTL verip satın aldığı cep telefonları kapkaçın ardından tezgahlarda 60-70 YTL’ye el değiştiriyor. Kayıtdışı ve çalıntı cep telefonu pazarının Türkiye’ye maliyeti ise yıllık 2,5 milyar dolar civarında.
    <br/>
    <br/>
    Ekonomide son sekiz yılın en çok büyüyen pazarı olan cep telefonu sektörünü yakından izleyen bir isim, “Devlet kaçak, çalıntı, kapkaça uğramış cep telefonlarının gelirinin bir kısmının terör örgütü  PKK’ya gittiğini tespit etti. Örgüt, binlerce telefonun IMEI kopyalaması gibi profesyonellik gerektiren elektronik operasyonlarla kendine yeni bir gelir kapısı açmış. Bu tespit edildi, sorun yasal zeminde çözülecek.” diyor. İstanbul, Ankara, Antalya, İzmir, Diyarbakır, Adana merkezli kapkaç ve yankesicilik olaylarının yüzde 80’i cep telefonu hırsızlığı şeklinde yaşanıyor. Emniyet Genel Müdürlüğü’nun 2004 verilerine göre 21 bine yakın kapkaç, yankesicilik gasp kayıtlara yansıdı. Sadece İstanbul’da 10 bine yakın olay kayıtlara geçti. İstanbul’da günde ortalama 12-20 cep telefonu kapkaç yöntemiyle çalınıyor. Diyarbakır’da bu rakam günde ortalama 5-10 arasında değişiyor. Artarak süren gasp ve kapkaç olaylarının ön sıralarında hep cep telefonları var.
    <br/>
    <br/>
    Son iki ayda, telefonunu çaldırmamak için hırsız ve kapkaççılara direnen 4 vatandaşımız hayatını kaybetti. Onlarcası yaralandı. Gebze-Haydarpaşa Banliyösü’nde kapkaççıya teslim etmediği cep telefonu yüzünden trenden atılan Hakan Canıdemir de ölenlerden biriydi. Kasım 2004’te öldürülen Canıdemir’in trajik hikâyesinin gazetelere yansıması, acılı ailesinin Başbakan Recep Tayyip Erdoğan ile görüşmesi, yıllardır gündeme gelmeyen kaçak ve çalıntı cep telefonlarıyla ilgili yasal düzenlemelere zemin hazırladı.
    <br/>
    <br/>
    Sokakta telefon satışı bitecek
    <br/>
    <br/>
    AK Parti Muğla Milletvekili Seyfi Terzibaşoğlu’nun Telsiz Kanunu’nda önerdiği değişikliklerle, kaçak ve çalıntı cep telefonları ile kapkacı besleyen sokak tezgahlarındaki ikinci el pazarı ortadan kalkacak. Bütün bunlar yapılırken cihazların üstündeki elektronik kimlik bilgilerinden yararlanılacak. Geçen hafta TBMM Başkanlığı’na sunulan yasa teklifi Adalet Komisyonu’nda ele alındıktan sonra Meclis Genel Kurulu’na inecek ve yasalaşacak. Dört aydır süren yasa değişikliği çalışmalarında son nokta konacak.
    <br/>
    <br/>
    Canıdemir’in hikâyesinden yola çıkarak tasarıyı hazırlayan Terzibaşoğlu, “Kanunla birlikte kaçak, çalıntı pazarı sona erecek. Kapkaç yüzde 80 oranında bitecek.” diyor. Sadece Ankara’da bu suçların davalarıyla ilgilenen iki savcı görevlendirildiğini hatırlatan Terzibaşoğlu, adliyelerdeki hırsızlık hadiselerinin yüzde 30’undan fazlasının cep telefonu kapkaçlarından oluştuğuna dikkat çekiyor. Terzibaşoğlu’nun verdiği bilgiye göre 2004 rakamlarıyla Ankara’daki 400 bin adli hadisenin tek nedeni cep telefonu suçları. Buna İstanbul ve diğer büyükşehirler de eklenince her ay milyonlarca insanın cep telefonu yüzünden mağdur hale düştüğü görülüyor.
    <br/>
    <br/>
    2813 Sayılı Telsiz Kanunu’nda değişiklik öngören yeni yasa tasarısı sokakta ikinci el cep telefonu alışverişini tamamen yasaklayarak ortadan kaldıracak. Artık ikinci el cep telefonu satışları yetkili bayilerce yapılacak. Aksi halde kaçak, çalıntı cep telefonu satanlara bir yıldan 3 yıla kadar hapis ve yüklü miktarda para cezaları uygulanacak. Cep telefonlarının IMEI numaralarının, yazılım, kart ve diğer araç gereçlerinin kopyalanması, değiştirilmesi de 2 ila 5 yıl hapis cezasını gerektiriyor. Kanunun en önemli ayağı ise cep telefonu operatörleri Avea, Telsim ve Turkcell’in yasanın yürürlüğe girmesiyle birlikte kayıp, çalıntı, kaçak telefonları görüşme trafiğine kapatacak olması. Beş aylık geçiş sürecinde bunu yapmayan GSM operatörlerine yüklü para cezası verilecek. Kurulacak çağrı merkezi ile cep telefonu kimlik bilgileri de kaydedilerek, kayıt dışı kullanımların önüne geçilecek.
    <br/>
    <br/>
    Yeni yasa cep telefonlarını çalana da, satana da hapis yolunu açıyor. Hırsızlık çeşitleri içinde en izlenilebileni cep telefonu hırsızlığı. IMEI sayesinde cihazın nerede kim tarafından kullanıldığı tespit edilebiliyor. Polisin ya da kolluk gücünün elinden kaçan teknolojinin elinden kaçmıyor yani. Yeni yasa ile her cep telefonu kullanıcısı önceki dönemlere ait cihazlarını da yasal hale getirecek. Terzibaşoğlu, sistemin işletilmesi ve hayata geçirilmesi için bugüne kadar kaçak, kayıtdışı yollarla yurda sokulan cihazlar için son bir şans tanınacağını işaret ediyor. Kaçak, kayıtdışı12 milyon telefon önce görüşmeye kapatılacak. Bu telefonların sisteme yasal girişi için bir kereliğine mahsus olmak üzere, abonelerden 5 ya da 10 YTL ücret alınacak.
    <br/>
    <br/>
    Yasa tasarısının arka planında kalan en önemli noktalardan biri cep telefonu cihazlarının elektronik kimlik bilgilerinin klonlanması hadisesi. Bu işi yapanlara 5 yıla kadar ağır hapis cezası istenmesinin ardında yatan gerçeklerden biri de terör örgütlerinin cep telefonu cihazlarının IMEI’lerini klonlamış olması. Bu yüzden suçun örgütlü işlenmesi halinde cezalar iki katına çıkarılacak.
    <br/>
    <br/>
    ‘Kaçakçılığın suyu PKK’ya akıyor’
    <br/>
    <br/>
    Konunun uzmanları PKK ve sol örgütlerin cep telefonlarının klonlanması işinde yer aldığını söylüyor. İş sadece cep telefonu numarası klonlamakla da kalmamış tabii ki. Aralık 2004’te namlusu Hürriyet Towers’e yöneltilmiş kaleşnikof otomatik silah ve düzeneği ele geçirilmişti. Bu hadisede, cep telefonunun otomatik silahların tetikleyici mekanizması olarak kullanıldığı ortaya çıktı. Sefaköy’de bir işyerinin, çalıntı bir aracın içinden tetiklenen otomatik silahla taranması olayında da benzer iddialar gündeme getirildi. Emniyet kayıtlarında, uzaktan kumandalı bombalarda da cep telefonlarının tetikleme mekanizması olarak kullanıldığı yer alıyor. İstanbul’da 2004 Kasım’ında gerçekleştirilen ikiz saldırılardan sonra ele geçirilen bir kısım terör şüphelilerinin de cep telefonlarından oluşan düzeneklerle eylem yapmaya hazırlandıkları, NATO toplantılarında bu yolla suikast, saldırı planladıkları tespit edilmişti. Hizbullah terör örgütünü çökertmeye yönelik 2000 yılında İstanbul’da başlatılan operasyonlarda da bomba düzeneği yapılmaya çalışılan 3 cep telefonu ele geçirilmişti. 26 Şubat 2005’te Mardin Dargeçit’te, cep telefonu düzeneği ile patlatılmak üzere 18 kiloluk yağ tenekesine yerleştirilmiş bomba düzeneği bulundu. Bir hafta önce bir ilkokulun yanında benzer düzenekle gerçekleşen patlamada bir kişi hayatını kaybetmişti.
    <br/>
    <br/>
    Balistikteki kirli silah teorisi, terör örgütü PKK başta olmak üzere diğer illegal örgütler tarafından da cep telefonlarında kendi lehlerinde uygulanmış. Suça bulaşmış cep telefonlarını devletin ve güvenlik güçlerinin dikkatinden kaçırmak isteyen örgüt, IMEI kopyalama işine de bu yüzden girmiş. Kirli telefonların klonlanmasıyla hedef şaşırtılmış. Halen konuşmaya açık 500 binden fazla telefonun IMEI numaraları kopyalanmış. Klonlanmış telefonların 100 binin seri numarası aynı: 99999999999999. On dört haneli bu sayılar, üreticilerin piyasaya çıkmadan önce cihazları uluslarası sisteme kaydetmek için verdiği imalat numaları. Bu yüzden kırsalda konuşan bir telefonun ertesi gün İstanbul sokaklarında sinyal vermesi, bir gün sonra Yunanistan’da aynı sinyallerin alınması bir türlü önlenememiş. Aynı seri numarara sahip binlerce telefonun  suç takipleri de zorlaşmış. Sektörü yakından bilen bir isim, terör örgütlerinin ince elektronik bilgi isteyen işler yapması kadar, kaçak cep telefonu pazarında da yer aldığına dikkat çekiyor. Çünkü cihaz kaçakçılığı da uyuşturucu gibi ciddi bir gelir kapısı olarak algılanıyor.
    <br/>
    <br/>
    FST adı verilen konuşma modülleriyle farklı operatörlerin mobil hatlarını tek sistem ve kartta birleştirme girişimleri bile yaşanmış. FST cihazlarının siparişleri detaylı incelendiğinde işin ucunda Suriye, Kuzey Irak, Yunanistan, Kırgızistan gibi ülkeler çıkmış. Bu takiple örgütün ilginç ilişkilerinin ortaya konduğunu söyleyen aynı isim, “Buralar PKK’nın beslendiği nüfuz bölgeleri.” diyor.
    <br/>
    <br/>
    Mobil İletişim Sistemleri ve Araçları İşadamları Derneği Başkanı Murat Dursun ise, yargıdaki dava yükünün yüzde 30’unun cep telefonu suçlarından oluştuğuna dikkat çekiyor: “Her 10 dosyadan 3 tanesi cep telefonu dolandırıcılığı, hırsızlığı, kapkaç ya da gasp suçlarından oluşuyor. Cep telefonu orijinli suçlarda patlama yaşanıyor. Yargı sürecindeki gasp suçlarının yüzde 48’ini cep telefonu gaspı oluşturuyor.”
    <br/>
    <br/>
    Davaların üçte biri cep telefonu orijinli
    <br/>
    <br/>
    Türkiye genelinde cep telefonu satışı yapan 15 bin işletme bulunduğunu kaydeden Dursun, bunların en az yarısının kayıtdışı ve kaçak cihaz ticaretine bilerek ya da bilmeyerek bulaştığına işaret ediyor: “On senedir sektörde iş yapan bir bayinin 500 milyona satabildiği telefonlar, 10 metrekarelik yerde 300 milyona nasıl satılır? Kaçak ve çalıntı değilse, bu iş olmaz.”
    <br/>
    <br/>
    Sadece davalar değil, tüketici dernekleri ile il ve ilçe hakem heyetlerine intikal etmiş şikayetlerin büyük kısmı cep telefonu orijinli. İTO ve Tüketiciler Derneği kayıtlarına göre her 40 şikayetten 18’i cep telefonlarıyla alakalı.
    <br/>
    <br/>
    Tüm dünyanın en yaygın kriminal olaylarından biri haline gelen cep telefonu hırsızlığı, teknoloji yardımıyla en kolay önlenebilecek suçlardan biri aynı zamanda. Cep telefonlarına SIM kartların takılmasıyla, kart otomatik olarak telefonun uluslararası mobil kimlik numarası olan 14 rakamlı IMEI’sini GSM operatöründeki merkezi sisteme bildiriyor. Bu sayede operatör hangi numarayla, hangi cihazın konuştuğunu bilebiliyor. Birçok polisiye olay bu sayede çözülüyor. Savcılığın özel izni ile takiplerde kullanılabilen bu yöntem, Dünya GSM Birliği’nin son kongresinde alınan kararlarla tüm operatörleri harekete geçirdi. Bu konuda en duyarlı adımlar İngiltere’de atıldı. Micaf (Mobile Industry Crime Action Forum) Mobil Endüstri Suçları Eylem Forumu platformu oluşturan İngiltere’deki operatör ve üreticiler, çalıntı olduğu bildirilen telefonları derhal görüşmelere kapatmış. O2 adlı operatör geçen sene 1 milyon 200 bin çalıntı telefonu servis dışı bırakmış. Benzer bir uygulamayı Vodafone da yapmış. 60 milyon cep telefonu kullanıcısının bulunduğu İngiltere’de Ulusal Mobil Telefon Suç Önleme Birimi de kurulmuş. Profesyonel 45 polisin tek işi cep telefonu hırsızlıklarını kovuşturmak. 2003-2004 döneminde 80 bin cep telefonu hırsızlığı yaşanması tedbirlerin artırılmasına gerekçe oluşturdu. Micaf ve Ulusal Mobil Telefon Suç Önleme Birimi 2004 kayıtlarına göre sekiz ayda 174 suçu engelledi. Çalıntı 7220 telefonu sahiplerine iade etti.
    <br/>
    <br/>
    Kayıtdışına itilen cep telefonu pazarı kendini kurtarma yöntemini operatör ve üretici firmalarla işbirliğinde buluyor. Mobil cihazlardaki güvenlik sorununu en aza indirmek isteyen GSM Birliği, Alcatel, Motorola, NEC, Nokia, Panasonic, Sagem, Siemens ve Sony Ericsson ile birlikte çalışma kararı aldı. Üretici firmalar ile operatörler uluslararası mobil cihaz kod numarası IMEI ile, SIM kartların yeni standartlarını araştırıyor. Cep telefonu hırsızlıkları Avrupa’da tıpkı uyuşturucu, kaçakçılık gibi organize suç olarak kabul ediliyor. Micaf, yaptığı bir araştırmada, çalıntı cep telefonu ticareti ve kaçakçılık yoluyla uluslararası suç örgütlerinin kara para akladığı sonucuna da ulaştı. Benzer sonuçlar Türkiye’de de ortaya çıktı. Yeni yasa hazırlıklarını yakından takip eden bir uzmana göre, kapkaç ve kaçakçılığın bu yüzden terör örgütleri var. IMEI numarası kopyalanarak çoğaltılmış 500 binden fazla cep telefonunun gelirinin büyük kısmının PKK’ya aktığı ileri sürülüyor. Türkiye’deki ilgili kurum ve şahısları harekete geçiren şeylerden biri de birçok ülkede başlatılan bu tip uygulamalar. Ancak kapkaç, kaçakçılık ve gasp boyutuyla cep telefonları zaten 1999’dan beri Türkiye’nin en önemli sorunları arasında yer alıyor. Şimdi buna bir de terör ve suç örgütleri eklendi.
    <br/>
    <br/>
    Telekomünikasyon Kurumu Teknik Düzenleme ve Standardizasyon Daire Başkanı Dr. Mehmet Altuner’in verdiği bilgiye göre, kurulacak kayıt havuzu ve çağrı merkezi ile kopya IMEI’si bulunan, çalıntı, kaçak cep telefonlarının kullanımı engellenecek. Turkcell, Telsim ve Avea’nın santrallerinde kayıtlı telefon IMEI numaraları ile sim kart bilgileri TK ile paylaşıldı. Operatörler santral yazılımlarını güncelledi. Sistemler hazır hale getirildi. Telsim Genel Müdür Yardımcısı Aydın Çamlıbel, “Sistemler hazır, çağrı merkezinin kurulmasıyla uygulama hemen hayata geçirilebilir.” diyor.
    <br/>
    <br/>
    Çağrı Merkezi nasıl çalışacak?
    <br/>
    <br/>
    Peki kayıp ve çalıntı cep telefonu şikayetleri çağrı merkezine nasıl bildirilecek? Sistemin İngiltere’de olduğu gibi ülkemizde de sivil toplum kuruluşlarınca kurulması isteniyor. Kredi kartları merkezi gibi çalışacak çağrı merkezi çalıntı şikayetlerini kabul edecek. GSM bilgileri çağrı merkezinde kayıtlı olduğu için kimlik doğrulaması yapılacak. Kayıt havuzuna gelen şikayetler operatörlere iletilerek cihaz görüşmelere kapatılacak. Böylece telefon el değiştirmeden bloke edilecek. Kredi kartlarında olduğu gibi numara ve telefon bloke sistemi işletilecek. Çalıntı cep telefonunun IMEI numarası bilindiği için yeni kullanıcıya ya da telefonu bulana, cihazı en yakın karakola teslim etmesini isteyen mesaj geçilecek. Operatör ve çağrı merkezi telefonun bulunduğunu kullanıcıya bildirecek.
    <br/>
    <br/>
    Sistem karakol, savcılık veya GSM operatörlerine başvurma zorunluluğunu ortadan kaldırarak pratik şekilde olaylara müdahaleyi hızlandıracak. Aboneler çağrı merkezindeki bilgilerini herhangi bir değişiklik üzerine güncellemekle yükümlü olacaklar. GSM işletmecileri abone bilgilerini sık sık güncelleyecek. Daha sonraki aşamalarda internet üzerinden de ihbar ve şikayet kabul edilecek. Böylece cep telefonları çalınsa bile GSM operatörlerinin sisteminde kullanılamadığı için değersiz hale gelecek. Kapkaç ve hırsızlıkların önü böylelikle kesilecek.
    <br/>
    <br/>
    IMEI NUMARAM KOPYA MI?
    <br/>
    <br/>
    Uluslararası Mobil Cihaz Kodu anlamına gelen IMEI, cep telefonu cihazlarının müstakil seri numaralarını ifade ediyor. Cihaz alındığında ambalajı üstünde ya da arka kapağında yer alan seri numarası *#06# tuşlarına sırayla basılmak suretiyle öğrenilebiliyor. Telekomünikasyon Kurumu’nun www.tk.gov.tr/tds internet adresinde, klonlanmış, kopyalanmış cep telefonu seri numaraları bulunuyor.
    <br/>
    IMEI: International Mobile station Equipment Identification
    <br/>
    <br/>
    EN ÇOK KOPYALANMIŞ CEP TELEFONU SERi NUMARALARI
    <br/>
    <br/>
    IMEI Seri Numarası	Kopya Sayısı
    <br/>
    999999999999999 	100 binden fazla
    <br/>
    52001489000000	10 binden fazla
    <br/>
    35000000000000	10 binden fazla
    <br/>
    50000000000000	1000’den fazla
    <br/>
    11111111111111	1000’den fazla
    <br/>
    40000000000000	1000’den fazla
    <br/>
    30000000000000	1000’den fazla
    <br/>
    44922222000000	1000’den fazla
    <br/>
    335010000000000	1000’den fazla
    <br/>
    <br/>
    CEP TELEFONU İÇİN İŞLENEN CİNAYETLER
    <br/>
    <br/>
    21 Ağustos 2001: 72 yaşındaki işadamı Üzeyir Garih’in öldürülmesi olayının baş aktörlerinden biri de cep telefonuydu.
    <br/>
    <br/>
    3 Kasım 2004: Kocaeli Üniversitesi öğrencisi Hakan Canıdemir (18) cep telefonu çalındıktan sonra Adapazarı Ekspresi’nden atıldı. Bir gün sonra hayatını kaybetti.
    <br/>
    <br/>
    22 Şubat 2005: Kadıköy’de 5 kişi 66 yaşındaki emlakçı Mustafa Karabatan’ı cep telefonu için bıçaklayarak öldürdü.
    <br/>
    <br/>
    10 Mart 2005: Gebze’de boş bir arazide cesedi bulunan 15 yaşındaki lise öğrencisi Tayfur Yalta cep telefonu için öldürüldü.
    <br/>
    <br/>
    20 Mart 2005: Gebze’nin Darıca beldesinde ilk kez cep telefonu alan Muhittin Gülen kapkaççılar tarafından öldürüldü.
    <br/>
    <br/>
    24 Mart 2005: 42 yaşındaki Mualla Irmak, Kağıthane’deki ofisinde 23 bıçak darbesiyle öldürüldü.
    <br/>
    <br/>
    29 Mart 2005: Edirne Keşan’da taksici Ali Engin (62) cep telefonu için öldürüldü.
    <br/>
    <br/>
    <br/>
    ÇALINTIYI ALAN DA SATAN DA CEZALANDIRILACAK
    <br/>
    <br/>
    İthal ürünlerde uluslararası garanti uygulaması zorunlu hale getiriliyor.
    <br/>
    <br/>
    İkinci el cep telefonu alışverişleri TK izinli yetkili bayi ve kuruluşlarca yapılacak.
    <br/>
    <br/>
    IMEI kopyalayanlar,yazılımlarını satanlar da 2 ile 5 yıl hapis, 3 bin ila 5 bin Yeni Türk Lirasi adli para cezası uygulanacak.
    <br/>
    <br/>
    Kaçak, klonlanmış, çalıntı cihazların her türlü devri ve ticaretine 1-3 yıl hapis, 3 bin YTL’den başlayan para cezaları verilecek.
    <br/>
    <br/>
    Aksi halde operatörler çalıntı, kopya cihazları telefon görüşmelerine kapatacak.
    <br/>
    <br/>
    Cihaz ambalajlarında marka, IMEI, model bilgisini içeren çıkartmalı etiket olacak.
    <br/>
    <br/>
    Sokakta ve tezgahta satış kesinlikle yasaklanacak.
    <br/>
    <br/>
    Kaçak cihazlar bir seferliğine ödenecek 10 YTL ile cihazlarını kayıtlı hale getirecek.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20908), [web.archive.org (arşiv bağlantısı)](http://web.archive.org/web/20071116034122/http://www.aksiyon.com.tr:80/detay.php?id=20908)
