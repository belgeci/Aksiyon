# Munzur kıyısında 'Dünya' varmış

*Fatih Uğur 2006.07.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünya Radyo ve Ankara Sanat Evi’nin tiyatro ve sanat ekibi, 14. dünya turunda Munzur nehrinin kıyısında Aksiyon’a yakalandı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016023655im_/http://www.aksiyon.com.tr/resim/605/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Onlarla 941 rakımlı Tunceli’nin girişinde Munzur nehrinin yanıbaşında karşılaşıyoruz. Hani 13. yaşını dolduran Dünya Radyo ile 5 yıldır Mardin’den New York’a sahnelerin yüzünü güldüren Ankara Sanat Evi’nin (ANSE) sanatçıları var ya, işte onlardan söz ediyoruz. Yüklenmişler şehir tabelasını, Tunceli’ye armağan edilecek esprileri, gösterileri, oyunlarını da yanlarına almışlar, yollara düşmüşler. Gittikleri yer Tunceli’de kimimizin burun direğini sızlatan, kimimizin göğsünü kabartan bir okul. 206 öğrencili, 26 öğretmenli Munzur Koleji. Minik yüreklerin aylardır hazırlandığı Munzur’un Türküsü yılsonu gecesinin baş konuğu Fırat Paşayiğit, Atalay Demirci, Türkü Beyi Bilal Ercan, Naim Menemen, Hakan Arısoy ve Bahadır Bıyıklı.
   <br>
    <br>
     Beş altı yıl önce nüfusu 80 binlerden 25 bine düşen, göçün yalnız bıraktığı, terörün adını kullanıp haksızlık ettiği Tunceli’ye girerken yıllar önce ilk ve ortaöğretimde Türkiye üçüncülüklerine yükselen öğrencilerinin hikâyesini dinliyoruz. Terör olaylarından sonra başlayan kırgınlık ve küskünlüğün ise Tunceli’nin ilk ve tek özel okulu olan Munzur Koleji öğrencilerince tekrar tersine çevrildiğini ve eğitimde yeni başarıları illerine hediye etmeye başladıklarını öğreniyoruz.
     <br/>
     <br/>
     MUNZUR’UN YANIBAŞINDAN DÜNYA GEÇTİ
     <br/>
     <br/>
     Elazığ Havalimanı’ndan beri ekibe gösterilen ilgi sarı, kırmızı, mavi renkleriyle 3 yıldır Tunceli çocuklarının başarı yuvası haline gelen Munzur Koleji’nin bahçesine girince zirveye çıkıyor. Ellerinde çiçekler, hediyeler onlarca cana yakın çocuk, veliler alkışlarla karşılıyor ANSE ve Dünya Radyo dostlarını. Tunceli Atatürk Kapalı Spor Salonu’na girildiğinde ise tüm Tunceli’yi temsilen 1500’e yakın insan kucaklıyor onları. Tunceli Valisi Mustafa Erkal, Milli Eğitim Bakanlığı Ortaöğretim Kurumları Genel Müdür Yardımcısı Emin Gürkan, il müdürü Yaşar Sarıyer ve şehrin her kesimden insan orada.
     <br/>
     <br/>
     Ekranların ve sahnelerin vazgeçilmez sunucusu Fırat Paşayiğit ahşabı eskimiş oyun salonunun orta yerine yürüdüğünde bir alkış tufanı kopuyor. Ankara Sanat Evi kukla sanatçıları Hakan Arısoy ile Bahadır Bıyıklı Mevlevi, Laz uşak, efe ve halk oyunları ekibinden oluşan kuklalar alkışlarla sahneyi şenlendiriyor. Ardından Bilal Ercan Tuncelilinin gönül sazına dokunuyor. Aynı coşkuyla türküler dökülüyor dillerden. Munzur Koleji’nin davul ritim grubu da unutulmuyor. Atalay Demirci’nin stand-up gösterisi belki yıllardır gerilen yüzleri kahkahalara boğuyor. Final ise Munzur Koleji’nin başarılı öğrencilerine verilen ödüller ve Şahmeran oyunu sahnelenmesiyle tamamlanıyor.
     <br/>
     <br/>
     Gidiş ve dönüş yolunda Ankara Sanat Evi ve Dünya Radyo ekibiyle keyifli sohbet yapıyoruz. Tunceli izlenimleri en çok Bilal Ercan’ı etkiliyor. “30 yıllık sanat hayatımda bu kadar sıcak karşılandığım, gözlerimin dolduğu başka bir program olmadı.” diyor. Ercan, Munzur dağlarının, Elazığ’ın, Tunceli’nin yabancısı değil. Tam 7 yılını bölgedeki halk türkülerini, derlemek için harcamış gençlik yıllarında. İngiltere’de bir üniversitede sosyal bilimler derslerinin konusu olan derlemeleri Hacettepe Üniversitesi’nde de okutuluyor. Bölgenin folklorunu, türkülerini taşını toprağını en iyi bilen o. “Türküler bu milletin hamurunda var.” diyor. Binlerce şarkıyı repertuarına alan Ercan’ın 300’den fazla bestesi ve altı albümü var. Bunların 75’i Kürtçe.
     <br/>
     <br/>
     Esprileriyle milleti kırıp geçiren Atalay Demirci, “Tutmayın beni, her an ağlayabilirim.” diyor. Bir yanda bugüne kadar Tunceliliyle ilgili duydukları ve terörün hatırlattıkları, öbür yanda minik yüreklerin sevgi, hoşgörü üstüne kurulu başarıları gözleri yaşartıyor. Sonra coşuyor Atalay Demirci, bize bu kadar iltifat eden Tuncelilerin yüzünü güldüren, onların zekâsını ortaya çıkaran birbirinden ilginç esprileri patlatıyor ardı ardına. “Abi bi dur dinlen...” diyebiliyoruz ekibin teknik yükünü çeken Naim Menemen ile birlikte.
     <br/>
     <br/>
     GÖNÜLLERİN MUHABBET BOMBASI BİZDEN
     <br/>
     <br/>
     Yol uzun, sohbet sürüyor. “Biz gönüllerde muhabbet bombası patlatıyoruz.” diye söze başlıyor Fırat Paşayiğit. Mikrofonu elinden bırakmayan sunucumuz ekibin son kilometresini veriyor. Almanya, Fransa, Avusturya, Amerika, Belçika, Tataristan, Hollanda, İsveç, Alanya, Şırnak, Ardahan, Kars, Nusaybin... Dünyayı turlayan ekibin yolu 550 bin kilometreye dayanmış. Dünyanın etrafındaki on dördüncü turun içindeler yani. Biz konuşurken sayıları az olsa da ekip aslında 15 kişilik. Hayatlarının yüzde 80’i sahne ve Dünya Radyo’ya, yüzde 20’si kendilerine ait. Vakıf usulü çalışıyorlar bir yerde. Kendilerinden çok sanata, dostluğa, millete ait bir ömür... Son 5 yıldır gördükleri ilgi onlara sezon bile kapattırmıyor. Turneler bittiğinde festivaller ve yaz turları başlıyor.
     <br/>
     <br/>
     Ekibin kuruluş temelleri Perişan FM, Dünya Radyo ile başlamış. Şimdi Ankara Sanat Evi ile tiyatrodan kuklaya, stand-up gösterilerinden türkülere, diksiyon ve güzel konuşma derslerinden fotoğraf ve müziğe uzanan icraatların altında imzaları var. “3’ten 75’e herkes bizi dinliyor ve izliyor.”diyor Fırat Paşayiğit. Abi bu 7’den 77’ye değil miydi diyecek oluyoruz, susturuyor bizi: “Gözüm, mesaj vereceğiz dur. Bak biz sahneye çıktığımızda diyoruz ki çocuklara hitap eden programlarımız dışında, çocukları getirmeyin. Onlar da söz dinliyor, bebekleri bile getiriyor. Yani öyle bir kitlemiz var ki sorma gitsin.” Ekibe bakıyorum hani gülücükler, kahkaha. Çıt yok. Durum ciddi. Her gösteride konsantrasyonu kaybetmemek adına ekip bin bir takla atıyor anlaşılan. Yeni sezonda ‘çocukları getirmeyin’ uyarılı oyun ve gösterilere uyarımızı dikkate alarak gelmenizi tavsiye ediyoruz.
     <br/>
     <br/>
     KUKLAYI HAYATA DÖNDÜRDÜLER
     <br/>
     <br/>
     Ee çocuklar ne olacak diyenlere de verilen cevap ve de hizmetler var üzülmeyin. Amerika ve Avrupa’yı dolaşan kıtalararası kuklalar örneğin. Ankara Sanat Evi kukla sanatçısı Serkan Öztürk ile Vural Arısoy, genç sanatçı Hakan Arısoy, Türkiye’de kuklayı tekrar sevdirmeye gayret eden duâyenler. Ihlamur ağaçlarından oyduğu 34 kuklayla çocukların ve büyüklerin alkışını alan Hakan Arısoy’dan dinliyoruz kuklaların hikâyesini. Tabii yitirip gittiğimiz bir sanat dalı olduğu için çocuklar kadar büyükler de keyif alıyor onlardan. Kuklalara ayakkabı ve el yaparak işe başlayan Arısoy, Etlik’teki atölyesinde Türkiye’nin tek ahşap oyma kukla üreten zanaatkârı aynı zamanda. Elleriyle yaptığı kuklaları sahneye çıkardığında ipleri ellerine değil, yüreğine ve beynine doluyor. Mehteran takımı, Mevleviler, efeler, halk dansları ekibi, palyaço, Pinokyo ve ibişler hep onun elinden çıkıyor. Bir çırpıda saydığı el kuklası, ip kuklası, parmak kuklası, vantrilok (karnından konuşan) olmak üzere her çeşidini yapıyor. Yakın dönem hedefi ‘kukla cenneti’ Polonya’daki Kukla Üniversitesi’nde eğitim almak. Daha büyük hedefi Anadolu insanını, çocuklardan başlayarak kukla sevdalısı yapmak.
     <br/>
     <br/>
     Ekibe son dönemde dâhil olan Bahadır Bıyıklı, ıhlamurun ve ağaçların dilinden en iyi anlayan isim. Çam, gürgen, palamut ne kadar ağaç varsa elinden geçmiş. Bahadır, orman teşkilatını belki başkentteki bakanlık ekibinden bile iyi tanıyor. Yakın savunma sanatı KickBoks şampiyonlarından babası Selahattin Bıyıklı’nın bu gayretlerindeki payını bilmiyoruz. Ama onun ıhlamur ağacı başta olmak üzere kukla yapımı için Türkiye’de yumuşak (işlenebilir) ağaç aramadığı yer kalmamış.
     <br/>
     <br/>
     SİNEMA, TELEVİZYON VE KENDİ TİYATROLARI YOLDA
     <br/>
     <br/>
     Fırat Paşayiğit, halkın ekibi bu kadar çok sevmesini yerelliğe bağlıyor. Her gittikleri yerde yaşadıklarını derleyip, bir kısmını oyun haline bile getirmişler. Tabii bu kadar gezince aralarından sadece tiyatrocu, sanatçı, stand-upçı, türkücü çıkmıyor. Fırat Paşayiğit, ekibin ‘gurmesi’ aynı zamanda. O kendine sonradan ‘gurme’ dese de ağız tadı ondan soruluyor. En çok sevdikleri yer ve yemek dendiğinde hemen cevap alıyoruz. Bolu Dağı yamaçlarındaki İsmail’in Yeri. Ekibin gizli sevdası yeşile karışmış dağların arasında burunlarına gelen mangal ve et kokularıymış meğer. Türkiye’nin kahkaha barometresini de tutan Paşayiğit, Doğu Anadolu ve Karadeniz halkının sıcaklık, zekâ ve samimiyetinin her şeyin önüne geçtiğini anlatıyor. Onları izleyenler arasında Recep Tayyip Erdoğan, Bülent Arınç, Melih Gökçek, milletvekilleri, kaymakamlar, sanatçılar da var. Kayserispor Teknik Direktörü Ertuğrul Sağlam gibi bazı isimler ise civar illerdeki gösterileri bile kaçırmıyor. Ekibin kurucusu ve yöneticisi ise Ankara Sanat Evi Müdürü ve Dünya Radyo Genel Müdürü Yusuf Kulaksız. Dünya Radyo’nun bünyesinde doğan Ankara Sanat Evi, Perişan eFeM, DNA İnsan Kaynakları, Medyan gibi kuruluşları “Radyonun içindeki yetenek havuzunun kinetik enerjiye çevrilmiş halleri.” diye tarif ediyor Kulaksız. “Sanatın bizcesini yapıyoruz.” diyor ve müjdelerini sıralıyor: “Gelecek yıl oyunlarımızdan birini sinemaya çekeceğiz. Televizyonculukta da adımızı duyacaksınız. Seneye nasip olursa kendi tiyatromuzun inşaatı da tamamlanmış olacak.”
     <br/>
     <br/>
     Kelebek logosunun altında toplanan 18’i sanatçı yaklaşık 50 kişilik kadro, Ankara’da başlayan serüvenlerini dünyaya taşıdı. Şimdi kelebeğin yeni kozalar ve kelebekler üretme zamanı. İzleyelim görelim.
     <br/>
     <br/>
     HERKES İSTASYON’DA BULUŞACAK
     <br/>
     <br/>
     Dünya Radyo, Ankara Ulucanlar’da bir merdiven altında başladı ilk yayınına. Bir temmuz ayında, 1992’de yakılan ateş, meşale oldu. Bünyesinden 4 ayrı kurumu oluşturacak kadar büyüdü. Kervana en son Ankara Sanat Evi katıldı. ANSE, 2001’den bugüne 1200’ün üstünde oyuna imza atarak 500 binden fazla tiyatro seyircisine ulaştı. Türkiye dışında başta Avrupa olmak üzere 200’ün üstünde oyun sahnelendi. Geleneksel Türk sanatları Karagöz ve Hacivat’ı dünyanın dört bir yanına ulaştıran ANSE, iki yıldır gerçekleştirdiği Amerika turneleri, Pakistan, Almanya gibi ülkelerdeki gösterileriyle sınır aşan bir hüviyete kavuştu. Yusuf Kulaksız, Atalay Demirci, Fırat Paşayiğit, Vural Arısoy, Serkan Öztürk, Savaş Bayındır, Sibel Öztürk, Ömer Pekin, Murat Yılancı, Naim Menemen çekirdek kadronun önde gelen isimleri.
     <br/>
     <br/>
     Günlük, Ortaya Karışık, Işık Süvarileri, İki Kişilik Üç Gösteri, Benden Sonra Ölüm Gelir, Şarkıcı, Çocuk Şov oyunlardan bir kısmı. Kadronun en genç sanatçısı Işık Süvarileri oyununun bebeği, 2 yaşındaki Ali İhsan Öztürk. Dünya Radyo, 11’i kitap diğerleri tiyatro, albüm, dergi, radyo eseri olmak üzere 30’a yakın telif esere imza atmış. Yeni hedefleri sinema ve televizyon yayıncılığı. ANSE hazırlıklarını tamamladığı bir bekleyiş öyküsünü anlatan İstasyon adlı oyununun da geçen hafta galasını yaptı. Yedi kişilik kadronun, istasyonda bekleyen insanların hikâyelerini anlattıkları oyun önümüzdeki günlerde tüm Türkiye ile buluşacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24748), [web.archive.org (arşiv bağlantısı)](http://web.archive.org/web/20061016023655/http://www.aksiyon.com.tr:80/detay.php?id=24748)
