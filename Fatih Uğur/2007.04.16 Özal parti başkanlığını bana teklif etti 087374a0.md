# Özal, parti başkanlığını bana teklif etti

*Fatih Uğur 2007.04.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ali Coşkun, “Özal’ın hedefi, güçlü devlet, zengin millet kurmaktı” diyor. Siyasi ve şahsi vasiyetlerini Coşkun’la paylaşan Özal, Aydın Menderes ve kendisinden yeni partinin başına geçmesini istemiş.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080209123222im_/http://www.aksiyon.com.tr/resim/645/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Turgut Özal iş dünyasının inceliklerine vâkıf biriydi. Hem devlette hem de özel sektörde çalışmıştı. Türk ekonomisini düzlüğe çıkaracak tedbirleri açıkladığı Kalkınmada Yeni Görüşün Esasları Tebliği’nde, 1960-70’leri planlı kalkınma devresi olarak tanımlıyordu. 1970’te yeni bir para operasyonu yapılarak Türkiye ekonomisine yön verilmek istenmişti; ama bu hamle askerî müdahaleyle yarım kalmıştı.
   <br>
    <br>
     DPT Müsteşarı olarak 10 Ağustos 1970’te, Türk Parası Koruma Kanunu’nu kaldırarak Türkiye’nin önünü açma niyetindeydi. 24 Ocak 1980 kararlarıyla Türkiye’yi serbest pazar ekonomisine taşıyan o süreci 1970’lerde başlatmak istemişti. Fakat olmadı.
     <br/>
     <br/>
     Süleyman Demirel’in kurduğu azınlık hükümeti, Özal’ı Başbakanlık ve DPT Müsteşarlığına getirir. Yıllar öncesinden hazırlanan Özal, ‘siyasi markası Demirel olan’ o meşhur 24 Ocak Kararları’nı alır. Ne var ki bir kez daha Türkiye’nin önü ihtilalle kesilir. Özal, 12 Eylül 1980 darbesinden sonra siyasete atıldığında tek bir hedefe kilitlenir: “Bağımsız ve güçlü devlet, zengin bir millet.” Serbest pazar, bilgi çağı, toplu konut, özelleştirme, KDV…
     <br/>
     <br/>
     Yıldız Teknik Üniversitesi yıllarında staj başvurusu vesilesiyle Özal’la tanışan Ali Coşkun, “Türk ekonomisinin temellerini Turgut Özal atmıştır.” diyor. Ona göre Özal, ekonomiyle birlikte devleti de yeniden yapılandırmak istemişti. Türkiye’yi karma ekonomiden serbest piyasa ekonomisine geçirmişti. Kapalı ekonominin getirdiği rantla beslenenlerin önü kesilmişti. Küreselleşme sürecini çok önceden fark eden bir liderdi kendisi. O yüzden “Beni çok sonra anlarsınız.” demişti bir dostuna. Sanayi ve Ticaret Bakanı Ali Coşkun, Özal’ı başarıya taşıyan unsurun ‘kararlılığı ve ileri görüşlülüğü’ olduğu görüşünde: “Risk alabilen, milletini seven ve büyük Türkiye’yi hayal eden bir isimdi. Türk ekonomisi, bugün dünyayla rekabet edebiliyorsa onun sayesinde bu noktaya gelmiştir.”
     <br/>
     <br/>
     SİYASETİN YA BAŞINDA OLURUM YA DIŞINDA
     <br/>
     <br/>
     Özal, siyasete atılmadan önce Anadolu’da halkın nabzını tutar. Türkiye Odalar Borsalar Birliği Başkan Yardımcısı iken Ali Coşkun, Malatya’da işadamlarıyla yapılan bir toplantıya Özal’la birlikte katılır. Özal, Darandeli Hacı Hulusi Efendi ile görüşmek ister, ancak toplantı uzayınca randevular iptal edilir. Şeker fabrikasında camiye gittiklerinde Hulusi Efendi onları karşılar: “Madem siz gelemediniz, ben geleyim dedim.” der. Mayıs 1982’de, Başbakan Bülent Ulusu’nun yardımcısı olan Özal, sohbet sırasında şunları söyler: “Birçok konuyu hallettik. Ama dünyada hangi ülkeye gitsem, bize bir ihtilal hükümetinin başbakan yardımcısı olarak bakıyorlar. Bunu düzeltmek mümkün değil. Mutlak surette seçimle demokrasiye dönmemiz lazım. Halk, ekonominin önde gelenleri, uluslararası temsilciler benim parti kurup siyasete girmemi istiyor. Ne dersiniz?”
     <br/>
     <br/>
     Hulusi Efendi gülümser, “Bu durumda işleri yarım bırakırsan vebal altında kalırsın, inandığın arkadaşlarla bu yola devam et.” Özal işadamlarıyla yaptığı toplantıda siyasete dair görüşlerini onlarla paylaşır. Bir kısmını siyasete davet eder: “Siz düşünün, ben kararlıyım. Olacaksa, ben bir işin ya başında olurum ya da dışında.”
     <br/>
     <br/>
     Bakan Coşkun, Özal’ın yakınında bulunan isimlerden. Son günlerinde, İkinci Değişim Programı’nı uygulamak istemektedir. İş Dünyası Vakfı’nın İstanbul’da düzenlediği toplantının akşamında Coşkun ve yakınındaki birkaç isme şöyle der: “Türkiye çok kötü bir yöne doğru sürükleniyor. Birkaç ay içinde bir krize muhatap olabiliriz. Ben belki hayatta olmam. Bir kriz olursa siyasetten çekilmeyin. Nerede olursanız olun, ülkeyi kurtarmak için buradaki tavsiyelerimi uygularsınız.” Bunu Özal’ın bir vasiyeti olarak nitelendiren Coşkun, “İçine doğmuş demek ki… Vefatından sonra büyük bir kriz (1994) yaşadık. Türk ekonomisi ilk darbeyi o zaman aldı. İkinci büyük darbeyi de 2001’de.” diyor. Coşkun, Özal’ın Çankaya’dan vazgeçip siyasete dönmeye karar verdiğinde istişare ettiği kişilerdendi. Bir gün Aydın Menderes ve kendisini Köşk’e çağırır.
     <br/>
     <br/>
     -Orta Asya seyahatinden önce sizi Köşk’e çağırıyor Özal. Ne konuştunuz?
     <br/>
     <br/>
     Telefon etti, “Aydın Menderesi alıp bana gelir misiniz?” dedi. Aydın Bey’i aradım. “Eğer baş başa görüşeceksek, gelirim.” dedi. Ben de Özal’a durumu anlattım. Beş numaralı kapıdan gelin, dedi. Gece gittiğimizde rahmetli Yusuf Bozkurt Özal ile Hüsnü Doğan da oradaydı. Aydın Bey onları görünce birazcık burkuldu. Hani baş başa görüşecektik dedi. Bekleyelim filan dedik, Turgut Bey ısrar etti, onlar da kalsın diye. Durumu şöyle anlattı: “İşler iyiye gitmiyor. Benim son ana kadar cumhurbaşkanlığında kalmam lazım. Burayı boşaltamayız. Ama mutlak surette erken seçim gözüküyor.  Seçim kararı alınır alınmaz ben yeni kuracağımız partinin başına geçmek istiyorum. Bu partiyi kurmak için de sizleri görevlendiriyorum.”
     <br/>
     <br/>
     -Dört kişiye görev veriyor yani?
     <br/>
     <br/>
     Evet. “Aydın Bey sen köklü bir ailenin çocuğusun, bir bayraksın. Ben partinin başına geçene kadar genel başkanlığı kabul eder misin?” dedi. Aydın Bey çok ters bir cevap verdi: “Ben emanetçi başkan olmam.” Sonradan öğreniyoruz ki, aslında Aydın Bey’in gönlünü alarak, kurulacak partide benim başkanlığımı düşünüyormuş. Bunu Bülent Çaparoğlu’na daha önce konuşmuş. Ortamı yatıştırmak için Türkiye’nin durumunu anlattı, gecenin ikisine kadar. Bana da not al dedi.
     <br/>
     <br/>
     -Neleri not aldınız?
     <br/>
     <br/>
     Özellikle ekonomik krizlerin aşılmasıyla ilgili neler yapılacağı hakkında söylediklerini not aldım. (Bakan Coşkun, Köşk’teki son görüşmede aldığı ekonomiyle ilgili bu notlardan AK Parti’nin ekonomi programı hazırlanırken yararlandıklarını söylüyor.) Hüsnü Bey’in de Korkut Bey’in de partinin başına geçme eğiliminde olduklarını hissettim. Nitekim ölümünden sonra biz hatim duasındayken Korkut Bey’in başkanlığında toplandık ve “Partiyi şimdilik kurmayalım.” dedik. Ama Yusuf Bey kurdu.
     <br/>
     <br/>
     ÖZAL’IN VASİYETİ
     <br/>
     <br/>
     -Turgut Özal size ne demişti o zaman?
     <br/>
     <br/>
     Çıkarken sen kal dedi. Ayakta bana geçmişteki beraberliğimizden, bilgi birikimimden bahsetti. “Eğer siyasete girmezsen vebal altında kalırsın. ABD’den döndüm, ilk partiyi kurmadan önce taslağı sana verdim, kabul etmedin. Milletvekili adayı ol dedim olmadın. Bedrettin Dalan’dan önce belediye başkanı adayımdın kabul etmedin. Bu sefer vebal altında kalırsın, muhakkak gireceksin.” dedi. Abi hele siz bir gidin gelin ben pek arzulu değilim filan dediysem de çok ısrarcı oldu. Ve öylece ayrıldık. Döndükten sonra çok kısa görüştük. Ömrü vefa etmedi. Dolayısıyla onun vasiyeti doğrultusunda yeni bir siyasi yapılanma yükümlülüğü üzerimizde kaldı.
     <br/>
     <br/>
     Coşkun, Özal’ın ölüm haberini İstanbul’da bir toplantıdayken alır. İlk yaptığı iş Turgut Özal’ın kendisine ilettiği vasiyeti olur. Özal, 17 Eylül 1992’de Adnan Menderes’in kabri başında hatim duası okunurken Coşkun’a ulak gönderir. Malezya Sultanı’nı ağırladığı için Özal törene gidememiştir. Coşkun Cumhurbaşkanının yemek daveti üzerine Çırağan Sarayı’na geçer. Menderes’in defnedilişi konuşulurken, Özal birden durur. Ali Coşkun’un gözlerine bakarak, “Ali, sen bir gün ölüm marşıyla ilgili bir şey söylemiştin. Köpeği ölmüş, yeise kapılıp o duygularla bestelemiş Şopen diye. Beni devlet merasimiyle nakletmeyin. İslami usullerle defnedin.” der.
     <br/>
     <br/>
     17 Nisan 1993 günü Coşkun’un yaptığı ilk iş Başbakan Süleyman Demirel’e ve Özal ailesine bu vasiyeti el yazısıyla iletmektir. Ve Özal vasiyeti gereği, İslamî usullerle defnedilir. Şopen marşı yoktur. Ancak devlet ve millet ona bağrını açmış; sivil, dindar ve demokrat cumhurbaşkanı yazıları, dua ve fatihalarla onu uğurlamıştır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27212), [web.archive.org (arşiv bağlantısı)](http://web.archive.org/web/20080209123222/http://www.aksiyon.com.tr:80/detay.php?id=27212)
