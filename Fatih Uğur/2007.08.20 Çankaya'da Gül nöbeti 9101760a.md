# Çankaya’da Gül nöbeti

*Fatih Uğur 2007.08.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yedi yıllık “Cumhurbaşkanı Gül” döneminde Türkiye’yi hangi sürprizler bekliyor? Gül’ün Köşk’e taşıyacağı “Başkan’ın adamları” kimler olacak? Gül’e yakın isimler, bütün bunları ve daha fazlasını Aksiyon’a anlattı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080327042230im_/http://www.aksiyon.com.tr/resim/663/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080327042230/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080327042230/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080327042230oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080327042230oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Türkiye’de cumhurbaşkanlığı seçimi demek gerilim ve kriz demektir. Ülke aylarca, hatta yıllarca gerilir, çeşitli hadiseler meydana gelir. Ve hatta askerler darbe yapar; terör depreşir, ekonomik kriz patlak verir, demokrasi tartışmaya açılır... Sonunda cumhurbaşkanı seçilir. Şimdiki cumhurbaşkanlığı seçimi süreci dahil bunun hiç istisnası yoktur. Adeta kısır bir döngü gibi bu çıkmaz sokaklardaki tartışmalar tekrarlanır. Cumhuriyet’in ilanının ardından Mustafa Kemal Atatürk’ün Çankaya yolculuğu bile bu tip tartışmalarla başlamıştır. Milli Şef İsmet İnönü, Celal Bayar, Cemal Gürsel, Cevdet Sunay, Fahri Korutürk, Kenan Evren, Turgut Özal, Süleyman Demirel, Ahmet Necdet Sezer ve nihayet Abdullah Gül... Köşk’e uzanan çetrefilli yolculukta kiminin yanlışları, kiminin darbelerle elde ettiği güç tartışıldı, tartışılmaya devam ediyor.
   <br>
    <br>
     Krizlerle akamete uğrayan son cumhurbaşkanlığı seçimi ve demokrasi sınavında 22 Temmuz seçimlerinin ardından tekrar başa dönüldü. E-muhtıra, ateşli cumhuriyet mitingleri ve muhalefet tepkileri dışında, bir tren kazası olmadı. Üç dört aydır yaşananların haklılığı/haksızlığı bir yana, yeni cumhurbaşkanlığı sürecinin katılım ve temsil oranı yüksek bir seçim sonrasında başlamasına rağmen stratejik hamlelerle bezeli gergin günleri daha yeni yeni geride bırakıyoruz. Görünen o ki CHP hariç kimse kriz istemiyor. Türkiye bundan sonra normalleşmeyi, demokratik kanalları kullanmayı deneyecek. AK Parti Genel Başkanı ve Başbakan Recep Tayyip Erdoğan’ın seçim öncesi sözleri ve kimi vaatlerinden başlayarak cumhurbaşkanlığı seçimi zaten Meclis eksenli normalleşme kulvarına girmiş gibiydi. Seçim sonuçlarından üç gün sonra Abdullah Gül’ün ‘yine cumhurbaşkanı adayı’ olduğunu üstü kapalı olarak ifade etmesiyle yepyeni tartışmalar sarmıştı etrafımızı. Ancak geçmişte yaşananın aksine bu kez AK Parti 22 Temmuz seçimlerinden üç hafta, cumhurbaşkanlığı sürecinin başlamasından üç gün sonra cumhurbaşkanı adayını yeniden Abdullah Gül olarak ‘erkence’ açıkladı.
     <br/>
     <br/>
     Heyecanlı süreç öncesinde “Gül dışında kimler olur? ‘Tavşan’ adaylar yarışa girecek mi? Uzlaşma nasıl sağlanacak?” türünden birçok şey konuşuldu. Bütün sancılı süreçlerin ardından Gül’ün adaylığı kesinleşti ve bugüne gelindi.
     <br/>
     <br/>
     CUMHURBAŞKANLIĞI MANİFESTOSU
     <br/>
     <br/>
     Peki, Bayar, Özal ve Demirel’den sonra siyasetçi kökenli bir cumhurbaşkanı adayı Köşk’te nasıl bir performans ortaya koyacak? Politikaları, öncelikleri ne olacak? A takımında kimler yer alacak? Beklendiği gibi devlet-millet kaynaşmasını sağlayabilecek mi?
     <br/>
     <br/>
     Öncelikle Türkiye Cumhuriyeti’nin 11’inci cumhurbaşkanı olduktan sonra Abdullah Gül’ün herkesi şaşırtacağını ve kendi tabiriyle ‘kucaklayacağını’ baştan söylemek gerekiyor. Çünkü Gül artık, bir partiden çok toplumsal uzlaşmanın adayı. “Anayasa dışı uzlaşma, uzlaşma değildir. Partiler Meclis’teki güçleri oranında temsil edilir.” diyen deneyimli siyasetçi Vehbi Dinçerler, milletin sandıkta net şekilde ortaya koyduğu bir uzlaşmanın adayı olması nedeniyle Gül’ün Çankaya’da temsil kabiliyeti ve kalitesinin yükseldiğine inanıyor. Bürokrasi ve yargının, hatta ona karşı olduğunu söyleyen STK ve partilerin bile “yeni duruma göre pozisyon alacağını” ısrarla belirtiyor. Dinçerler’e göre Gül, daha ilk günden Anayasa temelli bir cumhurbaşkanlığı manifestosu yayımladı. Kendini bağlayan demokrasi ve insan hakları vurgusu, anayasaya bağlılık ve laiklik açıklamaları aynı samimiyetle Köşk’e taşınacak. Ve normalleşme Çankaya’dan başlayacak. Bu yüzden Gül’ün halka ve ideolojilere, her türlü düşünceye karşı sıcaklık ve açıklık getirmesi, cumhurbaşkanlığı makamının bir zorunluluğu.
     <br/>
     <br/>
     Siyasi danışman Hüseyin Kocabıyık’a göre ise, devletin başına seçildikten sonra Abdullah Gül ile uğraşmaya devam edecek, eşinin başörtüsü gibi mevzularla Köşk sürecini zorlaştırılacak her girişim akim kalacak. Çünkü bu devlet başkanına karşı nasıl davranılacağının temel kurallarına, devlet geleneğine aykırı: “Türk devlet geleneği, devlet başkanının eşi, alışkanlıkları gibi küçük teferruatlardan uzak tutulmalı.” Gül’ü Özal’a benzetmek isteyenler de olacak. Ancak temel farklılığı Hüseyin Kocabıyık şöyle dillendiriyor: “Özal, devletin içinden yetişip millete kendini sevdiren; Gül ise milletin içinden yetişip devlete kendini sevdiren cumhurbaşkanı olur.”
     <br/>
     <br/>
     ‘YERLİ VE MİLLİDİR, TÜRKİYE’YE VİZYON KATAR’
     <br/>
     <br/>
     Onu gençlik yıllarından tanıyan 35 yıllık arkadaşı eski Bakan Sami Güçlü, iki önemli anekdotu hatırlatarak, Köşk sürecinin Gül’ünü tarif ediyor: “Abdullah Gül’ün 20’li yaşlarda delikanlı iken yaşattığı iki olayı hiç unutmam. İlki Milli Türk Talebe Birliği İcra Komitesi üyesi iken her yıl Çanakkale’de gerçekleştirilen 18 Mart Çanakkale Zaferleri’nin kutlandığı günde devlet erkanı dahil binlerce talebeye Çanakkale ruhunu anlatması. İkincisi ise yine aynı yıllarda Beyazıt Meydanı’nda Kıbrıs’la ilgili bir mitingde yaptığı konuşma. O, milli konularda hassasiyeti ve hazırlığı olan bir gençti ta o zamanlar. Türkiye’nin milli hassasiyetlerini gözetir, Türk toplumunun menfaati dendiğinde net tavır gösterir. Bunu Köşk sürecinde de yaşatır.”
     <br/>
     <br/>
     Sami Güçlü, Abdullah Gül’ün Türkiye’deki milliyetçi-sağ-muhafazakâr kesimin devleti tanımadaki en önde gelen isimlerinden biri olduğunu düşünüyor. Ona göre Gül’ün en büyük gücü, ‘devlet-millet’ arasında âdeta demlediği bu entelektüel birikimi. Bu birikim ona Türkiye’nin devlet kurumları ve sivil toplum kuruluşları arasında ahenk kurma gücü sağlayacak: “Onun yerlilik karakteri vardır. Anadolu’daki değerleri onda bulacağız. Milli yanı baskın Gül, Türkiye’nin kurumları önüne Çankaya’ya yakışır vizyon ve stratejiler koyacak.”
     <br/>
     <br/>
     AB VİZYONU KÖŞK’E TAŞINIR, TÜRK CUMHURİYETLERİ AÇILIMI YAPILIR
     <br/>
     <br/>
     Bakan Güçlü’ye göre demokrasi, anayasaya bağlılık, hukukun üstünlüğü çerçevesinde eğitim, temel insan hakları, milli duyarlılıklar Gül döneminde öne çıkacak. Türkiye’yi ilgilendiren enerji, küreselleşme, kuraklık, ekonomi gibi konular da onun konu başlıkları arasına rahatlıkla girecek. 8. Cumhurbaşkanı merhum Turgut Özal’dan sonra Türkiye’nin entelektüel gücü Gül’ün etrafında toplanacak. Gül, önemli sürprizlerden birini Avrupa Birliği politikalarıyla eş zamanlı olarak Türk cumhuriyetleri konusunda yapacak. Türkiye’yi ekonomik, sosyal ve siyasi açıdan gelişmiş ülkeler çıtasının üstüne çıkarmak için icracı makamların önünü tıkayan değil, tam tersine onları tahkim eden politikalarla ‘köşk liderliği’ sergileyecek. YÖK, üniversiteler, bilim kuruluşlarının önünde 2023 vizyonları bizzat Abdullah Gül’ün eliyle ortaya çıkacak. Hukuk, güvenlik ve askerî modernizasyon konularında açılım sağlayacak. Sami Güçlü’ye göre bugün kimi medya kuruluşlarının diline doladığı “eşinin başörtüsü meselesi” ise devlet geleneği içinde çözülecek. Her alanda normalleşmenin ‘katalizör liderliği’ Köşk’ten Anadolu’ya yayılacak.
     <br/>
     <br/>
     Çankaya’da ‘diplomatik cumhurbaşkanlığı’ dönemi de Gül ile birlikte açılacak. Turgut Özal döneminde I. Körfez Savaşı ile birlikte artan diplomasi trafiği, bu kez Köşk’te doğal süreçler içinde; ancak hızlı ve yoğun yaşanacak. Dış politika konularının merkezinde sırasıyla Irak, AB, Kıbrıs, Türk cumhuriyetleri,  ABD, İslam dünyası yer alacak. Gül’ün iktisat ve ekonomi referanslarından dolayı, Çankaya’nın ekonomi diplomasisinde de ciddi artış yaşanacak.
     <br/>
     <br/>
     Peki, Dışişleri Bakanlığı döneminde Türkiye’nin Avrupa Birliği tam üyelik müzakerelerini başlatan Gül, Çankaya’da bu süreci nasıl etkileyecek? En yakın dostlarına göre, Gül, AB ile ilgili süreçte cumhurbaşkanlığının rolünün yükseltildiği, konunun ‘devlet başkanı sıfatıyla sahiplenildiği yepyeni bir süreci’ başlatacak. Kıbrıs sorununun çözülmesi, tam üyelik müzakereleri konusunda inisiyatif alan ve diplomatik trafiğin tam göbeğinde yer tutup oyun kuran bir Çankaya olacak. Gül AB’yi Köşk’e taşıyacak. AB politikaları da hükümetten hükümete değişen değil, muhtemelen kalıcı devlet politikası haline gelecek. Politikaya atılmasının hemen ardından yaptığı ilk görevi olan Türk cumhuriyetleri ve Kıbrıs’tan sorumlu Bakanlık tecrübeleri de Köşk’e taşınacak. İslam ülkelerine yönelik her toplantıda dile getirdiği ‘demokrasi ve şeffaf yönetim’ çağrı ve mesajları Türkiye’nin bir numaralı koltuğundan ‘devlet başkanı’ sıfatıyla da yayılacak. Proaktif arabuluculuk dönemi yaşanacak. AB perspektifinde alınacak inisiyatif ile Amerika ile ilişkiler de normalleşecek.
     <br/>
     <br/>
     KRİZ DEĞİL, ÇÖZÜM MAKAMI OLUR
     <br/>
     <br/>
     Siyaset bilimci Dr. Murat Yılmaz’a göre, Çankaya’nın yeni dönemdeki en önemli farkı kriz makamı olmaktan çıkıp, çözüm makamına dönüşecek olması. Kuşkusuz Gül’ün bırakacağı AK Parti içindeki güçlü liderlik kimliği ve Dışişleri Bakanlığı’ndaki reformcu kimliği de Köşk’e yansıyacak. Yılmaz’a göre Gül, reformlara destek veren, motivasyon sağlayan bir makamın da temsilcisi olacak. Sezer’e kıyasla gayet hareketli Özal ve Demirel dönemlerini andıran bir diplomasi trafiği yaşanacak. Abdullah Gül, Dışişleri Bakanlığı’ndaki performansı ile dış dünyaca bilinen ve itibarlı bir isim. Bu itibar, Köşk pozisyonunu güçlendirecek; ekonomi dünyası, halk ve sivil toplum kuruluşları ile ilişkilere de açık bir makam görüntüsüyle pekiştirilecek.
     <br/>
     <br/>
     Siyaset bilimci Yılmaz’ın Gül’ün adaylığı ile ilgili tahditleri de var: “Özal’la mukayese edilirse onun kadar hareketli ve müteşebbis bir cumhurbaşkanı beklemiyorum. Gül aynı zamanda temkinli, mütereddit bir devlet adamı kimliği barındırıyor. O yüzden dengeli bir cumhurbaşkanı olacak. Çok fazla radikal kararlar alacağını zannetmiyorum. Bir de seçildiği dönemin şartlarını da dikkate almak lazım. Adaylığı, içine girdiğimiz kriz ve 22 Temmuz’dan sonraki süreç, Gül’ün hareket kabiliyetini belli bir sınırda tutuyor. Bunların etkisi altında bir cumhurbaşkanlığı süreci yaşanacak.”
     <br/>
     <br/>
     Selçuk Üniversitesi öğretim üyesi Doç. Dr. Birol Akgün, bu etkilerin başka bazı riskleri de beraberinde getireceğine dikkat çekiyor. Yüzde 47’lik bir halk desteği, Meclis’ten ve sivil toplum kuruluşlarından aldığı açık destekle Çankaya’ya çıkacak Gül’ün ilk ayları zorlu olabilir. Bunun en büyük müsebbibi kuşkusuz CHP olacak. Daha şimdiden Köşk’e çıkmayacağını, resepsiyonları protesto edeceğini açıklayan CHP kriz politikasını ne kadar sürdürebilecek, bu bilinmiyor.
     <br/>
     <br/>
     CUMHURBAŞKANLIĞI-ORDU MESAİSİ ARTAR, KÖŞK’ÜN MEDYA KANALLARI AÇILIR
     <br/>
     <br/>
     Medya, yeni dönemde Gül’ün en önemli imtihanlarından biri olacak. Çankaya’da Ahmet Necdet Sezer döneminde neredeyse ortadan kalkan cumhurbaşkanlığı muhabirleri ve gazetecileri tekrar ihdas edilecek. Gül’ün Köşk’ü halka, sivil kuruluşlar ve diplomasiye açmasında en önemli katkıyı basından beklediği ve ilgili birimleri bu yönde şekillendireceği düşünülüyor. Peki, askerlerle ilişkisi nasıl yürüyecek? Hüseyin Kocabıyık, iddia edilenin aksine kriz yerine Çankaya’daki  “cumhurbaşkanlığı-ordu mesaisinin” artacağı kanaatini taşıyor. Siyaset bilimci Birol Akgün, 30 Ağustos ve 29 Ekim resepsiyonlarının bir test ortamı sağlayacağını, buradaki fotoğrafa göre yeni dönemin taşlarının döşeneceğini düşünüyor.
     <br/>
     <br/>
     Akgün’e göre Gül, ‘dış seslere’ kulağını tıkadığı ve direkt iletişim kurduğu müddetçe askerle olan ilişkilerde buzları eriten, soğuk ve içe kapanık Çankaya portresini değiştiren taraf olacak. Özal döneminde olduğu gibi halk günleri, iftarlar, sanat ve kültür camiası buluşmaları gibi Köşk’ü renklendirecek projeler Gül’ün yakınları tarafından da dillendiriliyor.
     <br/>
     <br/>
     YENİ POZİSYONU, HALKA YAKLAŞTIRDI
     <br/>
     <br/>
     İlk adaylığı sonrası seçilememesinden itibaren başlayan süreç, halk nezdinde Abdullah Gül’ü farklı bir yere oturttu. SETA Genel Koordinatörü Dr. İbrahim Kalın, bu yeni tanınmışlık halinin, Gül’ün AK Parti kimliğinden sıyrılmasını ve tarafsız-kucaklayıcı bir cumhurbaşkanı kimliğine geçişini kolaylaştıracağını savunuyor. Mitingler, demeçler ve son cumhurbaşkanlığı turları Gül’ü devlet adamı ve Çankaya figürü haline getirdi. Uluslararası politika profili yüksek bir cumhurbaşkanı portresi de buna eklendiğinde Gül’ün başarısı ve her kesimce kabullenilme süreci kısalıp kolaylaşacak gibi. Birinci cumhurbaşkanlığı adaylığı sürecinde, “Hem başbakan hem dışişleri bakanı olarak devletin en mahrem sırlarına vâkıf olmuş birisiyim” sözleriyle ortaya koyduğu siyasetçi portresi, geçen hafta yaptığı konuşmayla devlet adamlığına evrildi.
     <br/>
     <br/>
     İbrahim Kalın’a göre, Gül’ün konuşmasında Anayasa’ya sahip çıkma, demokrasi ve insan hakları vurgusu, âdeta bir taahhütname gibi tekrarladığı “Nasıl bir cumhurbaşkanı olacağım?” ifadeleri, onu ‘anayasal cumhurbaşkanlığı’ safına taşıdı. Adı konulmamış bir siyasi ambargo ile aday olmaktan çekilseydi belki de demokrasi kaybedecekti. Gül’ün kendi tabiriyle “demokrasinin ve meydanların sesini dinleyerek” Türkiye’nin önüne yeni bir kapı açıldı. Önümüzdeki birkaç günde sistem sağlıklı şekilde işlemeye devam ederse Çankaya’da demokrasi nöbetini Abdullah Gül tutmaya başlayacak.
     <br/>
     <br/>
     İŞTE MUHTEMEL KÖŞK KADROSU
     <br/>
     <br/>
     Cumhurbaşkanı seçilmesi halinde Gül, Çankaya Köşkü’ndeki kadroyu da değiştirecek. Gül’ün yanında götürmesi beklenen ve “Başkan’ın Adamları” unvanını alacak isimlerin başında Ahmet Davutoğlu, Nabi Avcı, Gürcan Türkoğlu, Safa Uslu, Osman Çangal gibi isimler geliyor. Gül, uzun zamandan beri birlikte çalıştığı kadroları da Çankaya Köşkü’ne taşıyacak.  “Başkanın adamları” listesinin başında Gül’ün 58. Hükümetin Başbakanlığını üstlendiği dönemdeki yakın çalışma arkadaşları geliyor. Büyükelçi Prof. Dr. Ahmet Davutoğlu, Gül’ün başbakanlığı döneminde başdanışmanıydı. Ortadoğu ve uluslararası ilişkiler uzmanı Davutoğlu’nun Köşk’e yakın isimlerden biri haline geleceği konuşuluyor.
     <br/>
     <br/>
     Başbakan Başdanışmanlığı yapan Prof. Dr. Nabi Avcı da Köşk listesinde yer alabilir. Halen Başbakan Başmüşaviri ve medya danışmanı olarak görevini sürdüren Avcı, Erdoğan’ın tüm yurtdışı temaslarında yer alan isimlerden biri. Gül’ün başbakanlığı döneminde göreve gelmesine rağmen, Başbakan Erdoğan kendisiyle çalışmaya devam ediyor. Erdoğan da Avcı’ya ‘Nabi Hocam’ diye hitap ediyor.
     <br/>
     <br/>
     Nabi Hoca’nın Köşk yolculuğu başlarsa, Başbakanlık Basın ve Halkla İlişkiler eski Müdürü Ahmet Tezcan’a da Çankaya yolu gözükebilir. AK Parti Kayseri Milletvekili Taner Yıldız ile Eskişehir Milletvekili Murat Mercan, Gül’ün TBMM’deki iki kolu gibi. İki ismin Köşk’e çıkması zor. Ancak siyasi danışman ve Meclis cephesinde Gül’e ve aynı zamanda Erdoğan’a en yakın isimler bunlar. Bu listeye eski Grup Başkanvekili İrfan Gündüz ile Tarım ve Köyişleri eski Bakanı Sami Güçlü’yü de eklemek gerekiyor.
     <br/>
     <br/>
     Abdullah Gül’ün Çankaya Köşkü’ne mutlaka götüreceği isimlerden biri halen Koruma Müdürlüğü’nü yapan Osman Çangal. Gül gibi Kayseri doğumlu olan Çangal, 3 Kasım seçimleri öncesi AK Parti İstanbul Milletvekili İrfan Gündüz tarafından Gül’e tavsiye edildi. Güreş, aikido ve yakın dövüş sanatları uzmanı olan Koruma Müdürü Çangal, 2002’ye kadar Ankara Terörle Mücadele Müdürlüğü’nde önemli operasyonlarda görev aldı. Gül; halen Özel Kalem Müdürlüğünü sürdüren siyasi danışmanı Safa Uslu’yu da yanından ayırmıyor.
     <br/>
     <br/>
     KÖŞK’E DİPLOMAT DA GÖTÜRECEK
     <br/>
     <br/>
     “Başkan’ın Adamları” kadrosuna diplomatların eklenmesine ise kesin gözüyle bakılıyor. Bu isimler Özel Kalem Müdürlüğü’nü yapan, bugün Bakü Büyükelçiliği görevini yürüten Hüseyin Avni Karslıoğlu, Abdullah Gül’ün Dışişleri Bakanlığı döneminde Başdanışmanı olan Büyükelçi Gürcan Türkoğlu ve Riyad Büyükelçisi Naci Koru. Üç isimden bir ya da ikisinin Köşk’e çıkıp çıkmayacağı önümüzdeki günlerde netleşecek.
     <br/>
     <br/>
     22 Temmuz seçimleri sebebiyle İçişleri Bakanı Abdülkadir Aksu’nun yerine bağımsız bakan kontenjanından İçişleri Bakanlığı’na getirilen Osman Güneş’in de Erdoğan’ın yeni kabinesini açıklamasından sonra Çankaya Köşkü’nde görev alabileceği söyleniyor. Bunun yanı sıra genel sekreter yardımcılığında bir ya da iki valinin yer alabileceği konuşuluyor. Amasya Valisi Celalettin Lekesiz’in yanı sıra Başbakanlık’tan ekibe girecekler var. Halen müsteşarlığı vekâleten yürüten Emin Zararsız, Kanunlar ve Kararlar Genel Müdürlüğü’nden Yüksel Öztürk de konuşulan isimlerden. Gül’ün Çankaya Köşkü’ne götüreceği isimler arasında Başbakanlığı döneminde danışmanlığını yaptırdığı Gazeteci Ahmet Sever’in de adı geçiyor.
     <br/>
     <br/>
     (Katkı Sağlayanlar: Ercan Yavuz, Nursel Dilek, İbrahim Doğan)
     <br/>
     <br/>
     <br/>
     <br/>
     KARARI, 22 TEMMUZ’DA VERMİŞLER
     <br/>
     <br/>
     AK Parti genel merkezinde geçen pazartesi, 2,5 saat süren Merkez Yürütme Kurulu (MYK) sonunda cumhurbaşkanı adayının Abdullah Gül olduğu açıklandı. Seçimlerden hemen sonra başlayan ‘Gül aday olmasın’ kampanyası da böylece bitti. Dedikoduların aksine Erdoğan ve Gül çok rahattı toplantıda. Sıra cumhurbaşkanlığı seçimlerine geldiğinde sözü Başbakan Erdoğan aldı: “Evet, sıradaki gündem maddesinde cumhurbaşkanlığı seçimi var; cumhurbaşkanı adayımız Abdullah Gül’dür.” O dakikaya kadar adeta diken üstünde bekleyen herkesin sessizliği, derin nefeslerle yerini rahatlığa bıraktı. On beş kişilik toplantı grubunda yüzlere bir tebessüm yayıldı. Bir de gönül huzuruyla yapılan tebrikler. Sonra sözü Abdullah Gül aldı. Başbakan’a ve parti yöneticisi arkadaşlarına teşekkür etti: “Bu görev onun hakkıydı. Gönlüm Başbakan’ı orada görmek isterdi. O fedakarlık yaptı. Bu partimizin ve sizlerin başarısıdır.”
     <br/>
     <br/>
     Toplantının en heyecanlı ilk yarısında, bir saat 15 dakika sonra Abdullah Gül partiden çıkış yaptı. Geri kalan bir saat AK Partiyi yakından izleyen gazeteciler için tam bir muamma oldu. Çıt çıkmıyordu. Başbakanlık koruma polislerinin hareketlenmesiyle gazeteciler teyakkuza geçti. İlk sinyaller MYK üyelerinin çıkmasında sonra verildi: “Gül, kesin aday, yarın muhalefet turuna çıkıyor.” Canlı yayınlara bu sözlerle duyuruldu Gül’ün ikinci kez 11. cumhurbaşkanlığına aday oluşu. Toplantı, Erdoğan ile Gül’ün adaylığı konusunda ikilik olduğu iddialarını da çürüttü. Bir MYK üyesinin tabiri aynen şöyleydi: “Siz dışarıda, biz içeride merakla bekliyorduk. İlk kelimeler bizzat Erdoğan’ın ağzından döküldü. Gül teşekkür etti. Herkes rahatladı.” Başbakan Erdoğan’ın Gül’ün turları sırasında hafta içinde ‘özü sözü birdir’ açıklaması, şaibeleri tamamıyla ortadan kaldırdı.
     <br/>
     <br/>
     ‘BABA ARTIK GÜN SAYIYORUZ’
     <br/>
     <br/>
     Her şey aslında seçim zaferinin kazanıldığı 22 Temmuz akşamı parti binasından teşekkür konuşmasının yapıldığı saatlerde netleşmişti. Gül’ün adaylığı MYK toplantısında açıklamasından 10 gün önce; Baykal’ın “uzlaşma olmazsa çatışma çıkar” dediği gün, yani TBMM açılmadan bir gün önce son kez değerlendirildi. Bundan önce Gül, Erdoğan ve Bülent Arınç üçlüsünün toplantılarının merkezi, birlik mesajı vermek ve adaylık süreci geldiğinde vaktinde adayı açıklamak olarak özetlenebilecek içerikteydi. TBMM Başkanlığı koltuğuna Köksal Toptan’ın oturmasıyla ise tüm tartışma ve tereddütler ortadan kalkarak yepyeni bir süreç başladı. Toptan’ın aday olup Meclis başkanı seçildiği süreç, “meydanların mesajını görmezlikten gelemem” mesajı ve ısrarını sürdüren Gül’ün önünü daha da açtı. Adaylıktan on gün önce Abdullah Gül ve eşi Hayrünnisa Hanım’ın Kayseri’deki baba evini ziyareti sırasında ‘Gün sayıyoruz’ sözleri ise anlamlıydı. Gül, adaylığının ne kadar net olduğu da aile büyükleriyle paylaşılmıştı. Adaylığın parti nezdinde de kesinleşmesinden hemen sonra TBMM’de demokrasi, Anayasa ve laiklik vurgulu konuşmasıyla Gül, süreci başlattı. Bir haftada siyasi partiler, ekonomi çevreleri, sendikalar ve diğer sivil toplum kuruluşlarını kapsayan hızlı bir tur gerçekleştirdi. Ve bugün itibariyle Köşk yarışının ilk turları başladı. Eğer Gül, umduğu gibi muhalefetten destek alamazsa 28 Ağustos tarihli üçüncü tur oturumunda Türkiye’nin yeni cumhurbaşkanı seçilmiş olacak. Adaylığı sürecinde ve öncesinde başlayan tartışmalar ise bitmese de yerini nispeten normalleşmeye bırakacak.
     <br/>
     <br/>
     <br/>
     HANGİ KONULARDA İNİSİYATİF ALACAK?
     <br/>
     <br/>
     Abdullah Gül’ün Köşk sürecinde hangi konularda inisiyatif alacağının ilk sinyalleri pazartesi TBMM’de yaptığı basın toplantısındaki konuşmasında saklı aslında. Satır araları da doldurulduğunda Gül’ün Köşk’teki ‘siyasi portresi’ özetle şu başlıklarda toplanıyor.
     <br/>
     <br/>
     ANAYASA REHBERİM: “Türkiye Cumhuriyeti Anayasası, bizim kılavuzumuz olacak” sözünü her alanda hayata geçirecek. Anayasal vatandaşlık çizgisinde herkesi kucaklayacak. TBMM’nin demokrasi ve insan haklarının derinleştirilmesi yönündeki adımlarını kurumlar arası ilişkileri gözetmek suretiyle tavizsiz destekleyecek. Yeni Anayasa çalışmalarında son sözü söyleyen, uzlaştıran ve toplumsal mutabakatı gözeten politikalar izleyecek.
     <br/>
     <br/>
     LAİKLİK: “Laikliğin korunması temel ilkemiz, kaygıya gerek yoktur” diyerek ithamları ve kaygıları bitirmek istedi. Bu alanda endişe olmadığını çok kısa bir süre içinde Köşk icraatları ve olaylara koyduğu yaklaşımı ile belirginleştirecek. Yaptığı bütün açıklamalara ve girişimlere rağmen yumruğu sıkılı, onunla el sıkışmaktan çekinen yüzde 10-15’lik bir kesim olacak. Zamanla onların da kalbini kazanabilir.
     <br/>
     <br/>
     NORMALLEŞME: Türkiye’nin demokratik, siyasi, ekonomik anlamda normalleşmesini savunuyor. Bunu bütün alanlara yayacak. ‘Türban sorunu’ konusunda da aynı şeyi savunmakla birlikte bunu zamana bırakacak. Asker-Köşk ilişkileri yapıcı ve stratejik hedefleri haiz yeni bir normalleşme ve gelişme sürecine girecek.
     <br/>
     <br/>
     MİLLİ HASSASİYET: Siyasi bir yorumcunun tabiriyle ‘etnik köken’ tartışmasına girilmeyecek en güçlü cumhurbaşkanı Gül. Anadolu’nun bağrından çıkmış bir Türkmen ailesinden gelen Gül, üniversite ve gençlik yıllarında MTTB, öğrenci cemiyetleri gibi ‘milli duyarlılığı’ yüksek organizasyonlarda yer aldı. Türkiye ve toplumun menfaati dendiğinde ‘milli hassasiyet’ inisiyatifini en rahat kullanan reisicumhurlardan biri olacak.
     <br/>
     <br/>
     DIŞ POLİTİKA: Aktif dış politika rolünü Çankaya’ya taşıyacak. AB, ABD, Türk cumhuriyetleri, Irak, İslam ülkeleri ile ilişkiler öne çıkacak. Devlet başkanlığı sıfatının temsil edileceği her toplantı ve fırsatı Türkiye lehine şansa çevirmek isteyecek.
     <br/>
     <br/>
     KÜRT MESELESİ: Güneydoğu ve Doğu Anadolu bölgesine makul çözümleri ‘devlet başkanı’ sıfatıyla ortaya koyacak. Eşi Hayrünnisa Gül ile Anadolu gezilerinin merkezinde bu bölgeler önemli yer tutacak. Toplumsal uzlaşma ve kucaklaşma, yardım projeleri, eğitim, şehit aileleri gibi bununla ilişkili birçok alanda inisiyatif alacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28201), [web.archive.org (arşiv bağlantısı)](http://web.archive.org/web/20080327042230/http://www.aksiyon.com.tr:80/detay.php?id=28201)
