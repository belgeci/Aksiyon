# Barış yolu, enerji hatlarından geçiyor

*Fatih Uğur 2008.10.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gürcistan-Rusya savaşı Avrasya’da çatışma alanları ve yeni denge arayışlarını gündeme getirdi. Dünyada gelecek 20-30 yıl için dev ulaştırma, enerji ve teknoloji projeleri hazırlanıyor. Yeni İpek Yolu olarak adlandırılan bu yatırımlar, eski kıta Avrasya’daki ülkeleri birbirine kenetleyecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131165801im_/http://www.aksiyon.com.tr/resim/725/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131165801/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131165801/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131165801oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131165801oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   19. yüzyılda İngilizlerle Rusların Orta Asya’daki nüfuz mücadelesi ilk Büyük Oyun (Big Game) olarak tarih sahnesinde yerini aldı. Enerji ve nüfuz savaşlarıyla şekillenen ‘Yeni Büyük Oyun’un sahnelendiği coğrafya bu kez Asya’dan Avrupa’ya, Ortadoğu’dan Sibirya’ya kadar uzanıyor. İnsanlığın en eski hayat alanı olan Asya’da tarih, binlerce yıl, İpek Yolu üzerinde yaşayan toplumların merkezinde oluştu. 17. yüzyılın başından itibaren önemini yitiren ve İstanbul’dan Çin’in eski başkenti Şian’a uzanan İpek Yolu, yeni ulaşım, enerji ve jeo-strateji projeleri ile dünya sahnesine tekrar çıkıyor. Rusya, Çin, Hindistan, İran, Türk cumhuriyetleri, Türkiye, Karadeniz ve Avrupa devletleri, eski kıtayı bir uçtan diğer uca demiryolu, enerji nakil ve boru hatları ile donatacak onlarca projeyi sessiz sedasız hayata geçiriyor. Türkiye en son Avrupa ve Asya kıtalarını demiryolu ile birleştiren Marmaray Tüp Geçiş Projesi’nin tüp bağlantılarını tamamlayarak önemli bir adım attı. Başbakan Recep Tayyip Erdoğan’ın ikinci tüp geçiş projesi (otoyol) müjdesi de Türkiye’nin yerini bir kez daha pekiştirecek. Bu projelerle Kars-Tiflis Demiryolu’nun temelleri atıldığında dile getirilen ‘Demir İpek Yolu’ benzetmesi âdeta yerini buluyor.
   <br>
    <br>
     Üstelik Londra’dan Pekin’e uzanan bu projeler; otobanlar, hızlı trenler ve ülkeleri birbirine bağlayacak enerji ağlarıyla destekleniyor. 2020’lerin dünyasını inşa için yarışan devletlerin, dünya nüfusunun ekserisinin (4 milyar civarında) yaşadığı Avrasya’yı diğer kıtalarla hatta Amerika kıtasıyla birleştirmek için hayata geçirmek istediği yeni projeler, yük, enerji ve insan taşımacılığında da çığır açacak. Hâlen 10 mil/saat olan yük taşıma hızını en az 100-150 km/saat’in üstüne çıkaracak dev projelerin önündeki tek engel dünyadaki çatışma alanları.
     <br/>
     <br/>
     Gürcistan sorunu, Irak ve Afganistan’daki savaşlar, Pakistan-Hindistan sınır sorunları, İran ile yaşanan krizler, Çin’in Sincan Özerk bölgesindeki baskıcı yaklaşımlar, Kuzey Kore sorunu gibi sıralanabilecek bu alanlarda normalleşme sağlandığı ölçüde mega projeler hayat imkânı buluyor. Yani, Gürcistan-Rusya arasındaki savaşın ABD ve Avrupa ülkelerinin devreye girmesi, Türkiye’nin arabuluculuk yapmasıyla ‘Yeni Büyük Oyun’a döndüğü şu günlerde dünyayı ‘barış’ çemberinde buluşturan dev projeler mevcut. Enerji nakil hatlarından (doğalgaz, petrol, elektrik vb.) yeni demiryolu ve karayolu ağları, kıtasal maglev trenlerinden (mıknatıslı hızlı trenler), yeni dünya şehirlerine uzanan bu projeler, dünya barışını da kurmaya aday.
     <br/>
     <br/>
     SSCB’nin dağılmasından sonra başlayan dünyanın yeni denge arayışlarında en hassas günlerden geçiyoruz. Soğuk Savaş’ın eski aktörleri Amerika ve Rusya’nın Gürcistan-Rusya çatışmasından sonra başlattığı ‘yeni mücadele’ yanı başımızda sürüyor. Bu mücadele sürerken, eski kıtayı baştan sona kapsayacak projeler de öne çıkacak. Cumhurbaşkanlığı başta olmak üzere devlet kurumlarıyla paylaşılan Eti Maden Çalışma Grubu’nun ‘Yeni İpek Yolu’ raporunda yer alan bilgiler bu mücadelede Türkiye’nin önünde riskler kadar çok ciddi fırsatlar olduğunu da ortaya koyuyor. Çünkü, ulaştırma jargonunda ‘kıtasal köprü koridorları’ olarak geçen, Asya ve Avrupa’yı kucaklayacak projelerin merkezindeki ülkelerden biri Türkiye.
     <br/>
     <br/>
     Daha çok büyük ulaşım ve enerji nakil hatlarını kapsayan Yeni İpek Yolu projeleri için üç yeni ulaşım koridorundan bahsetmek mümkün. Bunlar; Kuzey, Merkez ve Güney koridorları. Kuzey Koridoru, Avrupa’dan Trans-Sibirya demiryolu ile Çin, Kuzey ve Güney Kore’ye ardından Japonya’ya uzanıyor. Merkez Koridoru, Güney Avrupa’dan Türkiye, İran ve Orta Asya yoluyla Çin’e ve diğer Uzakdoğu ülkelerine ulaşıyor. Güney Koridoru ise Merkez Koridoru’nu Pakistan yoluyla Hindistan ve Güney Asya’ya bağlıyor. Bu üç koridor dünyanın geleceğini şekillendirecek demiryolu, deniz ve kara ulaştırma ile enerji (petrol, doğalgaz, elektrik) hatlarının ana aksları. Son yıllarda Avrupa Birliği’nin desteklediği TRACECA projesi ile Doğu Avrupa’dan Karadeniz ve Hazar Denizi yoluyla Orta Asya’ya; Kuzey Güney Demir-Denizyolu koridoru ile Kuzey Avrupa, Rusya, Hazar Denizi, İran ve Basra Körfezi’nden Hindistan’a uzanan yeni ara koridorlar da konuşulmaya başlandı.
     <br/>
     <br/>
     Hâlen Asya ve Avrupa arasındaki mevcut ulaşım-enerji hat ve ağlarını yenilemek ve önümüzdeki yüzyıllara taşımak amacıyla ortaya konan bu projeler için artık somut adımlar atılıyor. Örneğin UNDP İpek Yolu Bölgesel Programı ile Orta Asya Bölgesel Ekonomik İşbirliği Programı (CAREC) 1997’de başlatıldı. 2004’te 27 ülkenin katılımıyla Asya Otoyol Anlaşması imzalandı. Ana gövde hatları demiryolu, maglev trenleri ve otobanlardan oluşan kıtasal yeni koridorlar, çekirdek kentler, nükleer tesisler ve endüstriyel kompleksleri, sanayi ve tarım bölgelerini destekleyen bölgesel demiryolu ve nakil hatlarıyla kendi içinde ülkeleri/şehirleri birbirine bağlıyor. Üç ana koridora 100-150 km mesafedeki bütün şehirler, aslında merkezî bir ulaşım kanalında buluşacak. Fabrikalardaki üretim bantları gibi ülkeleri, şehirleri sanayi ve ticaret merkezlerine, tarımsal üretim ve yaşama alanlarını birbirine bağlayan yeni ulaşım bantları oluşacak. Bunun tabii neticesi olarak lojistik köyler, hızlı trenler, hızlı yük taşıma araçları, kombine taşımacılık alternatifleri ortaya çıkacak/çıkıyor. On binlerce km’lik yeni ağların kurulması anlamına gelen bu projeler aslında adım adım gerçekleşmeye başladı. Örneğin Temmuz 2008’de temeli atılan Bakü-Tiflis-Kars demiryolu 450 milyon dolara mal olacak ve 2011’de bitecek. Hâlen inşası süren Marmaray Projesi de Asya ile Avrupa’yı birbirine bağlayan doğrudan demiryolu geçişini sağlayacak en önemli bağlantı projelerinden biri ve 2010’larda aktif hâle gelecek.
     <br/>
     <br/>
     Yaklaşık 80 bin kilometreyi bulacak Trans-Asya Demiryolu uluslararası mega projesi de küresel ağın yeni demiryolu hatlarından biri, ki muhtemelen Türkiye’ye de bağlanarak Avrupa’ya uzanacak. 2004’te ilk imzanın atıldığı UNESCAP Asya Otoyol ağı bir ucu İstanbul, diğer ucu Tokyo’ya uzanan 140 bin kilometrelik otoyol ağı demek. 27 ülkenin dâhil olduğu bu proje kapsamında da birçok iş 2010 yılına kadar bitmiş olacak. Denize kıyısı olmayan ülkeler karayolu ile çevre ülke limanlarına ve dünyaya bağlanacak. Karadeniz Otoyolu’nu da bir anlamda bu ağın içinde saymak gerekiyor. Ancak Doğu ve Güneydoğu’da yeni yol ağları, otobanların da önümüzdeki günlerde gündeme gelmesi gerekecek. Birçok ülkenin gönüllü katıldığı bu projelerin elbette stratejik yönleri var. Ancak küresel ekonominin getirdiği dinamikler her ülkenin kendi ulaşım altyapılarını iyileştirmesini gerektiriyor. Bu yenilenmeler yapıldıkça, ülkeleri, bölgeleri ve kıtaları da aynı akslarda buluşturma fikir ve projeleri oluşuyor.
     <br/>
     <br/>
     ENERJİ AĞLARI TÜM AVRASYA’YI SARIYOR
     <br/>
     <br/>
     Asya ve Avrupa kıtalarını birbirine kenetleyecek Yeni İpek Yolu projeleri bunlarla sınırlı değil. Petrol ve doğalgaz merkezli enerji mücadelesi hep çatışma ve savaşla anılsa da aslında uluslararası projelerle oluşturulan yeni enerji ağları dünya barışının sürdürülmesi için büyük önem taşıyor. Batı Avrupa, ABD ve Çin gibi büyük ekonomiler petrolde (2025 projeksiyonu % 70) dışa, yani bu bölgelere bağımlı. Çin, Hindistan, Endonezya, Malezya, Tayland ve Singapur önemli doğalgaz projeleri geliştiriyor. Asya ülkelerinin petrol tüketiminin yüzde 85’i Basra Körfezi’nden karşılanıyor. Japonya, Çin, Güney Kore, çoğu denizyoluyla taşınan LNG ihracatlarının yüzde 80’ini tüketiyor.
     <br/>
     <br/>
     Bu talebe karşı arz alanlarında çeşitlenmeler sınırlı. Rusya, Hazar havzası ve Ortadoğu, dünya enerji arz güvenliğinin ana merkezleri. Rusya bilinen doğalgaz rezervleri açısından dünyada birinci sırada, petrol üretimi konusunda ise Ortadoğu’nun ardından ikinci sırada. Türkmenistan yaklaşık 3 trilyon metreküplük gaz rezervi ile ikinci büyük zengin, ki yıllık 120 milyar metreküpe yakın gaz ihraç ediyor. Karadeniz’de Türkiye’nin başlattığı doğalgaz ve petrol arama faaliyetleri de son dönemde bu denize ‘Karadeniz Havzası’ olarak yaklaşılması sonucunu doğurdu. Basra Körfezi, İran ve Suudi Arabistan ile Afrika’nın enerji kaynakları da sıralandığında dünya enerji arz merkezi neredeyse yüzde 80’ler oranında Türkiye’nin etrafında şekilleniyor. Son yıllarda ‘enerji nakil merkezi, enerji köprüsü’ şeklinde dile getirilen dış politikamızı, yeni enerji hatlarıyla somuta çevirmeye devam etmemiz gerekiyor.
     <br/>
     <br/>
     Avrupa ülkeleri üzerindeki enerji hâkimiyetini sürdüren Rusya, önümüzdeki dönemde doğalgaz firması (Gazprom) eliyle Doğu Asya’da en az 4 yeni boru hattı yapmayı planlıyor. Japonya ve Pasifik ülkelerine petrol taşıyacak bu hattın yapımına 2006’da başlandı. Çin sınırı yakınında Amur bölgesi arasında 2 bin kilometreyi bulan hattan yılda 30 milyon ton petrol taşınması hedefleniyor. Hattın yakın zamanda devreye alınması bekleniyor.
     <br/>
     <br/>
     ÇİN-RUS İŞBİRLİĞİ DE VAR, REKABETİ DE
     <br/>
     <br/>
     Avrasya’yı coğrafi olarak tamamen kapsayan Trans-Asyatik Boru Hattı Ağı da Rusya, Çin, Japonya, Güney Kore arasında yeni bir enerji ağı oluşturacak. 42 bin 500 km’yi bulması beklenen bu enerji ağının içinde Kuzey Asya-Kuzey Pasifik (Doğu Sibirya-Rusya ve Pasifik ülkeleri arasında),  Türkmenistan-Çin-Kore-Japonya, Sakhalin-Japonya, Malezya Tayland Körfezi-Vietnam-Çin ve  Avustralya-Güneydoğu Asya hatları bulunuyor. 80 milyon ton/yıl kapasiteli Sibirya-Pasifik boru hattı 4 bin kilometreyi buluyor. Çin’in 1 milyar dolar kaynak ayırdığı projenin 2010’a kadar bitmesi öngörülüyor. Ayrıca Çin’in, Türkmenistan ve Kazakistan ile yürüttüğü projeler öne çıkıyor. Örneğin Türkmenistan-Özbekistan-Çin doğalgaz boru hattı anlaşması Temmuz 2007’de imzalandı. Çin’e 30 yıllığına yılda 30 milyar metreküp gaz sağlamak üzere yapımı başlanan hattın harcamaları tamamen Çin tarafından üstlenildi. Çin, Rusya ile işbirliği yaptığı gibi onu by-pass eden Orta Asya’daki nüfuz mücadelesine de çeşitli projelerle yatırım yapıyor.
     <br/>
     <br/>
     Enerji ağları hususunda Rusya’nın önemli Avrupa projeleri de var. Hâlihazırda Avrupa’yı tabiri caiz ise örümcek ağı gibi doğalgaz ve petrol boru hatlarıyla kuşatan Rusya, 4 ana proje üzerinde duruyor. 2005’te yapımına başlanan Kuzey Avrupa Doğalgaz Hattı (NEGP), Rusya, Baltık Denizi ve Almanya’yı birleştiriyor. 1300 km uzunluğundaki bu hat yıllık 55 milyar metreküp kapasiteli. Ukrayna ve Baltık ülkelerini by-pas eden hat, İngiltere’ye kadar uzanıyor. Tasarı aşamasındaki Güney Akım Doğalgaz Hattı ile Rusya, Karadeniz altından Bulgaristan ve İtalya’ya uzanmak istiyor. 3 bin 200 km’lik, 10 milyar Avro’luk bu hattın asıl amacı Türkiye’nin merkezinde yer aldığı NABUCCO (Şahdeniz-AB ülkeleri) projesini zayıflatmak. 4 bin km’lik Drujba (Dostluk) petrol boru hattı ise Polonya, Macaristan, Almanya üzerinden Adriyatik’e uzanıyor. Ayrıca, Türkiye’yi yakından ilgilendiren Burgaz-Dedeağaç petrol boru hattı projesi var. Rusya-Yunanistan-Bulgaristan arasında imzalanan anlaşmayla oluşan bu hat ‘Samsun-Ceyhan’a alternatif. Bütün bu küresel enerji ağı içinde Türkiye kendisine BTC boru hattı ile önemli bir yer açtı. 2012’de bitmesi öngörülen NABUCCO hattıyla yıllık 31 milyar metreküplük Azeri gazı; Türkiye, Bulgaristan, Romanya, Macaristan-Avusturya üzerinden Avrupa’ya ulaşacak. Maliyeti 5 milyar doları bulan proje, Türkiye’nin enerji köprüsü olmasını teyit edecek en güçlü kartlarından biri.
     <br/>
     <br/>
     Bu arada NABUCCO’yu beslemek üzere Türkmenistan ve İran ile yapılan gaz anlaşmaları ve yeni projeler de bölgede Türkiye’nin elini güçlendirecek. Kafkaslar’daki istikrarsızlık ve savaşa rağmen Ermenistan’a dostluk eli uzatan Türkiye, Karabağ meselesini Azerbaycan-Ermenistan inisiyatiflerini de harekete geçirerek çözerse, çok önemli bir başarı sağlayacak. Sonuç olarak Türkiye, İpek Yolu’nu yeniden canlandıracak bu mega projelerin tam göbeğinde kilit ülkelerden biri. Yeni teknolojik gelişmelerin özellikle demiryolu ve enerji alanında yakın takibe alınması, hatta uzun vadeli yatırım planlarıyla yerli üretimlerin hayata geçirilmesi ve doğru diplomatik hamlelerin yapılması hâlinde, İran-Rusya rekabetinden Türkiye’nin bölgeden güçlenerek çıkması işten bile değil. Sözün özü, yeni dünya, Yeni İpek Yolu üzerinde şekillenecek. Türkiye de mega projelere makro politik yaklaşımlar sergileyerek dünyanın kavşak ülkelerinden biri hâline gelecek.
     <br/>
     <br/>
     <br/>
     <br/>
     <br/>
     İPEK YOLU, TEKNOLOJİSİNİ DE İNŞA EDECEK
     <br/>
     <br/>
     Yeni İpek Yolu projeleri kapsamında teknolojik gelişmeler önemli yer tutuyor. Konteyner ulaştırma, yükleme, boşaltma sistemleri, depolama alanları ve lojistik köyler oluşturulması, bilgisayar ve uydu aracılığıyla hatların kontrolü ve yönlendirilmesi gibi onlarca alanda yeni teknolojiler ve otomasyon sistemleri devreye girecek. Avrasya coğrafyasındaki en büyük problem demiryolu hatlarındaki ray ölçü aralıklarının farklılığı. Maglev trenlerinin yolcu taşımacılığı kadar yük taşımacılığı için de alternatif hâle gelmesi bilgisayar kontrollü endüstriyel taşımacılığı getirecek. Taşıma hızları 10-20 km/saatlerden 150-200 km/saatlere çıkarılabilecek.
     <br/>
     <br/>
     <br/>
     <br/>
     <br/>
     <br/>
     GELECEĞİN PROJESİ MAGLEV TRENLERİ
     <br/>
     <br/>
     Alçak uçuş diye bilinen maglev terimi, manyetik kuvvetler yardımı ile bir taşıtın kaldırılıp yönlendirildiği ve hareket ettirildiği teknolojiler için kullanılıyor. Süper iletken maddelerde görülen manyetik itme kuvveti, manyetik yastık üzerinde kayan maglev trenlerinin yapılması fikrini doğurmuş. Çeşitli hız ve şekillerde kullanılan bu teknoloji Almanya, Japonya, ABD gibi ülkelerde geliştiriliyor. Geleceğin ulaşım araçlarından biri olarak görülen bu trenler Avrasya’da örülecek ulaşım ağının en önemli teknolojik aktörlerinden biri olacak. Çin’de Şangay Havaalanı ile şehir merkezi arasında 30 km’lik mesafe saatte 431 kilometreye varan hızlarla 7 dakikada alınıyor. Bir Japon treni ise 581 kilometre hıza kadar çıktı. Şu anda yolcu taşıma konseptiyle gündemde olan maglev trenleri geleceğin ulaşım ağını şekillendirmek için konteyner taşımacılığı, yük taşımacılığı alanlarında da devreye alınacak. Çin’de Sichuan-Çengdu arasında denemeler yapıldı. Japonya iki maglev hattı inşa etti. Almanya, (Emsland 31,5 km) Lathen test hattında Transrapid trenleri deniyor. Almanya (Münih 31 km), İngiltere (Glasgow-Londra-Edinburg 800 km), ABD (Las Vegas, Atlanta, San Diago) benzer tren ve hatları projelendiriyor. Çin, Japonya, Hollanda hatta Bahreyn ve Birleşik Arap Emirlikleri de bu tür projelerle yakından ilgileniyor.
     <br/>
     <br/>
     <br/>
     MERKEZ ve GÜNEY KORİDORU: YENİ İPEK YOLU’NUN KALBİ TÜRKİYE’DEN GEÇİYOR
     <br/>
     <br/>
     Yeni İpek Yolu projesi çerçevesinde ele alınacak Merkez ve Güney koridorları, Uzakdoğu, Orta Asya, Avrupa bağlantılarını sağlıyor. Bu koridorlarda da ciddi ulaşım ve enerji projeleri yer alıyor. Bölgede İran, Türkiye, Kafkaslar, Orta Asya ve Hint bölgesi kara ulaştırması için doğal kavşaklar konumunda. Bölgedeki aktif yatırımcı ülkelerden biri İran, 1996’da kuzeyindeki Meşhet’ten Türkmenistan Tacan ve Seraksh’a 300 kilometre raylı bağlantıyı tamamladı. Böylece Çin’den Orta Asya’yı geçerek İran’a ve oradan mevcut demiryolları ile Türkiye’den Güney Avrupa’ya işleyen ‘Merkez Koridoru’ açılmış oldu. Bu ayakta Türkiye’nin Van Gölü geçişi ve Ankara’nın doğusunda kalan bölgeler için çok ciddi demiryolu ve otoyol yatırımları yapması gerekiyor. İran’ın tamamladığı bir başka hat ise Bandar Abbas Limanı’ndan ülkenin ana hatlarına bağlanan (BAF) 700 kilometrelik raylı sistem. Bu hat, İran’ın kendi ulaşım hatlarını tamamlaması kadar, Orta Asya ülkelerinin denize açılan yeni kapısı ve kuzey-güney koridorunu sağlamış olması açısından da büyük önem taşıyor. Çok gündeme getirilmese de İran’ın bu hattı Irak ve Suriye Laskiye Limanı üzerinden Akdeniz’e bağlama isteği var. Ancak gerek Irak’taki çatışmalar gerekse ABD-İran gerginliği yüzünden bunun reel politik yanı bulunmuyor. Bu proje bölgesel manada Türkiye’nin de elini zayıflatıyor.
     <br/>
     <br/>
     Öte yandan 2001’den beri İstanbul - Ankara - Tebriz - Tahran - Meşhed - Tacan (Türkmenistan) - Taşkent (Özbekistan)- Almatı (Kazakistan) hattı üzerinde düzenli yolcu ve konteyner treni servisi kuruldu. Türkiye ile İran arasındaki iyi ekonomik ilişkilerin sonucu Tahran - İstanbul arasında düzenli demiryolu taşımacılığına geçildi. 10 Orta Asya ve Yakın Doğu ülkesinin anlaşmasıyla sağlanan bu hattın daha aktif yolcu ve yük taşımacılığında kullanılması, modernleştirilmesi ve yük/yolcu taşıma hızlarının acilen artırılması gerekiyor.
     <br/>
     <br/>
     TÜRKİYE’NİN GELECEĞİ DOĞUYA YATIRIMDA
     <br/>
     <br/>
     Türkiye’nin Merkez Koridor’da etkinliğini artırmak için hayata geçirdiği projelerin başında Karadeniz Sahil Yolu, İstanbul Boğazı Tüp Geçiş Projesi, Ankara-İstanbul demiryolu hatlarının rehabilitasyonu, Kars-Tiflis - Bakü Demiryolu projeleri geliyor. Ankara-Sivas, Ankara-Konya, Ankara-İzmir ve Antalya arasında gerçekleştirilecek hızlı tren projeleri, daha da önemlisi Ankara’nın doğusundaki hatların elektrifikasyonu, Kars ve Van bağlantılarının güçlendirilmesi için Türkiye’nin önünde çok fazla süre yok. Bu projelerin gecikmesi, taşımacılık ana akslarının hep yeni alternatif güzergâhlara kaymasına sebep oluyor.
     <br/>
     <br/>
     2000 yılında Rusya, İran, Hindistan arasında Yeni Kuzey-Güney Koridoru anlaşması imzalandı. Hindistan’ın Mumbai Limanı’ndan denizyolu ile İran’ın Bandar Abbas Limanı’na, oradan demir ve karayollarıyla Hazar Denizi kıyılarına (Astrahan Limanı üzerinden), oradan Moskova’ya uzanan bu koridor Avrupa’ya uzanan yeni alternatif güzergâhlardan biri. Denizyolu ile Suveyş Kanalı üzerinden 40 günü bulan ulaşım, bu yeni hatla 23 güne kadar düşüyor.
     <br/>
     <br/>
     <br/>
     <br/>
     KUZEY-DOĞU BATI KORİDORU: ASYA VE AMERİKA KITALARINI BİRLEŞTİRME PROJESİ
     <br/>
     <br/>
     <br/>
     Birçok uluslararası platformda dile getirilen alternatif projelerden biri de Kuzey-Doğu-Batı Koridoru olarak da adlandırılan Asya kıtası ile Amerika kıtasını kutuplardan birleştirme projesi. Bu hat, Asya’nın doğu kıyısından Trans-Sibirya ve Trans Çin koridorları yoluyla Finlandiya ve İsveç üzerinden Norveç’in Narvik Limanı’na ve oradan gemiyle Kuzey Amerika’nın doğu kıyısı üzerinden Halifax ve Boston limanlarına ulaşacak. Bir başka mega proje, Rusya Bilimler Akademisi’nin girişimiyle teklif edilen Rusya-Amerika Bering Boğazı bağlantısı. Rusya, ABD ve Kanada liderlerinin devletlerarası anlaşmayla imzalaması önerilen proje, demiryolu, otoban, süper güç elektrik iletim hatları, doğalgaz ve petrol iletim hatları ve bilgi işlem bağlantılarını içeriyor. 110 tüneli de içine alan 6 bin kilometre uzunluğundaki proje için 55 milyar dolar maliyet ve 12 yıl yapım süresi öngörülüyor. Sadece Rusya ile Amerika arasında bir enerji ve ulaşım köprüsü kurmayı hedefleyen bu proje, Rusya’nın çekinceleri yüzünden gündeme çok getirilmiyor.
     <br/>
     <br/>
     <br/>
     <br/>
     KUZEY KORİDORU: RUSYA’YA YENİ NÜFUZ ALANI
     <br/>
     <br/>
     Kuzey Koridoru, daha çok Rusya toprakları üzerinden Asya ile Avrupa’yı buluşturma projelerini içeriyor. Bu koridorun dönüm noktası, 2000 yılında Rusya Devlet Başkanı Viladimir Putin’in, Asya diplomasisinin merkezine Trans-Sibirya Demiryolu’nu yerleştirmesi oldu. Putin, Japon iş adamları ile yaptığı görüşmelerde, Asya-Pasifik ülkelerinin ulaştırma rotalarının dolambaçlı ve daha uzun (Süveyş Kanalı) denizyolu yerine Trans-Sibirya Demiryolu’nu (TSR) tercih etmelerini, teklif etmiş, böylece Asya’dan Avrupa’ya konteyner ulaşım süresinin yarı yarıya azalacağını dile getirmişti. Kuzey Koridoru’nda Rusya ve Çin’in projeleri öne çıkıyor.
     <br/>
     <br/>
     RUSYA’NIN PROJELERİ
     <br/>
     <br/>
     Baykal-Amur Ana Hattı (BAM): Rusya’nın kuzey-uzak doğu bölgesinin kömür ve maden kaynaklarının Çin ve Japonya’ya ulaşımında kullanılması düşünülen bir demiryolu. Projenin başlangıcı Stalin dönemine uzanıyor. 1990’larda rafa kalkan proje, Putin döneminde aktive edilmeye başlandı.
     <br/>
     <br/>
     Kuzey-Güney Rotası: Rusya Trans-Sibirya Demiryolu’nu Trans Kore Demiryolu (TKR) ile birleştirerek, kuzey-güney rotasını da oluşturmak istiyor. G.Kore ve Rusya’daki ayakları tamamlanan hattın en kritik noktası hâlen hiçbir işin yapılmadığı tek yer olan K.Kore. Bu engelin aşılması hâlinde G.Kore’den Almanya’nın Hamburg Limanı’na (19 bin km) deniz rotasıyla 26 günde ve konteyner başı 1400 dolara taşınan yükler, 6 bin kilometre azalan demiryolu rotasıyla 8-9 günde üstelik 600 dolara kadar düşen maliyetlerle taşınabilecek.
     <br/>
     <br/>
     Kuzey Koridoru Kore Bağlantısı: Bu demiryolu hatları, Rusya’nın nüfuz alanında gözükmesine karşın Türkiye’nin de dâhil olduğu üçüncü bir hat ile Urumçi, Taşkent, Semerkant, Tahran, Ankara, İstanbul, Sofya, Belgrad üstünden Berlin’e uzanan alternatif bir güzergâhta besleyici ana hat konumunda yer alıyor.
     <br/>
     <br/>
     Japonya-Asya bağlantısı: Rusya’nın önem verdiği projelerden biri, ada devleti Japonya ile Asya’yı ve dolayısıyla Avrupa’yı buluşturmak isteyen Sakhalin bağlantısı. İlk kez Eylül 2001’de gündeme getirilen Sakhalin bağlantısı; Komsomolsk-Amur ve Sakhalin (adası) üstünden doğrudan demiryolu bağlantısı ile Asya kıtasından Japonya’ya Tatar Boğazı altında 8 kilometrelik bağlantıyı içeriyor. Daha iddialı diğer bir proje ise Sakhalin ve Japonya adası Hokkaido arasında 40 kilometrelik köprü ile Japonya’nın ana adalarını tüneller ve köprüler yoluyla Avrasya’ya erişilir yapmayı hedefliyor.
     <br/>
     <br/>
     ÇİN DE YENİ İPEK YOLU’NUN AKTÖRÜ
     <br/>
     <br/>
     Bu hatların hemen yanı başında Çin de yeni projelere imza atıyor. Sincan Özerk Bölgesi’ni (Doğu Türkistan) Tibet Otonom Bölgesi’nin başkenti Lhasa’ya bağlayan Qinhai-Tibet Demiryolu 2006’da hizmete başladı. 1118 kilometrelik hatta çalışan trenler 120 km hız yapıyor. Deniz seviyesinden 5 bin metre yükseğe kadar çıktığı için trenlerde oksijen maskeleri ve sağlık görevlileri bile var. Büyük su projeleri, Paris-Şangay raylı hattı, Kırgızistan ve Özbekistan demiryolları, Karakurum Otoyolu projeleri de Çin’in bu alanda bölgesel güç olmaktan küresel güç olma yoluna girdiğini gösteren işaretleri veriyor. Çin, eski İpek Yolu ana rotası üzerinde yer alan Kaşgar bağlantısını Çin demiryolu ağı ile buluşturdu. Bölgesinde birçok altyapı projesini destekleyen Çin, Fergana Vadisi’nden Avrupa’ya uzanan 3 rota üzerinde yatırımlarını sürdürüyor.
     <br/>
     <br/>
     <br/>
     <br/>
     Galip Türkmen * TÜRKİYE, YENİ İPEK YOLU’NUN JEOSTRATEJİK ORTAĞI
     <br/>
     <br/>
     Tarihî İpek Yolu’nun canlandırılması Türkiye için birçok fırsatı barındırıyor. Balkanlar, Kafkasya, Ortadoğu ve Orta Asya’daki Türk cumhuriyetleriyle güçlü bağları olan ülkemiz bu yeni projelerin kilit ülkesi konumunda. Bunu iyi değerlendirmeli, mega projelerin içinde yer almalı, demiryolu ulaşım, enerji hatları altyapısını buna göre revize etmeli, yenilemeli. Çünkü Türkiye, petrol ve doğalgaz iletim güzergâhı olduğu kadar, yeni gelişmekte olan ulaştırma koridorunun da jeostratejik ortağı konumunda. Azerbaycan, Türkmenistan, Kazakistan gibi kardeş ülkelerle ilişkilerimizin gelişmesi son derece stratejik. GAP projesi çerçevesinde Ortadoğu, Medine-Kahire hattına uzanacak yeni otoyollar da düşünülmeli. Trabzon-Bandar Abbas hattının geliştirilmesi teklif edilmeli. Maglev trenleri ve hızlı demiryolu teknolojilerine yatırım yapılmalı. Azerbaycan ve Orta Asya’ya en doğal ve kestirme yol olan Ermenistan koridorunun açılabilmesi için Ermenistan ile sorunlar, Ermenistan-Azerbaycan politikalarındaki problemler temel politikalardan ödün vermeden çözülmeli. İran sınırımıza kadar demiryollarımız rehabilite edilmeli.
     <br/>
     <br/>
     (*) İpek Yolu Raporu Proje Koordinatörü
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=31508), [web.archive.org (arşiv bağlantısı)](http://web.archive.org/web/20090131165801/http://aksiyon.com.tr:80/detay.php?id=31508)
