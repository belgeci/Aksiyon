# İşte o tapular

*Fatih Uğur 2006.04.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Filistin'in tapusuyla gündeme gelen Ortadoğu ve Balkanlar’a ait Osmanlı tapu kayıtları gündemde. İşte o tapulardan bazıları!
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608020019im_/http://www.aksiyon.com.tr/resim/593/12.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Osmanlı bir zamanlar üç kıtada, Kızıldeniz'den Cebelitarık Boğazı'na, Viyana kapılarından Kafkaslar’a kadar uzanan 10 milyon kilometrekarenin üstünde hükümranlık sürdü. Birinci Dünya Savaşı'nın arifesinde 4 milyon kilometrekarelik yüzölçüme sahip Osmanlı Devleti'nin İstanbul'un fethinin hemen sonrasında (1460) tutmaya başladığı tapu ve tahrir kayıtları bugün tarihe, ülkelerarası hudut sorunlarına, miras davalarına bile ışık tutuyor. Bosna-Hersek, Makedonya, Yemen, Etiyopya-Eritre ve son olarak Filistin bu tapulardan yararlanarak güncel meselelerini çözme yoluna gitti.
   <br>
    <br>
     Şubat ayının yoğun diplomasi trafiği içinde Türkiye'ye gelen Hamas siyasi büro şefi Halid Meşal'in ziyaretinin ardından Dışişleri Bakanı Abdullah Gül'ün, "Ben Filistin ile ilgilenmeyeceğim de kim ilgilenecek? Filistin'in, İsrail'in, Kudüs'ün, bütün bu coğrafyanın tapuları, arşivleri benim elimde." sözleriyle tapular tekrar gündeme gelmişti. Üstelik Dışişleri Bakanlığı tapu kayıtlarını bir yıl önce Filistin yönetimine hediye etmişti.
     <br/>
     <br/>
     Siyasetin, özellikle AK Parti kabinesinin Osmanlı arşivlerine gösterdiği ilgi hazmedilemese de tapular bu haftanın da gündemine oturacak. Bayındırlık ve İskan Bakanı Faruk Özak, Bakan Gül'ün açıklamalarından sonra Tapu ve Kadastro Genel Müdürlüğü'nün Oran'daki korumalı binasında yer alan Osmanlı arşiv ve tapularıyla ilgili özel bir çalışma yaptırdı. Bakanlar Kurulu'nda Kerkük, Kudüs, Kosova, Bosna Hersek, Antalya, Sivas, Bursa vilayetlerinin tuğralı tapu senetleri hediye ediliyor. Renkli fotokopi, Türkçeleştirilmiş örnekler Başbakan Recep Tayyip Erdoğan ve kabinedeki 23 bakana verilecek. Kerkük, Kudüs kanunnameleri ilk kez kamuoyuyla paylaşılacak.
     <br/>
     <br/>
     Osmanlı kayıtlarına vurulan ilk tuğralardan olan Kanuni Sultan Süleyman'a ait 1546 tarihli padişah tuğrası da bakanlara verilecek hediyeler arasında. Arşivlerde Kerkük ve Kudüs ile ilgili yapılan çalışmalar özel önem taşıyor. Türkiye'nin Kuzey Irak'ta özellikle Kerkük'te meydana gelebilecek sınır sorunları, kayıt tartışmalarıyla ilgili önemli çalışma içinde. Başbakanlıktaki bir birimin konuyla yakından ilgilendiği biliniyor.
     <br/>
     <br/>
     KUYUD-I HAKANİYELER 30 DEVLETİ KAPSIYOR
     <br/>
     <br/>
     Yavuz Sultan Selim ve Kanuni Sultan Süleyman devrinde yapılan tapu tahrir işlemleri, günümüzdeki modern tapu-kadastro işlemlerine göre daha ileri ve ayrıntılı. Osmanlı Devleti'nin vakıflara önem vermesi, fethedilen toprakların maddi-manevi tapusunu çıkarmadaki mahareti bugün üstünde 30'a yakın devletin bulunduğu yerlerde günümüzde bile sorun çözecek kadar önemli.
     <br/>
     <br/>
     Bütün toprakların ayrıntılı tapuları asırlarca Kuyûd-ı Hâkâniye adıyla muhafaza edilmiş. Halen Başbakanlık Osmanlı Arşivleri ile Tapu ve Kadastro Genel Müdürlüğü arşivlerinde tutulan kayıtlar Aralık 2005'ten beri dijital arşive geçiriliyor. Tapu Arşiv Otomasyon Projesi (TARBİS) kapsamında gerçekleştirilen bu çalışmanın hızlandırılması gerekiyor. Yaklaşık 400 yılın kayıtlarını kapsayan arşivde tapu tahrir defteri (2 bin 334), zabıt defterleri (22 bin 250), köy ve yayla sınır kayıtları (31 bin 695), hasılat kayıtları (270 bin) yer alıyor.
     <br/>
     <br/>
     TAPULAR HÂLÂ HUKUKİ DELİL
     <br/>
     <br/>
     Osmanlı'dan kalan bu kayıtlar aslında ülkeler tarihinin yazılmasında kullanılacak tek kaynak niteliğinde. Osmanlı tapularının hukuki geçerliliği hep tartışılsa da arşivleri yakında tanıyan bir bürokrat, “Türkiye’de kadastrosu yapılmamış yerlerde bile bu kayıtlarla hak sahibi olunabilir.” diyor.
     <br/>
     <br/>
     Bosna Hersek'in Lebuşka Kazası'nın Dirnoca Köyü'nde Beşrovik ve Moşnovik tarlalarının İbrahim Efendi'den oğlu Abdullah'a miras kaldığının kaydını (25 Recep 1285 Hicri) tutan Osmanlı, savaş ve gözyaşının dinmediği coğrafyalarda neden hâlâ hasretle beklendiğini adeta belgelemiş.
     <br/>
     <br/>
     Anlaşılan siyaset gün yüzüne çıkan belgelerle yetinmeyecek. Tuğralardan vakıfnamelere, tapu kayıtlarından senet ve zabıt defterlerine uzanan arşivler tarihi aydınlatmaya ve bu coğrafyadaki insanlara unuttukları barışı hatırlatmaya devam edecek.
     <br/>
     <br/>
     <img src="/web/20070608020019im_/http://www.aksiyon.com.tr/resim/593/12b.jpg"/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23948), [web.archive.org (arşiv bağlantısı)](http://web.archive.org/web/20070608020019/http://www.aksiyon.com.tr:80/detay.php?id=23948)
