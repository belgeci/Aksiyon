# TİKA’dan küresel imaret

*Fatih Uğur 2006.05.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye, Orta Asya'dan Balkanlara, Afrika'dan Ortadoğu'ya birçok yere yardım eli uzatıyor. 2005'teki yardımlar yarım milyar doları geçti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060831192356im_/http://www.aksiyon.com.tr/resim/599/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Merkezi Fransa'da bulunan Ekonomik İşbirliği ve Kalkınma Teşkilatı'nın (OECD) rakamlarına göre yeryüzünde her yıl yaklaşık 110 milyar dolarlık yardım yapılıyor. Kimi ülkenin borç, kredi, kimisinin insanî ve teknik yardım adıyla gerçekleştirdiği kalkınma yardımları alanında Türkiye son 2 yıldır sınıf atlatan işlere imza atıyor. Etiyopya'da su kuyusu açan, Afganistan'ın yeniden imarında okul ve hastane inşa eden, Bosna'da Mostar ve Konjik köprülerini ihya eden, Kırım Tatarlarına konut edindirme yardımı yapan, Kırgızistan'a polis radyosu kurulmasına destek veren bir Türkiye var artık. Pakistan depreminde, tsunami felaketinde, Ortadoğu'daki savaş coğrafyalarında Türkiye’yi temsil eden kurum Türkiye İşbirliği ve Kalkınma İdaresi Başkanlığı (TİKA). Osmanlı ve Selçuklu'nun bakiyesi Balkanlar, Güneydoğu Avrupa, Kuzey Afrika, Ortadoğu, Orta Asya ve Kafkaslarda teknik ve insanî yardımların yeni lokomotifi haline gelen TİKA, on sekizinci ofisini Sudan'da açtı. Türk kültürünün iz bıraktığı her alanda ilişkiler tazeleniyor, gönülleri Anadolu'ya bağlayan yeni, taptaze ilmekler atılıyor.
   <br>
    <br>
     TİKA Başkanı Hakan Fidan'ın tabiriyle 'barış zamanında uluslararası ilişkilerde teknik ve insanî yardımın önemini fark eden Türkiye; ABD, Japonya, Kanada, İngiltere gibi ülkelerin yanında hatırı sayılır yardımlarla öne çıkmaya başladı. Kalkınma yardımı adıyla 2003 yılına kadar her yıl ortalama 50-60 milyon dolar destek sağlayan ülkemiz bugün 2005 rakamlarıyla yarım milyar doları aşan yardım potansiyeline kavuştu.
     <br>
      <br/>
      "İmparatorluk dönemlerinden beri vermeyi seven bir milletin çocuklarıyız biz, hem de karşılıksız." diyor TİKA Başkanı Fidan. Geçmişte yapılanların unutulamayacağını, ancak günümüz dünyasında envanteri, kaydı, planı yapılan projeli yardımların daha çok yerini bulduğunu hatırlatıyor. Kurumun Orta Asya'daki Türk cumhuriyetlerine yaptığı yardımlar daha ziyade tecrübe aktarımına dayalı. Ancak iş çatışma bölgelerine, savaş alanlarına ve fakir topluluklara geldiğinde elbette orada aş, iş, su, yol gibi birçok temel ihtiyaca yönelik adımlar atılıyor. Devletleşme süreci tamamlanmayan ülkelerde bürokrat, öğrenci, meslek uzmanı yetiştirmek; bilimsel sempozyumlar düzenlemek, kara ve demiryolu master planları hazırlamak, tohum ıslahı ve seracılık yapmayı öğretmek bu icraatlardan sadece birkaçı. TİKA sadece son iki yılda 1045 proje uyguladı. 2004 yılında 30 bini aşkın insanın eğitimi sağlandı. Birçok bölgede okul inşa edildi, onarıldı; öğrencilere burs verildi, Türkçe ders kitabı temin edildi; öğretmenler pedagojik formasyon ve uzmanlık dallarında eğitildi. Bu çerçevede 37 okulun yapım ve onarımı, 17 bilgisayar laboratuarı kurulması, 300'e yakın öğretmenin yetiştirilmesi sağlandı.
      <br/>
      <br/>
      ALAN DEĞİL VEREN TÜRKİYE'YİZ
      <br/>
      <br/>
      Hakan Fidan, zaten yardım yapan ama yaptığı yardımlar bugüne kadar uluslararası standartlarda envantere girmeyen Türkiye'nin psikolojik bir eşiği atladığına işaret ediyor: "Yardım alan değil, yardım eden Türkiye'yiz artık. Artan yardım çıtamız sayesinde OECD başta olmak üzere diğer ülkeler tarafından da dünyada donör (verici) ülke olarak görülüyoruz. Kalkınma yardımı götürülen ülke sayısı 35'e çıktı. Geçmiş yıllarda Türkiye'nin uluslararası kuruluşlara bildirdiği kalkınma yardımı rakamı 60 milyon dolar seviyesinden 340 milyon dolara yükseldi. Halen OECD'nin Kalkınma Yardımları Komitesi'nde gözlemci statüsündeyiz. Yardım tutarı 100 milyon dolar tabanını aştığı için üyelik yolundaki önemli bir engel de geride bırakıldı. Başarı sürerse Türkiye, Kalkınma Yardımları Komitesi'ne üye olabilecek."
      <br/>
      <br/>
      Dil, din, milliyet açısından Türkiye kültürel olarak bölgede en geniş ağa sahip ülke konumunda. Bu yüzden OECD'nin yanı sıra Birleşmiş Milletler Kalkınma Programı (UNDP), İslam Kalkınma Bankası ve diğer ulusal kalkınma ajansları ile de direkt temaslar kuruluyor. Amaç ise Afrika'dan Orta Asya steplerine, Balkanlardan Kafkaslara kadar uzanan yardım zincirini Türkiye'nin maddi ve manevi imkânlarının ötesine taşıyıp, bölgeye önem veren diğer ülkelerin yardım çalışmalarını da bu coğrafyalara aktarabilmek. Fidan, "Bizim için o halkların, ülkelerin diri, ayakta olması en büyük kazanım. Gerisini düşünmüyoruz. Yardım karşılıksızdır. Başka hesaplara girmiyoruz." diyor.
      <br/>
      <br/>
      SAĞLIKTAN RESTORASYONA 37 AYRI ÜLKEDE VARIZ
      <br/>
      <br/>
      Ortadoğu, Afganistan ve Afrika'da, acil insanî ve sosyal problemlerin çözümüne yönelik yeni açılımlar geliştirildi. Özellikle Filistin ve Irak'ta bölgenin yeniden imarına, öncelikli insanî problemlerin çözümüne destek sağlanıyor. Bölgeye barış ve huzurun yerleşmesi, siyasî gelişmelere paralel sosyal zeminde iyileştirmelerin, kurumsallaşmanın sağlanması maksadıyla, açlık ve fakirlikle mücadele, su temini, sağlık projeleri ile meslek eğitimleri çalışmaları gerçekleştirildi. Yani, Avrupa, Asya ve Afrika'da 37 ülkede görev yapan TİKA'nın teknik yardımlarının içine restorasyon çalışmaları da, sağlık projeleri de, su temini de giriyor.
      <br/>
      <br/>
      Sağlık projeleri kapsamında hastane, klinik, gezici klinik açılması, işletilmesi, uzman doktor, personel eğitimi, çocukların sünneti, ilaç yardımları yapıldı. Afganistan'da 3 hastane, 4 klinik işleten TİKA şimdi Kırgızistan'da kemik iliği nakli merkezi kurulması için çalışıyor.
      <br/>
      <br/>
      Su temini projeleri ise Etiyopya'dan Moldova'nın Gagavuz bölgesine kadar uzanıyor. Bugüne kadar 15 yerleşim merkezine su temin edilmiş, 61 kuyu açılmış, 5 sulama-arıtma tesisi tamamlanmış. Barınma projeleri kapsamında Kırım Tatarları'na konut edindirme yardımı yapılıyor. Fidan "Stalin'in ardından kopan bağların hiç değilse oradaki topluluğun kendi içinde sağlanması için uğraşıyoruz" diyor. Bin konut hedefinin 850'si şimdiden aşılmış. Moğolistan'da da şehirlerdeki evsizlere çadır ev temin edilmiş.
      <br/>
      <br/>
      Kuşkusuz TİKA'nın en önemli misyonlarından biri Türk kültürünün iz bıraktığı coğrafyadaki tarihî eserlerin korunması. Kosova'da Sultan Murat Türbesi, Bosna Hersek'teki Mostar Köprüsü, şimdilerde restorasyonu başlayan Konjik Köprüsü, Üsküp'teki taş köprü, Kırım'da Zincirli Medrese, Hacı Giray Han türbeleri bu çalışmalardan birkaçı.
      <br/>
      <br/>
      BİLGE KAĞAN YOLU BU SENE SONUNDA AÇILACAK
      <br/>
      <br/>
      Sultan Sancar Türbesi, Hoca Ahmet Yesevi Türbesi'nin restorasyonu ile Orhun Abideleri'nin konservasyonu ile bu eserler aynı zamanda dünya kültür mirasına kazandırıldı. Fidan, bütün bu işler yapılırken gözetilen en önemli hususu devlet kaynaklı aynî ve nakdî yardımların yanında sivil toplum kuruluşlarının yaptığı çalışmaları da Türkiye'ye mal etmek olarak görüyor. Yardımların mükerrerliğinin önlenmesi, planlı yürütülmesi, daha da önemlisi uluslararası platformda gerçek boyutuyla yansıtılması TİKA'nın işi. Yakın dönem projeleri arasında Bilge Kağan Karayolu projesinin yüzde 70'i bitirildi. Bu yılsonuna kalmadan yol hizmete açılacak. Üstelik Orhun Vadisi'ndeki anıt ve kültürel miras için bir de müze yapılıyor.
      <br/>
      <br/>
      Kültürün en iz bırakan yanı elbette dil. TİKA Başkanı Fidan, en uzun soluklu çalışma olarak tanımladığı Türkoloji Projesi kapsamında Türk kültürü ve Türkçenin yaygınlaşması için bugüne kadar 21 üniversitede (Orta Asya, Balkanlar ve Doğu Avrupa) Türkoloji Merkezi kurulduğuna işaret ediyor. Merkezlerin sonuncusu Halep'te açılmış. Yeni Delhi'den de talep var.
      <br/>
      <br/>
      TÜRK KÜLTÜRÜ ÇOK KÖKLÜ
      <br/>
      <br/>
      Fidan'a göre, yardım alan ülkelerle iletişim kurabilmenin en iyi yolu Türkçenin buralarda ticaret dili haline gelmesi. Her yıl 1500 öğrenciye Türkçe öğretilmesi, 1200'den fazla yüksek öğrenim elemanına eğitim bursu verilmesinin nedeni de bu. Türkçe yayın yapan radyo televizyon kanallarına, internet medyası ve yazılı basına da destek olunuyor. Kosova'da Türkçe yayın yapan bir televizyon (Yeni Dönem TV), Moğolistan'da Kazakların yaşadığı bölgede TRT yayını başlatılması sağlanmış. Gagavuzların kendi dillerindeki yayınları destekleniyor.
      <br/>
      <br/>
      Türkiye'nin ana ve ata yurduna çıktığı bu yardım seferinde ilginç anlar da yaşanıyor tabii. Balkanlarda müftülük yapmış bir şahsın rahatsızlığını öğrenen TİKA Başkanı Fidan, yardım yapılmasına karar vermiş. Bir gün, hastaneye sevki yapılan, tedavisi başlayan müftünün telefonuyla sabahın erken saatlerinde uyanan Fidan şaşırmış. "Buyurun." demiş. Karşıdaki ses, "Ben hani şu sağlık yardımı yaptığınız, hastanede tedavisine başlanan kişiyim. Size çok teşekkür ederim. Yalnız telefonumun kontörü az, bu numaraya kontör gönderir misiniz? Rahat konuşalım." diye cevap vermiş.
      <br/>
      <br/>
      Bu sıcak diyalog TİKA Başkanı Fidan'a göre Osmanlı'dan Selçuklu'ya kadar bu coğrafyada bırakılan samimi, karşılıksız, dostane izlerin yansıması: "Sudanlıdan alınan sıcaklıkla, Kırgızistan steplerindeki samimi dokunuşların hepsi aynı adresi işaret ediyor. Türk kültürü buralarda çok köklü, kalıcı izler bırakmış. Biz bu izleri yaşatmak, onlarla kesintisiz iletişimimizi sürdürmek durumundayız."
      <br/>
      <br/>
      18 ÜLKEDE AKTİF OFİSLERİ VAR
      <br/>
      <br/>
      Dışişleri Bakanlığı'nın 24 Ocak 1992 tarihli kararıyla kurulan Türk İşbirliği ve Kalkınma İdaresi Başkanlığı (TİKA) 28 Mayıs 1999'dan beri Başbakanlığa bağlı olarak çalışıyor. Türk dilinin konuşulduğu ülkeler, komşularımız ve Türk kültürünün iz bıraktığı coğrafyalarda ekonomik, ticarî, teknik, sosyal, kültürel alanlarda ve eğitim alanında işbirliğini hedefliyor. TİKA merkez teşkilatına ilave olarak, 18 ülkede bulunan Koordinasyon Ofisleri ile çok geniş bir coğrafyada çalışma sürdürüyor. TİKA'nın program koordinasyon ofisleri şu ülkelerde bulunuyor: Afganistan, Arnavutluk, Azerbaycan, Bosna-Hersek, Etiyopya, Filistin Ulusal Yönetimi, Gürcistan, Kazakistan, Kırgızistan, Kosova, Moğolistan, Makedonya, Moldova, Sudan, Tacikistan, Türkmenistan, Özbekistan, Ukrayna (Kırım)
      <br/>
      <br/>
      <br/>
      TİKA PROJELERİNDEN BAZILARI
      <br/>
      <br/>
      • Azerbaycan'da bitki karantina laboratuarlarının modernizasyonu
      <br/>
      <br/>
      • Türkmenistan’da çeşit tescil ve tohum sertifikasyon sistemi ve laboratuar kurulması
      <br/>
      <br/>
      • Azerbaycan-Türkiye Tohum Üretim ve Araştırma İşletmesi'nin kurulması
      <br/>
      <br/>
      • Arnavutluk'ta hayvancılığın geliştirilmesi
      <br/>
      <br/>
      • Moldova Gagavuz Yeri içme suyu projesi
      <br/>
      <br/>
      • Tacikistan Müminabat Nahiyesi sulama tesislerinin bakımı ve onarımı
      <br/>
      <br/>
      • Gürcistan Karacalar Köyü içme suyu projesi
      <br/>
      <br/>
      • Moğolistan Kharkhorin-Khooso Tsaidam Karayolu yapım çalışması
      <br/>
      <br/>
      • Arnavutluk Quteti Studenti Bölgesi'nin kanalizasyon çalışması
      <br/>
      <br/>
      • Kırım Tatarlarına konut edindirme projesi (Toplam ev sayısı 850'ye ulaştı)
      <br/>
      <br/>
      • Kırgızistan'da hematoloji hizmetleri ve kemik iliği nakli yönteminin geliştirilmesi projesi
      <br/>
      <br/>
      • Afganistan'da 8 okul yapımı
      <br/>
      <br/>
      • Gürcistan'da Azerilerin yaşadığı bölgedeki 8 okulun tadilatı
      <br/>
      <br/>
      • Arnavutluk, Bosna-Hersek, Gürcistan, Kazakistan, Kırgızistan, Moğolistan, Moldova, Özbekistan, Tacikistan, Türkmenistan, ve Ukrayna (Kırım)'daki okullara malzeme yardımı
      <br/>
      <br/>
      • Avrasya ülkelerinde işsiz gençlere meslek kazandırma programı
      <br/>
      <br/>
      • Kazak geleneksel halk takıları işlemeciliği kursu
      <br/>
      <br/>
      • Moğolistan Türk Anıtları Projesi (MOTAP)
      <br/>
      <br/>
      • Kırım Hansaray Müzesi restorasyon ve koruma projesi
      <br/>
      <br/>
      • Afganistan'da sel ve deprem felaketinden etkilenenlere yardım
      <br/>
      <br/>
      • Bosna-Hersek'te 3 bin Boşnak aileye insanî yardım ve yiyecek yardımı
      <br/>
      <br/>
      • Irak Telafer'e gıda ve sağlık malzemesi yardımı
      <br/>
      <br/>
      • Özel sektör için 19 ülkeden, 326 bin Avrasya firmasının irtibat bilgilerini içeren veri tabanı ile ticari enformasyon hizmeti sağlanması
      <br/>
      <br/>
      • Uluslararası İpek Yolu ve İletişim Sempozyumu
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24381), [web.archive.org (arşiv bağlantısı)](http://web.archive.org/web/20060831192356/http://www.aksiyon.com.tr:80/detay.php?id=24381)
