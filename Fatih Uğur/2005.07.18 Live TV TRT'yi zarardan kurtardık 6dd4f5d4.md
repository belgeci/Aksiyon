# Live TV: TRT’yi zarardan kurtardık

*Fatih Uğur 2005.07.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      TRT ile ilgili tartışmalar sürüyor. TRT-İNT’in Yeni Zelanda ve Avustralya’ya yapılan uydu yayınlarının taşıyıcısı Live TV yetkilileri,  TRT’yi yüz binlerce dolar zarar etmekten kurtardıklarını söylüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070612000659im_/http://www.aksiyon.com.tr/resim/554/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye Radyo Televizyon Kurumu’nda (TRT) Yücel Yener ve Şenol Demiröz dönemine ilişkin iddialarla ilgili tartışmalar sürüyor. Son olarak, TRT-İNT’in Yeni Zelanda ve Avustralya’ya yapılan uydu yayınlarının taşıyıcısı Live TV, hakkındaki iddialara cevap verdi. Bu yayınların hiçbir zaman kesilmediğini savunan Live TV Genel Müdürü Süleyman Tan Yetgin, “TRT’nin RR Sat adlı taşeron firmadan beş yıl boyunca aylığı 50 bin Euro’ya satın aldığı pahalı hizmetin kontratının iptal ettirilmesinin ardından” haksız ithamlara maruz kaldıklarını ileri sürüyor.
   <br>
    <br>
     TRT-İNT, TRT FM ve Türkiye’nin Sesi Radyosu’nu da kapsayan yayın taşıma hizmetinin Yücel Yener döneminden beri RR Sat adlı şirketten satın alındığını anlatan Yetgin, Aksiyon’daki yayınlar üzerine yazılı bir açıklama gönderdi. Açıklamada, şirketin şu görüşleri yer alıyor: “TRT-İNT’in Yeni Zelanda ve Avustralya’ya yapılan uydu yayını herhangi bir zamanda kesilmemiştir. Aksine, TRT’yi 5 yıldır aylığı 50 bin avro’dan RR Sat firmasıyla yaptığı pahalı kontrattan, bu kontratı iptal ettirerek kurtardık. TRT-İNT, TRT FM ve Türkiye’nin Sesi Radyosu’nun yıllık taşıma ücreti yüzbinlerce dolar kıymetindeki sayısal sinyallerini de  bu ülkelere hiçbir karşılık almadan bedava taşımaktadır. Live TV’nin parasını ödeyemediği ve ödemediği hiçbir yayın ve sinyal ücreti yoktur. Live TV, hem TRT’ye hem taşeron firmaya teminat vermiştir. Yani Live TV’nin bir an için ücreti ödemediğini farzettiğimizde dahi bunun yaptırımı yayınların kesilmesi değil teminatların bozdurulması olacaktır.”
     <br/>
     <br/>
     Live TV yetkililerinin iddialara verdiği cevaplara göre, 2004’te  sözleşmenin imzalanmasının ardından yayını takip eden 2 ayda yapılan araştırmalarla RR Sat firmasının Live TV üzerinden TRT’den aldığı yıllık 600 bin Euro’luk taşıma ücretinin fahiş olduğu tespit edilmiş. Aynı hizmetin bedelinin IrisSat ve AsiaSat firmalarınca yıllık sadece 350 ila 372 bin dolara verilebileceği tekliflerini alan Live TV yöneticileri, İsrailli şirketten kontratın piyasa şartlarına göre tadilini istemiş. Red cevabı alınca da kontratın iptalinden başka çare göremeyen şirket, TRT’nin ilgili ülkelere yaptığı yayınların yedek sinyallerini tedbiren başka bir uydu şirketi olan UBI kanalından taşımaya başlamış. Süleyman Tan Yetgin, bu aşamada RR Sat firmasının TRT’ye kendileriyle ilgili baskı yaparak sonuç alma yoluna gittiğini ve TRT’ye “Sinyali keserim. Live TV ödemeye devam etmeli, bunu sağlayın.” mealinde yazılar yazdığını ileri sürüyor. İsrailli taşeron uydu şirketi ile yaşanan 3 aylık sinyal taşıma döneminde Live TV 210 bin Euro ödeme yapmış. Bu süreçte 300 bin Euro’luk iki teminatlarının yandığını savunan Live TV yetkilileri, TRT’nin RR Sat’tan aldığı sinyal taşıma işinin aylık bedelinin reel piyasada 90 bin doları geçmeyeceğini söylüyor.
     <br/>
     <br/>
     Live TV yetkilileri ayrıca TRT’nin Almanya’daki izlenirliği ile ilgili Gfk Medya Araştırma Şirketi ile ortaklaşa yürütülen çalışmadaki internete yansımış sahte bilgileri kendilerinin tespit ederek TRT’ye uyarı yazıları yazdıklarını savunuyor.
     <br/>
     <br/>
     Buna karşın, TRT belgelerinde yayın kesintisiyle ilgili farklı bilgiler yer alıyor. TRT Teknik Planlama Koordinasyon Dairesi Başkanlığı’nın genel müdürlük ve reklam dairesine yazdığı Kasım 2004 tarihli yazılarda “Live TV’nin RR Stallite’a ödemesi gereken uydu ücretini 20.10.2004’ten itibaren ödemediği bilinmektedir. Ödeme yapılmadığı için yayınımız 04.11.2004 günü 23.59 GMT itibariyle kesilmiştir.” deniyor. TRT Genel Müdürü Şenol Demiröz’ün 8.11.2004’te olur verdiği Genel Müdür Yardımcısı Mevlüt Taçyıldız imzalı yazılarda “Live TV’nin uydudan iletim yükümlülüğünün 11 Kasım 2004 tarihli sözleşmeyle” sona erdirildiği belirtiliyor.
     <br/>
     <br/>
     Diğer yandan, bu tartışmaların yaşandığı dönemde TRT kendine Live TV’ce verilen banka teminat mektubunu nakde çevirerek RR Sat şirketine ödeme yaptığı ortaya çıktı. Buna göre, ardından RR Sat kontratı iptal edilmiş. Olayları öğrenen Şenol Demiröz de RR Sat’ı geçici olarak yürüttüğü sinyal taşıma işinden azletmiş; Uzakdoğu Pasifik sinyallerinin analog taşıma işi Türk Telekom bünyesindeki TürkSat firmasına bırakılmış.
     <br/>
     <br/>
     TRT açısından işin daha da ilginci ise kontratlar iptal edilene kadar yıllık ortalama 350 bin dolara sinyallerini taşıtabileceği halde kurum 5 yıllık dönemde toplam 3 milyon Euro para ödemek zorunda kalmış. Yani 1,5-2 milyon dolara alınabilecek hizmetler TRT’ye epeyce pahalıya patlamış.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22135), [web.archive.org (arşiv bağlantısı)](http://web.archive.org/web/20070612000659/http://www.aksiyon.com.tr:80/detay.php?id=22135)
