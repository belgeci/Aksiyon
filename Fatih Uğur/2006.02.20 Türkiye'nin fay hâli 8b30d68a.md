# Türkiye’nin fay hâli

*Fatih Uğur 2006.02.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye Diri Fay Haritası yenileniyor. Jeologların ilk tespitleri haritaya yeni fayların eklendiği yönünde. İstanbul’u da içine alan Marmara ve Batı Anadolu bölgelerinin haritaları güncellendi. Fayların ilgili bilinmezleri ortadan kaldıracak çalışma sayesinde Türkiye’nin tektonik bilgileri elektronik ortama da taşınıyor. Jeologlar önce harita ve fotoğraf üstünde sonra sahada fay avına çıkıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607205437im_/http://www.aksiyon.com.tr/resim/585/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   17 Ağustos 1999’da tüm Türkiye’yi acıya boğan 7.4 büyüklüğündeki sarsıntıdan sonra deprem gündemimizden hiç çıkmadı. Sismoloji, artçı-öncü sarsıntı, richter gibi onlarca yeni terime; deprem profesörlerinin eylemlerine, açıklamalarına temel teşkil eden şeylerden biri ise Türkiye’nin diri (aktif) fay haritalarıydı. Depremden yıllar önce dünyada Amerika ve Japonya’nın gerçekleştirdiğini başaran Maden Tetkik ve Arama Genel Müdürlüğü (MTA) 1992 yılında yayımladığı fay haritaları ile Türkiye’nin hangi bölgesinde büyük ve yıkıcı deprem olabileceğinin el kitapçığını hazırlamıştı adeta. Haritanın bir de 480 sayfalık da açıklama raporu vardı.1999 İzmit depremini detay haritalayan MTA ekibi, 12 Kasım Düzce Depremi’nden önce Sakarya-Gölyaka arasındaki fayın devamında yer alan Düzce fayında gerilim olduğunu ve muhtemel yeni depremlerin yakın zamanda beklenmesi gerektiğini rapor etmişti. MTA’nın öngörüsü tutmuş, iki gün içinde bölge 7.2’lik ikinci şokla sarsılmıştı.
   <br>
    <br>
     MTA Genel Müdürü Mehmet Üzer’in verdiği bilgilere göre 1975’te başlayıp on beş yıllık çalışmanın ardından hazırlanan Türkiye’nin ilk ‘Diri Fay Haritası’ bugün güncelleniyor. Çünkü MTA yetkilileri kentleşme ve sanayi açısından hızla büyüyen ülkemizin faylarının tekrar mercek altına alınıp, detaylıca bilinmesi gerektiğine inanıyor. İki yıl önce başlanan çalışmalar çerçevesinde Marmara ve Ege bölgelerinin haritalama işlemi tamamlandı. Sayısal ortama geçirilerek güncelleştirilen haritaların İstanbul, Bursa, Edirne, Çanakkale, Balıkesir’i de kapsayan Güney Marmara ve Batı Anadolu bölgelerine ait olan kısmı çok yakında basılacak. Matbaa aşamasına gelen 1/250.000’lik harita İstanbul’u etkileyecek Marmara’daki olası deprem ile güneyde meydana gelebilecek diğer depremlere ışık tutacak. Tamamlanan ilk harita  Bursa, İzmir gibi büyükşehirleri de yakından ilgilendiriyor. Yeni haritadaki veriler, bilim dünyası tarafından da tartışılacak. Tüm Türkiye’ye ait diri fay haritalarının tamamının güncellenmesi ise 2009’da bitmiş olacak. Proje sonunda 1/1.000.000’luk yeni Türkiye Diri Fay Haritası, 71 adet 1/250.000’lik bölge haritası ve yüzlerce 1:25 000 ölçekli deprem fay haritaları ortaya çıkacak.
     <br/>
     <br/>
     Peki hemen her deprembilimcinin arkasına alarak konuştuğu Türkiye Diri Fay Haritası üstünde kırmızı çizgiler halinde gördüğümüz onlarca fay nasıl tespit ediliyor? Son haritalandırma çalışmalarında jeologların karşısına yeni faylar da çıktı mı? Türkiye Diri Fay Haritası ve Paleosismoloji (Tarihi Deprem) Araştırmaları Projesi’ni MTA’nın Jeoloji Etütleri Dairesi yürütüyor. Sekiz kişilik bir ekip fayları adım adım yürüyerek haritalıyor. İki yılda yüzlerce kilometre yürümüş her biri. Deprem kaynağı diri fayların tespiti konusunda takvim milyon yıllarla sınırlı. Proje Başkanı Jeomorfolog Dr. Ömer Emre’nin tabiriyle ‘Son 2 milyon yılda hareket eden tüm faylar ve sistemler mercek altında.’
     <br/>
     <br/>
     Fay haritalarının güncellenmesindeki temel mantık ise, deprem tehlike azaltma çalışmalarına temel teşkil edecek daha güvenilir bilgilerin ortaya çıkarılması. Altı çalışma alanına ayrılan Türkiye’nin güncellenmiş haritalarının bitirilmesi için bu seneki hedef güneybatı Ege ile Akdeniz bölgelerinin bir kısmı. 2006 sonunda Ankara’nın batısında kalan bölgenin aktif tektonik yapısıyla ilgili bilgiler baştan aşağı yenilenmiş olacak. Sonraki yıllarda Güneydoğu, Karadeniz ve Doğu Anadolu bölgeleri de tamamlanacak.
     <br/>
     <br/>
     İşe hava ve uydu fotoğraflarını taramakla başlayan MTA ekipleri adeta fay avcılığı yapıyor. Dağ, tepe ve ovalarda harita ve görseller üzerinde çizgisellik, kırılma gibi bilgiler ışığında tahminler yapılıyor. Depremlerin yeryüzüne bıraktığı izler takip ediliyor. Ofis çalışmaları çerçevesinde tarihi depremlerin belirlenen faylarla ilişkilerinin incelenmesi de büyük önem taşıyor. İlk tespitler yapıldıktan sonra fayları yerinde incelemek ve haritalamak  için saha çalışmalarına çıkılıyor. İlk araştırma önemli ve hassas, çünkü halen deprem üretmeyen bir fay çok tabi olarak potansiyel deprem yapacak faylar arasına girebiliyor. Dr. Ömer Emre, batı Marmara’daki çalışmaların ardından yeni fayların haritaya eklendiğini söylüyor: “Yeni fay karşımıza çıktığında tedirgin olmuyoruz. Tersine seviniyoruz. Çünkü bilinen faydan korkulmaz. 1999 depremleri sonrasında halk fay deyince tedirgin oluyor, ama bilim dünyası ve deprem zararlarının azaltılması açısından bu bilgiler çok önemli.”
     <br/>
     <br/>
     Önceki fay haritasına kaç yeni fay eklendi sorusuna çekinceli de olsa cevap alıyoruz: “Batı Marmara’da bilmediğimiz yeni faylar da ortaya çıktı. Eski bilgilerimize göre Kuzeybatı Marmara’da yüzde 40 daha fazla fay var. Bizim ürettiğimiz yeni haritalar bilim adamları ve uygulayıcı kurumlarca incelenerek hangi fayın tehlike oluşturduğu ve çevresinde ne tür riskler içerdiği ortaya konulabilecektir. Vatandaşlara kesin bilgi vermek için henüz çok erken. Zaten önemli olan da fayların bilinmez olmaktan çıkması.”
     <br/>
     <br/>
     Önce ihtiyarlar, sonra karbon 14 testi
     <br/>
     <br/>
     Ofis çalışmalarının ardından ekipler sahaya çıkarak dağ tepe demeden bazen günlerce iz sürüyor. Örneğin sekiz kişilik MTA ekibi Kuzey Anadolu Fayı (KAF) üzerinde bizzat coğrafi takip gerçekleştirerek 700 kilometre yol yapmış. Fayları ve deprem oluşumlarını tanımak adına yapılan bilimsel çalışmalarda en önemli bilgiler ise, tarihi depremlere ait olanlar. “Son yüzyıldaki depremleri anlamak için köylerde 60 yaşın üstündeki ihtiyarlar en iyi dostumuz. Çünkü depremlerdeki kırık izleri hakkında  en iyi onlardan bilgi alıyoruz .” diyen jeologlar karbon 14 yaşlandırma testleri yapılmak üzere fay hattı üstünde açılan hendeklerden de numuneler alıyor. Tarihi depremlerin yerin altında bıraktığı izleri ortaya çıkarma amaçlı bu çalışmalarda alınan numuneler Amerika Birleşik Devletleri’ndeki laboratuarlara gönderiliyor. Yüzlerce yıllık zaman diliminde deprem nedeniyle yeryüzünde oluşan her türlü değişiklik emaresi kayıt altına alınıyor. Eski depremlerde meydana gelmiş düzenli ağaç sıraları,   tarla sınırlarındaki bozulma ve değişiklikler bile jeologları ilgilendiriyor. Deprem sonrası oluşan yer değiştirmelerin canlı şahitleri çünkü bunlar.
     <br/>
     <br/>
     Jeoloji Etütleri Daire Başkanı Dr. Erol Timur, “Bizimkisi tıp doktorluğu gibi. Depremin yeryüzünün anatomisinde yaptığı değişiklikleri gözlemleyip, adeta yerin içini anlamaya çalışıyoruz” diyor. Ekip en az 5 yıldır sahada deprem izi sürmüş deneyimli elemanlardan  oluşuyor. Yeni fayları haritalara geçirmek de, İzmit-Niksar arasında olduğu gibi yüzlerce kilometre yürümek te onların işi.  Proje ekibi iki yılda 80’den fazla kırığı takip etmek için bin kilometreden fazla yürümüş. Depremlere ait yüzey kırığı tespitinin dışında; hangi yönde atım yapacağı, ne zaman ne kadar büyüklükte deprem üretebileceği, tarihi depremler, olası bir depremin yer yüzeyinde ne gibi değişikler  meydana getirebileceği, tekrarlanma periyodu, kırılma uzunluğu gibi parametreleri de aynı isimler hazırlıyor.
     <br/>
     <br/>
     Bunun yanısıra MTA, Kuzey Anadolu Fayı (KAF) ve Doğu Anadolu Fayı (DAF) gibi büyük fay zonlarının kuşak jeoloji haritalarını hazırlayıp atlas olarak ta yayımlıyor. Atlaslar fayın jeolojik geçmişinin anlaşılması açısından önemli belgeler. KAF’nın atlası yayımlanmış. Proje Başkanlığı Erdal Herece tarafından yürütülelen bir ekip çalışmasıyla bu sene içerisinde DAF’ın da atlası yayımlanacak.
     <br/>
     <br/>
     Fayların isim babaları onlar
     <br/>
     <br/>
     Elde edilen bilgiler bilgisayar ortamlarında da 1/25.000’lik haritalar halinde ortak veri tabanına kaydediliyor. Proje bittiğinde MTA, Türkiye’nin deprem yapabilecek fayları konusunda bilinmezleri en aza indirerek jeolojik bilgi altyapısını kurmuş olacak. Türkiye hem Avrupa, hem dünyada diri fay bilgilerini elektronik ortama taşıyan ender ülkelerden biri olacak. Proje grubunun tahminine göre, Anadolu coğrafyasında richter ölçeği ile 6’dan büyük deprem üretebilecek 400’ün üstünde (potansiyel) diri fay bulunuyor. Haritalar tamamlandığında kesin rakamlarıyla Türkiye’nin sahip olduğu fay sayısı da kayıtlara ve bilimsel literatüre girecek.
     <br/>
     <br/>
     Bu kadar yorucu temponun içinde jeologların keyifli anları da oluyor. Bilinen fayların dışında yeni tespit edilenlere isimleri de bu sekiz kişilik ekip veriyor. Faylar, dünya deprem literatürüne onların verdiği isimle giriyor. İsim verme konusunda izlenen metod ise en yakın büyük yerleşim birimlerine  göre adlandırma yapma. Bursa, Orhaneli, Dodurga, Simav, İzmir, İnegöl keşfedilen yeni fayların adları mesela. Sakarya ve Düzce arasındaki faylar konusunda kayıtlara geçmeyen ama espri konusu olan bir isim de var: Faylar Vadisi. Türkiye’de en çok fayın kesiştiği bölge olması nedeniyle burasına jeologlar kendi aralarında ‘Faylar Vadisi’ diyor.
     <br/>
     <br/>
     Deprem bölgeleri haritası da değişecek
     <br/>
     <br/>
     Sadece 2004 ve 2005’te Türkiye’nin üçte birine yakın bir alan revize edilerek haritalama yapıldı. Bazı faylar üzerinde toplam yirmi hendek kazılarak faylarda oluşan depremlerin tarihi süreci ile ilgili veriler de toplandı.  Fayların yakın geçmişteki deprem tarihçesi konusunda Japonya Jeolojik Araştırma  Kurumu, Aktif Fay Araştırma Merkezi ile de 15 yılı bulan bir işbirliği yapılmış. Tarihsel deprem incelemeleri için hendek açma, yaşlandırma gibi konularda ortak çalışma yürütülmüş.
     <br/>
     <br/>
     Batı Anadolu’da diri fay haritalandırma çalışmaları kapsamında 2005’te 120 bin kilometrekarelik alan tarandı. Doğrultu atımlı faylar (6.5-7’den büyük deprem üreten), normal faylar (6’dan büyük deprem üreten) Türkiye Diri Fay Haritası’na  işleniyor. Daha küçük faylar ise bölgesel ve illere ait haritalara yansıyacak. Daha önce 1992’de tamamlanan MTA haritası Bayındırlık ve İskan Bakanlığı’nın 1996’da yürürlüğe koyduğu Türkiye Deprem Bölgeleri Haritası ile yönetmeliklere altyapı oluşturdu. Güncellenmiş Türkiye Diri Fay Haritası tamamlandığında Türkiye’nin deprem tehlikesinin yeniden değerlendirilmesine olanak sağlayacak. Türkiye Deprem Bölgeleri Haritası’nın da yenilenmesi gündeme gelecek. Bu fonksiyonu ile diri fay haritaları bir anlamda deprem güvenli yapıların oluşturulmasına da hizmet ediyor. Binaların deprem dayanımı, salınım, beton, demir vb yapı parametrelerini belirleyen yönetmeliklerin hazırlanmasına girdi sağlıyor.  Deprem haritalarındaki ilk değişikliklerde ortaya çıkan fay yoğunluğuna  bakılırsa belki de standartların daha da yükseltilmesi gerekecek. Yüzde 90’ı deprem kuşağı üstünde yer alan Türkiye yeni fay haritaları ile depreme hazırlanacak. Bugüne kadar bildiğimiz KAF, DAF gibi büyük deprem kaynaklarının yanında yeni yüzlerce fay hayatımıza girecek. Depremle yaşamaya alışan Türkiye, özellikle yapı standartları konusunda daha sıkı tedbirler almak zorunda.
     <br/>
     <br/>
     Türkiye’nin heyelan haritası da çıkarıldı
     <br/>
     <br/>
     MTA sadece diri fay haritalarıyla uğraşmıyor. Bitme aşamasına getirilen Türkiye Heyelan Haritaları projesi de büyük önem taşıyor. Ülkemizde zarar veren afetler sıralamasında yüzde 61 ile deprem birinci, yüzde 27 ile heyelan ikinci sırada yer alıyor. Şimdiye kadar heyelanların nerede olduğuna dair bir envanter bile yoktu. Jeoloji Etütleri Daire Başkanlığı’nca başta Karadeniz, Akdeniz ve Ege olmak üzere birçok bölgenin heyelan haritalandırması (yüzde 80) tamamlandı. Türkiye Heyelan Haritaları projesi 2007’de tamamlanmış olacak. Bugüne kadar Zonguldak, İstanbul, Sinop, Samsun, Trabzon, İzmir, Ankara, Denizli, Kayseri, Adana 1/500. 000’lik paftalara ait üç bine yakın 1/25.000’lik  heyelan haritası sayısallaştırılarak bilgisayar ortamına aktarıldı.
     <br/>
     <br/>
     Haritası çıkarılan bazı iller ise şunlar: İstanbul, Zonguldak, Sinop, Trabzon, Rize, Ordu, Kastamonu, Sivas-Kayseri-Erzincan-Tunceli-Elazığ-Malatya-K.Maraş-Tokat-Ankara-Kırıkkale-Kırşehir-Yozgat-Konya-Aksaray-Nevşehir-Karaman-İçel-Niğde-Adana-Osmaniye-Hatay-Erzurum.
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23403), [web.archive.org (arşiv bağlantısı)](http://web.archive.org/web/20070607205437/http://www.aksiyon.com.tr:80/detay.php?id=23403)
