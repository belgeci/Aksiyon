# Yüksekova'da: Siyaset de zor, yaşamak da...

*Fatih Uğur 2008.10.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’nin gündeminden düşmeyen Yüksekova’da geçen hafta iktidar partisinin ilçe kongresi yapıldı. Terör, güvenlik ve demokrasi üçgenine sıkışmış bölge halkı, daha çok özgürlük, daha çok demokrasi diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090201033713im_/http://www.aksiyon.com.tr/resim/724/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090201033713/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090201033713/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090201033713oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090201033713oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Rakım, 1950... 40 kilometreye 15 kilometre göz alabildiğine uzanan bir ova. Eski adı Gever, bugünkü ise Yüksekova. Kentli geçmişi milattan önce 7000’lere kadar uzanıyor. Nüfusu 110 bini aşmış. Terörün belki de en çok mağdur ettiği bölgelerden biri olduğunu, göç eden nüfustan bile görebiliyorsunuz. Hürriler, Persler, Med ve Urartu medeniyetlerinin kurulduğu yer. Kral Darius da var Yüksekova’yı anlatan kitaplarda, Kanuni Sultan Süleyman da... AK Parti Yüksekova Teşkilatı’nın 3. Olağan Kongresi nedeniyle yola düşüyoruz. Son günlerde Aktütün Karakolu’na yapılan saldırıyla gündeme gelen ilçedeki gerginliklerin nedenini, iktidar partisinin bu zor coğrafyadaki siyasi serencamını yerinde öğreneceğiz.
   <br>
    <br>
     Yaklaşık 22 kilometresi 2x2 çift yol hâline getirilerek bir hafta önce tamamlanan Van-Gürpınar yolundan Başkale-Yüksekova istikametine dönüp Hoşap Kalesi’nin yanı başından geçerken yollardaki harıl harıl çalışma dikkat çekiyor. Bölge yollarındaki en önemli çalışmalardan biri olan Van-Tatvan-Bitlis arasında 2,2 kilometrelik tünel geçişi sağlayacak Kuskunkıran’da da delme işleri bitmiş. Yani tünelin öbür ucundaki ışık gözüküyor. Sarp dağlara doğru ilerlerken göz alabildiğine yemyeşil mera ve otlaklar göze çarpıyor. Bölgenin en önemli geçim kaynağı hayvancılık. Yolculuğa mihmandarlık yapan Vesim Yaviç, artık gittikçe azalan küçükbaş hayvancılığı anlatırken sözü Nordus koyunlarına getiriyor. Van-Hakkâri arasındaki yaylaları Urartular’dan beri süsleyen, binlerce köylünün geçim kapısı Nordus koyunları tarih olma noktasında. İsrail ve Ürdün, bu koyunlar üzerinde ıslah çalışması yapıyor. Bizde ise terör yüzünden yıllardır yaylalara çıkılamıyor. Koyunların nesli de azalıyor.
     <br/>
     <br/>
     VAN SINIRINDAN ÖTESİNDE 5 KONTROL NOKTASI
     <br/>
     <br/>
     Van-Hakkâri il sınırlarının kesiştiği yerde bir özel şirket dağları delerek enerji türbini inşa ediyor. Sarp dağların arasından sıyrılıp düz bir ovaya çıkıyor asfalt yollar. Türkiye’nin doğusunda en uçta, ücrada kalan bir ilçe burası: Yüksekova. Yine il sınırından Yüksekova’ya kadar 5 askerî kontrol noktası, dağlarda ve tepelerdeki korucu korunakları dikkat çekiyor. Son dönemde daha da sıklaşan ve güpegündüz yapılan aramaların iki sebebi var: Terör şüphelileri ve kaçakçılar. İlçe sınırının İran’ın Urumiye kentine yakınlığı, sınır kapısı üzerinden gerçekleşen sınır ticareti belki kısmi bir zorunluluk oluşturmuş. Ancak arama noktalarının fazlalığı, bölgenin gece kontrolsüzlüğü de göze alındığında çok da bir anlam ifade etmiyor. Yollarda ardı ardına sıralanmış ucuz mazot satan, kaçak mazotu ucuza almak için bekleyen kamyonlar, araçlar var…
     <br/>
     <br/>
     AK Parti Genel Başkan Yardımcısı Hüseyin Tanrıverdi, Van Belediye Başkanı Burhan Yenigün ve heyetini Hakkâri İl Başkanı Osman Kızılban ve partililer ilçe dışında karşılıyor. Merkezdeki bir sinema salonunun önü dolmuş. Dışarıda AK Parti bayrağı ve bir polis güvenlik aracı (akrep) var. Salonun içi bayraklarla bezeli. Yüksekova teşkilatının bir binası yok. Çünkü PKK’nın 15 Temmuz 2008’deki bombalı saldırısından sonra yeni bir bina temini bile zorlaşmış. Oysa 22 Temmuz’da yüzde 33 oy alarak bölgede DTP’den sonraki ikinci parti AK Parti. Bina kiralanamamasının nedenini sorduğumuzda ilçedeki psikolojik baskının gerçek boyutu da ortaya çıkıyor: “Tekrar bombalanır korkusu yüzünden iş biraz uzadı.” Soruyoruz: “Yani evini, apartmanını, işyerini kiralamaktan korkanlar mı var?” Cevap alamıyoruz.
     <br/>
     <br/>
     Gökyurt köyünden kongreye gelen Necip K., Pinyanişi aşiretinden. “Hamdolsun çocuklarımızı okutuyoruz, yolumuz suyumuz geliyor. Daha çok hizmet istiyoruz.” diyor. Kendisi koruculuk da yapıyor. Bölgede 6 bin korucu var. Nöbetler gündüz; geceleri bir nevi tatil. Divan teşekkülü, İstiklal Marşı ve saygı duruşuyla kongre başlıyor. Van Belediye Başkanı Burhan Yenigün; AK Parti il başkanıyla birlikte yapılan hizmetleri anlatmaya başlayınca salon dikkat kesiliyor. Çünkü, bugün göçlerle birlikte 650 binin üstüne çıkan Van nüfusunun üçte biri Yüksekova ve Hakkârililerden oluşuyor. Başkan Yenigün, 5’2 köy ve 600’den fazla mezraya yapılan yolları, Van’a döşenen 255 kilometrelik kanalizasyonu, Van Gölü çevresine yapılan 50 kilometrelik kolektör hattını, altyapı, üstyapı ve diğer belediyecilik faaliyetleri için harcanan 95 trilyonu anlatıyor. 255 kilometrelik kanalizasyon, Van-Yüksekova arasındaki mesafeye denk neredeyse. Gençlik Merkezi, Kadınlar Pazarı, 6 bin seyyarın kaldırılması, kentsel dönüşüm, TOKİ projeleri derken söz Hakkâri İl Başkanı Osman Kızılban’a geliyor. Alkışlar, âdeta ‘biz de hizmet istiyoruz’ diyor.
     <br/>
     <br/>
     BARIŞ İÇİNDE YARIŞ VE HİZMET ZAMANI
     <br/>
     <br/>
     Yüksekova’da 150 yataklı devlet hastanesi tamamlanmış, yanı başında Hakkâri ve Yüksekova’yı dünyaya bağlayacak bir havaalanı inşa edilecek. Proje aşaması geçilmiş. Bölgede 480’i halka, 140’ı güvenlik güçlerine ait TOKİ evleri bitmiş. 1 Kasım’da 150 konut daha teslim edilecek. Sokaktaki insanın tabiriyle 1984’ten beri normal yaşamın sürmediği bölgede her yeniliğin, her hizmetin bir anlamı var. İşsizlik, terör kadar önemli. Yol, su, elektrik gibi temel kamu yatırımları açısından belirli bölgeler dışında hizmetler tamamlanmış. Yüksekova’nın DTP’li belediyesinin de aynı hizmetleri üretmesini istediğini söylüyor caddede karşılaştığımız bir isim. Şimdiden başlayan yerel seçim yarışını hatırlatarak bölgenin ihtiyacı olan şeyi ise Hakkâri Milletvekili Rüstem Zeydan dillendiriyor: “Barış içinde yarış yapacağız. Demokrasi, sandıktan çıktığında hizmet yarışına başlayacağız.”
     <br/>
     <br/>
     Yüksekova’ya konuk olan AK Partili Hüseyin Tanrıverdi ise demokrasi, insan hakları ve özgürlüklerden geri adım atılmayacağı mesajlarını veriyor: “Biz AK Parti olarak milletin huzuru için bu yoldan dönmeyeceğiz. Milletimizin arkamızda olduğunu biliyoruz. Rengi ne olursa olsun, terörü kabul etmemiz mümkün değildir; lanetliyoruz. Demokrasi dışı uygulamalarla terörün önlenemeyeceğini de biliyoruz. Biz AK Partililer olarak OHAL’i bu hâli değil, ancak ve ancak demokrasiyi konuşuyoruz.”
     <br/>
     <br/>
     Bu sözler kongreye katılan partilileri coşturmaya yetiyor. Tanrıverdi, yerel seçimler öncesinde havayı bulandırmak, baskı kurmak isteyenler çıkabileceği uyarısını yapıyor. “Sandık vicdanınızın sesidir. Hür iradenizin sesidir. Bu seçimlerde onu kullanın.” diyor.
     <br/>
     <br/>
     ‘SORUN SADECE KARAKOLLAR DEĞİL’
     <br/>
     <br/>
     Sokağa çıktığımızda aklımıza havayı kimin nasıl bulandırabileceği sorusu geliyor. Ocak, şubat, mart aylarında terör örgütü PKK-KADEK’çe kullanılabilecek birçok ‘özel günün’ olduğunu söylüyor bir polis. Nevruz öncesi provokasyonlara dikkat çekiyor. Yerel seçimlere giden yolda belki de en önemli tuzak ve tehlikelerden biri baharda karşılaşılabilecek provokasyonlar.
     <br/>
     <br/>
     Yüksekova sokaklarında karşılaştığımız bir devlet memuru ise sitem ediyor. Güvenlik sorununun Aktütün gibi karakollarla sınırlı olmadığını anlatıyor. Örneğin emniyet teşkilatının konuşlandığı yerlere geceleri yapılan taciz atışları, çatışmalar ve hatta roket atarlı saldırılar var. En son çatışmada bir polis yaralanmış ve tedavi için Van’a gönderilmiş.
     <br/>
     <br/>
     AKTÜTÜNLÜLERİN YARALARI SARILMIŞ
     <br/>
     <br/>
     İlçede gergin günler yaşandığı hemen anlaşılıyor. 9-10-11 Ekim tarihlerinde Şemdinli, Yüksekova ve Hakkâri’de kepenk kapatma eylemi yapıldı. Bu yılın dördüncü eylemi olan kepenk kapatma hadisesinin nedenini soruyoruz. İlginç bir iddia halk arasına yayılmış. İddiaya göre, 9 teröristten 4’ünün cenazesi teslim edilirken, 5’i geciktirilmiş. Sağduyulu bir vatandaş isim vermek istemiyor ancak sıkı bir eleştiri getiriyor: “Bu tip hadiseler örgüt tabanı ve siyasi çevrelerce kullanılıyor.” Yani psikolojik baskıyla kepenk kapatanların sayısı azımsanmayacak seviyede. Kapatmayan, kundaklanma ve taşlanma riskini de göze almak zorunda. Belki de güvenlik güçlerinin bu tip gerilimlere kaynaklık edecek hatalı uygulamalar yapmaması gerekiyor. Çünkü 3-5 günlük cenaze gecikmesi bile kıvılcımı büyütmeye, sosyal hadiseleri provokasyona çevirmeye gebe.
     <br/>
     <br/>
     İlçenin merkezinde çok büyük bir caminin de inşaatı başlamış. Yerel yönetimlerin de hizmetleri var elbette. Ancak devlet eliyle yapılanlar sanki biraz daha baskın çıkıyor. 22 Temmuz seçimlerinde AK Parti yüzde 33, DTP ise yüzde 48 oy aldı. Bölgede son 2-3 yıl içinde 150 kilometre köy yolu asfaltlanmış, 200 kilometreden fazla köy ve mezra yolu stabilize yol hâline getirilmiş. 30’dan fazla köye temiz içme suyu şebekesi çekilmiş. Sadece Yüksekova’da 6-7 bin tona yakın, Hakkâri’de 20-25 bin tonun üzerinde yıllık kömür yardımı yapılmış. Hakkâri genelinde sosyal yardım fonunun büyüklüğü ise 1,5 trilyonun üstüne çıkıyor. 500 kapasiteli bir öğrenci yurdu, kolej, okuma salonu açan sivil toplum kuruluşlarının dikkat çektiği eğitim hizmetleri ise apayrı bir hava yayıyor. Eğitim dediğinizde akan sular duruyor.
     <br/>
     <br/>
     Aktütün’de yaşanan terör saldırısından sonra bölgeyi boşaltmak isteyen köylüler şimdilik kalıyorlar. Merkezî bütçeden aktarılan 200 milyarlık para ile yaralar sarılıyor.
     <br/>
     <br/>
     Bölge halkında TRT’nin Kürtçe yayın yapacağı duyurulmasından sonra ciddi bir beklenti oluşmuş. Bir Meclis üyesi yıllar önce Ermenistan’ın Yerevan (Erivan) Radyosu’nun yaptığı birkaç saatlik Kürtçe yayının (müzik ve haber ağırlıklı) nasıl radyo başında beklendiğini anlatıyor. Bugün Roj TV dâhil bölgede Irak ve İran’a ait kanallar izleniyor. Belki de sadece TRT ile yetinmeyip bölgesel televizyonların da Kürtçe yayıncılık, içerik açısından desteklenmesi gerekiyor.
     <br/>
     <br/>
     Hakkâri Yüksekova’da yapılan AK Parti 3. Olağan Kongresi’nin gösterdiği en önemli şey ise bölge halkının, bölge siyasilerinin Ankara’ya susamışlığının ne kadar arttığı. Bu münasebetle, sadece bölge milletvekillerine bırakmaksızın, bölgeye daha çok üst düzey ziyaretler düzenlenmeli belki de. Terörün soğuk yüzü yerine daha çok demokrasi, daha çok özgürlük ve ilgi istiyor insanlar. Başbakan Recep Tayyip Erdoğan’ın listesinde Tunceli ve Diyarbakır’dan sonra Hakkâri de var. Erdoğan, 1 Kasım’da Van, 2 Kasım’da Hakkâri’yi ziyaret edecek. Demokratikleşme, güvenlik ve terör üçgeninde sıkışmış bölgenin bu tip ziyaretlere ihtiyacı var. Güvenlik endişesi bütün seyahatimiz boyunca hep yanı başımızda olsa da demokrasi ve hizmet talebinin en üst perdeden dillendirilmesi geleceğe umutla bakılmasını sağlıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=31460), [web.archive.org (arşiv bağlantısı)](http://web.archive.org/web/20090201033713/http://aksiyon.com.tr:80/detay.php?id=31460)
