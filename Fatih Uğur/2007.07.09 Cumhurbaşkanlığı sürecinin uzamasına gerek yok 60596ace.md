# Cumhurbaşkanlığı sürecinin uzamasına gerek yok

*Fatih Uğur 2007.07.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Anayasa Mahkemesi’nin cumhurbaşkanlığı seçim süreci ile ilgili kararından sonra Başbakan Erdoğan, yeni duruma dair üstü kapalı da olsa Aksiyon’a ipucu verdi: “Cumhurbaşkanlığı sürecinin uzamasına gerek yok.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123082236im_/http://www.aksiyon.com.tr/resim/657/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Günde çift miting geleneğini sürdüren AK Parti Genel Başkanı ve Başbakan Recep Tayyip Erdoğan, Samsun ve Kastamonu gezisinde Aksiyon’a gündeme dair önemli açıklamalar yaptı. Seçim sürecinde sürekli hareket halinde olan Erdoğan, geçen hafta Anayasa Mahkemesi’nin verdiği önemli kararın hemen sonrasında biraz daha rahatlamış görünüyordu. Mahkemenin ‘Anayasa Paketi’nin iptaline ilişkin talepleri reddetmesiyle pakete ilişkin tartışmalar bitti, cumhurbaşkanını halkın seçmesinin yolu açıldı. Şimdi gözler referandumda.
   <br>
    <br>
     Meclis’e 367 şartı getirerek, sürecin önünün tıkandığını söyleyen Başbakan Erdoğan, bu hafta içinde konunun bakanlar kurulu ve ilgili parti organlarında ele alınacağını ifade ediyor. Mahkemenin son kararla ilgili gerekçeyi yazmasını beklediklerini açıklayan Erdoğan, Meclis açılınca cumhurbaşkanı seçilecek mi, yoksa referandum beklenecek mi sorularını, “Öncelikle Meclis’imiz oluşsun” diye cevaplıyor. Bir yandan da süresini doldurmuş bir Meclis ve Cumhurbaşkanlığı sürecinin daha da uzamaması gerektiğini belirtiyor: “Meclisimiz ve süresini doldurmuş bir cumhurbaşkanı ile bu sürecin daha da uzamasını beklemeye gerek yok.”
     <br/>
     <br/>
     Ancak Erdoğan, cumhurbaşkanını halkın seçmesi konusunda AK Parti’nin aldığı bir karar ve girdiği bir alan olduğunu da hatırlatıyor. Yol haritasını ise kararın gerekçesine göre parti kurmayları ve bakanlarıyla kararlaştıracağının sinyalini veriyor. Erdoğan’ın cumhurbaşkanı seçimi kadar Meclis başkanlığı seçimiyle ilgili de rahat olduğunu görüyoruz. Anayasa Mahkemesi’nin Meclis başkanının seçimiyle ilgili açıklamasına göre, burada da herhangi bir pürüz yaşanmayacağını ifade ediyor.
     <br/>
     <br/>
     -Anayasa Mahkemesi’nin, Anayasa Paketi’nin iptaline ilişkin verdiği ret kararını nasıl değerlendiriyorsunuz? 367 kararını düşündüğünüzde bu bir tashih-i karar mı?
     <br/>
     <br/>
     Tabii, şu anda gerekçeyi görmemiz lazım. Gerekçeyi görmeden bu konuda bir açıklama yapmayı doğru bulmuyorum. Onun için arkadaşlarımızla müzakere edip, pazartesi, hafta içi aramızda değerlendirme yapacağız. Olayın bir hukukî boyutu var, bir de siyasî… Onun için, yani duygusal bir şekilde değerlendirmeye girersek yanlışa vesile olabiliriz. Pazartesi günü arkadaşlarımızla gerekli görüşmeleri yaparız. Gerekçe yayınlanması halinde bu önümüzdeki haftaya da sarkabilir. O zaman açıklarız.
     <br/>
     <br/>
     YOL HARİTASINI BUNDAN SONRA ÇİZECEĞİZ
     <br/>
     <br/>
     -Karara şaşırdınız mı?
     <br/>
     <br/>
     Bir yerde yargı, kararını verdi bir şekilde. Yani şaşırmak veya şaşırmamak böyle bir ikilemin içinde olunmaz. Böyle bir tercih yapmak doğru değil, siyasetçi için zor. Ben sadece, halkımız için hayırlı olsun derim.
     <br/>
     <br/>
     -Anayasa hukukçuları karar sonrasında ikilemde kaldılar. Yeni Meclis cumhurbaşkanını seçecek mi yoksa 22 Ekim’i, yani referandumu mu bekleyecek, diye...
     <br/>
     <br/>
     O öncelikle Meclisimiz seçildikten sonra belli olacak. Bu arada hükümet kurulacak. Bütün bunların hepsi yeni kurulacak olan hükümetin öncelikli olarak önüne gelecek olan konulardır. Şu anda Meclisimiz ve süresini doldurmuş bir cumhurbaşkanı ile bu sürecin daha da uzamasını beklemeye gerek yok. Ama bizim parti olarak şu anda girdiğimiz bir alan var, bir kararımız var. O da şu. Diyoruz ki, cumhurbaşkanını halk seçsin. Nasıl bir tablo doğacak, nasıl olacak bunun yol haritasını bundan sonra çizeceğiz.
     <br/>
     <br/>
     -Referandumun öne alınmasıyla ilgili bu Meclis’te herhangi bir girişiminiz olur mu?
     <br/>
     <br/>
     Zaten referandumun tarihi belli. Belirlenmiş süresi var. Değişiklik olmaz.
     <br/>
     <br/>
     -Baykal ‘Cumhurbaşkanı krizi olur’ dediniz diye suçladı, sonra ‘krizin altında sen kalırsın’ dedi. Anayasa Mahkemesi kararı ve meydanlarda AK Parti’ye yönelen teveccühle birlikte düşündüğünüzde, seçim sonrası kriz olur öngörünüzün ortadan kalktığını söyleyebilir miyiz?
     <br/>
     <br/>
     Cumhurbaşkanı krizi olur demedim. Ben cumhurbaşkanlığı seçiminin önü tıkanır, dedim. 367 kararı, olayı tıkar. Bu işi riske etmiştir. Yani gerek Özal’da gerek Demirel’de gerekse Sayın Sezer’de aranmayan ve aynı Anayasa ile böyle bir seçim yapılırken; kalkıp da mevcut Anayasa ortadayken böyle yeni bir değişikliğe gidilmesi maalesef önümüzdeki süreci tıkamıştır. Asla bu kriz kelimesini kullanmadım. Tabii ki bu tıkanan süreci aşmak için Meclis’te nasıl bir aritmetik oluşacaktır bilmiyoruz. Bu aritmetiği göreceğiz. Bunun dışında da Anayasa Mahkemesi’nin bir uzlaşma şartı getirmesi gibi bir şey olamaz. Böyle bir şey düşünülemez. Yani böyle bir uzlaşma kavramına tanımı neye göre getireceksiniz? Böyle bir şey yok. Hukukta, dünyada, dünyanın hiçbir yerinde bunun bir örneği yok.
     <br/>
     <br/>
     BU İSTİKRARI KISKANANLAR VAR
     <br/>
     <br/>
     -Seçim kampanyaları içinde özelleştirme yapabilen bir Türkiye var karşımızda. Tekrar AK Parti iktidarı işbaşına gelirse yeni ekonomi hedefleri ne olacak?
     <br/>
     <br/>
     Gördüğünüz gibi biz şu anda durmak bilmiyoruz. Özelleştirmeyse işte ortada. Hani bazılarına göre özelleştirme durmuştu. Bakın yaptık. Bildiğiniz gibi daha önce Petkim ile ilgili 450 milyon dolar denirken, buyurun şimdi 2 milyar dolara çıktı. Bugün yine onunla ilgili Danıştay’a bir müracaat olmuş. Sonucu ne olur ne olmaz onu bilmem. Ama bildiğim bir şey var, Türkiye şu anda artık bir istikrar ülkesidir. Ve bu rakam bu güvene, bu istikrara gelmiştir. Bugün bu sıkıntıları meydana getirenler; işte bu istikrarı, bu güveni kıskananlardır. Danıştay’a gidenler de bu güveni kıskananlardır. Bunlar ülkenin gelişmesini istemeyenlerdir. Bu kadar açık konuşuyorum. Eğer bu ülkenin gelişmesini isteseler, böyle bir neticenin alındığı bir ülkede kalkıp böyle bir konu için Danıştay’a gitmezler. Ama gitmişlerdir. Süreç başlamıştır.
     <br/>
     <br/>
     -Tek başına iktidarı gördüğünüz, 367 milletvekilini aştığınız takdirde, bir tahminde bulunursanız, 23 Temmuz’da borsa ne olur?
     <br/>
     <br/>
     Borsa şimdiden 50 bini aştı. O zaman haliyle daha ileriye gidecektir. 50 bini aşacak diye açıklama yaptığımızda, herkes bir başbakan nasıl böyle bir açıklama yapar, dedi. Ama oldu. O zaman daha iyi olur inşallah.
     <br/>
     <br/>
     -Saddam’ın idamından sonra ‘Irak, Türkiye’nin AB sürecinden daha öncelikli sorunu haline geldi’ demiştiniz. O günden bugüne Irak’ta ne değişti? Irak nereye gidiyor?
     <br/>
     <br/>
     Şu anda Irak’taki durum iyi değil. Türkiye’nin Irak üzerine yapması gereken çalışmaların önemi artmıştır. Avrupa Birliği’nin önüne geçmiştir derken bunu kastetmiştik. Irak’la daha yakından ilgileneceğiz. Gerek güvenlik, gerek diplomasi bakımından daha çok açılımlar istiyor bu bölge. Yakın ilgi gerektiriyor. Türkiye, Irak, ABD ile birlikte bir üçlü mekanizma çözümünü hayata geçirdi. Bu devam ediyor, edecek. Maliki’yi Türkiye’ye davet ettik bu çerçevede. Bu açılımlardan biri. Orayla sürekli irtibat halinde olacağız. Bunlar devam edecek.
     <br/>
     <br/>
     TEDBİRLERİ VAKTİ GELİNCE UYGULARIZ
     <br/>
     <br/>
     -Kuzey Irak’taki özellikle Kürt liderlerin dozu Türkiye’ye ayarlı söylemleri var. Bu bir karşı milliyetçilik oluşturma gayreti mi sizce?
     <br/>
     <br/>
     Bu tavırlarını doğru bulmuyorum. O yaklaşım tarzı yanlış. Güneydoğu Anadolu’muz ile Kuzey Irak arasında köklü akrabalık bağları var. Tarihî bağlarımız var. Çok aşırıya kaçan mesajlar, demeçler aşırı milliyetçiliği tahrik ediyor. Bunların olmaması lazım. Önümüzdeki süreçte geçmişle, bugünü ve yarını bir araya getirmek lazım. Türkiye’nin Kuzey Irak’taki ilişkileri, bağları var. Hepsinin üzerinde bir hakkı var. Dolayısıyla yapılan açıklamalar nereye gider, bunu iyi düşünmeleri lazım. Sıkıntı burada. Ama eğer terör örgütü, orada yer buluyorsa, oradan ülkemizi rahatsız ediyorsa, bizim de tabii almamız gereken tedbirler var. O tedbirleri de vakti saati geldiğinde uygulamaya koyarız. Hiç kimsenin şüphesi olmasın.
     <br/>
     <br/>
     -Sizce Barzani ve Talabani son gelişmelerle birlikte gerekli mesajı, dersi aldı mı?
     <br/>
     <br/>
     Şu anda öyle bir görüntü yok.
     <br/>
     <br/>
     -Terör örgütü ile ilgili tespit ve uyarılar bu kadar açık olmasına karşın, ABD Türkiye’nin taleplerine neden öncelikleri haline getirmiyor? Bunun sebebi nedir?
     <br/>
     <br/>
     Tabii şu anda iki ülke arasında yapılan bazı konuşmalar, halen süren bazı görüşmeler var. Deklare edilmeyenler var. Bu arada görüşmelerimiz devam ediyor, edecek. Süreç içinde en son nihai kararlar ortaya çıkacak.
     <br/>
     <br/>
     -Genelkurmay ve Dışişlerinde bir hazırlık olmadığı da söylendi/yazıldı ama, sınır ötesi operasyon için tezkere bu hafta Meclis gündemine gelebilir deniyor...
     <br/>
     <br/>
     Bizim şu anda bu şekilde alınmış bir kararımız yok.
     <br/>
     <br/>
     -Peki seçim öncesinde gelir mi tezkere?
     <br/>
     <br/>
     Gerekirse gelir. Gerektiği zaman gereken yapılacak. Vakti gelir yapılır.
     <br/>
     <br/>
     -Seçim anketlerinde en son gördüğünüz tablo nedir? Nasıl bir Meclis bekliyor bizi? Taze anket sonuçları varsa paylaşır mısınız?
     <br/>
     <br/>
     (Gülüyor) Oran falan vermeyeyim. Görünen tablo o ki AK Parti, CHP ile birlikte parlamentoya giriyor. İkili parti gözüküyor şu anda. Bir miktar bağımsız da girebilir. Tabi on beş gün kaldı seçime, çok şeyler değişebilir.
     <br/>
     <br/>
     -22 Temmuz beklentilerinizi oy oranı olarak ifade ediyorsunuz. Sandalye dağılımı açısından hiç değerlendirme yapmadınız. Bu konudaki tahmininiz nedir?
     <br/>
     <br/>
     Şimdi bu seçim sistemi olumlu ya da olumsuz etkileyebiliyor sandalye dağılımını. Kamuoyu araştırmalarında oy oranını görebiliyoruz; ama burada üçüncü bir partinin parlamentoya girmesiyle sandalye olayları altüst oluyor. Buna rağmen bazı programlar üzerinden çalışmalar yapıyoruz. Bazı rakamlar görüyoruz. Ama bunlar ne kadar doğru ne kadar yanlış onları da inşallah 22 Temmuz’dan sonra göreceğiz.
     <br/>
     <br/>
     -Vatandaşlar sürekli size taleplerini mektupla, telefonla iletiyor. Meydanlardan en çok hangi talepler geliyor?
     <br/>
     <br/>
     Genelde işsizlik konusu birinci sırada. Bazen ikinci sıraya terör çıkıyor. Ama genel talepler iş.
     <br/>
     <br/>
     -CHP-MHP ittifakı ile ilgili de uyarılar yapıyorsunuz. Böyle bir ittifak olur mu, bu Türkiye’yi nereye götürür?
     <br/>
     <br/>
     Ben buna ihtimal vermiyorum. Ama böyle bir tezgâh kuruluyor. Böyle bir istek, arzu içinde olanlar var. İnşallah bunların arzuları, istekleri gerçekleşmeyecek. Çünkü AK Parti tek başına iktidara gelecek konumda.
     <br/>
     <br/>
     -Son bir haftadır gazetelerin manşetinden inmeyen bir konu var: Ankara’daki çete operasyonları. Danıştay, Sauna, Atabeyler. Son 1,5 yıldır Türkiye sürekli çetelerle uğraşıyor. Bu operasyonları nasıl değerlendiriyorsunuz?
     <br/>
     <br/>
     Bana göre dönemimizin en önemli başarısı çetelerin çökertilmesi. Çeteler çöküyor. İstanbul’da, Ankara’da, Eskişehir’de... Bir çok yerde bunlar meydana çıktı. Bazıları tutuklandı içeride. Bazıları yargı sürecinde. Polisimizin başarılı operasyonlarıyla bunlar devam ediyor. Emniyet teşkilatımızı, güvenlik güçlerimizi hepsini kutluyorum.
     <br/>
     <br/>
     -Avrupa ülkelerinde temiz eller, süper savcılık gibi durumlar yaşanmıştı. Sizin de ileri bir hamleniz olacak mı?
     <br/>
     <br/>
     Sonuna kadar gidilecek. Sonuna kadar! Ne gerekirse yapılacak, devamı gelecek.
     <br/>
     <br/>
     -Egemen Bağış Bey sizin için ‘Bir şehit haberi geldiğinde Başbakan odadan dışarı çıkmaz’ diyor. Ne hissediyorsunuz şehit cenazeleri geldiğinde?
     <br/>
     <br/>
     Şimdi, şehitliğin ne olduğunu, ne anlama geldiğini bizler iyi biliriz. Fidan gibi yavrularımız şehit olduğu zaman, nasıl ailelerinin canı yanıyorsa, elbette bizim de aileleri kadar olmasa da canımız yanıyor. Çünkü bu yavrularımız kutlu bir dava için, askerlik yaparken şehit oluyorlar. Ve karşılarında olan da bu ülkenin nüfus kâğıdını taşıyan, bu ülkenin vatandaşı olduğunu söyleyen gruplar. Ve bu insanlar tarafından şehit ediliyor. Bu ülkenin ekmeğini yiyor, bu ülkeden geçiniyor, bu ülkeden maaşını alıyor. Şehit olan yavrularımızın acısı bu yüzden bizi daha derinden üzüyor.
     <br/>
     <br/>
     -3 Kasım seçimlerinden sonra en akılda kalan hamle sizin AB turlarınızdı. 23 Temmuz sonrası diplomaside AB ile ilişkilerde yeni bir tur trafiği yaşanacak mı?
     <br/>
     <br/>
     Başlık olarak söylemeyeyim; ama Portekiz Başbakanı da söyledi. AB üyelik müzakere sürecine yönelik, Portekiz dönem başkanlığından biraz umutluyum. Öyle zannediyorum ki, bu başlıkların açılmasıyla alakalı Portekiz süreci bereketli bir süreç olacak. Almanya süreci fena geçmedi. Portekiz sürecinde başarıyı biraz daha artırırsak fena olmayacak.
     <br/>
     <br/>
     BAŞBAKAN DUA ALIYOR, UMUT DAĞITIYOR
     <br/>
     <br/>
     Başbakan Recep Tayyip Erdoğan'ın seçim gezisine katılmak için cuma sabahı kendimizi Esenboğa Havaalanı Şeref Salonu'nda buluyoruz. Ana uçağına binildiğinde sessizlik, başbakanın A takımının birbirlerine yaptığı esprilerle bozuluyor. Başbakanın Samsun ve Kastamonu ile birlikte miting sayısının 30'un üstüne çıktığını hemen bir kenara not ediyoruz. 40 dakikalık yolculuk bitip Çarşamba Havalimanı'na indiğimizde sabırsız bir kalabalığın ellerinde çiçeklerle Erdoğan'ı karşıladığını görüyoruz. Yüzlerce insan ellerinde al bayraklar ve parti bayraklarıyla birkaç kelime söylemek için Erdoğan'ın yolunu gözlüyor. Başbakan nerede olursa olsun insanların teveccühünü, ilgisini boşa çıkarmıyor. Özellikle de çocukların. Gözlerinin içine bakarak çocukların hepsini mutlu etme peşinde. Annelerin ve gençlerin eline ise 'akıllı ajandalar'dan düşüyor.
     <br/>
     <br/>
     Cuma vakti girdiği için başbakanlığa ait otobüs hemen kenar mahallelerden birinin camisine yanaşıyor. Çınarlık Beldesi, Fatih Camii cemaati Başbakan Erdoğan sürpriziyle karşılıyor cumayı. Valiliğe vardıktan sonra partiye ait AK otobüsler devreye alınıyor. Aslında haftalardır yazılan yazılara bakıldığında insanın 'nerede bu suiistimal' diyesi geliyor. Zira Başbakan Samsun gezisini ve miting programının çoğunu parti otobüsüyle tamamlıyor. Akif Beki, bunun sürekli böyle olduğunu, ama kasıtlı haberlerin de bir türlü bitmediğini hatırlatıyor.
     <br/>
     <br/>
     Samsun’da icraatlarını anlatıyor, muhalefete yükleniyor başbakan. Miting, adaylarla birlikte meydanı selamlamayla bitiyor. Ardından toplu konut anahtar teslimi ve toplu açılış mekânı olan 19 Mayıs Sahil Bulvarı'na gidiliyor. İnsanların başbakana ilgisi büyük. Bir Anadolu işçisi otobüsün penceresinde yakalıyor Başbakanı: "Allah seni başımızdan eksik etmesin." Bir başka Karadeniz uşağı ise "Seni seviyorum Tayyip Baba" diye bağırıyor.
     <br/>
     <br/>
     Sekiz kişilik ekiple Kastamonu'ya uçmak için Oba helikopterine biniyoruz. Helikoptere ilk binenlere sakız ikram ediliyor. Malum kulak basıncını korumak için ağızda sakız olması tavsiye ediliyor. Ardından Karadeniz'e özel tostlar. Erdoğan yanında meşhur maydanoz-limon karışımını istiyor. Bazen de soda oluyormuş tercihi. Doktor Koray Gürsel, başbakanın seçim gezileriyle iyi form tuttuğunu ve diyetini bozmadığını söylüyor. Helikopter gürültüsünde kayıt cihazına dokunuyoruz. Sorulara Erdoğan'ın verdiği cevaplar herkesin dikkatini sohbete yöneltiyor. Aile içi bir kısa röportaj koparıyoruz Başbakan'dan. Topu topu 20 dakika. Ama her sözünde kendine güvenini hissettiriyor Erdoğan.
     <br/>
     <br/>
     Kastamonu Gazi Stadı'na iniyoruz. Alacakaranlık bastırdı bastıracak. Doğru seçim meydanına yöneliyor AK 2 otobüsü. Kastamonu Nasrullah Meydanı da dopdolu. Yüzü gülüyor başbakanın. Oyunuzu heba etmeyin, diyor Kastamonuluya. Sonra vilayet yakınında bir başka açılışa katılıyoruz. Yakupağa Külliyesi'ndeki törenden sonra yağışlı ve sisli hava şartları nedeniyle helikopter uçuşunun imkansız olduğu haberi geliyor. Ardından eskortlu, protokol araçları ile Ankara'nın yolunu tutuyoruz.
     <br/>
     <br/>
     ROBERTO CARLOS 34 YAŞINDA
     <br/>
     <br/>
     Başbakan Erdoğan, F.Bahçe'nin yeni transferi Roberto Carlos’la ilgili yorum yapmaktan kaçınıyor. Ama gülerek bir cümleyle cevaplıyor: "Dünyaca tanınmış bir futbolcu, ama yaşı 34." Sonra dönüp, Ertuğrul Günay'a soruyor: "Doğru söylüyorum değil mi Ertuğrul Bey." Anlıyoruz ki, siyasetin ve gündemin ağırlığıyla yönelttiğimiz soruların içinde en çok spor sorusu şaşırtmış Başbakanı.
     <br/>
     <br/>
     Torunu Ahmet Akif'i sorduğumuzda gülümsüyor. Dede demeyi öğrenemediğini söylüyor. Arada bir buluşarak hasret giderildiğini de ekliyor tabii.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27862), [web.archive.org (arşiv bağlantısı)](http://web.archive.org/web/20071123082236/http://www.aksiyon.com.tr:80/detay.php?id=27862)
