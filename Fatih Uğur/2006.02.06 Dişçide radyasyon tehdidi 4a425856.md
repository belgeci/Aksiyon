# Dişçide radyasyon tehdidi

*Fatih Uğur 2006.02.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çoğumuz dişçiye giderken tedirgin oluruz. Diş röntgeni çektiriyorsanız haberimiz sizi biraz daha tedirgin edebilir. Çünkü 17 bine yakın diş hekiminin kullandığı lisanssız röntgen cihazları, radyasyon güvenliği sınırları aşıldığı için hasta ve hekimleri tehdit ediyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608032724im_/http://www.aksiyon.com.tr/resim/583/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tarih 10 Aralık 1998. İkitelli Mehmet Akif Mahallesi'nde Naki ve İlyas Ilgaz isimli vatandaşlar hurda parçalama işi yapmaktadır. Kobalt 60 kaynaklarının taşınmasında kullanılan ikişer ton ağırlığındaki iki kurşun kabı parçalamak ister Ilgaz kardeşler. Radyoaktif bir kazanın aktörleri oldukları, zırhsız kobalt kaynağından yayılan radyasyona maruz kaldıkları haftalar sonra anlaşılır. Onlarla birlikte yedisi çocuk 18 kişi hastaneye kaldırılır. Aylar sonra, yoğun radyasyona maruz kalan çocuklardan Murat Ilgaz'ın parmakları erimeye başlar. Diğerleri ise hâlâ kanser riski, sakat çocuk korkusu, bitmeyen sağlık kontrolleri çilesiyle hayatını sürdürüyor.
   <br>
    <br>
     Türkiye'de yaşanan ilk nükleer kaza olarak tarihe geçen olaydan sonra Türkiye Atom Enerjisi Kurumu (TAEK) aleyhine davalar açıldı. İstanbul 2. İdare Mahkemesi'nde açılan davaların bir kısmı kurum aleyhine sonuçlandı. 50 bin YTL'lik tazminat davaları TAEK'i denetleyen Başbakanlık Yüksek Denetleme Kurulu'nun (YDK) 2004 ve 2005 raporlarına geçti. YDK en ilginç uyarısını diş doktorlarının röntgen cihazlarının lisanslı hâle getirilememesi konusunda yaptı: "Diş doktorları röntgen cihazlarından kaynaklı radyasyon yüzünden kurum aleyhinde kansere yakalandık iddiasıyla dava açabilir. Gerekli idarî ve kanunî tedbirler acilen alınmalıdır."
     <br/>
     <br/>
     LİSANSLI HÂLE GETİRME ÇALIŞMALARI YARIM KALDI
     <br/>
     <br/>
     İki yıl önceki uyarı raporunun ardından diş hekimlerinin kullandığı röntgen cihazlarını lisanslı hâle getirme çalışması başladı. Denetimler sıklaştırıldı. Dişçi muayenehanelerinde kamuoyunun çok da fark etmediği bir hareketlilik yaşandı. Temmuz 2005'e kadar sadece 1500 muayenehanede lisanslamanın tamamlandığını gören YDK aynı uyarıyı tekrarladı. Çünkü sayıları 17 bini bulan diş hekimlerinin neredeyse tamamı diş röntgeni cihazı kullanıp günde onlarca röntgen çekimi yapıyordu.
     <br/>
     <br/>
     Türk Diş Hekimleri Birliği ile TAEK'in işbirliği ilk meyvesini Sakarya'da verdi. Mayıs 2005'e kadar ildeki diş doktorlarının muayenehaneleri tek tek denetlendi. Röntgen cihazları kontrol edilip lisanslandırıldı. Sırada Çanakkale vardı. Ancak o günden sonra lisanslama çalışmalarına bir türlü başlanamadı.
     <br/>
     <br/>
     Peki, dişçide aşırı radyasyon ve kanser tehdidi ile mi karşı karşıya kalıyoruz? Hemen her diş doktorunun muayenehanesindeki diş röntgeni cihazları elektrik akımı vasıtasıyla oluşturulan iyonlaştırıcı radyasyon olarak da bilinen X ışınları (x-ray) yöntemiyle röntgen çekimi yapıyor. Çekim ve pozlama esnasında havada iyonlaşma meydana geliyor. Bu sırada azot bileşikli nitrogazlar oluşuyor. Bilim adamları bu gazların teneffüs edilmesi hâlinde bile zehirlenmeler meydana gelebileceğine dikkat çekiyor. Uzun süreli pozlanan el, ayak ve yüzde hücre ısınması riski de radyasyon kaynaklı kanser vakalarına kapı aralamak demek.
     <br/>
     <br/>
     Hastaların gözü, doktorun eli radyasyon alıyor
     <br/>
     <br/>
     Hastalar göz ve beyne yakın baş çevresinden; sürekli çekim yapan doktorlar ise el ve kollarından radyasyona maruz kalıyor. Art arda röntgen çekilen odalardaki iyonlaşma sonucu oluşan nitrogazlar solunum yoluyla vücuda alınabiliyor. Elbette dişçilerin röntgen cihazları, hastanelerdeki röntgen odaları kadar yoğun radyasyon yaymıyor. Ancak hem kullanıcı hem cihaz güvenliği açısından ciddi ihmaller var. Denetim ve lisanslama çalışmalarının bitirilmemesinin risk olduğunu söyleyen Türk Diş Hekimleri Birliği Başkanı Celal Korkut Yıldırım, hem hekim hem halk sağlığı açısından çalışmaların bir an önce tamamlanması gerektiğini söylüyor.
     <br/>
     <br/>
     Sağlık Bakanlığı Tedavi Hizmetleri Genel Müdürlüğü uzmanları ise ciddi bir uyarıda bulunuyor: "Tıbbî uygulamalar sonucu halkın maruz kaldığı yıllık ortalama radyasyon dozunun dünya ortalaması 0.3 mSv'dir (milisievert). Sürekli çekim yapan bir diş doktoru ya da net çıkmadı diye üç-beş kez tekrar edilen diş röntgenleri nedeniyle hastalar, yıllık alacakları 1 mSv'lik maksimum radyasyon doz oranlarını çok rahat aşabilir. Bu önemli bir tehdidi beraberinde getirir. Doz değerlerin kesinlikle aşılmaması lazım."
     <br/>
     <br/>
     TAEK'in yayımladığı Radyasyon Güvenliği Yönetmeliği'nde de sınır değerlerin aşılmaması gerektiği yazıyor. Ancak binlerce muayenehanede on binlerce hastayı tedavi eden diş doktorlarında değerlerin aşılıp aşılmadığının kontrolü bile sağlıklı yapılamıyor. Bu değerler Euratom olarak bilinen Avrupa Birliği 9629 sayılı radyasyon güvenliği direktifinde belirtilen sınır değerlerle aynı. Yani mevzuat açısından ne Avrupa ne de dünya ile kıyaslanacak bir sıkıntı var. Asıl sorun uygulamaların denetlenmemesi, radyasyon kaynağı olarak bilinen röntgen cihazlarının, diş doktoru ve hastaların maruz kaldığı radyasyon oranlarının kontrol edilememesi. Avrupa'da diş röntgeni cihazlarında x-ray çekimi için tavsiye edilen maksimum voltaj uygulaması 65-70 kV (kilovat) arasında.
     <br/>
     <br/>
     Türkiye'ye ithal edilen cihazlarda da hem doz değeri hem cihazların kullandığı akım şiddetleriyle ilgili denetimler daha gümrüklerdeyken başlıyor. TAEK onayı ve lisans izni olmadan röntgen cihazlarının ithali, satılması, kurulması, taşınması kesinlikle yasak.
     <br/>
     <br/>
     Piyasayı Çin ve Brezilya malı ucuz röntgen cihazları sardı
     <br/>
     <br/>
     Ancak gözden kaçan başka bir husus daha var. Ucuz teknolojiyi tercih eden diş hekimleri hem kendi hem de hastalarının sağlıklarını tehlikeye atacak uygulamalara imza atıyor. Çin, Brezilya, Güney Kore kaynaklı standardı düşük, radyasyon güvenliği açısından risk taşıyan diş röntgeni cihazları en çok satılanlar listesinde. Türkiye'de diş hekimlerine tıbbi araç gereç temin eden 10 ithalatçı firma bulunuyor.
     <br/>
     <br/>
     Diş Malzemeleri Sanayici ve İş Adamları Derneği (DİŞSİAD) Yönetim Kurulu Başkan Yardımcısı Tuncay Demirhan, denetimsiz cihaz kullanımı ve muayenehanelerdeki yüksek radyasyon riskini doğruluyor. Önceden ithal edilen röntgen cihazlarının doktorlara sarf malzemeleri satanlar vasıtasıyla ulaştığına, binlerce bayi nedeniyle kontrolün zorlaştığına dikkat çekerek, şimdi ithalatçıların direkt doktorlara mal satmasıyla karmaşanın önlendiğine inanıyor. Ancak Demirhan'ın en önemli uyarısı ise sektör temsilcilerine: "Radyasyon değerleri hassas şekilde belirlenmiş cihazlar yerine diş hekimlerinin tercihine ucuz cihazlar bırakılıyor. Çin, Güney Kore ve Brezilya kaynaklı röntgen cihazları standartları en alt seviyede karşılayabiliyor."
     <br/>
     <br/>
     Altı ay, bir sene içinde diş röntgeni cihazlarının yağı aktı, pozu arttı gibi şikâyetlerle geri döndüğüne de değinen Demirhan, sektördeki yetkili ithalatçıların teknik servislerinin olmaması nedeniyle ciddi radyasyon riski taşıyan cihazlara ehil olmayan ellerin de müdahale ettiğine işaret ediyor.
     <br/>
     <br/>
     UCUZ RÖNTGENLER HAŞLIYOR MU?
     <br/>
     <br/>
     Diş hekimi Hacer Ak, radyasyon güvenliği açısından hekimlerin yeterince bilgilendirilmediğinden yakınıyor. Daha 7-8 yıl öncesine kadar kullanılan radyum kaynaklı, tabletli röntgen cihazlarının yerini elektronik ekranlı yeni nesil röntgenlerin aldığını hatırlatarak, "Maalesef birçok hekim arkadaşımız hastalar ve kendileri açısından radyasyon konusunda bilgili değil." diyor. Ucuz diye uluslararası standartların altındaki cihazların seçilmesi ise tam bir vurdumduymazlık.
     <br/>
     <br/>
     Diş röntgen cihazlarının tamamı ithal ediliyor. Çünkü yerli üretim yok. Cihazların satış fiyatları ise 1000 dolardan başlayıp 5 bin dolara kadar yükseliyor. Diş doktorları muayenehanelerinde masraftan kısmak için düşük fiyatlı cihazları tercih ediyor. Malın ucuzunu tercih etmek İtalyan, Japon, Alman ve Fransız firmalarının standardı koruyan cihazlarının yerine Çin, Brezilya ve Güney Kore kökenli firmaların röntgen cihazını kullanmak demek. İthalatçı firmaların teknik servis altyapısı yok. En çok şikâyet de ucuz ama riskli cihazlardan geliyor.
     <br/>
     <br/>
     Sağlık Bakanlığı'na bağlı iki diş hastanesi ile 20 ağız ve diş sağlığı merkezi var. Kamuya alınan röntgen cihazları da Kamu İhale Kanunu'nun ucuz alım şartı yüzünden düşük standartlarda tercih ediliyor. Özel hastaneler ve SSK'lar da dâhil edildiğinde kamudaki denetimin de önemi artıyor.
     <br/>
     <br/>
     Diğer bir nokta ise röntgen cihazlarının üstünde radyasyon uyarı işaretlerinin bulunmaması. Hem hasta hem doktor açısından radyasyon uyarısının cihazların üstünde bulunması şart. Yağının akması ya da poz süresinin uzamasıyla cihazlar kullanılmaz hâle geliyor. Cihazlarını bu şekilde çalıştıran hekimler hastalarıyla birlikte fazla radyasyona maruz kalabiliyor.
     <br/>
     <br/>
     Lisanslandırma, standart belirleme açısından sorumluluk TAEK'in. Ancak tıbbi tedavilerde yaygın olarak kullanılan cihazların kontrolü ile ilgili 3153 sayılı Radyoloji, Radiyom ve Elektrikle Tedavi ve Diğer Fizyoterapi Müesseseleri Hakkındaki Kanun Sağlık Bakanlığı'na da sorumluluk yüklüyor. Kanunun 7. maddesine göre, dış tabipleri, muayenehanelerde röntgen teşhis cihazları kullanmak için Sağlık Bakanlığı'ndan izin almak zorunda. Tabii bakanlığın da hekimler ve hastaların tedavilerinde cihazların kullanımı konusunda denetim sorumluluğu bulunuyor. Zira diş doktorlarına muayenehane açma ruhsatı bakanlık tarafından veriliyor. Kısacası cihaz temininde standartlardan TAEK, kullanımında bakanlık sorumlu. Cihazların temini ve güvenliği ile ilgili TAEK'in diş hekimlerine yönelik iki mevzuatı bulunuyor. Ancak kullanım güvenliği ve hasta sağlığı açısından yeni bir mevzuatın daha çıkarılması gerekiyor.
     <br/>
     <br/>
     Tıbbi alandaki radyasyon uygulamaları, radyasyonla görüntü elde edebilme ve radyasyonun hücre veya tümörleri yok etme yeteneğine dayanıyor. Radyasyonun tıbbi alanda en eski ve en yaygın kullanılanı X ışınları. Son yıllarda nükleer tıbbın yanı sıra kanser, böbrek, beyin cerrahi tedavilerinde tomografi, MR, beyin cerrahisinde kullanılan gama knife, cyber knife gibi radyasyon tedavisi yöntemleri de sağlık alanında önemli yer tutmaya başladı. Ancak teşhis ve tedavide tıbbi veri elde etmeyi sağlayan radyasyon teknolojisi, hekimler ve hastalar için belirlenen sınırların aşılması, denetimsiz, lisanssız cihazların kullanılması hâlinde tehdide dönüyor.
     <br/>
     <br/>
     Bizden söylemesi, bugün nimet olarak gözüken bazı uygulamalar yarın doktorların ve kurumların karşısına külfet, kanser ya da yüzlerce tazminat davası olarak çıkabilir.
     <br/>
     <br/>
     YENi TCK RADYASYON SUÇLARINA 3 YIL HAPiS CEZASI VERiYOR
     <br/>
     <br/>
     Radyasyon güvenliği konusu ceza kanunlarına da yansıdı. Yeni Türk Ceza Kanunu'nun (TCK) 152. ve 172. maddeleri radyasyon ve radyasyon kaynaklarıyla işlenecek suçları düzenliyor. TCK'nın 172. maddesinin birinci fıkrası, "Bir başkasını, sağlığını bozmak amacıyla ve bu amacı gerçekleştirmeye elverişli olacak surette, radyasyona tabi tutan kişi, üç yıldan on beş yıla kadar hapis cezası ile cezalandırılır." hükmünü içeriyor. Fiilin belirsiz sayıda kişiye yapılması hâlinde ceza en az beş yıldan başlıyor. Kanun maddesinin dördüncü fıkrası, dikkatsizlik ve özensizliğin altı aydan 3 yıla kadar hapis cezasına sebep olacağına hükmediyor.
     <br/>
     <br/>
     Röntgen sayısı arttıkça risk artıyor
     <br/>
     <br/>
     Cihazların doktor ve hasta sağlığı için en az risk taşıdığı radyasyon sınır değerleri var. Uluslararası Radyasyon Koruma Komitesi'nin (ICRP) hasta cilt mesafesine olan odak uzaklığıyla ilgili belirlediği sınır ssd=200 mm, poz süreleri ise 0.01-0.3 saniye arasında değişiyor. Diş doktorlarının hastaları ve kendileri için radyasyon riski bulunmadığını bilmesinin yolu da var elbette. DİŞSİAD'dan Tuncay Demirhan, "En kısa poz süresi olan 0.01 saniyede net diş röntgeni çekebilen cihazlardan endişelenmiyoruz. Ancak röntgen süresi uzuyorsa, risk de başlıyor." diyor. Sürenin uzaması hem doktor hem hasta açısında ciddi tehdit içeriyor.
     <br/>
     <br/>
     Muayenehanelerle ilgili önemli bir sorun da havalandırma sistemlerinin yokluğu. 'İyonize Radyasyon' havada meydana getirdiği yüksek frekans dalgalarıyla azot parçalanmasına ve çeşitli gazların ortaya çıkmasına sebep oluyor. Nitrogazlar ortamda zemine çökerek solunum yoluyla insanların soluduğu havayı bozuyor. Röntgen cihazlarının bulunduğu yerlerde havalandırmanın çok iyi olması, duvar kalınlığı ile ilgili standartlar ve kurşun levha ile kaplama yapılması gibi güvenlik tedbirlerinin de alınması gerekiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23331), [web.archive.org (arşiv bağlantısı)](http://web.archive.org/web/20070608032724/http://www.aksiyon.com.tr:80/detay.php?id=23331)
