# Derin PKK kundaklıyor

*Fatih Uğur 2007.12.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul’daki kundaklama hadiseleri ve son bombalama girişimleri provokasyon havasını yayma amaçlı. Kundaklama hadiseleri organize ve asimetrik. Seçilen araç ve hedefler bilinçli. Mağdurlar arasında bakan yakınları bile var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080110222204im_/http://www.aksiyon.com.tr/resim/682/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   PKK terör örgütü, kendisine karşı 16 ve 22 Aralık tarihlerinde gerçekleştirilen hava operasyonlarından sonra can havliyle ‘saldırı emirleri’ yayımladı. Fiziki ve psikolojik olarak tam bir çöküntü yaşayan örgütün kırsaldan kente taşıdığı yeni eylem yöntemi ise İstanbul, Adana, Hakkâri gibi illerde baş gösteren kundaklama hadiseleri oldu. Son bir ayda 60’a yakın araç kundaklandı. Emniyet Genel Müdürlüğü kayıtları ve polis kaynaklarının verdiği bilgilere göre kundaklama hadiselerinden hemen önce başlayan denenmiş bir saldırı yöntemi de vardı. Üstelik bu saldırılar hava operasyonlarından çok daha önce, 9-12 Aralık tarihlerinde gerçekleştirildi. Özellikle İstanbul’un metropol kent yapısından yararlanan kimi gruplar araçların lastiklerini şişleyerek işe başlamıştı. Eminönü, Beşiktaş, Şişli, Ümraniye, Gaziosmanpaşa, Beykoz, Üsküdar gibi ilçeler başta olmak üzere İstanbul’un dört yanını saran organize kundaklama hadiseleri ise tam bir kızgınlık, provokasyon altyapısı oluşturma amacı taşıyor. Her yerde saldırı taktiğiyle korku ve panik havası salınmak istendi/isteniyor.
   <br>
    <br>
     SALDIRILAR DAĞINIK, HEDEF SEÇİMİ BİLİNÇLİ
     <br/>
     <br/>
     İstanbul’da MOBESE kameralarına yakalanan birkaç hadise dışında, olayların failleri henüz ele geçirilmedi. Ancak polisin tespitlerine göre ‘Neron saldırıları’ hiç de tesadüfi gibi durmuyor. Olaylar birbiriyle doğrudan ilişkili. Örneğin Aralık ayının ilk haftasından itibaren başlayan saldırılarda ‘asimetrik taktik’ kullanılmış. Dağınık hedefler (araçlar), dağınık zaman dilimi ve farklı mekanlarda kundaklanmış. Ve saldırganlar adeta taşınarak bu mekanlara gelmiş ve kaybolmuş.
     <br/>
     <br/>
     Polisin tespitleri bununla da sınırlı değil. PKK dışındaki DHKP-C, TİKKO gibi sol örgütlerden devşirilen isimlerin de bu saldırıların içinde olduğu düşünülüyor. Saldırılar ne kadar asimetrik ve düzensiz ise eylem bölgesi ve kundaklanan araçların sahipleri hususlarında adeta istihbarat yapılmışçasına detaylı bir yaklaşım sergilenmiş. İstanbul Halkalı’da geçen Perşembe kundaklanan 9 aracın ekseriyetinin polislere ait olması, Kâğıthane’de seçilen hedefler, MHP araçlarının kundaklanması, hedeflerin üzerinde çalışıldığının göstergesi.
     <br/>
     <br/>
     Yine bazı semtlerin, mahalle ve sokakların seçilmesi de polise göre tesadüf değil. Neronların benzer grup ya da kişilerden, çoğunun 18 yaş altı gençlerden oluştuğunu, yani cezai ehliyetlerinin olmadığını da buna eklemek gerekiyor. Hedeflerin tesadüfî olmadığı noktasında ilginç bir örnek de var. Bir bakanın İstanbul’daki yakınlarından birinin araçlarının lastikleri de kundaklama hadiselerinin yaşandığı günlerde şişlenmiş.
     <br/>
     <br/>
     Bir yetkilinin tabiriyle, İstanbul, Ankara, Diyarbakır, Mersin gibi illerde gerçekleştirilmek istenen dozu yüksek metropol terörünün laboratuar testleri kundaklama hadiseleriyle yapıldı. Emniyet istihbarat ve terörle mücadele birimlerinin yakaladığı ‘başka örgütler de işin içinde’ bilgisini de göz ardı etmemek gerekiyor. Bu yüzden ‘Neronların’ örgütlerin adam devşirdiği mahalle çeteleriyle de ilişkisi kurulabilir. İki üç yıl önce İstanbul başta olmak üzere büyük şehirleri kasıp kavuran ‘kap-kaç hadiselerinin altyapısı’ da benzer özellikler taşıyordu.
     <br/>
     <br/>
     KÜRT-TÜRK ÇATIŞMASI VE FRANSA MODELİ
     <br/>
     <br/>
     Bir emniyet yetkilisine göre, kundaklama hadiselerinde ‘mal canın yongasıdır’ mantığından hareketle doğrudan bireyler zarara uğratılarak Kürt-Türk çatışmasının altyapısı oluşturulmaya çalışılıyor. Sigorta şirketlerinin son kundaklama hadiselerinin bedeli olarak ödeyeceği miktarın 1 milyon YTL’nin üzerinde olduğu dikkate alındığında çok ciddi bir hasarın da oluşturulduğu ortaya çıkıyor.
     <br/>
     <br/>
     Kundaklama hadiseleri Kasım 2005’te dünyayı varoşlarındaki yangınlarla meşgul eden Fransa’da yaşananları da hatırlatıyor. Fransa’daki seçimler öncesinde ülkedeki göçmen nüfusun dinmeyen öfkesi başta Paris olmak üzere ülkenin varoşlarını ateş topuna çevirdi. Nicolas Sarkozy’nin seçim galibiyetinin ardından ise olaylar duruldu. Önce, siyasi gerilimlerle varoşlar tetiklenmiş, ardından tüm Fransa güvensizlik ve kabus senaryolarıyla karşı karşıya kalmıştı. Türkiye’de de İstanbul’dan başlamak üzere Ankara, İzmir, Mersin, Adana, Diyarbakır gibi illere yayarak benzer provokasyon havası oluşturulmaya çalışılıyor. Ancak bu taban bulmuyor.
     <br/>
     <br/>
     <br/>
     MECİDİYEKÖY BOMBACISINDA HEM UZAKTAN KUMANDA HEM ANAHTAR DÜZENEĞİ VAR
     <br/>
     <br/>
     Mecidiyeköy Metrosu yakınlarında 3 kilo A-4 patlayıcı (1,5 kilo bilye) düzeneği ile ve Mehmet Demirkaya adına düzenlenmiş sahte kimlikle yakalanan bombacı ile ilgili de ilginç bilgilere ulaşıldı. İlk önemli bilgi bomba düzeneğinin hem uzaktan kumanda hem manuel (anahtarlı) olması. Habur sınır kapısından giriş yaptığı günden beri izlenen PKK militanının hikâyesi, Mayıs 2007’de Ulus Anafartalar Çarşısı önündeki terör saldırısını yapan Güven Akkuş’unkine benziyor. 2004 yılından sonra terör örgütü PKK’nın kamplarında eğitildiği bilgisi doğru. Kandil’de eğitilen yüzlerce isimden biri olan bombacı nereye gittiğini biliyor, ancak yönlendirilmiş. Mecidiyeköy Metro İstasyonu dışında bir hedefe yönelmiş olması da muhtemel. Çünkü peşindeki 5 polisten üçünü atlatmayı başaran saldırgan, son bir kararlılık ve panik havasıyla metroya yönelmiş. Kuzey Irak menşeli bombacılarla ilgili kayıp 15 tona yakın A-4, C-4 ve plastik patlayıcı bilgisini göz ardı etmemek gerekiyor. Tahminlere göre bugüne kadar yapılan güvenlik operasyonlarında bunun yüzde 20’ye yakını ele geçirilip etkisiz hale getirildi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Onur Semen, 02-Ocak-2008
> PKK sona yaklaştı: 
> Evet, artık yıllardır Türkiye'nin başını ağrıtan terör belasının sonunun geldiğini görüyoruz. Hain terör örgütü PKK işi artık sokak eylemlerine kadar düşürdü, yani bir sokak çetesinden farkı kalmadı. Hükümetimizin attığı doğru adımlar ve Silahlı Kuvvetlerimizin hatasız operasyonları sayesinde hain PKK artık can çekişiyor. Aksiyon'u bu haberleri bize ulaştırdığı için tebrik eder, yayın hayatında başarılarının devamını dilerim.

### Erdal Efetkan, 01-Ocak-2008
> Neden MHP'lilerin araçları?: 
> “Neden MHP’lilerin araçları?” diye kendimize soruyor muyuz? Bölücülerin ve vatan hainlerinin karşılarında önemli bir engel gördükleri MHP’ye saldırmaları çok manidar bence.

Kaynak: [www.aksiyon.com.tr](http://www.aksiyon.com.tr:80/detay.php?id=29206&yorum_id=25300), [web.archive.org (arşiv bağlantısı)](http://web.archive.org/web/20080110222204/http://www.aksiyon.com.tr:80/detay.php?id=29206&yorum_id=25300)
