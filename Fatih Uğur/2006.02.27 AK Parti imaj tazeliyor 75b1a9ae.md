# AK Parti imaj tazeliyor

*Fatih Uğur 2006.02.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Erken seçimler tartışıladursun, Adalet ve Kalkınma Partisi (AK Parti) muhtemel bir seçim öncesinde imaj tazeleme yolunu seçti. Partinin kurumsal kimliği tepeden tırnağa yenileniyor. Yetkililer işe partinin amblemi ampulden başladı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bayraklardan araçlara birçok yerde kullanılan logodaki ampulün rengi beyazdan turuncuya çevriliyor. Ampulde görülen bu yenilik, otobüs, parti araçlarının giydirilmesi, bayrak, flama ve promosyonlar ile aksesuar ve tüm basılı malzemelerde uygulanacak.
   <br>
    <br>
     AK Parti Genel Başkanı Recep Tayyip Erdoğan’ın isteği ile özel bir ajansa çalışma yaptırılıyor.  Sarı, siyah ve mavinin partinin hâkim renkleri olması öngörülüyor. Işık, umut, tevazu ve ilhamı temsil eden sarının bir diğer tercih sebebi de estetik duruşu ve dikkat çekiciliği. Siyah güç, otorite ve tutkuyu; mavi de sakinlik, sadakat ve barışı simgeliyor. Parti ayrıca AK Parti Kurum Kimliği Kılavuzu adıyla 200 sayfalık bir de kitap hazırladı. Bu kitap bütün il ve ilçe teşkilatlarına dağıtılacak. Önümüzdeki haftalardan itibaren parti tabelası ve araçlar komple değişecek. Çalışma çerçevesinde amblem ve logoların standart büyüklükleri, yazı karakter ve renkleri, yatay dikey kullanımları ve alternatifleri de üretildi. Kampanya malzemeleri, açık hava ve basın ilanlarına kadar tüm ayrıntısıyla hesaplandı. Kılavuza önsöz yazan AK Parti Genel Başkanı ve Başbakan Erdoğan, “Türkiye’nin ve dünyadaki bütün başarıların temelinde birliktelik vardır. Siyasi faaliyetlerin kurum kimliği çalışmasına uygun yürütülmesi için bu çalışma yapılmıştır.” mesajını verdi. Erdoğan’ın partinin kuruluş aşamasında AK Parti’ye amblem seçerken mezun olduğu İstanbul İmam Hatip Lisesi’nin 1970-71 ders yılı sonunda hazırladığı yıllıktan esinlendiği ortaya çıkmıştı. Yıllıkta öğrenci ve öğretmenlerin fotoğrafları, Türkiye haritası üzerinde parlayan ampule yerleştirilmişti. Renk ve logo standartlarıyla ilgili değişiklik, süreklilik ve değişimin simgesi olarak görülüyor.
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23470), [web.archive.org (arşiv bağlantısı)](http://web.archive.org/web/20070803130803/http://www.aksiyon.com.tr:80/detay.php?id=23470)
