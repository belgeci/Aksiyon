# Arçil'lan Şota tamam, hayden cuma namazina!

*Fatih Uğur 2009.01.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünyanın dört bir tarafından Trabzonsporlu, ‘Taraftar kendi kitabını yazıyor’ sloganını duyunca kaleme sarıldı. Birbirin-den ilginç anı ve olaylar, ‘Bize Her Yer Trabzon’ adlı kitapta toplandı. 80 yazarın kaleme aldığı kitapta 117 hikâye var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090201034148im_/http://www.aksiyon.com.tr/resim/738/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090201034148/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090201034148/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090201034148oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090201034148oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Turkcell Süper Lig’de ikinci yarı başladı. Sıralamaya baktığımızda iki Anadolu takımı Trabzonspor ve Sivasspor şampiyonluk mücadelesi veriyor. Uzun yıllar hasretini çektiği şampiyonluk için asılan Trabzonspor’un taraftarları da futbolseverlere bir sürpriz yapıyor. Bordomavinet sitesinde başlatılan ‘Taraftar kendi kitabını yazıyor’ sloganını duyan Türkiye’nin ve dünyanın  dört bir tarafından Trabzonsporluların yazdığı birbirinden ilginç anı ve olaylar, ‘Bize Her Yer Trabzon’ adıyla kitaplaştırıldı. İçinde  80 civarında yazarın kaleme aldığı 117 hikâye yer alan çalışma, taraftarın takımı anlattığı kitap olması yönüyle bir ilk. Sağlık Bakanlığı Basın Müşaviri Harun Çelik’in hazırladığı; Bayındırlık ve İskân Bakanı Faruk Özak (Eski Trabzonspor Başkanı), Samsun Milletvekili Suat Kılıç, Millî Takımlar eski Teknik Direktörü Şenol Güneş, Başbakanlık Müsteşar Yardımcısı Seyfullah Hacımüftüoğlu, Sağlık Bakanlığı Müsteşar Yardımcısı Nihat Tosun, yazarlar Ergün Ata ve Cevat Ocak gibi isimlerin de ‘Trabzonspor sevdasıyla’ yazarlığa soyunduğu kitapta bazen düşündüren, bazen güldüren fıkra gibi olaylar var. Bir yıl önce başkent Ankara’da yapılan Trabzon etkinlikleri sonrasında oluşan “Taraftar, Trabzonspor’u yazsın” fikriyle ortaya çıkan kitabın ilginç hikâyeleri arasında Bayındırlık Bakanı Özak’ın Trabzonspor Başkanıy iken yaşadığı olaylar da var.
   <br>
    <br>
     “BİZİM BAŞKAN AYNISINDAN İKİ DANE ALMIŞ!”
     <br/>
     <br/>
     O dönemde yılan hikâyesine dönen Arçil ve Şota’nın transferi konusunda gittiği her yerde sorularla karşılaşan Özak, cuma namazı kılmak için gittiği camide yaşananları şöyle kaleme almış: “Sağımda Şenol Güneş (dömemin Trabzonspor teknik direktörü), solumda Ünal Karaman (dönemin yıldız futbolcusu) vardı. İmam efendi tekbir getirip namaza durmak üzereydi ki hareketliliği fark etti. Ellerini kulaklarına kadar kaldırmış olan imam efendi, beni görünce ellerini indirdi ve yüzünü kıble istikametinden bana çevirerek, ‘Başkan ne ettun Arçil’lan Şota’nın işini, hallettun mi?’ diye soruverdi. Caminin içinde birden buz gibi bir hava esti. Tüm cemaat gözlerini dikmiş bana bakıyor ve vereceğim cevabı büyük bir merak ile bekliyordu. ‘Hocam her ikisi de tamam. Mukaveleleri de imzalattım’ deyince, imamın yüzü güldü, cemaate döndü. ‘Cemaat, başkan Arçil’lan Şota’yı aldi. Hayden şimdi namaza duralum. Allah kubal etsin.’ dedi. Sonra tekbir getirip namaza durduk.”
     <br/>
     <br/>
     Tek yumurta ikizi Gürcü futbolcuların sahadaki performansını beğenmeyen bir taraftarın Faruk Özak’a o dönemde yaptığı eleştiri ise fıkra kitaplarına geçecek cinsten. Uzun yıllar Bordo-Mavili formayı giyen ve hâlâ da unutulmayan Arçil ile Şota’nın ikiz olduğunu bilmeyen taraftar, Özak’ı bir başka taraftara şöyle şikayet etmiş: “Ula bundan bi dane aldun tamam, bizim başkan aynisindan iki dane almiş. Ha bu şimdi olacak iş mi Allah aşkina!”
     <br/>
     <br/>
     <br/>
     MEVZİDEKİ BORDO-MAVİLİ YÜKSEKOVALILAR
     <br/>
     <br/>
     Giresunlu bir Trabzonsporlu Recep Çağman ise Hakkâri Yüksekova’da askerliği sırasında yaşadığı sıcak diyalogları kitaba taşımış. Korucularla birlikte usta askerliğinin ilk günlerinde nöbette bekleyen Çağman’a bir korucunun ‘Memleket neresi?’ sorusuyla başlayan hikâye şöyle devam ediyor. “Sonra Halo bana hangi takımı tuttuğumu sordu. ‘Tabii ki Trabzonspor’ deyince Halo da gururla atıldı: ‘He vallah ben de Trabzonsporluyum’. Sonra da dönüp diğer korucu arkadaşlarına seslendi. Mevzideki korucuların ‘Ula içinizde Trabzonspori tutan kim vardir?’ sorusuna cevabı ise hep birlikte el kaldırmak oldu.” Çağman’ın anlattığına göre Yüksekova’da yaşanan bordo-mavi kardeşlik bağı bununla da bitmemiş, korucular bir gün poşuların üstüne bordo mavi atkılarla karşısına çıkmış, onu şaşırtmışlar.
     <br/>
     <br/>
     Yetmişinde tribünlerden inmeyen Neriman Teyze’nin hikâyesi de fıkra gibi. Samsun-Trabzon arasındaki meşhur karşılaşmalardan birine Neriman Teyze de taraftar otobüsüne atlayıp iştirak etmiş. Maçta da hakeme sinirlenip elinde ayağında ne varsa sahaya bocalamış. Tabii ayakkabılarını da. Dönüş yolunda otobüse bindiğinde de tarihî soru gelmiş: “Ula penum ayakkabiları mi kim aldi?” Neriman Teyze şimdi bordomavi.net sitesinin bünyesinde oluşan  Tsira (yöresel dilde kız çocuğu demek) Şimal Yıldızı grubunun da sıkı müdavim ve taraftarlarından.
     <br/>
     <br/>
     9 yaşında Ali Haydar en küçük yazar, Tunga Liman ve Gamze Bal ise kitapta en çok yazısı bulunan isimler. Kitapta genç yaşta hayatını kaybeden sanatçı Kazım Koyuncu’ya da özel bir yer ayrılmış. ‘Potansiyelimizi gördük’ diyen taraftarlar kitabın ilk baskısını da bitirmiş. ‘Lig biter, sezon biter, Trabzonspor sevdası bitmez’ diyorlar. Genişletilmiş ikinci baskı ise yolda. Bize Her Yer Trabzon adıyla ortaya çıkan Trabzonsporlu taraftarların ikinci kitabı da olacak. İkinci kitap “Babalar Trabzon’u anlatıyor” başlığı altında toplanacak. Aman yanlış anlamayın, ‘mafya babaları’ değil, gerçek babalar Trabzonspor anılarını kaleme alacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=32211), [web.archive.org (arşiv bağlantısı)](http://web.archive.org/web/20090201034148/http://aksiyon.com.tr:80/detay.php?id=32211)
