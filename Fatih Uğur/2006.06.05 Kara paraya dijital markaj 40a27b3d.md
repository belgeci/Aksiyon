# Kara paraya dijital markaj

*Fatih Uğur 2006.06.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye'de son 9 yılda dava konusu olan kara para miktarı 2,3 milyar YTL. MASAK, finans ve sigortacılıktaki para hareketlerini takibe alacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070625023406im_/http://www.aksiyon.com.tr/resim/600/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye'de kara para ile mücadele amacıyla 10 yıl önce kurulan ve son 3 yıldır aktif çalışmalar yürüten Mali Suçları Araştırma Kurulu Başkanlığı (MASAK) önümüzdeki günlerde yeni bir yapılanmanın içine girecek. Başkanlığın görevleri, kısa adı aynı kalan Mali Suçları Araştırma Kurulu'nca yürütülecek. Kurumun, kadro yetersizliği nedeniyle 7-8 yıldır süren incelemeleri bile bulunuyordu. TBMM'ye önümüzdeki günlerde gelecek yasal düzenlemeyle, MASAK'ın inceleme zorunluluğu kaldırılacak. Etkin denetim kavramı çerçevesinde kurum bütün kamu denetçilerinden yararlanarak, savcıların incelemelerine delil toplayan, kara para takibinin koordinasyonunu yapan, strateji üreten, bunun yanında terörün finansmanı konularını da kapsayacak şekilde çalışma alanı genişleyen bir işleve kavuşacak. Halen 119 kişilik kuruma 61 yeni kadro ihdası ile denetim ağının etkin işletilmesi hedefleniyor.
   <br>
    <br>
     Kara para takibiyle ilgili nihai kararlar Bakanlar Kurulu'nda ele alınıyor. Örneğin 2002'den bugüne kadar 250 kişinin mal varlığına tedbir konulması kararı alınmış. Altı ayrı bakanlar kurulu kararının konusu olan kara para ve terörün finansmanının önlenmesi konusunda hem uluslararası hem de ulusal kara listeler mevcut. Ancak bu kişi-kuruluşlara ait para hareketi ve alışverişlerin bankacılık, sigortacılık, gayrimenkul, noter gibi sektörlerde dedektif titizliğinde takibi gerekiyor.
     <br/>
     <br/>
     MASAK Başkan Vekili Genç Osman Yaraşlı'ya göre yeni yapılanmada kurum daha aktif ve etkin görev yapacak. Cinayetlerde, klasik suçlarda polis Adli Tıp yardımı ile olayları en ince ayrıntısına kadar çözüyor. Ancak ekonomik suçlarda aynı başarıyı gösteremiyor. MASAK da elemansızlık ve yoğun iş yükü nedeniyle kara para ve terör kaynaklı para hareketlerini istediği ölçüde takip edemiyor. Mali ve mali olmayan farklı bilgileri bir araya getirip değerlendirecek yapıya ihtiyaç var. Artık MASAK bu anlamda çalışacak ve savcılığa suç duyurusu yapacak.
     <br/>
     <br/>
     AK Parti Denizli Milletvekili Osman Nuri Filiz'e göre, kara para ve terörün finansmanı suçlarıyla ilgilenecek ihtisas mahkemelerinin olmaması en büyük problem. İncelemeleri savcı yetkisiyle yapmaya çalışan MASAK'ın, kolluk gücü, kanuni mevzuattan yararlanma hakkı savcılara göre çok düşük. Yeni yapılanmada kurum asıl işlevini yerine getirecek hüviyete kavuşacak.
     <br/>
     <br/>
     MASAK'ın çalışmaları kapsamında Cumhuriyet Savcılıkları'na bugüne kadar 258 suç duyurusu yapılmış. 190 dava halen sürüyor. Bunların 172'si doğrudan kara para aklama suçuyla alakalı. Davası süren dosyalarda aklandığı iddia edilen para miktarı ise 1,3 milyar YTL. Davalara konu yabancı para miktarı da eklenince 2,3 milyar YTL'nin son 8-9 yılda Türkiye üzerinden aklandığı ortaya çıkıyor. Suç duyurularının yüzde 41'i uyuşturucu ticareti, yüzde 17'si gümrükler ve kaçakçılık, kalanı nitelikli dolandırıcılık, hileli iflas ve evrakta sahtecilik kapsamında değerlendirilmiş. Son üç yılda şüpheli işlem bildirimleri yüzde 126, kara para aklama suç duyuruları yüzde 74 artmış.
     <br/>
     <br/>
     Yeni yapılanmada kuşkusuz aklama suçuyla mücadelede önleyici tedbirlere ağırlık verilecek. Yazılım sektörünün uluslararası markası Sybase'in katkısıyla MASAK'a kurulan altyapı çerçevesinde mali sistemdeki para hareketleri çok yakın zamanda farklı bir gözle titiz bir takibe alınacak. ABD her gün yapılan 2 milyar bankacılık işlemini yıllardır yakından izliyor. Türkiye'de bankacılık, sigortacılık sektörü, devlet kurumları, Merkez Bankası gibi kuruluşları da içine alacak sanal takip, en ufak şüpheli para hareketini bile takip imkânı sağlayacak. Şimdilik donanım, yazılım altyapısı tamamlanan sistemin Temmuz 2006'da kabulü yapılacak. Tam anlamıyla sistemin devreye alınması ise bir yıl olarak hedefleniyor. Zaten sanayileşmiş yedi ülke öncülüğünde kurulan Mali Eylem Görev Grubu (FATF) haziran ayında ABD'yi, temmuzda da Türkiye'yi çok yönlü olarak inceleyecek. Bakalım iki müttefikin kara parayı takip konusundaki imtihanları nasıl geçecek?
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24493), [web.archive.org (arşiv bağlantısı)](http://web.archive.org/web/20070625023406/http://www.aksiyon.com.tr:80/detay.php?id=24493)
