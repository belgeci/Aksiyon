# İran ve Türkiye deprem kardeşi

*Fatih Uğur 2004.10.04*

<div>
 <font>
  <img border="0" height="1" src="/web/20051001045956im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051001045956im_/http://www.aksiyon.com.tr/resim/513/51.jpg" vspace="5"/>
  </p>
 </font>
 <font class="content">
  Türkiye ve İran, dünyanın en aktif deprem kuşakları üzerinde yer alan iki ülke. Her iki ülkenin yaşadığı acı deprem tecrübeleri var. 17 Ağustos depreminden sonra Türkiye’de halk ve devlet kurumları nezdinde gerçekleşen pozitif değişimler İran’da da yaşandı kısmen.
 </font>
 <p>
  <font class="content">
   İranlı yetkililer İstanbul gibi Tahran’ı da vurması beklenen büyük bir depreme karşı ilk toplantısını Bem depreminden sonra yapmıştı. İran’ın güney doğusundaki tarihi Bem kentinin 26 Aralık 2003’te yaşadığı 6,7’lik deprem felaketinden sonra Türkiye ile arasında başlayan iyi ilişkiler meyve vermeye başladı.
   <br>
    <br>
     Geçen hafta İstanbul’da yapılan Deprem Şûrası’na katılmak üzere İstanbul’a gelen İran Kentleşme ve İskan Bakanı Ali Abdulalizade, deprem konusunda Türkiye’ye işbirliği önerdi. Abdulalizade, aynı deprem kuşağında yer alan İran ve Türkiye’nin araştırma kurumlarının bilgi alışverişinde bulunmasını istediklerini söyledi.
     <br/>
     <br/>
     Aksiyon’a konuşan Bakan Abdulalizade, Türkiye ile İran’ın depremler açısından kader arkadaşı olduğunun altını çizerek, “Yaşadığınız deprem tecrübelerinizi ve tedbirlerinizi çok yakından izliyoruz. Biz de gelecek sene İranlı bütün bilim adamlarını, sismologları ve mühendisleri bir araya getirecek bir deprem şurası yapacağız” dedi. Şûra, Tahran başta olmak üzere İran’ın metropol şehirlerinin depreme hazırlanmasını sağlamak amacıyla ortak aklı bir araya getirecek. Bakan Abdulalizade, daha şimdiden Türk bilim adamlarını şûraya katılmaya davet etti.
     <br/>
     <br/>
     Alp Himalaya Deprem Kuşağı’nda yer alan İran’da her 5 yılda bir büyüklüğü 7’yi aşan deprem meydana geldiğini söyleyen Abdulalizade, “Artık biz de insanlarımızı depremde kaybetmek istemiyoruz” diyor. Yaklaşık 40 bine yakın insanın hayatını kaybettiği Bem depreminden sonra bölgede yapılan çalışmaları anlatan Abdulalizade, mevzuat yenilenmesi, dayanıklı deprem konutlarının inşası, tarımsal geri kazanım ve tarihi Bem Kalesi’nin restorasyonu gibi çok aşamalı bir çalışma yürüttüklerini kaydetti. Depremden sonra Kirman Eyaleti’ne bağlı Bem kenti için imar ve inşaat mevzuatı yenilenmesiyle işe başlanmış. İran hükümeti 30 bini köylerde 25 bini kent merkezinde yapılacak konutları 18 ay içinde bitirmeyi hedefliyor. Bu süreçte, sağlık merkezlerinden çoğu yeniden inşa edilecek. Halen Bem halkının yaralarını sarmak için faaliyet gösteren 24 saat açık prefabrike hastaneler hizmet veriyor.
     <br/>
     <br/>
     Şehirleşme ve İskan Bakanlığı’nın en son attığı adım ise eğitim alanında. Geçtiğimiz hafta bölgedeki binlerce depremzede öğrenci okula başladı. Sekiz ayda 22 bin kişilik okul yapıldı. Hurma bahçeleri ve tarım alanlarıyla ünlü Bem şehrinde deprem yaraları sarılırken tarım ve ticaret de unutulmadı. Hurma ve meyvelerin saklandığı 70 bin tonluk ürün deposu yerle bir olmuştu. Bakan Abdulalizade, bölgenin ekonomik olarak ayağa kalkmasının deprem yaralarının daha kolay sarılmasını sağlayacağı düşüncesiyle 80 bin ton ürün kapasiteli modern soğutma-saklama depoları inşa ettirmiş.
     <br/>
     <br/>
     İran’ın çok yakından takip ettiği başka bir çalışma ise tarihi Bem Kalesi’nin restorasyonu. İki bin yıllık tarihi kentin en eski yapısı olan Erg-e Bem, dünyada kerpiçten yapılmış iki önemli binadan biriydi. Depremde yüzde 70’i hasar gören kale ve içindeki kerpiç evlerin yeniden kazanılması için İran hükümeti UNESCO ile birlikte çalışmalar yürütüyor. Kalenin değişik yerlerinden açılan kapılarla restorasyon ve onarım çalışmaları hızlandırılmış. “Tarihi geri kazanmak zorundayız, bu yüzden kale yeniden inşa edilecek” diyen İranlı Bakan Abdulalizade, Türk devleti ve halkının depremde gösterdiği ‘sıcak’ yakınlığı unutmadıklarını söyledi. Türkiye, Bem depremi nedeniyle 140 kişilik arama kurtarma ve sağlık ekibi, 1 trilyon liranın üstünde gıda ve ilaç yardımı ile deprem konteynerleri göndermişti.
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20051001045956js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=16472), [web.archive.org (arşiv bağlantısı)](http://web.archive.org/web/20051001045956/http://aksiyon.com.tr:80/detay.php?id=16472)
