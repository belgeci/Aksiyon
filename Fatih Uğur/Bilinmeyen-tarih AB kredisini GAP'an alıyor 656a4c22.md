# AB kredisini GAP'an alıyor

*Fatih Uğur Bilinmeyen-tarih*

<div>
 <font>
  <img border="0" height="1" src="/web/20041223172413im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041223172413im_/http://www.aksiyon.com.tr/resim/518/64.jpg" vspace="5"/>
  </p>
 </font>
 <font class="content">
  Güneydoğu Anadolu Projesi (GAP) Türkiye’nin en önemli sosyoekonomik yatırım örneklerinden biri... Bugüne kadar yapımı için 32 milyar dolar harcanan GAP, şimdi güçlü teşvik desteği ve AB sürecinin hızlanmasıyla birlikte yerli ve yabancı yatırımcıları bekliyor.
 </font>
 <p>
  <font class="content">
   Avrupa Birliği’nden hibe kredi şeklinde verilen 47 milyon Euro’yu proje sahiplerine dağıtmaya hazırlanan GAP yetkilileri, “sıra KOBİ’lerin projelerine geldi” diyor. Sadece hidroelektrik kaynaklardan 16,6 milyar dolarlık bir geri dönüşüm sağlayan projenin yer aldığı bölgenin yıllık ihracat rakamları 1 milyar doları geçmiş bulunuyor. 22 barajın yer aldığı proje, 3,8 milyon istihdamla Fırat ve Dicle nehirlerinin bereketini bölge halkına taşıyor.
   <br/>
   <br/>
   Bölgenin tarıma dayalı ihracat merkezi haline getirilmesi vizyonuyla ilgili bugünlerde somut adımlar atılıyor. Avrupa Birliği ile Hazine Müsteşarlığı ve GAP Bölge Kalkınma İdaresi Başkanlığı (GAP-BKİ) arasında imzalanan finansman anlaşması çerçevesinde 47 milyon Euro’luk hibe kredinin kullanım aşamasına gelindi. GAP Bölgesel Kalkınma Programı kapsamında Kültürel Mirasın Geliştirilmesi, Kırsal Kalkınma, Küçük ve Orta Ölçekli Girişimcileri (KOBİ) Destekleme başlıkları altında gerçekleştirilecek kredi kullandırma işlemleri önümüzdeki günlerde başlayacak. Kültürel mirası destekleme amaçlı projelere ihtiyaç duyulduğunun ilan edilmesinden sonra bunun için 120 projenin üretildiğini belirten GAP İdaresi Başkanı Muammer Yaşar Özgül, proje hazırlayanlara kaynakların çok yakında aktarılacağını söylüyor. AB hibe kredisinin 15 milyon Euro’su kültürel mirasa, 24 milyon Euro’su kırsal kalkınma, 5.7 milyon euro’su KOBİ’lerin gelişimine harcanacak.
   <br/>
   <br/>
   Kırsal kalkınma çalışmaları bölgede her türlü hayvancılık ve çiftçilikle ilgili projelerin geliştirilmesini kapsıyor. Bu alanda şu ana kadar 500’e yakın projenin sunulduğunu anlatan Özgül, projeler ve katılım için “mükemmel” diyor. Çünkü katılımın yüksekliği bölgenin sivil toplum ve üretkenlik kapasitesinin ne kadar arttığının bir göstergesi. Proje değerlendirmelerinin bu ayın ilk günlerinde bitirilip açıklanması bekleniyor.
   <br/>
   <br/>
   Yukarı Mezopotamya’nın yüzünü değiştiren GAP, KOBİ’lere verilecek destekle de yeni bir sosyal katkı sağlamayı hedefliyor. Geçen sene 700 milyon dolar olan bölgedeki ihracat kapasitesi 2004 sonu itibariyle 1 milyar doları geçecek. KOBİ’lerin ihracat gücünü artırmak amacıyla kullandırılacak 5,7 milyon Euro’luk krediyle, bölgeye yerli ve yabancı yatırımcı çekmeyi hedeflediklerini anlatan Özgül, “GAP’ın markası tekstil ve gıda olacak” diyor.
   <br/>
   <br/>
   Bölgede en az 10 işçi çalıştıran 1253 şirket ile 1000’den fazla istihdamı olan 40 büyük şirket var. Hammaddeye ve pazara yakın olması nedeniyle yatırımcılara çok önemli fırsatlar sunan bölgedeki 9 ilin 7’si teşvikli iller kapsamında. Yani, avucunu açmış yatırımcı bekliyor. Bölgede yatırımı tetiklemek için Mayıs 2005’te TÜSİAD, TOBB, Başbakanlık ve Dış Ticaret Müsteşarlığı ile birlikte “İş ve Yatırım Forumu” düzenlenecek. Yüzlerce işadamının beklendiği bu toplantıda bölgeye yatırım için açık bir çek ve davet çağrısı yapılacak. Bugüne kadar ‘İsrailli yatırımcı spekülasyonları’ dışında yabancı yatırımcının yüzünü bile görmeyen bölge, şimdi AB fonlarıyla Avrupa ve dünyanın değişik ülkelerinden gelecek yatırımcılara kapılarını açmak istiyor. Yurtiçinden GAP’a yönelecek yatırımcı hareketlerinde Marmara, Denizli, Bursa bölgesinin tekstilcilerinin öncülüğü bekleniyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17897&yorum_id=1), [web.archive.org (arşiv bağlantısı)](http://web.archive.org/web/20041223172413/http://www.aksiyon.com.tr:80/detay.php?id=17897&yorum_id=1)
