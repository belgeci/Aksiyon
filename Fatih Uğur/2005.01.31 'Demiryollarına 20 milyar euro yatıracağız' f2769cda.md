# 'Demiryollarına 20 milyar euro yatıracağız'

*Fatih Uğur 2005.01.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Demiryollarında elli yıldır süren bir ihmaller zinciri yaşandığını hatırlatan Ulaştırma Bakanı Yıldırım “Bu ataletin atılması, demiryollarında varız demek için 10 yılda 20 milyar euroluk yatırım yapacağız.” diyor .
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426174024im_/http://www.aksiyon.com.tr/resim/530/46.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Demiryolları geçen seneki talihsiz iki kazayla gündemimizden düşmedi. Kısa süreli de olsa demiryolu çalışan ve gönüllüleri arasında motivasyon kayıpları yaşandı. Oysa, denizcilik ve havacılık sektörlerinde ‘devrim’ diye tanımlanan adımları atan Ulaştırma Bakanlığı aynı adımları demiryollarında da atma kararlılığındaydı. Ekibiyle birlikte en zor günler geçiren Ulaştırma Bakanı Binali Yıldırım,  demiryolu projeleriyle ilgili sessizliğini Aksiyon’a bozdu. Yıldırım, Avrupa Birliği (AB) vizyonuyla geleceğe bakılmasını, kalkınmışlığın en önemli ölçüsü olan demiryollarına yatırımların sürmesini istiyor.
   <br>
    <br>
     - Avrupa Birliği 2010’a kadar 30 bin kilometre hızlı tren demiryolu ağı kurmayı hedefliyor. Bu hedefin içinde Türkiye’nin yeri nedir?
     <br>
      <br/>
      Şu anda AB hedeflerinde doğrudan Türkiye’nin yeri yok. Bu hedefler üye ülkeler için konmuş hedeflerdir. Üye olmayan ülkeler veya aday ülkelerin AB ulaşım ağına entegrasyonu konusu bu anlamda önemli. Yani AB ülkelerinde yapılacak müşterek demiryolu şebekesine birliğe komşu ülkelerin entegre edilmesi gerekiyor. Doğrudan kaynak aktarılması, Türkiye’deki projelerin AB fonlarıyla yapılması şu aşamada söz konusu değil. Üyelik görüşmeleri ilerleyip Türkiye hedefine yaklaştığı zaman bunlar masaya yatırılacak. Üyelik sonrası altyapı standart farkı varsa bunun giderilmesi için AB’nin diğer ülkelere yaptığı gibi Türkiye’ye de ciddi bir fon ayırması gerekecek. Örneğin eski Sovyet sisteminden birliğe gelen Polonya, Litvanya, Estonya gibi ülkelerde sistem farkı vardı. Şimdi bir yandan adaptasyon diğer yandan AB’ye uygun hat projeleri sürüyor. Zaten birlik içerisinde de demiryolu altyapısı tamamıyla aynı düzeye getirilmiş değil.
      <br/>
      <br/>
      - Bu sorun Türkiye’de de yaşanmıyor mu?
      <br/>
      <br/>
      Tabii, Türkiye’de de bu topyekûn demiryollarının içinde bulunduğu bir sorun olarak ortaya çıkıyor. O da şudur, demiryollarımız maalesef 1950’den bu tarafa ciddi anlamda ihmal edilmiştir. Yatırımları giderek azalmış, hatta yok mertebesine gelmiştir. Bugün yaşadığımız birçok olumsuzluk da bu ihmal ve birikimin sonucu.
      <br/>
      <br/>
      - Siz göreve geldikten sonra bu alanda yatırımların miktarı arttı. Ne oldu da işler bozuldu, nazar mı değdi?
      <br/>
      <br/>
      Nazar değdi diye bir tabir doğru değil. Gerçekçi olmak lazım. Bilime ve tekniğe uygun olarak yapılacak her iş yapılmalı. Demiryolları tarihine baktığınızda her 10 yılda bir büyük kazalar görüyorsunuz. Bir döngü şeklinde süregelmiş bu. Bir bağımsız kurul raporunda da ortaya çıktı. Aslında geçen yılki kaza (Pamukova, 22 Temmuz 2004) alışılmışın dışında çok fazla gündemde yer aldı. Buna benzer çok fazla ölümlü kazalar olmuş. Ancak bu kadar uzun süre kamuoyunun gündemini meşgul etmemiş.
      <br/>
      <br/>
      - Markasından dolayı mı çok gündemde kaldı diyorsunuz. Yani ‘hızlandırılmış tren’ adı mı kazayı alışılmışın dışına itti?
      <br/>
      <br/>
      O yönüyle tartışıldı. Bu kazaya çok fazla girmek istemiyorum. Ancak olaya, bir musibet, bin nasihattan yeğdir diye bakmak lazım. Yani bir kaza beraberinde birçok fırsatı getirebilir. Bu demiryollarının ayağa kalkması, özlediğimiz düzeye gelmesi için bir fırsat. Bu görülmeye başlandı. Nasıl başlandı. Bütçeden demiryolu yatırımlarına çok ciddi kaynak ayrılıyor. Ayrılan kaynak miktarı yüzde 500 arttı. Önceden yatırımlar yüzde 10’la sınırlanırken  şimdi demiryollarına büyük kaynaklar ayrılıyor. İki temel projemiz var. Biri Ankara-İstanbul hızlı tren projesi, diğeri Marmaray Boğaz Tüpgeçiş Projesi. Şimdi Ankara-İstanbul’un birinci kısmına başladık. 450 milyon Euro’luk proje. Bu sene sonunda bitmesi hedefleniyor. İkinci kısım Eskişehir-İstanbul arası da 700-750 milyon dolarlık bir proje. Arazi zor, mesafe biraz daha fazla, proje maliyeti de buna göre artmış. İkisi birlikte 1,3 milyar Euro’luk yatırım demek. Aynı şekilde tüp geçiş için 98 milyar yen (o günkü döviz kuruna göre 800 milyon dolar) ödeniyor. Marmaray’ın ikinci kısmı, 650 milyon Euro, onun da ihalesine çıktık. Teklifleri topluyoruz. Üçüncüsü çeken çekilen araçların üretimi ve modernizasyonu kısmı. Bunu da Türkiye’de ortak bir girişimle yapmayı planlıyoruz.
      <br/>
      <br/>
      - Marmaray, hızlı tren gibi büyük dönüşüm projeleri demiryolu sanayisinin sektörleşmesini, gelişimini de beraberinde getirebilecek mi?
      <br/>
      <br/>
      Atatürk’ün talimatıyla Cumhuriyet’in ilk yıllarında yapılan yatırım hamlesinin dışında maalesef ciddi adımlar atılamamış. 1950’den sonra demiryolunda bir gerileme, sorunları öteleme, ihmal var. Peki demiryollarını ne yapacağız? Biz demiryollarında varız diyebilmemiz için bizim 10 sene içinde en az 20 milyar Euro yatırım yapmamız gerekiyor. Bakın ben size bir kıyas yapayım. Almanya’da da aynı şekildeydi demiryolları. İkinci Dünya Savaşı’ndan bugüne, yani geçtiğimiz 10 seneye kadar Almanya’da da demiryolları tamamen terk edilmişti, ihmal edilmişti. Son on senede Almanya demiryollarına 45 milyar Euro yatırım yaptı. Bu, yılda 9 milyar Euro yatırım demek. Alman demiryollarının altyapı, bakım onarım için ayırdığı para yıllık 2 milyar Euro. Bizim ayırabildiğimiz para ise 18 trilyon. Bizim rakamlarımız ortada.
      <br/>
      <br/>
      - Türkiye’nin kaç seneye ve nasıl bir yaklaşıma ihtiyacı var?
      <br/>
      <br/>
      Cumhuriyet tarihinde yapılanlara bakın onlar da belli. Ankara-İstanbul Hızlı Tren Projesi, 1976’dan beri konuşuluyor. Dilekolay 30 sene, atılan bir tek adım yok. Geldik biz temelini attık. Boğaz tüp geçişi, asırlık bir hayal. Geldik biz projeyi başlattık. Dolayısıyla demiryollarının geliştirilmesi için bir siyasi irade var. Ama 50 yıllık ihmalin açığını kapatmak öyle bir iki yılda olacak iş değil. En az 10 yıla ihtiyacımız var. Bugünden yarına demiryollarının mükemmel olacağını, biteceğini kimse düşünmesin. Ama bunları ayağa kaldırmak, iyileştirmek iradesinin varolduğunu söyleyebilirim. Türkiye’nin zor koşullarına rağmen, demiryollarına ciddi kaynak ayırıyoruz.
      <br/>
      <br/>
      Sadece bütçe imkanlarıyla her şeyi yapamayız. Bunun için de alternatif finansman arayışlarımız sürüyor. Örneğin şimdi Ankara-Konya projesi var. Bunu yap işlet devret projesi şeklinde, yolcu garantisi vererek özel sektöre yaptırmayı istiyoruz. Özkaynak ayırmadan proje ve etüd çalışması yapıyoruz, bu sene içinde ihalesine çıkacağız.
      <br/>
      <br/>
      - Peki demiryollarının sanayileşmesi yönünde atılan adımlar neler? Yürütülen projeler net olarak ne zaman açıklanacak, yatırımlar karar aşamasına geldi mi?
      <br/>
      <br/>
      Doğrudur, Fransız, Kanada, Güney Kore gibi ülkelerin raylı sistem sanayi yatırımcıları ile bir proje üstünde çalışılıyor. Boğaz Tüp Geçişin üçüncü etabı; tren setleri, lokomotifler vs. çeken ve çekilen araçlarından oluşuyor. Bu kısmı aynı zamanda demiryolları sistemimizin bir modernizasyon projesi olarak görmek lazım. Salt boğaz geçişi değil yani mesele. Bu yüzden de burada hem istihdam oluşturacak, hem yerli katkıyı öngörecek bir girişim başlattık. Yani TCDD yabancı uzman yatırımcıları ilanla davet ederek onlarla iştirak kurmak amacıyla, Türkiye’de hızlı tren, lokomotif üretilmesi konusunda bir işbirliği önerdi. Bu alınan teklifler değerlendirildi ve karar aşamasına gelindi. Üç firmadan birine karar verilecek. Artıları, eksileri, avantajları dikkate alarak bu kararı oluşturacağız. Güney Kore, Kanada ve Fransa’ya dünyanın bu alanda en büyük bilinen firmaları var. Üçü üzerinde detaylı çalışmalar yapıldı. Tabii birine karar verildiğinde ne olacak? Bunlara yer vereceğiz. Orada hem Türkiye’deki ihtiyaçları karşılamak, hem yurtdışına ihracat için yatırım yapılacak. Doğrudan yabancı sermaye girişine önemli bir örnek teşkil edilecek. Proje ciddi bir istihdam sağlayacak.
      <br/>
      <br/>
      - Türkiye otomotiv sektöründe yatırım çekmek için önce montaj ve yan sanayi yatırım taktiğini uygulamıştı. Demiryollarında da aynı taktik mi uygulanacak?
      <br/>
      <br/>
      Taktikten ziyade bu bir yöntem. Eğer demiryollarımızın kalitesini artırmak, demiryollarımıza sınıf atlatmak istiyorsak, hem altyapıyı iyileştirmek, hem çeken, çekilen araçları modern hale getirmek zorundayız. Otomobille nasıl rekabet edeceksiniz? Kliması, konforu, hızı var. Her şeyi var. Sizin de demiryollarında en az bu şartları sağlamanız lazım. Eğer biz demiryolunda otomobilin sağladığını sağlarsak, o zaman uzak mesafelerde otomobile karşı ciddi bir avantaj elde ederiz. Modernleşmeye, altyapının gelişmesine ciddi ihtiyacımız var. Demiryollarımızda sinyalizasyon oranı yüzde 20, yolların yüzde 95’i tek hat. 36 bin kilometre demiryolu ağı bulunan Almanya’da tekyok. Bizdeyse neredeyse tamamı tek hat.
      <br/>
      <br/>
      - Bu yatırımı yapacaklara yer verilecek dediniz, yer neresi? Şirket için yatırım koşulları ne olacak?
      <br/>
      <br/>
      Sakarya’da TUVASAŞ’ın yanındaki boş bir arazi yatırımcıya tahsis edilecek. Firmaların belirli taahhütleri var. Belirli miktar taahhüt yapılacak. Herkes farklı teklifler sunuyor. TCDD, kurulacak şirketin ortağı olacak, ama çoğunluk hissesi yabancı yatırımcının olacak. Demiryolları para da koymayacak. Sadece arazi verecek. Koşulsuz yatırım yapılacak yani. Firma yatırım yapıp üretecek. Ürettiklerinin de belirli bir kısmına ihraç garantisi verecek. Ağırlıklı olarak iç pazarla işe başlayacak, sonra ciddi anlamda dış pazara açılacak?
      <br/>
      <br/>
      - Dış pazardan, yani demiryolu aracı, hızlı tren, metro aracı satılacak ülkelerden kasıt nereler?
      <br/>
      <br/>
      Öncelikli olarak komşu ülkeler. Sonra AB ülkeleri, dünyanın her yerine araç satılacak. Yani burası ihraç üssü olacak.
      <br/>
      <br/>
      - Çeken çekilen araçlarda en büyük problem standartların belirlenememesi. Büyük şehirler birbirinden farklı raylı sistem araçları satın alıyor. Bunların standardizasyonu sağlanabilecek mi?
      <br/>
      <br/>
      Demiryollarında esas standartlar altyapı ile ilgili. Ray, travers gibi uluslararası standartlar var. Yani yürüyen aksam değil, sabit aksamın standardı önde. Vagonların dizaynı, duraklar vs. sonradan gelir. Burada yüzde yüz standardizasyon kolay değil. Doğru da değil. Birbiriyle entegre çalışan sistemler için uyumu düşünmek gerekir. İstanbul ve Ankara için, Marmaray için standardizasyon çok önemli. Diğer illerde farklı araç ve teknolojiler kullanılabilir. Bunun dışındaki standardizasyona ihtiyaç olduğunu düşünmüyorum. Tabi bilinmeyen, düşük kaliteli standartlara da izin verilmemeli.
      <br/>
      <br/>
      - Şehiriçi raylı sistemlerde araçları satın alma maliyetleri 1,5-2 milyon dolardan başlıyor. Ancak asıl yüklü ödemeler bakım işletim alanında yapılıyor. TUVASAŞ’ta kurulacak şirket büyük şehirlerin raylı sistem araçlarının bakım işletimiyle ilgili de çalışma yapacak mı?
      <br/>
      <br/>
      Bu şirkete bağlı. Yani Türkiye’de şehirlerde kullanılan araçların bir iki üreticisi var. Bu ortaklığı kuran onlardan biri olursa, böyle bir avantajları da söz konusu olabilir.TCDD ortaklı kurulacak şirketin asıl işi hızlı tren yapmak. Diğerleri de olursa, bu Türkiye’nin artısı olacak.
      <br/>
      <br/>
      - Avrupa ülkelerinin ve İran’ın da raylı sistem araç üretim projeleri var. Türkiye bu alanda geç mi kalıyor? Pamukova kazası bu yatırımı geciktirdi mi?
      <br/>
      <br/>
      Hayır kesinlikle geç kalınmışlık söz konusu değil. İşin rutinleri vardı. Hazine’ye soracaksınız, Devlet Planlama Teşkilatı’na soracaksınız. Bu süreçler işledi. Çok ciddi bir gecikme ya da kayıp da söz konusu değil. Zaten çok yakında projenin hayata geçtiği görülecek.
      <br/>
      <br/>
      -Hızlı tren ve metro araçları dışında, altyapı sanayisine yönelik yatırım ve projeler olacak mı?
      <br/>
      <br/>
      Gayet tabii olacak. Bir yandan hat projelerimiz var. Yozgat-Sivas direkt geçişi, Bandırma-Bursa-Osmaneli-Bilecik bağlantısı var. Buna benzer 20 küçük proje var. Para bulunduğunda yapılacak. Kars-Tiflis de programda var. Bütün projelerin elinizde olması önemli değil. Bunlara kaynak bulabilmeniz önemli olan. Türkiye arazisi zor bir arazi. Biraz Almanya ile kıyaslıyoruz ama orası dümdüz bir yer. Türkiye’de bu yüzden maliyetler fazla çıkıyor. Tünel açılacak, belirli eğimden sonra demiryolu çalışmıyor. Biz yeterli finansman modelini oluşturamazsak bu projeleri gerçekleştirmemiz biraz gecikecek. Onun için her projeye başlamak yerine, belli projelere öncelik vermeyi tercih ediyoruz. Tercihimiz ne oldu, tüp geçiş oldu, Ankara-İstanbul hızlı tren projesi oldu. Başka ne var? Kars-Tiflis stratejik proje. Bir de Konya-Ankara hattında fizibil olduğu için buna yoğunlaşıyoruz. Bunun ötesinde 3 sene içinde bütün hatlar bir bakım programı ile tamamen elden geçirilecek.
      <br/>
      <br/>
      Karadeniz’den Akdeniz’e, Güneydoğu’ya, kuzey güney hatları var. Orada da sinyalizasyon projeleri olacak. Dünya Bankası’nın finanse ettiği 250 milyon dolarlık sinyalizasyon projemiz var.
      <br/>
      <br/>
      - Çeken çekilen araçların 20 milyar dolarlık yatırım içindeki payı ne?
      <br/>
      <br/>
      Benim burda kastettiğim yeni yol, altyapı inşası ile ilgili. Araçlarla ilgili değil. Tabii araçları da işin içine dahil ettiğinizde çok büyük potansiyel ve pazar var Türkiye’de. Zaten yatırımcılar da hem Türkiye, hem çevre ülkelere üretim yapmak istiyor. Bu rakam telaffuz edildiği gibi 5 milyar dolardan çok daha fazla.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19470), [web.archive.org (arşiv bağlantısı)](http://web.archive.org/web/20060426174024/http://www.aksiyon.com.tr:80/detay.php?id=19470)
