# AK Parti yeni yol ayrımında: Köşk mü, muktedir iktidar mı?

*Fatih Uğur 2007.08.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ankara Abdullah Gül’ün cumhurbaşkanlığı adaylığına kilitlendi yeniden. Kararı beklenen tek kişi Başbakan Erdoğan değil, Abdullah Gül artık.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071102115616im_/http://www.aksiyon.com.tr/resim/661/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Milli iradeye saygı gösterilmeli. Adaylığım için meydanların işaretini görmemezlik edemem.' AK Parti’nin her iki kişiden birinin oyunu aldığı seçim zaferinden üç gün sonra Dışişleri Bakanı ve Başbakan Yardımcısı, 11. cumhurbaşkanı adayı Abdullah Gül’ün ağzından döküldü bu cümleler. Gül’ün ‘adaylıktan vazgeçmediğini’ gösteriyordu açıklamalar. Aynı zamanda 27 Nisan’da muhalefetin Meclis’e girmemesiyle tıkanan, 367 kararı ve e-muhtırayla çıkmaza giren cumhurbaşkanlığı sürecini seçimden sonra ‘erken’ başlatan cümleler oldu. 25 Temmuz Salı günü Dışişleri Bakanlığı’nın B Blok binasında basın ordusu önünde yapılan bu açıklamayı bekliyormuşçasına hızlı bir açıklama da yine aynı semtteki Milliyetçi Hareket Partisi (MHP) Genel Merkezi’nden duyuldu. Bazı gazetelerin Ankara temsilcileriyle görüşen MHP Lideri Devlet Bahçeli, Gül’ün toplantısına eş zamanlı olarak cumhurbaşkanlığı sürecinde 367 sorunu yaşanmayacağını, parti olarak genel kurula ve oylamalara katılacaklarını ilân etti. Herkesin derin bir nefes aldığı bu açıklamalar, Bahçeli’ye çok geniş bir manevra alanı kazandırdı.
   <br>
    <br>
     Bahçeli ve partisi cumhurbaşkanlığı seçim süreciyle ilgili kendilerine gelebilecek ‘baskıları’ bertaraf etmiş, katılmayarak yeniden ‘erken seçim olur’ diyen kimilerinin planlarını da suya düşürmüş oldu. Tavır demokratikti; ancak cumhurbaşkanlığı konusunda yeni sürecin gül bahçesi değil, dikenlerle dolu olduğunun da ilk sinyali bu oldu. Görünüşte AK Parti de aynı siyasi manevra alanını kazanmıştı. Gül’ün MHP’li milletvekili Mehmet Cihat Özönder’in cenazesinde Bahçeli ile omuz omuza kıldığı cenaze namazı, partililerden gelen ‘bu iş tamam’ yorumları, demokrasinin önünün açıldığının işaretçisi olarak değerlendirildi hep.
     <br/>
     <br/>
     Ancak, Genelkurmay Başkanı Orgeneral Yaşar Büyükanıt’ın Ankara Merkez Orduevi’nde Kuzey Kıbrıs Türk Cumhuriyeti için verilen resepsiyonda basının ısrarlı siyasi sorularına verdiği cevapla cumhurbaşkanlığı tartışmalarında adeta tekrar başa dönüldü. Kafalar bir kez daha karıştı. "12 Nisan’da bir basın toplantısı düzenlemiş, cumhurbaşkanı konusunda görüşleriniz açıklamıştınız. Seçimden sonra görüşleriniz değişti mi?" sorusuna aynen şu cevabı verdi Büyükanıt: "Silahlı Kuvvetler görüşlerini günlük olarak değiştirmez. 12 Nisan’da dediklerimizin bugün de arkasındayız. Bugüne kadar ne söylediysek arkasındayız, inanarak söyledik…"
     <br/>
     <br/>
     YİNE EZBER BOZACAKLAR
     <br/>
     <br/>
     Tartışmalar bir haftadır, yeniden Çankaya merkezli senaryo ve kriz üretenlerin kulvarına çekilmiş oldu böylece. Başbakan Recep Tayyip Erdoğan’ın tatilden döndüğü pazartesi gününün akşamı Başbakanlık Konutu’nda Abdullah Gül ve TBMM Başkanı Bülent Arınç ile bir araya gelmesi Ankara kulislerini yeniden hareketlendirdi. Üçlü zirvenin iki sonucu olabileceği yazıldı. İlkine göre Abdullah Gül’ün tekrar cumhurbaşkanlığı adaylığı kesinleşmişti, ikincisine göre ise Gül’ün olmaması için ikna süreci başlatılmış oldu. AK Parti üzerine yazıp çizenler böyle düşünse de parti içinde birbirinden ilginç senaryolar dillendiriliyor. Seçime katılımın yüzde 85’leri aştığı ve halktan yüzde 46,7’lık oy alan AK Parti’nin, yüzde 34,4 oy aldığı zaman adayını Gül olarak belirleyip geri çekmemesine karşın, neden bu sefer çekeceği sorusu soruluyor ilk önce. Bir de millete Gül’ün adaylıktan çekildiğinin nasıl izah edileceği. Bu görüşte olanlar, Abdullah Gül’ün adaylığı karşısında medya üzerinde bir ‘blöf ve psikolojik mücadele sürecinin’ tekrar başlatıldığını dillendiriyor. Ve bu kez bu blöf yutulmayacak. Aksi takdirde halkın beklentileri ve AK Parti’nin seçim zaferi sorgulanır hale gelecek.
     <br/>
     <br/>
     Daha temkinli yaklaşımlar da var tabi. Örneğin Başbakan Erdoğan’ın seçim öncesinde cumhurbaşkanlığı konusunda ‘uzlaşma’ arayacağını söylemiş olması ve 22 Temmuz gecesi parti balkonunda toplumun tümünü kuşatıcı politikalar izleyeceğinin güçlü sinyallerini vermesi Gül dışındaki aday ihtimallerini de güçlendiriyor. Bu beklenti sanıldığı gibi "Erdoğan, Gül, Arınç" üçlüsünün ayrılığı anlamına da gelmiyor. Tam tersine hafta başı yapılan zirveyle birlikte AK Parti’den yeni dönem için yepyeni stratejiler bekleniyor. Kendisin aday olacak denilen günlerde, ‘Adayımız Gül kardeşimdir’ diyerek siyasette nadir görülen bir fedakârlığa imza atan Başbakan Erdoğan ve arkadaşlarının ‘ezber bozma siyasetine’ yenileri eklenebilir. Örneğin Gül ile birlikte AK Parti’den yeni cumhurbaşkanı adaylarının da çıkacağı, bayan adayların bile olabileceği ihtimali konuşuluyor. Gül artı üç yeni aday ihtimali hiç de uzak değil. Her iki yaklaşım da AK Parti’nin ciddi bir yol ayrımında olduğunun göstergesi aslında.
     <br/>
     <br/>
     “ABDULLAH KARDEŞİM KARAR SENİN”
     <br/>
     <br/>
     Üçlü zirvenin perde arkasıyla ilgili Star Gazetesi Ankara Temsilcisi Şamil Tayyar’ın toplantıya atfen yazdığı son cümle de önemli: "Abdullah kardeşim karar senin." Başbakan Erdoğan’ın böyle bir cümleyi kurması için uzunca bir izahat yapmış olması da beklenebilir. Bu son cümle bile, "Benim için Abdullah Bey’in iradesi önemli" diyerek, süreci yumuşatan Recep Tayyip Erdoğan’ın hâlâ "Aday olacaksan biz de seni ilân edeceğiz" diyeceğinin en net göstergesi. Yani Erdoğan, Gül’ün iradesine göre tavizsiz destek vermeye hazır. Öte yandan bu AK Parti liderinin, Gül ile de Gül’süz de cumhurbaşkanlığı seçim sürecini sonlandırmak için kapıları açık tuttuğunun da göstergesi. Kararı beklenen tek kişi ve makam artık Abdullah Gül. Seçimden hemen üç gün sonra ‘meydanların isteğini gözardı edemem’ diyen Gül’ün kendisinin adaylıktan vazgeçip vazgeçmediğini ise yakın zamanda duyacağız.
     <br/>
     <br/>
     Peki AK Parti, seçimde kan tazeleyerek artırdığı bu gücüne rağmen Gül’ün adaylığından vazgeçerse neden vazgeçer? Bunu da parti kurmaylarından birinin ağzından alıyoruz: "AK Parti eskisinden daha güçlüdür; bu doğru. Ancak sorumluluğu da bir o kadar artmıştır. Yüzde 47’lik oyun bir anlamı da bu hükümetin daha rahat çalışması ve icraatlarını katlayarak artırması anlamına geliyor. Hükümetin iyi çalışabileceği yeni bir siyasi sürece giriyoruz. Bunun yolu çatışmalardan uzak olmaktan geçiyor." Açıkça söylenmese de Erdoğan ve ekibi yeni dönemde ‘muktedir iktidar’ bir başka tabirle ‘muktedir hükümet’ olmak istiyor.
     <br/>
     <br/>
     İKİNCİ AK PARTİ İKTİDARININ YENİ STRATEJİSİ NE?
     <br/>
     <br/>
     Cumhurbaşkanı Ahmet Necdet Sezer’in AK Parti’nin ilk yıllarının aksine, sonraki dönemde adeta tek başına muhalefet görevi üstlenmişçesine icraatlar karşısında takındığı tavırları da kimse görmezlikten gelemiyor. Hele hükümet icraatlarının neredeyse tamamının frenlendiği son bir buçuk yıllık cumhurbaşkanlığı seçim süreci dikkate alındığında, sütten ağzı yananın AK Parti olduğu açıkça ortaya çıkıyor.
     <br/>
     <br/>
     Yeni dönemde, Çankaya, hükümetin işini kolaylaştırsın Türkiye’yi hükümet yönetsin isteği baskın çıkacak. AK Parti’nin 2002 seçim beyannamesinin aksine, 22 Temmuz seçimlerinden önce hazırlanan beyannamede sistem tartışmalarına karşı ortaya konan net duruş da gözden kaçmamalı. Daha önce başkanlık, yarı-başkanlık gibi sistem değişikliklerini programlamak isteyen AK Parti, yeni beyannamesinde net şekilde ‘parlamenter demokrasinin gerekleri yapılacak’ cümlelerini yazdı. Buna bir de son Anayasa Paketi ile cumhurbaşkanı yetkilerinin kısıtlandığı, süresinin kısaltıldığı, bir sonraki dönemde halk tarafından seçileceği ve 21 Ekim’de referandumun kesinleştiği eklenirse, AK Parti’nin yeni dönem stratejisi de belirginleşiyor. AK Parti, Çankaya ile didişen bir hükümet değil, ülkeyi yöneten güçlü bir iktidarın temellerini çoktan attı. Ve bunun için yeni krizler üretmeye hiç de niyetli değil.
     <br/>
     <br/>
     Bir başka deyişle sivil Anayasa, kamu reformu ve sosyal güvenlik reformu gibi toplumsal dönüşüm projelerine imza atmaya hazırlanan, daha geniş kitlelere ulaşacak icraatları hesaba katan AK Parti’nin lider kadrosu yeni döneme krizle başlamak istemiyor. 22 Temmuz seçim sonuçları ‘yüksek dereceli bir toplumsal mutabakat’ ile AK Partili bir cumhurbaşkanı seçilebileceğinin önünü açtı. Bu noktada aday dayatmasına girmeme eğilimi ile meydanın ve halkın adayı Gül’dür diyenlerin tercihleri tartışılıyor. Parti kurucularından Bülent Arınç’ın bu dönem TBMM Başkanlığı istememesi ise kim ne derse desin yeni bir fedakârlık örneği. Aynı şeyin Gül’ün cumhurbaşkanlığı adaylığında gerçekleşip gerçekleşmeyeceği ise yakında anlaşılacak.
     <br/>
     <br/>
     MİLLİ İRADEYE TERS GELECEK ADIM ATILMAYACAK
     <br/>
     <br/>
     İşin bir başka boyutu ise Şahin Alpay’ın yazdığı noktada kilitleniyor. Gül olmayacaksa, ille de onun aday olmasını istemek bir yetenek ve güç israfı olur. Demokrasiyi işlemez hale getiren sivil ve askeri bürokratik vesayetin kaldırılmasının yolu Köşke ille de Gül’ün çıkması ile değil, 12 Eylül 1980 ihtilalinin getirdiği Anayasa’nın kökten ve fakat toplumsal bir uzlaşmayla yeniden sivil Anayasa olarak yazılması ve hayata geçirilmesinden geçiyor. Buna bir de iki güçlü siyasinin elinde başbakanlık ve cumhurbaşkanlığının olmasıyla yeni güç temerküzlerinin ortaya çıkabileceği ihtimalini de eklemek gerekiyor. Son söz, Başbakan Erdoğan meydanlardan sadece Gül’ün adaylığının mesajını değil, toplumsal merkezin partisi olmanın mesajını da aldı. Erdoğan’ın 341 milletvekilini topladığı AK Parti’deki son toplantıda iki noktaya vurgu yaptı. Milletvekillerine Şeyh Edebâli’nin Osman Gazi’ye vasiyetini söylemesi ve milli irade vurgusu: "Milli iradeye ters gelecek hiçbir adım atılmayacak."
     <br/>
     <br/>
     ‘Gül kardeşimin iradesi önemlidir’ diyerek başlattığı yeni dönem stratejisinde kararı Gül’e bıraktı. Gül yola devam dese de vazgeçse de Erdoğan siyasi sondajlarını sağlam yaparak yola devam edecek. Siyaset her türlü sürprize açık olduğunu da buna eklemek gerekir tabi. Köşk’e Gül’ün çıkması da çıkmaması da Erdoğan için sürpriz değil. Yeni dönemin sürprizleri ise kabinede ve Meclis’in komisyonlar, grup başkanvekillikleri ve Meclis başkanı ile başkanvekillikleri arasında yaşanacak.
     <br/>
     <br/>
     <br/>
     YENİ SÜREÇ NASIL İŞLEYECEK?
     <br/>
     <br/>
     4 Ağustos itibariyle yemin ederek görevine başlayan TBMM öncelikli olarak Meclis başkanlığı seçimlerine odaklanacak. Hafta başında Cumhurbaşkanı Ahmet Necdet Sezer’in Başbakan Erdoğan’a yeniden hükümeti kurmak için yetki vermesi bekleniyor. 45 günlük süre başladıktan sonra kabine üyelerinden çok yeni Meclis başkanlığı konuşulacak. Meclis başkanlığı aday başvuru süresi 8 Ağustos’ta sona erecek. Ardından bir ya da iki gün içinde seçime geçilecek. Muhtemelen 10-11 Ağustos itibariyle de cumhurbaşkanlığı süreci başlatılacak. Anayasa’nın 102. maddesini göre 10 günlük süre içinde cumhurbaşkanı adayları ortaya çıkacak. Son 20 gün içinde de seçimler yapılacak. Sürecin uzaması ya da herhangi bir şekilde aksaması söz konusu olmazsa eylül başı itibariyle yeni cumhurbaşkanı seçilmiş olacak. Erdoğan’ın yeni AK Parti hükümetini yeni cumhurbaşkanına sunarak güvenoyu almak istediği ve sürecin bu şekilde işletilmesini seçeceği konuşuluyor. Güvenoyu alındıktan sonra hükümet programını okuyarak göreve başlayacak.
     <br/>
     <br/>
     <br/>
     <br/>
     YENİ KABİNE YEPYENİ OLACAK
     <br/>
     <br/>
     AK Parti’de iki haftadır yoğun bir hükümet kulisi de yaşanıyor. Herkesin yeni kabine beklentisine göre isimler yazılıp siliniyor. Başbakan Erdoğan ve parti yönetiminin bu hafta içinde kabine konusunda da kararları netleşecek. Kabine de tıpkı milletvekili adaylarının belirlenmesinde olduğu gibi keskin ve radikal değişiklikler bekleniyor. Gül’ün adaylığına göre Ali Babacan’ın Dışişleri Bakanlığı, Mehmet Şimşek, Nazım Ekren gibi isimlerin ekonomi bakanlığı konuşuluyor. Zafer Çağlayan’ın Sanayi ve Ticaret Bakanlığı’na, Ertuğrul Günay’ın Çalışma ve Sosyal Güvenlik ya da bir devlet bakanlığına, Mehmet Sağlam’ın Milli Eğitim Bakanlığı’na, Edibe Sözen’in devlet bakanlığına getirileceği dillendiriliyor. Bakanlık şansı olanlar içinde Hayati Yazıcı, Egemen Bağış, Ülkü Güney, Ömer Dinçer, Veysel Eroğlu, Faruk Çelik, Şaban Dişli, Zeynep Dağı, Cevdet Yılmaz, Lütfi Elvan ve Reha Çamuroğlu gibi isimler de geçiyor. Tayyip Bey’in kabinede köklü değişiklik yapacağı tezinin temelinde Abdullah Gül’den devraldığı 58. hükümetten sonra revizyon dışında bir müdahalede bulunmaması gösteriliyor. Erdoğan’ın vazgeçmeyeceği bakanlar kurulu listesinde ise Ulaştırma Bakanı Binali Yıldırım, Sağlık Bakanı Recep Akdağ, Maliye Bakanı Kemal Unakıtan, Devlet Bakanı Beşir Atalay ve Kürşat Tüzmen var. TBMM Başkanlığı konusunda adı en çok duyulanlar ise Köksal Toptan ile Vecdi Gönül ve Cemil Çiçek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28089), [web.archive.org (arşiv bağlantısı)](http://web.archive.org/web/20071102115616/http://www.aksiyon.com.tr:80/detay.php?id=28089)
