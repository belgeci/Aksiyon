# HİndİstanlI yazIlImcIlar dünyaya kafa tutuyor!

*Fatih Uğur 2002.05.06*

<div>
 <p>
  <font>
   Hindistanlı firmalar 2001 yılında toplam 8 milyar dolarlık yazılım ihracatı gerçekleştirdi. 2008 yılında bu rakamın 58 milyar dolara ulaşması bekleniyor
   <br/>
   <br/>
   Hindistan. Son birkaç yıldır bilişim sektöründe ismi öne çıkmaya başlayan bir Asya ülkesi. Özellikle dünya pazarına sunduğu yazılım çözümleriyle diğer Asya ülkelerini kıskandırmaya başlayan bir odak. Komşuları sayılan Malezya, Singapur, Tayland ve Çin gibi Asya ülkelerinin elektronik çip üretiminden farklı bir alanda bilişim sektöründe kendini ispatlayan bir ülke.
   <br>
    <br>
     20 yıl öncesinde, oldukça tutucu yönetim tarzı, dışa açılmaktan çekinen ve yabancı sermayenin ülkeye girişini kendilerini zayıflatacak bir unsur gibi gören yönetim anlayışı. Şimdilerde ise bilişim sektöründeki tüm dünya devlerine yer açmış ve bunların yanında kendi girişimcilerinin palazlanmasını teşvik eden bir yönetim. İlginç bir serüven. Fakat aslında girişimci bilişimcilerin hayallerini kurdukları bir gelişim süreci. Donanım ve yazılım dünyasının en büyük ekonomik daralma ile karşı karşıya kaldığı 2001 yılında 8 milyar dolarlık yazılım ihracatı yapabilmeyi “yolun başlangıcı” olarak görüyor Hindistanlı yazılım şirketleri. Tüm dünyada yazılım piyasasını elinde tutan ABD’ye kafa tutarak 2008 yılında bu ihracatın 58 milyar dolara ulaşacağını umuyorlar.
     <br>
      <br>
       Yirmi yıl öncesinde başlayan kararlılıkla bugünlerde dünya pazarında sağlam yer edinen Infosys adlı firmanın yöneticisi Narayana Murthy’nin, bugünün genç yazılımcılarına aktardığı anektodlardan birisini zikretmek gerekirse bürokrasi açısından aslında Hindistan’ın epeyce gerisinde olduğumuzu idrak edebiliriz. Şöyle ki 1981 yılında 15 bin dolar değerinde bilgisayar malzemesi ithalatı yapmak isteyen Narayana Murthy, bu işi gerçekleştirebilmek için 25 farklı bürokrattan imza almak zorundadır. Ve bu bürokratik işlemleri halledebilmek için tam 18 ay Yeni Delhi’de otelde kalmak zorunda kalmıştır.
       <br>
        <br>
         1991 yılına kadar bürokrasi ile böyle mücadele eden fakat kararlılığından vazgeçmeyen Hindistanlı yazılım şirketleri, yürürlükteki bazı kanunların kaldırılması ile adeta huzura kavuşur. Yabancı para birimlerinin ülkeye girişinin serbest bırakılması ve üretilen yazılımları lisanslanmaya başlaması da yerli firmaların artık geleceğe güvenle bakmalarını sağlar. Çünkü artık bürokrasiden çok üretime zaman ayırma fırsatları doğmuştur.
         <br/>
         <br/>
         Ülkedeki yazılım sektörünün gelişmesindeki diğer bir anahtar değişim de yabancı yazılım firmalarının Hindistan’da %100 kendi sermayeleri ile yatırım yapmalarına izin verilmesi olmuş. Microsoft ve Oracle gibi dünya liderlerinin yerli pazara girmesi ile ülkedeki yazılım ihtiyacı ve şekilleri ortaya çıkmış. Bu da yerli firmaların yazılım geliştirme konusunda dar bir vizyonda kalmalarını engellemiş. Yabancı yazılım şirketlerinin ülkeye gelişine direnen bir kısım mesleki örgütler, bunun ülkedeki tüm yazılımcıları işsiz bırakacağını iddia etmiş, tam tersine yerel sektörü geliştirdiğini görünce yabancı yatırımcıları teşvik edilmeye başlamış.
         <br/>
         <br/>
         Ülkedeki bürokrasi kıskacı bir başka yönden de yazılım sektörünün önünü yıllarca kesmiş. Bilgisayarların sadece nükleer araştırmalar ve savunma sanayiinde kullanmaya elverişli cihazlar olduğu iddiasındaki siyasetçiler, devlet kurumlarına bilgisayar girmesi ile herkesin işsiz kalacağını ve bunun sosyal bir bunalıma neden olacağını iddia etmiş. Politikacılar, ticaret ve sanayi alanında bilgisayarlı sistemlerin verimliliği artırmaktan çok maliyetleri yükseltecek harcama kalemleri olduğu görüşünü savunmayı da ihmal etmemiş.
         <br/>
         <br/>
         İşte böylesine kapalı bir ekonomi sistemi ve ağır bürokrasiye rağmen çalışmalarını sürdüren Hindistanlı yazılım şirketleri, yönetimin liberal eğilime yönelmesi ile hızla başarı grafiğini yükseltmiş. Hükümetin yazılım sektörünü düzenlemek için “Yazılım Bakanlığı” kurma düşüncesini de atlatan sektör, belli kalıplar içerisinde üretim yapmaya çalışmanın dünya çapında rekabet etme fırsatını öldüreceği görüşünde. Yazılım Bakanlığı kurulması görüşü, Türkiye’deki bir kısım bilişimcilerin sık sık talep ettikleri “Bilişim Bakanlığı” talebini aklımıza getiriyor. Sektörü temsil noktasındaki örgütlerimiz dünyadaki gelişmelerden kopuk olduklarından sektörü kalıplar içine sokmaya çalışıyor.
         <br/>
         <br/>
         Havalimanı yolcu izleme yazılımı
         <br/>
         <br/>
         Hindistan’ın Bangalore kentindeki yazılımcılar geçen hafta yeni bir yazılımla sektörde bir ilke daha imza atmış oldular. Havalimanlarındaki güvenlik ihtiyacı için alternatif biz çözüm geliştiren yazılımcıların kurduğu sistemle, havaalanına giren herkesin görüntüleri kameralar vasıtasıyla toplanarak ana bilgisayarda biraraya getiriliyor. Bilet işlemleri sırasında da görüntüleri ve bilgileri kaydedilen yolcular, pasaport kontrolünde bilgisayarlı sistem tarafından otomatik olarak kontrol ediliyor. Kalkış vakti gelen uçaklardaki eksik yolcuların bulunduğu yerin tesbiti için de kullanılabilecek sistem, kimlik bilgileri uyuşmayan ve şüpheli hareketlerde bulunanları yapay zeka yazılım sistemi sayesinde anında tesbit edebiliyor.
         <br/>
         <br/>
         Bangalore: Hindistan’ın Silikon Vadisi
         <br/>
         <br/>
         Hindistan’da yazılım sektörünün toplandığı Bangalore kenti, şehir altyapısı yönüyle de birçok batılı kentle yarışacak durumda. Kaliteli ve eğitimli işgücünün tercih ettiği bir yerleşim merkezi. Yüksek teknoloji şirketleri ve Ar-Ge kurumlarının ülkedeki merkez üssü.
         <br/>
         <br/>
         Yazılım sektöründe bu denli iddialı duruma gelen Hindistan’da şu anda ABD’nin meşhur Silikon Vadisi’nde bulunandan daha fazla ISO 9000 kalite belgeli yazılım firması bulunuyor.
         <br/>
         <br/>
         Hindistanlı firmaların dünya pazarında öne geçmek açısından çok etkili bir sebepleri daha var. Maliyetleri çok düşük. Zira, Hindistanlı yazılım firmalarında çalışanlar yıllık 5-12 bin dolar arasında ücret alıyor.
         <br/>
         <br/>
         HİNDİSTAN’LA İLGİLİ SİTELER
         <br/>
         <br/>
         www.nasscom.org
         <br/>
         <br/>
         Hindistanlı yazılım firmalarının birleştiği organizasyon. Ülkedeki 897 şirket bu derneğe üye. Site aracılığı ile ülkedeki firmaların faaliyetleri ve iş referansları tanıtılıyor. Sektörel organizasyonlar ve fuarlarla ilgili bilgi sunuluyor. Sektördeki yeni firmalar için tecrübeler biraraya getirilerek hızlı gelişimlerine destek olunuyor.
         <br/>
         <br/>
         www.soft.net
         <br/>
         <br/>
         Hindistan yazılım ve teknoloji parkı sitesi
         <br/>
         <br/>
         http://timesofindia.indiatimes.com
         <br/>
         <br/>
         Hindistan haberleri
         <br/>
         <br/>
         www.indiainfo.com
         <br/>
         <br/>
         Hindistan’la ilgili her türlü bilgi
         <br/>
         <br/>
         www.indiainfoline.com
         <br/>
         <br/>
         Hindistan Finansal Piyasaları
         <br/>
         <br/>
         www.mapsofindia.com
         <br/>
         <br/>
         Hindistan haritaları
         <br/>
         <br/>
         www.searchindia.com
         <br/>
         <br/>
         Hindistan arama sitesi
         <br/>
         <br/>
         www.careerindia.com
         <br/>
         <br/>
         Kariyer ve iş dünyası
         <br/>
         <br/>
         www.quizbrain.com
         <br/>
         <br/>
         Quiz, yarışma sitesi
         <br/>
         <br/>
         www.rekha.com
         <br/>
         <br/>
         Hindistan Bilişim dünyası
         <br/>
         <br/>
         www.webindia.com
         <br/>
         <br/>
         Teknoloji dünyası
         <br/>
         <br/>
         www.tajhub.com
         <br/>
         <br/>
         Tacmahal tanıtım sitesi
         <br/>
         <br/>
         www.onlinebangalore.com
         <br/>
         <br/>
         www.bangalorenet.com
         <br/>
         <br/>
         www.virtualbangalore.com
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 341 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11834), [web.archive.org (arşiv bağlantısı)](http://web.archive.org/web/20060513084958/http://www.aksiyon.com.tr:80/yazdir.php?id=11834)
