# Gül’ü Çankaya’ya halkın iradesi çıkarttı

*Fatih Uğur 2007.09.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      MHP Genel Sekreteri Cihan Paçacı, partisinin ‘sorumlu muhalefet’ anlayışını sürdüreceğini söylüyor. “Gül’ü Çankaya’ya halkın iradesi çıkardı” diyen Paçacı’ya göre Köşk’teki kapalı devir teslim töreni devlet geleneklerine aykırı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080102032935im_/http://www.aksiyon.com.tr/resim/665/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Milliyetçi Hareket Partisi (MHP) dört ay önce 367 krizi ve e-muhtıra ile yolu kesilen demokrasinin Meclis’te yeniden işletilmesini sağlayan önemli partilerden biri oldu. Farklı bir siyaset üslubu ortaya koydu. Cumhurbaşkanı adayı olarak Sabahattin Çakmakoğlu’nu çıkarttı. MHP’li vekiller, çatışacaklar denilen komşu sıralardaki DTP’lilerle tokalaştı. CHP, MHP’nin Meclis’e girmemesi için inanılmaz kulisler yaptı. Deniz Baykal’ın ‘Meydanlarda atılan ip Gül’ü kuyudan çıkarma ipi oldu’ sözlerine en sert cevabı MHP Genel Sekreteri Cihan Paçacı verdi: "Önemli olan ipi, demokrasinin boynuna geçirmemektir." Sakin ve uzlaşmacı kimliğiyle MHP lideri Devlet Bahçeli’nin yanı başındaki akil adamlardan biri olan Paçacı, Bahçeli’nin "367 krizi yaşanmaz, Meclis’e gireriz" sözlerinin, günübirlik bir karar olmadığını, siyasi rant elde etme, erken seçimden korkma gibi düşüncülerle yapılmadığını söylüyor. Demokrasinin gereğinin söylenmediğini belirtiyor. Bahçeli’nin 2007 ile ilgili bir yıl önce dikkat çektiği hususların aynen yaşandığını söylüyor, Gül’ün Köşk’te başarılı olacağına inanıyor: "Sayın Gül’ü Çankaya’ya çıkaran milletin iradesidir." 10. Cumhurbaşkanı Ahmet Necdet Sezer’in devir teslim törenini kapalı kapılar ardında yapmasını eleştiren Paçacı, 2 bin yıllık devlet geleneğinin dikkate alınmadığını söylüyor.
   <br>
    <br>
     -367 krizi ile çıkmaza sokulan cumhurbaşkanlığı seçim süreci  MHP’nin net tavrı ile  rayına girdi. Bu stratejik hamleyi nasıl kararlaştırdınız?
     <br/>
     <br/>
     Milliyetçi Hareket Partisi’nin temel politikası, önce ülkem ve milletim sonra partim anlayışıyla örtüşmektedir. Sayın genel başkanımız da bu anlayışı çok sık tekrar eder. MHP’nin politikaları geçmişiyle tutarlıdır. Dün söylediğinden bugün daha farklı bir tavır içerisine girmez. Cumhurbaşkanlığı süreci de böyle oldu. Bu süreçle ilgili olarak Sayın Bahçeli’nin 2006 yılında yaptığı değerlendirmeler, 2007’de aynen gerçekleşti. Geçtiğimiz dönem Meclis’in temsilde adalet konusunda problem yaşadığını, yüzde 34’le yüzde 67’lik bir temsilin sağlandığını, bunun da seçim sisteminden kaynaklandığını ifade etmişti. Ara rejim tehdidi altında Türkiye’nin bir kriz ve kaos ülkesine dönüşmesi istenmiyorsa, bir erken seçim gereklidir diye de uyarmıştı. Erken seçim yoluyla millî iradenin yeniden tezahür edeceğini, herkesin de buna saygılı olması gerektiğini söylemişti. Örnek olarak şayet AK Parti yine halkın teveccühünü kazanırsa, o zaman çıkaracağı adayla ilgili olarak hiç kimsenin söyleyeceği bir şey kalmaz bile demişti. Söyledikleri aynen gerçekleşti.
     <br/>
     <br/>
     -Tutarlılığın gereği olarak mı 367 krizi aşıldı yani?
     <br/>
     <br/>
     Tutarlılığın ötesinde, demokrasi anlayışımız bu krizin aşılmasını sağlamıştır. Dediğimizin aksine erken seçim yapılmadı. Anayasa Mahkemesi 367 kararını verdi, ki biz bu görüşte değildik, 184 yeterliydi. Sonra TSK, bir bildiri yayımladı.
     <br/>
     <br/>
     -Muhtıra mı , bildiri mi?
     <br/>
     <br/>
     Muhtıra dersiniz, bildiri dersiniz. Adına ne derseniz deyin. Ben muhtıra demek istemiyorum. Yani TSK’nın demokrasi dışı arayışlar içerisine girdiğini veya böyle bir arayış içerisinde olduğunu kabul etmek istemiyorum. TSK, cumhuriyetin, devletin koruyucusu, kollayıcısı ve demokrasinin de teminatı olmalıdır. Sonuç olarak Sayın Bahçeli’nin dediği her şey gerçekleşti. Türkiye bir kaos ve krize girdi cumhurbaşkanlığı süreciyle. Bu kaos, Türkiye’yi bir erken seçime taşıdı. Erken seçimle Meclis yenilendi, millî irade yeniden ve fakat bu kez farklı tezahür etti.
     <br/>
     <br/>
     -Nedir fark?
     <br/>
     <br/>
     Farkı şu oldu. TBMM’yi oluşturan milletvekillerinin yüzde 60’ı değişti bir kere. İkincisi geçtiğimiz dönem temsil edilmeyen beş siyasi parti Meclis’te kendini temsil etme imkânı buldu. Değişmeyen bir şey oldu, o da AK Parti’nin iktidarı ve almış olduğu oydaki artış. MHP’nin Türk milliyetçiliği fikriyatı ile demokrasi, birbirini tamamlayan bir bütündür. Bunlar birbirinden ayrılmaz. MHP, milli egemenliğin ve halkın iradesinin kesinlikle tartışmasız şekilde üstünlüğüne inanır.
     <br/>
     <br/>
     MECLİS’E 367 İÇİN DEĞİL, DEMOKRASİ İÇİN GİRDİK
     <br/>
     <br/>
     -Yani bu son günlere sıkıştırılmış bir stratejik hamle değildi, demokrasi geleneğinin gereğiydi diyorsunuz. Son dakikada kararlaştırılmadı?
     <br/>
     <br/>
     Hayır, tabii ki son dakikada kararlaştırılmadı. Parti olarak bir tasarrufta bulunmak için ya da çıkar hesabıyla alınmış bir karar değil.
     <br/>
     <br/>
     -Bir erken seçim korkusu ya da siyasi rant hesabıyla karar alınmadı yani?
     <br/>
     <br/>
     Kesinlikle değil. MHP’nin demokrasi anlayışının bir gereğidir bu. Biz bunu 2006’da söyledik. Millî iradenin üstünlüğünü tartışmaya açmak veya tam tersini yapmayı çalışmak, zorlamak MHP’nin benimsediği bir görüş olamaz. Biz millî iradeye inanan, halkın temsilcilerinden oluşan TBMM’nin alacağı kararlara saygı duyan bir siyasi partiyiz.
     <br/>
     <br/>
     -Sayın Çakmakoğlu da bu yüzden mi aday gösterildi?
     <br/>
     <br/>
     Tabii ki. Türkiye bir hukuk ve anayasa devleti; kuralları vardır devlet yönetiminin. Bu kurallar anayasada belirtilmiştir. Cumhurbaşkanının seçilme yöntemi de bellidir. Bu kurallar varken, kuralların dışına olayı taşımaya çalışmak, demokrasi dışı birtakım gelişmelerden medet ummakla eşdeğerdir. Dolayısıyla MHP, TBMM’ye gireceğim diyerek olayın demokrasi dışına taşırılmasını önlemiştir. Olması gereken demokratik sürecin önünü açmıştır. Zaten bu süreç sonunda da TBMM’nin değerli bir üyesi cumhurbaşkanı olarak seçildi.
     <br/>
     <br/>
     CHP DE DAYATMA İÇİNDE
     <br/>
     <br/>
     -CHP’nin tavrı? Minder dışında mı güreşmek istedi CHP?
     <br/>
     <br/>
     CHP’nin yaptığı gibi kuralların dışına çıkarak veya onu zorlayarak farklı bir netice elde etmeye çalışmak ne kadar doğru? CHP, AKP’yi seçimler ve aday konusunda dayatmacı olarak itham ediyor. Ancak acaba kendisinin yaptığı farklı bir şey mi?
     <br/>
     <br/>
     -O da mı dayatmaydı?
     <br/>
     <br/>
     Evet o da dayatmaydı. Kural nedir? TBMM’de cumhurbaşkanlığına aday olan milletvekilleri adaylığa müracaat ederler ve en fazla dört tur sonunda da gerekli oyu alan seçilir. Bu kadar basit. Şimdi Sayın Gül, bir uzlaşma neticesinde ortaya çıkan bir aday değildir. Tabii ki, ideali çok geniş bir mutabakat ve uzlaşmayla cumhurbaşkanını seçmektir. Ama, 341 milletvekili olan bir siyasi parti, kendi adayını da çıkarıp bu kurallar içerisinde seçtirebilir. Buna kimse bir şey diyemez. itham da edemez. 341 milletvekilini veren millettir. O zaman milletin iradesine saygınız yok demektir!
     <br/>
     <br/>
     -Aslında MHP gibi CHP de 2006’da Meclis’in tazelenerek cumhurbaşkanı kararını vermesi gerektiğini söyledi. Onlar fikirlerinden caydılar…
     <br/>
     <br/>
     Yani, şu doğru mudur? Benim beğendiğim kişi (CHP adına diyorum) uzlaşılan kişidir. Bu anlayış ne kadar yanlış! Kaldı ki sayın başbakan elinde listeyle gelseydi, bu listede de isimler olsaydı, CHP bunlardan birinde mutabık kalsaydı, MHP’ye geldiğinde biz hayır deseydik ne olacaktı? Bu bir uzlaşma mı? Değil. Tam tersi de olabilir. Dolayısıyla bugün Sayın Abdullah Gül, Anayasa’daki kurallar gereği seçilmiş, meşruiyeti tartışılmayacak bir cumhurbaşkanıdır.
     <br/>
     <br/>
     -MHP ve CHP muhalefetinin başka farkları da ortaya çıkacak mı Meclis çalışmalarında?
     <br/>
     <br/>
     Elbette çıkacak. Yani bizim muhalefet anlayışımız ile onlarınki çok farklı olacak. Bizim muhalefet anlayışımızda dayatma, kavga ve gerilim yok. Aksine doğrunun yanında, yanlışın karşısında olmak var. Yani muhalefet her şeye karşı çıkmak değildir. Doğrularınızı tespit edersiniz, milletin ve ülkenin menfaatine olabilecek konular geldiğinde onun yanında olmak gerekir. Biz, seviyeli, tutarlı, sağduyuya dayanan bir muhalefet anlayışını Türk siyasetine getireceğiz. Bu iddiadayız.
     <br/>
     <br/>
     -Sorumlu bir muhalefet anlayışı mı?
     <br/>
     <br/>
     Kesinlikle sorumlu bir muhalefet anlayışı. Herkes bilecektir ki, eğer hükümetten doğru ve herkesin genel kabulünü kazanacak bir mesele gelirse MHP bunun yanında olacak.
     <br/>
     <br/>
     GÜL, DEVLETİN BAŞIDIR; SAYGI GÖSTERİLMEK ZORUNDA
     <br/>
     <br/>
     -Abdullah Gül artık Türkiye’nin 11. cumhurbaşkanı. Ancak meşruiyet tartışmasını sürdüren kesimler, kitleler var. Bu tartışma nasıl bitirilir?
     <br/>
     <br/>
     MHP üstüne düşeni yaptı bu anlamda. Herkesin demokrasiye inanması, demokrasiye sahip çıkması, halkın iradesine saygı duyması lazım. Devlet dediğimiz organizma millete hizmet eden, milletin düzenli bir şekilde yaşamını temin eden bir organizasyondur. Devletin kurumlarının başında olan kişilerin de devletin nasıl yönetileceğini ortaya koyan Anayasa’ya saygılı olması lazım. Beğenirsiniz, beğenmezsiniz. İçinize siner, sinmez. Ama eğer anayasal kurallara göre hareket edilmiş ve bu kurallar sonucunda meşruiyetini kazanmış bir olay varsa ona da sahip çıkmanız gerekir. Bir de şu var. Cumhuriyet ve devletimizin 87 yıllık bir geçmişi var. Ama Türk devletinin 2000 yıllık bir geleneği vardır. Bu geleneği de yıkmamak, hırpalamamak lazım. Sözgelimi son günlerde yaşadığımız süreçte bu konuda olumsuz birtakım gelişmeler meydana geldi.
     <br/>
     <br/>
     -Mesela?
     <br/>
     <br/>
     Mesela cumhurbaşkanlığının devir teslim töreni. Türkiye’de birçok atamada veya görev değişikliğinde devir teslim törenleri yapılır. Devlet geleneğimizde vardır. Ve görevi devreden için görev süresiyle ilgili güzel şeyler söylenir. Görevi devralan tanıtılır, başarı dilenir. Bu devleti yöneten önemli zevatların önünde yapılır. Ve bütün medya organları da bunu halka yansıtır. Bütün dünyada da böyledir bu. O devir teslim törenleri, çoğu insanın hayranlıkla izlediği törenlerdir. Hatta gençlerin ileride ben de bu göreve geleyim diye motive olduğu, hayal kurdukları törenlerdir. Türkiye’de devlet başkanı, cumhurbaşkanı devir teslim töreni yapılıyor ve kimse nasıl devredildi, nasıl alındı bilmiyor!
     <br/>
     <br/>
     -Sessizlik ve kapalı tören Sezer’in tercihiydi. İlk kez yaşanmadı bu kapalılık çünkü…
     <br/>
     <br/>
     Bu kişisel tercihlere dayalı olmamalı. Bu törenler mutlaka yapılmalı. Herkes de buna uymalıdır. Devletimizin geleneklerine uygun bir devir teslim töreni yapılabilirdi. Neden yapılmadı? Sonra sayın cumhurbaşkanı (Abdullah Gül’ü kastediyor) bazı törenlere katılmıştır. Ve bu törenlerde (GATA mezuniyet törenlerini kastediyor) cumhurbaşkanlığı makamına uygun olmayan davranışlarla karşılaşmıştır. Bunu da doğru bulmuyorum. Sayın Gül’ü seversiniz, sevmezsiniz. Bu farklı bir hadisedir. Ama Sayın Gül cumhurbaşkanıdır. Cumhurbaşkanı makamı önemlidir. Gereği neyse ona göre davranırsınız.
     <br/>
     <br/>
     -Devletin başıdır…
     <br/>
     <br/>
     Evet. Devletin başıdır. O makama saygı göstermek mutlak surette gereklidir. Genel başkanımız Bahçeli’nin ‘Saygıda mecburiyet, sevgide serbestiyet vardır’ diye bir sözü var. Sevmeyebilirsiniz, ama saygı duymak, saygılı davranmak zorundasınız. Onun gereği neyse onu da yapmak zorundasınız. Bütün bu sıkıntıların aşılması için, herkesin bu yeni dönemde problemlerin mutlaka demokrasiye bağlılıkla çözebileceği inancıyla katkı sağlaması şart.
     <br/>
     <br/>
     -TSK’nın yazılı kurallar dışında tavır ve kuralları olabileceği yazılıp çiziliyor. Devlet başkanına karşı da yazılı olmayan kural olur mu?
     <br/>
     <br/>
     Şimdi, insanların bir vatandaş olarak hakkı hukuku vardır. Bir de taşıdığı görev dolayısıyla uyması gereken kuralları vardır. Ben Cihan Paçacı olarak bazı meselelerde farklı düşünebilirim. Ama MHP Genel Sekreteri olarak sorumluluklarım neyse onu yerine getirmek zorundayım. Eğer bunu getiremiyorsanız, o zaman bu görevi yapmamanız gerekir.
     <br/>
     <br/>
     -Bırakır gider misiniz?
     <br/>
     <br/>
     Görevi yapmamanız gerekir. Ya da görevinizin yüklediği sorumluluğu yerine getireceksiniz. Getirmek zorundasınız. Kişisel tercihiniz bu olmayabilir, ona herkes saygı duyar.
     <br/>
     <br/>
     -Asker-Köşk ilişkileri açısından bu gerginliklerin bundan sonra da süreceğine inanıyor musunuz?
     <br/>
     <br/>
     Hayır,  gerginliklerin süreceği kanaatinde değilim. TSK, ülkenin hem güvenliğine hem de devletin işleyişine katkı sağlayan bir kurumdur. Cumhurbaşkanı, Türk ordusunun başkomutanıdır. Devletin kurallarının egemen olduğu bir dönem bekliyorum.
     <br/>
     <br/>
     -Türk geleneğinde, devlet başkanının eşinin başının örtüsü ya da kıyafetinin tartışıldığı vaki midir?
     <br/>
     <br/>
     Hayır, olmaması lazım. Sayın cumhurbaşkanının yaşamı ve eşinin özellikle giyim tarzı kendi tercihidir. Farklı olabilir. Bu kişisel özgürlük sınırları içerisindedir. Burada dikkat edilmesi gereken şudur. İnançlarınızı, devletin yönetiminde etkili kılmamaktır. Devlet yönetimindeki hukuk kuralları bu etki altında kalmamalıdır. Bunun ayrılması gerekir. Geri kalanı kişisel özgürlük alanıdır.
     <br/>
     <br/>
     -Köşk’ün halka açılacağı, daha aktif hale getirileceği konuşuluyor Bundan sonraki aşamada normalleşme adına Sayın Cumhurbaşkanına önerileriniz var mı?
     <br/>
     <br/>
     Sayın Gül’ü Çankaya’ya halkın iradesi çıkarmıştır. MHP’nin tavrı ise, halkın iradesine saygı duyarak demokratik sürecin önünü açmaktı. Sayın Gül, bu ülkede başbakanlık, devlet bakanlığı, dışişleri bakanlığı, başbakan yardımcılığı yapmıştır. Ve hem yasama hem yürütmede önemli ölçüde tecrübeye sahiptir. Bir politikacı olarak 16 yıldır milletin temsilciliğini üstlenmiştir. Dolayısıyla Sayın Gül’ün, hem milletin temsilciliğini hem devletin temsilciliğini yaparak iki tarafı da birbirine kaynaştıracak bir cumhurbaşkanlığı yapacağına inanıyorum. Bunu bekliyorum. Yani devlet millet kucaklaşmasına sağlayacak ve bu konuda gayret sarfedecek bir cumhurbaşkanı olmasını umuyorum.
     <br/>
     <br/>
     <br/>
     <br/>
     GÜNEYDOĞU ANALİZLERİ YOL HARİTAMIZ OLACAK
     <br/>
     <br/>
     -DTP’li vekillerle el sıkışmanız çok konuşuldu. Sonra bir açıklama yaptınız. Bu konuda bir haksızlığa uğradığınızı düşünüyor musunuz?
     <br/>
     <br/>
     Yok, düşünmüyoruz. Çünkü, doğal olan size uzatılan elin sıkılmasıdır. Biz de bunu yaptık. Bu demek değildir ki, onların düşüncelerini kabul ettik. Veya düşüncelerde bir uzlaşma, oluşmuştur. Nezaketin gereğidir.
     <br/>
     <br/>
     -MHP’nin Güneydoğu veya Kürt sorunu ile ilgili ana politik tavrı ne olacak?
     <br/>
     <br/>
     Her şeyden önce Türkiye’de etnisiteye dayalı bir sorun olduğunu söylemek yanlıştır. Türkiye’de bir terör sorunu vardır. Önce terörün bitirilmesi gerekir. Ekonomi, sağlık, eğitim sorunları vardır. Bu sorunlarda belli etnik kökenlere dayananlar şöyledir böyledir demek, son derece yanlıştır. Birliği bozabilecek yaklaşım olur. Batman’da yaşayan vatandaşın problemi neyse, Yozgat’ta yaşayanın da buna benzer problemleri vardır.
     <br/>
     <br/>
     -22 Temmuz’un sonuçları etnisite siyasetini bitirmiş midir bu anlamda?
     <br/>
     <br/>
     Yani 22 Temmuz sonuçlarına göre öyle olması gerekir. AKP önemli ölçüde Güneydoğu’dan oy aldı. Bu tabii ki orada yaşayan insanlarımızın sadece bağımsız aday kimliği içinde, seçime katılanları değil, farklı siyasi partilerin kendi problemlerini çözeceğini inancından kaynaklanmıştır. Oradan bağımsız gelip, bir parti çatısıyla grup kuran milletvekillerimize etnisiteye dayalı politika yapmaları anayasal olarak yasaktır. Onların da Türkiye’nin milletvekili ve partisi olduğunun bilincine varıp,  ettikleri yemine sadık kalmalarını bekliyoruz. Böyle yaparlarsa çözüme katkı sağlarlar.
     <br/>
     <br/>
     -Seçim sonuçlarında genel görüntü MHP İç Anadolu ve Doğu Anadolu’da tabanından oy kaybetti şeklindeydi. Bunu analiz ettiniz mi?
     <br/>
     <br/>
     Çok detaylı rapor alıyoruz arkadaşlarımızdan. O bölgede seçim sonuçları ne olmuştur, bizim politikalarımız nasıl algılanmıştır bunları masaya yatırıyoruz. Neticeye hangi faktörler sebep olmuştur. Bütün bunlar raporlar halinde genel merkeze geliyor. Geniş bir değerlendirmeye tabi tutularak, bundan sonraki seçimlerde yol haritamız oluşacaktır.
     <br/>
     <br/>
     -Genel kanaatiniz ne bu anlamda?
     <br/>
     <br/>
     Biz doğru politikalar izledik. Doğru şeyler söyledik. Ama demek ki vatandaşa intikalinde bazı problemlerle karşılaştık öyle görünüyor.
     <br/>
     <br/>
     -Başbakan Erdoğan ile Sayın Bahçeli’nin bir araya gelmesi için nasıl bir jest bekliyorsunuz?
     <br/>
     <br/>
     Sayın Başbakan şayet herhangi birimize şahsi olarak bir isnatta bulunsaydı, şahsımızı ilgilendirirdi. Ama bir camiaya hakaret etti. Bunların eli sıkılmaz, bunlara selam verilmez tabiri ağır ifadelerdir. Biz parti yöneticileri olarak kendi camiamızın da hukukunu ve onurunu korumak zorundayız. Sayın Bahçeli’nin tavrı da bu onuru korumak adına yapılmıştır. Sayın Başbakan bir üslupla bunu ortadan kaldıracaktır.
     <br/>
     <br/>
     <br/>
     <br/>
     PARTİLER MİLLETİ TEMSİL EDER, MHP DE MİLLETİN PARTİSİDİR
     <br/>
     <br/>
     -MHP meydanlarda sert söylemlerde bulundu. Hatta ulusalcı çizgiye geri döndü dendi. İş, millet-devlet partisi tartışmasına geldi; MHP millet partisi mi devlet partisi mi diye…
     <br/>
     <br/>
     Siyasi partiler milletin temsilcileridir. Devletin temsilcisi demek, son derece yanlış. Yani partiler, millet adına politika yapar. Her vatandaş gibi her kurumun da, devleti güçlü kılmak, düzgün işlemesini sağlamak görevi var. Devletimizin bütünlüğünü korumak hepimizin asli görevidir. Ama devlet-millet çatışmasını ortaya çıkaracak tavırlardan şiddetle kaçınmalıyız. MHP, milletin temsilcisidir. Devletin de güçlü olmasını savunur. Dolayısıyla seçim öncesi ile bugünkü tavrı arasında hiçbir farklılık yoktur.
     <br/>
     <br/>
     -Neden farklı algılanıyor o zaman?
     <br/>
     <br/>
     Yani orada Türk milliyetçiliğini esas alan, milletin birliğini savunan, üniter yapımızın bozulmaması gerektiğini savunan, tek millet, tek bayrak, devlet ülküsünü savunan bir partisiyiz. Bunu savunan başka parti varsa, bu ortak noktalarda buluşuruz. MHP’nin bu değerleri ifade edenlerden en önemli farkı, aynı şeyi yıllardır savunmasıdır. Diğerleri bunu konjonktüre dayalı kullanıyor maalesef.
     <br/>
     <br/>
     -Önümüzdeki süreçte Türkiye’nin ve MHP’nin kırmızı çizgileri var mı? Varsa neler bunlar?
     <br/>
     <br/>
     Hem Türkiye hem MHP’nin ortak kırmızı çizgisi, devletin bölünmez bütünlüğüdür. İkincisi üniter yapısı, millî devlet yapımızdır. Milletimizin birliği, bütünlüğü ve kardeşliğidir. Cumhuriyetimizin temel değerleri ve kuruluş felsefeleridir. Bütün bunlar MHP’nin kırmızı çizgileridir. MHP’nin uzlaşma sınırları bunun içindedir. Yani MHP ile uzlaşma içinde çalışmak isteyenler, bunları peşinen kabul etmelidirler. Bu konuda kafası karışık olanlarla MHP’nin uzlaşması mümkün değildir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28305), [web.archive.org (arşiv bağlantısı)](http://web.archive.org/web/20080102032935/http://www.aksiyon.com.tr:80/detay.php?id=28305)
