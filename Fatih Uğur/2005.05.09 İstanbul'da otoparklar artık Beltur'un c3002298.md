# İstanbul’da otoparklar artık Beltur’un

*Fatih Uğur 2005.05.09*

<div>
 <p>
  <font>
   İstanbul’da köşkleri işleten Beltur yeni yatırımlarla hizmet alanını genişletiyor. İş ve kongre turizmi için kolları sıvayan Beltur Genel Müdürü Süleyman Taygar, “İş dünyasını köşklere bekliyoruz.” diyor. Beltur’un yeni iş kolu ise istanbul’daki otoparkları işletmek.
   <br>
    İstanbul’un en güzel mekanlarının işletmeciliğini yapan Beltur, kapılarını 7’den 70’e herkese açtı. Çubuklu, Emirgan ve Küçük Çamlıca korularındaki Hidiv Kasrı, Malta Köşkü, Çadır Köşkü, Sarı Köşk, Pembe Köşk ve Çamlıca köşkleri ile Paşa Limanı tesislerini işleten Beltur’un Genel Müdürü Süleyman Taygar, yılda 640 bin kişinin köşkleri, 5 milyondan fazlasının korulukları kullandığını söylüyor.
    <br>
     <br/>
     <br/>
     Bununla yetinmek istemeyen İstanbul Büyükşehir Belediyesi’nin iştiraklerinden Beltur, iş dünyası ile turizmcileri köşklere ve korulara çekmek için yeni bir yapılanma içine girdi. Kablosuz internet (wireless internet) altyapısı, spontane tercüme odaları, Osmanlı mutfağına uygun altyapının kurulması ve restorasyon otomasyonu gibi projelerle köşklerin yeni müşterileri arasına iş dünyası ve turistler de girecek.
     <br>
      <br>
       Taygar, “İş dünyası otellerin eksi ikinci katlarında dört duvar arasında toplantı yapmaktan bıktı. Bizim köşklerimizin hem altyapısı hem de tarihi ve doğal güzelliği var. İş dünyasını köşklere bekliyoruz.” diyor. Bu sözlerin altını doldurmak için 2004 Ağustos’undan beri harıl harıl çalışıyor. 1996’da kurulduğu günden beri her yıl zarar eden bir işletme olarak kayıtlara geçen Beltur’un 2005’te gerçekleştirecekleri 10,4 trilyon ciroyla kâr ve zararının eşitleneceğini söylüyor. Görevi devraldığında Beltur 2003 yılını 2,1 trilyon lira zararla kapatmış. 2004’te de aynı zarar beklenirken, alınan tedbirlerle bu 1,7 trilyon liraya düşürülmüş. Üstelik 217 olan personel sayısı 189’a indirilerek.
       <br>
        <br>
         Özel sektör tecrübesiyle kamuda yeni hedeflere kilitlendiklerini anlatan Taygar, iş ve kongre turizminin en yoğun yaşandığı dünya kentlerinden biri olmasına karşın İstanbul’un doğal güzellikler içindeki koruluklar ve köşklerinden yararlanılmadığına inanıyor. Taygar ve ekibi bunun için korularda paintball, koşu, ip parkurları, sun’i tırmanma sahaları, çocuk oyun alanları ve iş piknik alanları oluşturulması gibi bir dizi yeni yapılanma yürütüyor. “İstanbul’a 20 milyon turist hedefine en büyük katkıyı biz sağlarız.” diyen Taygar, “citytour” diye batıda uygulanan şehir turlarının en uygun mekanının köşkler olduğuna işaret ediyor.
         <br/>
         <br/>
         Özelleştirme İdaresi Başkanlığı’nın İstanbul Büyükşehir Belediyesi’ne devrettiği Türkiye Denizcilik İşletmeleri’ne ait şehir hatları vapurları ile iskelelerdeki büfe, kafeterya ve restoranların işletmesini de bundan sonra Beltur yürütecek. 58 vapurUN, Kadıköy, Eminönü, Üsküdar, Beşiktaş başta olmak üzere tüm iskelelerdeki büfelerin nezih ve ucuzluğuyla anılacağını kaydeden Taygar, “Birbuçuk milyona çay, 3 milyona limonata dönemi bitti. İstanbullu kıraathanedeki fiyata çay, bakkaldaki fiyata bisküvi alabilecek.” diyor.
         <br/>
         <br/>
         İlçe belediyeleri otopark işletemeyecek
         <br/>
         <br/>
         Bu kadar yoğunluğun arasında Beltur’u devredilen en önemli yetkilerden biri ise otopark ve sokaklardaki park alanları (parkomat) olmuş. Günde 500 yeni aracın trafiğe katıldığı, ulaşım ve otopark sorununun had safhaya ulaştığı noktada İstanbul Büyükşehir Belediye Meclisi’nin aldığı karara istinaden bütün parklar bu hafta itibariyle Beltur’a devredildi. İşgal altındaki otopark ve sokaklar değnekçilerden kurtulacak. İlçe belediyelerinin elindeki onlarca otoparkın ve yeni inşa edilen kat otoparkların işletmesini de Beltur yapacak. “Otopark sorununu çözmek, İstanbul’un ulaşım sorununu çözmek demek.” diyen Taygar, İstanbul Büyükşehir Belediye Başkanı Kadir Topbaş’ın adı mafya, değnekçilik, trafik sorunuyla eşleşen otopark sorununu çözmeye kesin kararlı olduğunu dile getiriyor.
         <br/>
         <br/>
         İstanbul’da her bir araç günde 2 saat seyahat halindeyken 22 saat park etmek zorunda. Taygar, ecr-i misil, yani işgal altında olan 80 otoparkı, Topkapı Avrupa Minibüs otoparkını, aynı yerdeki 30 bin metrekarelik araç parklarını, Pendik, Balmumcu kat otoparklarını kendilerinin işleteceğini söylüyor. Otoparkların bugüne kadar tek elden yönetilmemesi ve bariyerli yazarkasa sisteminin uygulanmaması nedeniyle devletin sadece 80 otoparktan kaybettiği vergi geliri 194 trilyon lira. Taygar, bütün otoparkların bariyerli yazarkasa sistemine geçirilerek bu kaybın vergi gelirine dönüştürüleceğini, sokaklardaki değnekçi ve otoparkçılardan da İstanbulluların kurtulacağını müjdeliyor.
         <br/>
         <br/>
         Yeni Belediyeler Kanunu’na göre ilçe belediyeleri otopark işletemeyecek. Mevcut otoparklar bu yüzden büyükşehir belediyesine devredilecek. Süleyman Taygar, Beşiktaş, Şişli, Eminönü, Kadıköy, Bakırköy, Üsküdar başta olmak üzere 8 büyük ilçede parkomatlı sokak park alanlarının sayısının hızla artırılacağını dile getiriyor. İstanbul’da otoparklarda dönen paranın yıllık cirosu 1,1 katrilyon lira. Birçok bakanlığın bütçesini aratmayacak bu paranın vergi kaçakçılığı, değnekçi, mafya, işgalci eliyle kayıt dışına çıkmasının önüne geçmek için kollar sıvandı.
         <br/>
         <br/>
         İstanbul’un ulaşım sorununu çözmek için yapılan çalışmaları kimsenin engellememesini isteyen Taygar, bu kadar büyük paranın döndüğü park sorununun nasıl çözüleceği sorusuna, “Devlete karşı herkesin boynu kıldan incedir. Gereğini yapıp otoparkları bize bırakacaklar. Aksi halde kolluk gücü ve devletin diğer kurumları gereğini yapar.” cevabını veriyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2376 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21159), [web.archive.org (arşiv bağlantısı)](http://web.archive.org/web/20070626200508/http://www.aksiyon.com.tr:80/yazdir.php?id=21159)
