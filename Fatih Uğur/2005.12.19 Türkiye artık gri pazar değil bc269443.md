# Türkiye artık gri pazar değil

*Fatih Uğur 2005.12.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye son beş yılda kaçak ve klonlanmış cep telefonu cennetine döndü. Cep telefonu üreticilerinin Türkiye’yi gri pazar olarak  görmesi en büyük problemdi. Devlet klonlanmış telefonları affetti. Affederken de milyon dolarlık vergiyi kaybetti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070406012139im_/http://www.aksiyon.com.tr/resim/576/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kaçak cep telefonu konusunda en büyük darbeyi devlet yedi aslında. Cep telefonlarının IMEI numaralarının kaydı yapılırken devlet önemli bir geliri de kaybetti. Yaklaşık 12 milyon cep telefonunun ortalama 100 dolarlık satış fiyatı üstünden fatura kesilmediği için yüzde 18 katma değer vergisini alamadı. Satış sonrası gelirler düşünüldüğünde de devlete vergi olarak dönecek yüzde 5-6'lık bir pay da gelirler vergisinden gelecekti. Bu da kayıp hanesine eklendi. 12 milyon telefon için bunun hesabı hiç de azımsanmayacak bir rakamı karşımıza çıkarıyor. Bu yaklaşık 25 milyon dolarlık vergi kaybı demek.
   <br>
    <br>
     Telekomünikasyon Kurumu'ndan bir yetkili, "Bu kayıpların sorumlusu kurum değil, Maliye ve Gümrük otoriteleridir." yorumunda bulunuyor. Cep telefonu piyasasını yakından takip eden bir uzmanın verdiği bilgiler ise kaçakçılığın örgütlerin de ötesine geçtiğini gözler önüne seriyor. Türkiye'de lider konumundaki bir cep telefonu markasının genel müdürüyle ilgili yaşanan ithalat izni krizi de buna örnek gösteriliyor. Yani kaçak cep telefonu ya da IMEI klonlamasının içinde sadece Uzanlar yok. "Son dönemde Telekomünikasyon Kurumu'nun iptal izinleri de gözden geçirilmeli." diyen bir başka isim, operatörlerin bile bu süreçte kullanıldığına dikkat çekiyor.
     <br/>
     <br/>
     Klonlama ve kaçakçılığın perde arkasındaki büyük savaşlardan biri de uluslararası boyutta yaşanıyor. Çin, Uzakdoğu pazarı ile Avrupa pazarının kayıtdışı cep telefonlarıyla ilgili kavgası Ortadoğu ve Türkiye için Dubai merkezli bir kavgayı da açığa çıkarıyor. Uzmanlar, "Hem cep telefonu üreticilerinin hem de ülkelerin gri pazarları var. Türkiye bugüne kadar bu gri pazar içindeydi. Kayıtlı ekonomi, şirketlerin ve ülkelerin belaltı ekonomik savaşlarını da bitirdi." yorumunu yapıyor.
     <br/>
     <br/>
     Şirketlerin paylarını kaybetmemek için uyguladığı binbir çeşit pazarlama taktiğinin yanı sıra IMEI klonlama ya da sektöre kendi markasının kayıt dışı cep telefonu girişine göz yummaları bu gri pazarlarda neredeyse sıradanlaşmış bir rekabet biçimi olmuş durumda.
     <br/>
     <br/>
     Bir başka uyarı da kayıt altına alınamayan telefonlarla ilgili. Bunlar gri bölge olmaktan çıkan Türkiye'nin komşularına gidecek. Tabii ki üreticilerin bilgisi dahilinde. 80 milyonu aşkın nüfusuyla İran, otorite boşluğunun hakim olduğu Irak, Türkiye'de kayda alınamayan telefonların satılacağı yeni pazarlar olacak. Gümrüklerden girenler yine kaçak yolla bu ülkelere gidecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23043), [web.archive.org (arşiv bağlantısı)](http://web.archive.org/web/20070406012139/http://aksiyon.com.tr:80/detay.php?id=23043)
