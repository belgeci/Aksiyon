# Tüp geçidin ucu antik limana çıktı

*Fatih Uğur 2005.03.28*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117192618im_/http://www.aksiyon.com.tr/resim/538/24.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Geçen sene temeli atılan Marmaray Projesi’nin en ilginç yanı karşımıza çıkan tarihi eserler oldu. “İstanbul’un taşı toprağı altın” sözü bu kazılarla bir kez daha teyit ediliyor. Üsküdar ve Yenikapı’daki iki antik koyda yapılan kazılar, sikkelerden amforalara kadar binlerce tarihî eser kazandırdı.
 </font>
 <p>
  <font class="content">
   Bizans İmparatoru Theodosius döneminde İstanbul’un en büyük limanıdır. Akdeniz ve Ege’de Müslümanların deniz ticaretini ele geçirmesinden sonra eski önemini kaybeder. Zaman içinde Bizans, saldırılardan korumak için kendini Haliç’e hapseder. Artık rahat yüzü görmüyordur. Kâh Avrupa’dan yola çıkan Haçlı Orduları tarafından yağmalanır, kâh surları toplarla dövülür. Osmanlı’nın eline geçtikten sonra huzura kavuşur ancak... Şimdi şehir yeniden o eski huzur dolu günlerine dönme çabası içinde.
   <br>
    <br>
     Marmaray Projesi’nden bahsediyoruz. Bir de İstanbul’un en eski limanından, Cenevizlilerin Galata’da başlattıkları serbest ticaret bölgesinden önce şehrin ticari duraklarından biri olan Yenikapı (Lykos) Antik Limanı’ndan...Boğazın her iki yakasını demiryolu ile birleştirecek Marmaray Boğaz Tüp Geçişi Projesi asırlardır yer altında saklı kalan tarihî eserlerin ortaya çıkmasını sağlıyor. Marmaray sayesinde gün ışığına çıkan Yenikapı’daki antik kalıntılar ise söz konusu limana ait. Banliyö istasyonunun yanı başındaki kamulaştırmanın ardından başlayan kazı çalışmalarında şu ana kadar antik döneme ait bina kalıntılarına rastlanmasa da seramikten, sikkeyepek çok tarihî kalıntı bulundu.
     <br/>
     <br/>
     Aylardır alanda çalışan arkeolog ve mimarlar buluntuların öyle abartılacak nitelikte ve sayıda olmadığının altını çizse de işin uzmanları, “Tarih, Marmaray kazılarıyla yeniden gün ışığına çıkıyor. Üstelik sondan başa doğru.” diye konuşuyor. Tünel inşaatı için mühendisler yer altına inmeye hazırlanırken, altısı İstanbul Arkeoloji Müzeler Müdürlüğü’ne bağlı 25 arkeolog şehrin göbeğinde harıl harıl kazı çalışması yapıyor. Kazı, üç imparatorluğa başkentlik yapan şehrin en yoğun yaşama alanı olan Tarihi Yarımada’da olunca işin içine tarihçiden şehir planlamacısına kadar birçok bilimadamı giriyor.
     <br/>
     <br/>
     Tüp geçiş inşaatıyla gündeme gelen kent arkeolojisi, Türkiye’ye diğer ülkelerde rastlanmayan tecrübeler yaşatıyor... 150 yıllık rüya tüp geçişin kaderini belirleyecek iddialarıyla tartışmaların odağına oturan yaklaşık 60 bin metrekarelik Marmaray antik kazı alanlarına Aksiyon özel olarak girdi.
     <br/>
     <br/>
     Kirsopolis antik koyu Üsküdar
     <br/>
     <br/>
     Tarihî eserlerin bulunduğu tek yer Yenikapı değil elbette. Zaten 10 Mayıs 2004’te projenin temelinin atılmasından hemen sonra başlayan kazı çalışmalarında Üsküdar Meydanı’nda ilk tarihi eserler geçen sene haziran ayından itibaren çıkarılmaya başlanmıştı. Bizans’a Osmanlı’ya ve yakın tarihe ait eserlerin üstüne 1950’lerde beton döküp geçmişiz. Meğer Üsküdar “Demokrasi Meydanı”nın meydanının varlığı, 18. yüzyıla ait bir çarşının yokluğuymuş. Önce 1950’de, sonra 1980’de dozer ve kepçelerle yapılan operasyon Osmanlı’ya ait bir çarşı ile daha eski dönemlere ait sikke ve seramikleri de kaybetmek demekmiş.
     <br/>
     <br/>
     Tarihî kayıtlarda tıpkı Yenikapı gibi Üsküdar da antik dönemde koy olarak gözüküyor. Sondaj ve kazılara rağmen Roma ve Bizans dönemi kalıntılarına rastlanmamış. Ancak taşınabilir tarihî eserler kategorisine giren sikke, çanak, çömlek, kap kacaktan oluşan binlerce parça Üsküdar’a aktığı bilinen iki dere yatağının alüvyon tabakalarından çıkarılmış. Bülbül ve Çavuş derelerinin taşıdığı alüvyon tabakası sikke ve çanakların bulunduğu ilk yer. Yaklaşık 8 aydır süren antik kazı çalışmalarında en son ortaya çıkarılan, geç Osmanlı dönemine ait 53 dükkanlık bir Arasta (çarşı)... Üstünden kanalizasyon boruları, elektrik, su, telefon tesisatları geçirilmiş ve yıllar boyunca görmezden gelinmiş.
     <br/>
     <br/>
     Türkiye’nin en büyük kent arkeolojisi
     <br/>
     <br/>
     Antik kazı çalışması, tüp geçiti projesi kapsamında Yenikapı, Üsküdar, Sirkeci, Yedikule’yi de içine alan yaklaşık 60 bin metrekarelik bir sahada yapılıyor. Önce asfaltlar, sonra betonlar ve taşlar kırılıyor; toprak, su boruları, künkler, telefon tesisatları derken karşınıza Osmanlı eserleri çıkıyor. Az daha derine inildiğinde ise Bizans ve Roma kalıntıları. Arkeologları bile şaşırtan bu kazı çalışması dünle bugünün iç içe olduğu bir ortamda yürüyor. Kısacası, İstanbul’da kent arkeolojisi çalışması yapılıyor.
     <br/>
     <br/>
     Ören yerlerinde sütunların, höyüklerin, toprağın arasında tarih avcılığı yapan arkeologlar artık şehrin göbeğindeki kazılarda, bazen foseptik çukurlarıyla, bazen kablo ve borularla bazen de petrol atıklarıyla karşılaşıyor. İşin şekli kent arkeolojisi olunca, toprağın altından çıkacakları tahmin etmek daha da güçleşiyor. Ellerinde 1930’lı yılların haritaları olan arkeologlara Üsküdar ve Yenikapı’da ikişer mimar yardım ediyor. Kalıntı ve tesisatların haritaları, planları çiziliyor. Üsküdar’da 40, Yenikapı’da 30 işçi arkeologların sağ kolu gibi çalışıyor.
     <br/>
     <br/>
     Üsküdar’ın antik çağdaki adı Kirsopolis. Stratejik bir liman olan Kirsopolis koyu bugünkü meydanın içlerine kadar uzanıyormuş. Zaten hem Üsküdar ‘da hem de Yenikapı’da 3,5 metrenin altına inildiğinde (deniz seviyesi) taban suyunda yükselmeler meydana geliyor. Arkeolojik kurtarma kazısında meydanın iki metre altında önce Osmanlı dönemine ait bedesten sonra Bizans ve Roma dönemi eserleri bulundu. Porselen, mumluk, çanak çömlekler, testiler ve İznik çömleklerine rastlandı. Osmanlı, Bizans ve Roma paraları bulundu. Yaklaşık 12 bin metrekarelik alanda yapılan çalışma Üsküdar Meydanı’ndaki trafiği önemli ölçüde etkiliyor.
     <br/>
     <br/>
     300 yıl önceki yangınların izleri duvarlarda
     <br/>
     <br/>
     Korumalıkların ardında Kemal Can ve Eniz Atik’in başında bulunduğu 8 kişilik genç arkeolog grubu var. Otuz yıllık arkeolog Kemal Can, “İstanbul’da kazma vurulup, tarih çıkmayan yer olur mu?” diyor. Yıllardır çalıştıkları ören yerlerinin aksine asfalt, beton, tesisat boruları arasında yapılan kazıların, kent arkeolojisi açısından önemli bir tecrübe olduğuna inanıyor.  Müteahhit firma TKGN’nin arkeoloğu Kemal Sertok da Avrupa’da 1900’lü yılların başında yapılan metro kazılarıyla ortaya çıkan kent arkeolojisinin Türkiye’de yeni tecrübe edildiğini hatırlatıyor. Bu tip kazılarda şehir plancılarından mimarlara, belediye başkanlarından ulaşım yetkililerine kadar birçok insanın koordinasyon içinde çalışmak zorunda olduğunu anlatıyor. Genç arkeolog Nihal Yıldız ise, klasik kazıların aksine şehir kazılarında eserleri daha çok tahrip edilmiş bulduklarını belirterek, “Açılan her çukur, zaten tarihin bir yanını bizden önce alıp götürmüş. Biz kalanları kurtarmaya çalışıyoruz.” diyor.
     <br/>
     <br/>
     Boğaz’a yakın bölgedeki Duhan Tütün Fabrikası’na ait temellerin arasında bir Osmanlı patikası, yanında Mihrimah, Valide Sultan ve Rumi Mehmet Paşa camilerinin akaretlerinden oluşan bir çarşı var. Üstelik meydan Adnan Menderes ve Bedrettin Dalan dönemi inde olmak üzere iki kez değişikliğe uğramış. Tarih altta kalmış. Bedestenin duvarlarında 1720’li yıllarda arka arkaya meydana gelen yangınların izleri hâlâ duruyor.
     <br/>
     <br/>
     Kazıların ortaya çıkardığı en ilginç hikayelerden biri Yenikapı’ya ait. Sahil yolunun 60-70 metre kuzeyindeki kazı alanı banliyö istasyonunun yanıbaşında. Eskiden oto tamir çarşısı, dükkanlar ve evler varmış burada. Şimdi istimlak edilen alan düz bir tarla gibi. Samatya’ya uzanan Yenikapı’daki çalışmaları Sırrı Çömlekçi ve Rahmi Asal  adlı arkeologlar yürütüyor. Sekiz serbest arkeolagla onlarca kuyunun arasında tarihi kovalıyorlar. Kazıların ortaya çıkardığı son malzemeler arasında amforalar var. Amfora, denizcilerin eskiden yağ, şarap, buğday taşımak için kullandıkları kaplara verilen isim.
     <br/>
     <br/>
     Langa bostanlarında Bizans amforaları
     <br/>
     <br/>
     Antik kaynaklarda Yenikapı Bizans’ın limanı olarak geçiyor. Lykos (Bayrampaşa Deresi) diye adlandırılan büyük bir derenin deltası olarak da biliniyor. Bugünkü Vatan Caddesi’nden Marmara Denizi’ne dökülen derenin alüvyonlarının Marmara Denizi’ne taşındığı bölgede, denizcilik ve balıkçılık faaliyetlerinin sürdürüldüğü bir liman varmış. Vakanüvislerle Batılı tarihçilerin ve tarihçilerin notları yapılan her kazıyla  karşılaştırılıyor.
     <br/>
     <br/>
     Bölgedeki kazılar halen 700-800 metrelik Samatya-Yenikapı aksında yoğunlaşıyor. Sondaj noktalarında 5x5 metrelik kuyular açılıyor. 40 bin metrekarenin üstündeki tüm alanda kazı çalışması yapılacak. Kuyular açılırken deniz seviyesinden 1,5 metre derine kadar iniliyor. Yüzeyden 4-4,5 metre dipteki kuyuların içinde son bulunan amforalar sanki dün yerine konmuş gibi. Üstü çamurla kaplanmış, ancak yosun ve deniz kabuklularının izleri hemen belli oluyor.
     <br/>
     <br/>
     Kazılarda, geç Osmanlı dönemi (18-19. yüzyıl) ve erken Bizans dönemine ait (Milattan sonra 5 ve 6. yüzyıl) buluntular çıktı. Zeytinyağı, şarap taşınan amforaların kimisinin dibinde üzüm çekirdekleri bile var. Yemek kapları, küpler, çiviler, sigara içmek için ağızlık ve lüleler, denizcilik malzemeleri, halat, tarak ve paralar bulunmuş.  Osmanlı döneminde Langa Bostanları olarak adlandırılan ve tarım amaçlı kullanılan bölgede birkaç bina temeli ve arnavut kaldırımları dışında yakın ve antik çağa ait tarihi kalıntı yok. Limanın dolgu malzemeleri, ta Bizans döneminde bölgenin denize doğru toprak ve inşaat malzemeleriyle doldurulduğunu gösteriyor.
     <br/>
     <br/>
     Kalıntı yok, eser çok
     <br/>
     <br/>
     Bizans ve Osmanlı dönemine ait 50’den fazla sikke var. Milattan sonra 9. yüzyıla ait altın sikke koleksiyonun en ilginç eserlerinden. Bir işçi tarafından bulunmuş ve arkeologlara teslim edilmiş. Kırılmadan günümüze kadar gelen Bizans hanımların vazgeçilmezi koku şişeleri de koleksiyonda önemli yer tutuyor.
     <br/>
     <br/>
     İstanbul Arkeoloji Müdürü Dr. İsmail Karamut’a göre Yedikule’deki kazılar tamamlandı. Üsküdar’daki çalışmaların bir kısmı da bitti ve Bir Numaralı Anıtlar Yüksek Kurulu’na sunuldu. Yenikapı’da hummalı bir çalışma sürüyor. Sirkeci’de ilk kazma geçtiğimiz günlerde vuruldu. Cağaloğlu’nda da çok yakında çalışma başlayacak. Sirkeci’deki çalışmalar istasyon peronlarının arasında gerçekleştirilecek. Üsküdar ve Yenikapı’daki kazı çalışmalarında Roma ve Bizans dönemine ait kalıntı çıkmadığını belirten Karamut, “Şimdiye kadar daha çok taşınabilir nitelikteki eserler bulundu.” diyor.
     <br/>
     <br/>
     Çıkarılan eserlerin hepsi çizimleri yapılarak, fotoğrafları çekilerek belgeleniyor. Bir kısmı onarılıp envantere kaydediliyor. Üsküdar’da antik liman yok. Ancak tarihî kayıtlarda yer aldığı gibi Yenikapı’da limana ilişkin çok sayıda eser ortaya çıktı. Tarihçilerin bir mendirekten bahsettiğini anlatan arkeolog Sırrı Çömlekçi, amforalar ve bazı denizcilik malzemeleri dışında bina ve liman kalıntısı bulunmadığını düşündüklerini kaydediyor. Çömlekçi’nin dikkat çektiği bir başka nokta ise bu kadar büyük bir kent arkeolojisi çalışmasının tamamen yerli arkeologlarca yapılması. “Marmaray, İstanbul tarihi ve arkeolojisi açısından bir şans oldu. Bu büyüklükte bir kazıyı finanse edecek kimse bulunmazdı. Bırakın kazıyı, binaların kamulaştırılması bile gündeme gelmezdi.” diyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20551), [web.archive.org (arşiv bağlantısı)](http://web.archive.org/web/20060117192618/http://www.aksiyon.com.tr:80/detay.php?id=20551)
