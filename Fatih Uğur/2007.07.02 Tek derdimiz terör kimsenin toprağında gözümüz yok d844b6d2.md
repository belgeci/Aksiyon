# Tek derdimiz terör, kimsenin toprağında gözümüz yok

*Fatih Uğur 2007.07.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başbakan Yardımcısı ve Dışişleri Bakanı Abdullah Gül, Aksiyon’a önemli açıklamalar yaptı. Sınır ötesi operasyona değinen Gül, “ABD’nin terörle mücadelede Türkiye ile işbirliği yapma sorumluluğu” olduğunu dile getirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123082209im_/http://www.aksiyon.com.tr/resim/656/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   O Türk siyasî tarihinin en ağır yüklerini taşıyan politikacılardan biri. ‘Adayımız Abdullah Bey kardeşimdir’ sözüyle başlayan, 367 krizi ve e-muhtıralarla kesilen bir demokrasi koşusunun yükünü çekiyor. Ama metanet ve sükûnetini koruyor her şart altında. Cumhurbaşkanlığı meselesi, 367, kriz vb. tanımlamalar, iddialar, ithamlar yapıldığında ‘ana hassasiyetiyle memlekete sahip çıkmaktan’ bahsediyor. Başbakan Yardımcısı ve Dışişleri Bakanı Abdullah Gül ile konuşuyoruz; memleketi Kayseri’deki mitinge gitmeden bir gün önce. Kuzey Irak’a operasyon konusunda opsiyonların hepsinin masada olduğunu dikkatli bir üslupla tekrarlıyor. Ama ABD’nin Kuzey Irak’taki PKK varlığını ortadan kaldırmak için Türkiye ile işbirliği yapmak zorunluluğu ve sorumluluğu olduğunu da hatırlatıyor. Gül ile cumhurbaşkanlığından muhtemel sınır ötesi operasyona, seçim atmosferinden AB’ye uzanan bir söyleşi yaptık.
   <br>
    <br>
     -Meydanları nasıl görüyorsunuz?
     <br/>
     <br/>
     Sıcaklık etkiliyor tabii. 52, 42, 46 dereceydi son üç mitingimizde hava sıcaklığı. Konuşurken platformda köseleden ayağımın yandığını hissettim. Ama buna rağmen halkımız teveccüh gösteriyor, sağ olsunlar.
     <br/>
     <br/>
     -Muhalefet haftada bir taneyle yetinirken, siz diğer partilerin iki üç katı miting yapıyorsunuz.
     <br/>
     <br/>
     Onların durumu nedir bilmiyorum. Direkt halkla temas edecek cesaretleri mi yok, nedir? Biraz uzaktan kumandalı işler yapmaya mı çalışıyorlar? Stratejilerini böyle tespit ettiler herhalde.
     <br/>
     <br/>
     -Seçim atmosferinde iç ve dış politikada hızlı bir trafik yaşanıyor. Kuzey Irak’a operasyon meselesi var. Sizin de “seçime kadar operasyon olmaz diyemem” ifadeniz var. AK Parti tabanında da bu beklenti var mı?
     <br/>
     <br/>
     Dış politika meselelerini, yani halkın beklentisini, heyecanlarını, gazete başlıklarının yönlendirmesi ile yaparsanız hamaset sokmuş olursunuz. O zaman bu, bir ülkeye yapacağınız en büyük zarardır. Dolayısıyla kesinlikle bununla hareket etmeyiz. Hükümetin kurumları, uzmanları nedir? Silahlı kuvvetlerdir, istihbarattır, emniyet teşkilatıdır, terörle ilgili diplomatlarıdır, dışişleridir. Bütün bunların tavsiyeleri, analizleri ve neticelerine göre, istişarelerden çıkan tavsiyelere göre hareket ederiz hükümet olarak. Siyasi direktifleri böyle veririz.
     <br/>
     <br/>
     -Herhalde bir operasyon söz konusu olduğunda hususen dinlenecek kurumların başında silahlı kuvvetler gelir.
     <br/>
     <br/>
     Silahlı kuvvetler, dışişleri, istihbarattır tabiî ki.
     <br/>
     <br/>
     -Silahlı kuvvetlerin mesajını direkt başbakanlığa, dışişleri bakanlığına iletmek yerine medya üzerinden ilettiği iddiaları ne kadar gerçekçi?
     <br/>
     <br/>
     Biz her zaman bir araya geldik. Zaman sınırlaması koymadan toplantılar yaptık. Dolayısıyla burada nasıl bir yol takip edeceğimizle ilgili vardığımız bir ortak anlayış var. Her şey bu anlayış çerçevesinde gidiyor. Geçen günlerde Genelkurmay’ın yaptığı bilgilendirmeydi. Artı kararlığı göstermeye yönelikti. Dikkat ederseniz onlar da sorular sorulduğunda, Genelkurmay Başkanımız cevap verirken bir farklılık olmadığını söyledi. Böyle bir şey de yoktur.
     <br/>
     <br/>
     HİÇBİR ÜLKEDEN İZİN ALMAYIZ
     <br/>
     <br/>
     -Şöyle bir yorum yapılıyor. Sanki ABD bir operasyon yapacak; en azından PKK’nın Kuzey Irak’ta varlığına yönelik operasyona kendi başına kalkışacakmış da bunun için hafif bir itmeye daha ihtiyacı var.  Ve biz (Türkiye) operasyon yaparız imajını oluşturmak suretiyle bu itmeyi mi vermeye çalışıyoruz? Yoksa hakikaten Türkiye’nin hesaba kattığı bir opsiyon mu var?
     <br/>
     <br/>
     Kesinlikle öyle değil. Bütün opsiyonlar masada. Bizim kendi çıkarımız ve güvenliğimiz söz konusu olduğunda hiçbir ülkeden izin almayız. Ama tabii ki ABD’nin bizimle işbirliği yapma sorumluluğu vardır. Bunu sonuna kadar zorlarız; çünkü bu bizim hakkımız. Bunu yaparlar, yapmazlar bu ayrı mesele. Burada şunu da söylemek isterim. İlla operasyon diye bir iddiamız da yok. Ama bir iddiamız var. Irak topraklarında terör örgütü barınmayacak ve terör örgütü Irak topraklarını Türkiye aleyhine kullanmayacak. Bu bittiği andan itibaren bizim başka bir ülkenin sınırı içinde operasyon yapmak, harekât yapmak gibi bir şeyimiz olmaz.
     <br/>
     <br/>
     -Türkiye Irak’ın toprak bütünlüğü vurgusunu yapıyor sürekli…
     <br/>
     <br/>
     Evet, Irak’ın toprak bütünlüğünü korumak için en çok uğraşan ülkeyiz. Irak’ın istikrarını zedelemek gibi bir duygu asla bizim aklımızdan geçmiyor. Çünkü bu bizim aleyhimize olan bir durumdur. Ayrıca Irak’ın kuzeyi ile ilgili de bir istikrarsızlığı asla arzu etmiyoruz. Irak’ın kuzeyindeki Kürtler, Türkmenler, Araplar hepsi bize akrabadırlar. Bizim Irak Kürtleri ile Irak halkı ile dostluğumuz tarihîdir. Selçuklu, Osmanlı dönemi dahil yüzyıllardan bahsediyorum. En zor kaldıkları dönemde sığındıkları tek yer Türkiye olmuştur.
     <br/>
     <br/>
     Halepçe katliamı olduğunda Türkiye’ye gelmişlerdir. Bugünkü yapılarını da Türkiye’nin korumacılığı sayesinde kazanmışlardır. Ne yazık ki bu kadar birbirine yakın olan bu iki halk, terör örgütünün araya girmesiyle düşman olmaya başlamıştır. Bu çok kötü ve tehlikeli. Oldukça da yanlış. O açıdan bizim Irak’ta ne olursa olsun, bir operasyon yapma diye bir niyetimiz yok. Tek bir hedefimiz var. Terör örgütünün orada, Irak topraklarını bizim aleyhimize kullanmasına mâni olmadır. Bu aslında Irak hükümetinin sorumluluğudur. Irak hükümetinin gücü yetmediği için ABD’nin sorumluluğundadır. Açık söylüyorum onların sorumluluğundadır. Ama onlar da yapamıyorsa ve bu bize zarar vermeye devam ediyorsa, bu bizim en meşru hakkımızdır.
     <br/>
     <br/>
     -Bir operasyonun seçim öncesinde AK Parti’ye zarar vereceği de söyleniyor. Bu hiç gündeme geliyor mu aranızda?
     <br/>
     <br/>
     Bizim için Türkiye’nin çıkarları her şeyin üstünde gelir. Dış politika, güvenlik meselelerinde particilik, seçim kampanyaları vs. düşünürsek bize çok yazık.
     <br/>
     <br/>
     ‘GENELKURMAY BAŞKANIMIZ, TSK MENSUPLARI BÖYLE ŞEY İSTEMEZ DEDİ’
     <br/>
     <br/>
     -Doğruluğu yanlışlığı ortaya çıkmadı ama, Hudson Enstitüsü’nde konuşulan bir senaryoda, AK Parti’ye yarayabileceği ihtimaliyle çözümün geciktirilmesi (elebaşların teslim edilmesini) dile getirildi.
     <br/>
     <br/>
     Olabilir. Böyle düşünenler olduğuna da inanıyorum. Orada bu söylenenlerin, böyle bir şeyin olmadığını bize Sayın Genelkurmay Başkanı da söyledi. Açıklama da yaptılar. Böyle bir şey olsa buna müsaade etmez bizim oradaki TSK mensupları dediler. Ama orada konuşulup konuşulmaması önemli değil. Ben biliyorum ki, birçok yerde; bu ABD’de var Türkiye’de de var, böyle düşünenleri garipsemem yani.
     <br/>
     <br/>
     -Türkiye’nin bu talepleri, Amerika’nın öncelikleri haline neden gelemiyor peki?
     <br/>
     <br/>
     Onu, onlara sormak lazım. Birçok şeyler söylüyorlar konuştuğumuzda; ama çok inandırıcı gelmiyor artık.
     <br/>
     <br/>
     -Siz bunun ABD için zorunluluk ve sorumluluk olduğunu söylüyorsunuz. Ama bu talebin cevabını karşı taraftan yeterince güçlü duyamıyoruz.
     <br/>
     <br/>
     Her ülkenin kendi politikası var. Güçlerinin olmadığını, Irak’ın istikrarının bozulacağını söylüyorlar. Kendilerine göre çeşitli sebepleri var. Ama bunlar bizi ikna edici değil tabii ki.
     <br/>
     <br/>
     -Eğer bizi üzecek gelişmeleri daha fazla destekleyecek bilgiler gelirse Irak’tan, meşru hakkımızın kullanılması seçim öncesi ya da sonrası çok fark etmez sözünüz bunun için miydi?
     <br/>
     <br/>
     Tabii onun için söyledim bunu. Bütün opsiyonlar masanın üstündedir. Türk Silahlı Kuvvetleri her şeye de hazırdır.
     <br/>
     <br/>
     -Meclis’in olağanüstü toplanması da opsiyonlar içinde var deniliyor?
     <br/>
     <br/>
     Yok da diyemem. Ama biz bu konularda gerçekten büyük sorumluluk sahibi olmalıyız. Bir askerimizin kaybı bizi derinden yaralar. Ayrıca başarılı olmak, netice almak çok önemli. Bu işler bağıra çağıra yapılmaz.
     <br/>
     <br/>
     SEÇİMLER HİÇBİR ŞEKİLDE ERTELENEMEZ
     <br/>
     <br/>
     -Bu Türkiye’nin meşru hakkı. Bir yanda da seçimlerin ötelenmesi söylentisi var.
     <br/>
     <br/>
     Niye seçimler ötelenecekmiş? Seçimler, savaş bile olsa yapılmıştır. Yani Allah korusun, böyle bir ihtimal de yoktur. Ama teorik olarak savaş bile olsa seçimler yapılmıştır, tarihimizde de örnekleri vardır. İstiklal Harbi’nde bile yapılmıştır. Böyle bir şey söz konusu değil. Seçimler hiçbir şekilde ertelenemez. Bunu hiç kimse de düşünmesin.
     <br/>
     <br/>
     -Kuzey Irak özelinde ABD ile olan ilişkilerimiz sürekli konuşuluyor. Gerek halkın ve gerek aydınların nazarında biz ABD ekseninden uzaklaşıyoruz gibi. Öyle ki, NATO’dan çıkmayı, Rusya-Çin ekseninde ittifaklara katılmayı tavsiye eden emekli askerlerimiz bile ortaya çıktı. Kuzey Irak ekseninde ABD ile ilişkilerimizdeki problem, diğer ilişkilerimize de yansıyor mu?
     <br/>
     <br/>
     Bakın az önce ben bir şey söyledim: Bütün Irak’taki Kürt halkıyla Türkiye’nin kadim dostluğu, kardeşliği var. Terör örgütü bunu esir almıştır ve çok tehlikeli şekilde bununla oynamaktadır. ABD ile Türkiye 50 yıldır müttefiktir. Yeri gelmiş dayanışmışız, yeri gelmiş omuz omuza savaşmışız. Korkarım ki bu tavırlar, ABD’nin Türkiye’deki imajını derinden menfi şekilde etkilemeye başlamıştır. Çünkü Türkiye açık bir toplumdur. Nihayetinde bu açık toplumdaki kurumlar da bundan etkilenmeye başlıyor. Bunun muhakkak görülmesi gerekmektedir. Bu terör örgütünün başarısıdır. Bu açıdan,  bugünkü dünyada stratejik konumlar da dikkate alındığında, iki ülkenin stratejik konularda birbirine çok daha fazla ihtiyacı var. Geçen sene Washington’da ortaya koyduğumuz stratejik vizyon kağıdı çerçevesinde birbirlerine güven unsurunu öne çıkarmıştı iki ülke. Bu çerçevede çok daha samimi, birbirini anlayarak yaklaşması gerekmektedir. Bu bağlamda sizin söylediğiniz bazı şeyleri görüyor, okuyoruz. Ama bütün bunlar kurumsal anlamda değil tabii ki.
     <br/>
     <br/>
     -Stratejik vizyon kağıdının belki arka planında; o dönemde terörle mücadele muhakkak gündemdeydi, bu hususta bir işbirliği öngörülüyordu. Ama bir yerde bir kırılma mı yaşadık biz Kuzey Irak meselesinde? Bir anlamda Kuzey Irak’taki Kürt liderler, Irak cumhurbaşkanı bu hususta bizden daha başarılı bir diplomasi izledi, lobicilik yaptı denilebilir mi?
     <br/>
     <br/>
     Böyle bir şey söyleyemem. ABD bir ülke. Hesabını kitabını birkaç kişinin sözüyle, lobisiyle yapacak değil. Bazen büyük ülkelerin mekanizmaları çok verimli çalışmayabiliyor.
     <br/>
     <br/>
     -AB müzakerelerinde ümit ettiğimiz bir fasıl açılmadı. Türkiye de sert tepki vermedi. Bu konuda AB’ye daha farklı bir tavır sergilenemez miydi?
     <br/>
     <br/>
     AB’ye karşı hiçbir zaman ricacı ve yalvarıcı konumda olmadık. Bizim için önemli olan Türkiye’nin transformasyonu, Türkiye’nin kendi ekonomisini, demokrasisini güçlendirmesi. Müzakere sürecini bunun bir aracı olarak görüyoruz. Türkiye kendi ödevlerini yapıp, transformasyonunu gerçekleştirdiğinde AB’ye tam üye olsun olmasın fark etmez. Bizim için önemli olan bu sürecin sonucuna ulaşmak. Bunun da formülleri zaten ortadadır. Tarama sürecini bitirdik. Bu fasıllar açılır veya açılmaz. Biz bunları kendimiz fiilen açar kaparız, yolumuza devam ederiz. 5-6 yıl sonra 1 trilyon dolarlık gayri safi milli hasılaya ulaşan bir Türkiye’nin arkasından Sarkozy koşarak gelir.
     <br/>
     <br/>
     -O zaman Türkiye için tam üyelik değil, sürecin devam etmesi mi önemli?
     <br/>
     <br/>
     Hayır. Tam üyelik kararları alınmıştır. Bütün gidişatlar böyledir. Ama tam üyelik garanti değildir. Bu arada Türkiye’ye karşı birçok politik oyunlar oynanmaktadır. Biz bu politik oyunlara takılarak kendi transformasyon sürecimizi askıya alacak değiliz. O zaman o ülkelerle hukuki altyapı açısından, belli bir standardı yakalama açısından aynı seviyeye gelmiş oluyorsunuz. Böyle bir Türkiye’nin önü çok açıktır. Zaten 4 sene içinde 200 milyar dolardan 400 milyar dolara çıkan gayri safi milli hasılamız ortada. Seçimden önce ilan ettiğimiz yol haritamız, bizim gayri safi milli hasılamızı 800 milyar dolara çıkaracaktır. Birkaç sene sonra 1 trilyon dolarlara ulaşacaktır. Ve Türkiye dünyanın ekonomi büyüklüğü açısından 15 büyük ülkenin altına inecektir. İlk ona girecektir belki de. Böyle bir ülkeye, şimdi AB üyesi olup engelci olanlar arkamızdan koşacaktır. Fransızların izledikleri küçük siyasettir. Açık söyleyeyim, kendi bunaltılarının dışa vurmasından başka bir şey değildir.
     <br/>
     <br/>
     AB TRENİ DEVAM EDECEK
     <br/>
     <br/>
     -Tren devam ediyor yani.
     <br/>
     <br/>
     Tabii her şey devam ediyor. Ve bir şey daha söyleyeyim, artık bizim kararlılığımız önemlidir, AB’nin değil. Reform sürecine devamlılıktaki kararlılığımız Türkiye’yi o seviyeye ulaştıracak. Bunların hepsine böyle bakıyoruz biz. Dolayısıyla tepkimizi verdik. Ben gitmedim gördüğünüz gibi.
     <br/>
     <br/>
     -Bu tepki miydi? Babacan’ın gitmemesi.
     <br/>
     <br/>
     Tabii ki tepkiydi. Hükümetler arası konferansa benim gitmem gerekiyordu biliyorsunuz.
     <br/>
     <br/>
     -Daha radikalini düşündünüz mü? Hiç gitmemeyi mesela?
     <br/>
     <br/>
     Gitseniz de olur, gitmeseniz de.
     <br/>
     <br/>
     -Sanki Sarkozy gol pası atmış gibi. Onlar iç siyasette kullanıyor. Siz gitmeseniz aynı şey olmaz mıydı?
     <br/>
     <br/>
     Biz aslında bu şekilde, kendilerine önem vermediğimizi gösteriyoruz. Bu tavırla da, demin izah ettiğimiz tavırla da. Bir önemi yok artık.
     <br/>
     <br/>
     -Sizin bir ifadeniz var. Ekonomi dış politikadan, dış politika da ekonomiden hariç düşünülemez diye.
     <br/>
     <br/>
     Türkiye’de yıllık dış yatırım 1 milyar doları geçmemiştir hiçbir zaman. Niye şimdi 20 milyar doları geçti? Niye bizden önce getirmiyorlardı? İşte bu, AB sürecinin neticesidir. Demokratikleşme, hukuk reformu, insanların artık kendilerine yerli yabancı ayrımı yapılmadan kim haklıysa ona göre muamelenin yapıldığı bir ülke haline geldi burası. Onun üzerine insanlar getirdi, başka yerde biriktirdiği parasını, başka ülkelere yatıracağı yerde getirip Türkiye’ye yatırdı. Finans tablomuz değişmeye başladı. Risk primimiz inmeye başladı.
     <br/>
     <br/>
     <br/>
     <br/>
     DEMOKRASİ MÜCADELEMİZ SONUNA KADAR SÜRECEK
     <br/>
     <br/>
     <br/>
     <br/>
     -Tayyip Bey ve siz, mitinglerde iki büyük lider olarak çıkıyorsunuz halkın karşısına. Meydanlarda şöyle bir hava var. Siz çıktığınızda söz söylemeye hacet kalmıyor. Alkışlar kopuyor.
     <br/>
     <br/>
     Doğru söylüyorsunuz. Birçok yerde konuşturtmadılar. Ben konuşamadan indim. Sivas’ta, Erzurum’da yaşadık bunu. -Bu duygu seli nasıl etkiliyor sizi?
     <br/>
     <br/>
     Bu, Türk halkının kadirşinaslığıdır. Türk halkının haksızlıklara karşı tepkisidir. Şimdi bunu gördükleri için bu meselenin (cumhurbaşkanlığı) seçimlerde hiç konuşulmamasını arzu ediyorlar. Sözüm ona beni yıldırmak, onu yıldırmak. Biz de bu konuyu bir kenara koyacağız. Öyle bir şey yok. Sonuna kadar mücadele var, açık söyleyeyim. Demokrasi demek, sonuna kadar açık meşru zeminler içinde cesurca mücadeledir. Bu benim şahsımla ilgili de değildir. Ben olurum, başkası olur. O olur, bu olur. Ama böyle bir şeyi kabullenmek asla mümkün değildir.
     <br/>
     <br/>
     -Anayasa Mahkemesi’nin gerekçeli kararına ne diyorsunuz?
     <br/>
     <br/>
     Anayasa Mahkemesi oturur hukuka göre karar verir. Sen senato değilsin, senatörler de seçilmiştir hepsi. Sen Lordlar Kamarası mısın? Ne oluyor yani? Bu Türkiye’nin geldiği seviyeye yakışmayan bir davranıştır. O bakımdan bu reform süreciyle aldığımız gelişme çok büyük darbe almıştır. Bu ülkeye bizim yaptığımız en büyük hizmet, Türkiye’nin artık öngörülebilir ülke olmasını temin etmekti. Yatırımlar onun için geldi. Buna vurulmuş büyük bir darbedir bu. Batı âleminde de prestijimiz kırıldı tabii. Doğu âleminde de moral bozukluğu oldu. Çünkü kendilerinin yapamadıklarını yapan, kardeş gördükleri bir ülke vardı. Bununla övünüyorlardı. Bunlar olunca moraller bozuldu. Bütün Batı dünyasındaki reformist Türkiye imajına büyük bir darbe vuruldu. Bunun maliyeti Türkiye’ye çok büyük olacak tabii… Anayasa Mahkemesi, Anayasa maddelerini değiştiriyor, yeni Anayasa yapıyor. Böyle şey olur mu? Çok yazık. Ama bir taraftan da şuna çok dikkat ediyoruz, kendi memleketimizi koruyarak gitmek. Çocuğun annesi gibi diye ondan diyorum. Ana hassasiyetiyle hareket etmek zorundayız. Benim yerimde Demirel olsaydı ne yapardı düşünün bakalım. Turgut Bey’i, Tansu Hanım’ı, Mesut Bey’i düşünün.
     <br/>
     <br/>
     -Kıyamet kopar mıydı?
     <br/>
     <br/>
     Tabii ki kopardı.
     <br/>
     <br/>
     -22 Temmuz’dan sonra cumhurbaşkanlığı ne olacak? Kriz olacak mı?
     <br/>
     <br/>
     Ne olacaksa, olacak. Ne yapalım. Zorla insanların boğazına sarılıp oy verdirecek halimiz yok. Bakalım Mevlam neylerse güzel eyler. Öyle değil mi? Ne yapalım? Biraz başkaları düşünsün. Niye her şeyi ben düşünecekmişim?
     <br/>
     <br/>
     -AK Parti’nin basına yansımayan kamuoyu yoklamaları var. Bir kriz bekliyor musunuz?
     <br/>
     <br/>
     Krizler hiç kimsenin arzu ettiği bir şey değildir. Ben inanıyorum ki halk hem hizmetlerimizin karşılığı, hem de bu yaşanan haksızlıkların gösterdiği tepkiyi birleştirecek ve bunları sandıkta yansıtacak. İnşallah bizi daha güçlü şekilde iktidar yapacak.
     <br/>
     <br/>
     -Meydanlarda milliyetçi dalga var mı yükselen?
     <br/>
     <br/>
     Ben de milliyetçiyim. Türk Ocakları’nın kurucusuyum. Milliyetçiler Derneği’nin kurucusuyum. Milli Türk Talebe Birliği icra konseyi başkanlığı yapmışım. Milliyetçi deme ona. Ona ulusalcı diyorlar. Nasıl yapacaksınız? Nasyonalizm derseniz, bu Türkiye’dekinin karşılığı değil. Milliyetçilik Türkiye’de muhafazakârlığı da içerir. Böyle gelmiştir. Son senelerde Türkiye’de yaşanan Avrupa tipi nasyonal sosyalizm, Miloseviç tipi. Esas milliyetçi dediğinizde asla onu ifade etmezsiniz. Ben çok memnunum ulusalcı lafını kullanmalarından. Milliyetçi, dindar vatanperverdir. Kavganın, dövüşün olduğu dönemde hiçbir arkadaşın etnik özelliği söz konusu değildi. Kürt arkadaşlarım bile vardı, milliyetçilik bayrağıyla Marksizm’e karşı mücadelemiz böyleydi. Yerli düşünce, yerli değerlere bağlılık; böyle bakmak lazım.
     <br/>
     <br/>
     -Meclis’in kaç partili olacağını öngörüyorsunuz?
     <br/>
     <br/>
     İki partili Meclis olacağını öngörüyorum. Şunu unutmayın ki ne zaman refah olmuş, ne zaman ekonomik kalkınma olmuş, ne zaman büyüme olmuşsa tek parti iktidarı vardır. Bunun tersi kaostur. Bizden önceki hükümetlere bakın. Bırak milletin derdini çözmeyi, kendi dertlerini çözemiyordu. Bakanlar kurulu toplanamıyordu. Üç ayda bir toplanınca bu arkadaşlar olay diye yazılıyordu. Biz 180’den fazla bakanlar kurulu toplantısı yaptık, bir tane aksama olmadı. Ben hükümeti kurmadan önce bakanlar kurulunda zabıt tutulmuyordu. Kayıt yok, kayıt. Osmanlı devleti çadırda kayıt tutuyor. Savaşta, çadırda… Bakanlar kurulu kayıtları yoktu. Konuşulanlar hemen dışarı taşıyor diye kaldırmışlardı. Uzun dönemden sonra tekrar bakanlar kurulu kayıtlarını tutturmaya ben başladım.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27812), [web.archive.org (arşiv bağlantısı)](http://web.archive.org/web/20071123082209/http://www.aksiyon.com.tr:80/detay.php?id=27812)
