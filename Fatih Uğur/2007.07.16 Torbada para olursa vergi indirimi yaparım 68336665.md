# Torbada para olursa vergi indirimi yaparım

*Fatih Uğur 2007.07.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Maliye Bakanı Kemal Unakıtan, 3 Kasım seçimlerinin sürpriziydi. Şimdi ikinci sürprizi Eskişehirliler yaşıyor. Bakan Unakıtan, vergi indirimi taleplerini torbaya girecek paraya göre cevaplandıracak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211124231im_/http://www.aksiyon.com.tr/resim/658/57.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kimi Balkan göçmenleri yaz şenliğinde, kimi Yunus Emre heykeli açılışında, kimi Eskişehir Atatürk Stadı’nda 5 bin taraftarla imza töreninde görüyor onu. Adı Kemal Unakıtan. Eskişehirli yeni hemşehrilerinin tabiriyle ‘Tatar Kemal’. 3 Kasım 2002 seçimlerinde AK Parti Genel Başkanı Recep Tayyip Erdoğan’ın yerine İstanbul 1. sıra milletvekili adaylığıyla herkesin sürpriz ismiydi Unakıtan. 22 Temmuz seçimleri için bu kez Eskişehir’de ter atıyor. Şehirde bir buçuk aydır Unakıtan rüzgârı esiyor. On yıldır beklenen Türk Havayolları seferleri onun girişimleriyle geçtiğimiz ay başladı. Eskişehir-İstanbul arasında haftada iki gün uçuş var artık. Hızlı tren çalışmalarını da yakın markaja aldı; proje çalışmaları, ihaleler hızlandı.
   <br>
    <br>
     İSTERSENİZ ALEX’İ DE ALIRIZ
     <br/>
     <br/>
     Edirne’nin Süloğlu ilçesine bağlı Domurca köyünde doğan Kemal Unakıtan, aslen Kırım Türkleri’nden, Tatar göçmeni. Girişkenliği ve iş bitiriciliği nedeniyle 500 bin seçmene sahip şehirde hizmet alma beklentisi de artmış. İşadamlarını, organize sanayi bölgesini ziyaret eden, işçi ve kadın buluşmaları yapan Unakıtan’ın Eskişehirspor’a Sergen Yalçın ile iki yeni futbolcunun transferinde sağladığı katkı da hatırı sayılır nitelikte. Anadolu’nun efsane futbol takımlarından ‘Kırmızı Şimşekleri’ yıllardır izlediğini söyleyen Unakıtan, mahalle buluşmalarında da dozu spora ayarlı espriler patlatıyor: “İsterseniz Alex’i de alırız. Ama ben takımı Maliye’yi izler gibi izlerim. Şampiyonluk isterim.” Dört ay hesap uzmanlığı yaptığı Eskişehir’e Maliye Bakanı ve AK Parti Eskişehir 1. sıra adayı olarak geri dönen Unakıtan ile maliye politikalarını ve Eskişehir’i konuştuk.
     <br/>
     <br/>
     -Kemal Unakıtan ismi 3 Kasım’ın sürpriziydi. İstanbul’dan Erdoğan’ın yerine aday gösterildiniz. Herkesin şaşırdığı o gün bu karar sizi de şaşırtmış mıydı?
     <br/>
     <br/>
     Ben onlardan daha çok şaşırmıştım. Böyle bir beklentim yoktu. Sayın Başbakanımız hakikaten sürpriz yaptı. Benim için de en büyük sürprizdi. Bir de Sayın Başbakanımız kafasında olanları pek konuşmaz. Öyle bir özelliği var. Bana son gün söyledi. Hiç konuşmadık daha önce. Sürprizdi; ama biz de ona göre çalıştık yani!
     <br/>
     <br/>
     -Siyasette 4,5 yılınız geçti. Geride nasıl bir Kemal Unakıtan portresi bıraktığınıza inanıyorsunuz?
     <br/>
     <br/>
     Şimdi bir defa dolu dolu bir bakanlık yaptı deniyor. Burada bir şey kastediliyor. Sen 4,5 yılda milletin, ülkenin lehine, ekonominin lehine bir şeyler yaparak mı geçirdin, yoksa gittin geldin vakit doldu, öyle mi geçirdin? Ben dolu dolu geçirdim derim. Neden? Bir defa maliye bakanı olarak göreve geldiğim zamanki Türkiye fotoğrafı elimde. Nasıl bir miras emanet aldığımı unutmam mümkün değil. Çünkü maliye bakanlığımın en yorucu ve zor, sıkıntılı günlerini yaşadım.
     <br/>
     <br/>
     -Nasıl bir Türkiye fotoğrafı vardı, ne yaşadınız ilk zamanlar?
     <br/>
     <br/>
     Bir kere ülke ekonomik krize girdiği zaman bunun bütün ağırlığı ilk önce maliye bakanına, bütçeye ve ülkenin ekonomik durumuna yansıyor. Acı bir tabloyla karşı karşıyaydım, öyle anlar geldi ki, aynı yerden iki defa vergi aldık. Ama Türkiye’nin kurtuluşu için başka çare yoktu. Türkiye bir uçurumun kenarına gelmişti, yangın yerine dönmüştü. Bütçeye baktığınız zaman, çok büyük bir açık veriyordu. Üçte birinden fazla hem de. 50 katrilyon lira açık hesapladık. Oradan düşürdük, buradan düşürdük 40 katrilyon liraya kadar indirebildik. IMF ile bir stand-by anlaşması yapmışlar, sözlerinin hiçbirini tutmamışlar. IMF’nin karşısına çıkacak halleri bile kalmamış. Faiz dışı fazla sorunlu; Türkiye’nin yüzde 6,5 faiz dışı fazla elde etmesi lazım. Yüzde 4’e düşürmüşler. Seçim ekonomisi de uygulamışlar. Borç bulamasak, memurun maaşını ödeyemeyecek durumdayız.
     <br/>
     <br/>
     HER ŞEYİN BAŞI MALİ DİSİPLİN
     <br/>
     <br/>
     -Bütçe tamtakır yani…
     <br/>
     <br/>
     Tamtakıra razıyım ben. Eksi bütçe ile karşı karşıyaydık. Ekonominin düzelebilmesi için birinci şart malî disipline riayet etmek ve bütçe açıklarını kapatmak. Bakan olduğumda bütçe açığının gayri safi milli hâsılaya oranı yüzde 14,6 idi. Ve o Türkiye’nin halini bilen yurtdışındaki ekonomistler, maliyeciler, iyi bir idare ile iyi bir mali disiplin politikası tatbik ederlerse, bunu 2015’te toparlar diyorlardı. Ama bugün çok şükür, 2006 yılının sonunda bütçe açığının gayri safi milli hâsılaya oranı yüzde 1’in altına düştü; 0,7 oldu. Şimdi ekonomistler ve finans çevreleri diyor ki, inanılmaz bir başarı bu.
     <br/>
     <br/>
     -Neydi bu başarının sebebi?
     <br/>
     <br/>
     Birincisi siyasi irade ve istikrar. Ona inanmış bir bakan. Taviz vermeden bu politikayı tatbik etmek. Başbakanımız arkamızda durdu. Ve bu başarıyı yakaladık. Ama biz bu durumu bütün devlet kurumlarına da anlattık. Herkes de yardımcı oldu. Bütün bakan arkadaşlarımız, bürokratlar, idareciler yardımcı oldu.
     <br/>
     <br/>
     -İşadamlarıyla ilişkileriniz eleştirildi. Ofer meselesi, diğerleri gibi. Gücünüze giden eleştiri oldu mu ya da hata yaptım dediğiniz an?
     <br/>
     <br/>
     Alıngan davranırsanız, gücünüze gidecek çok şey bulursunuz. Ama yaptığınız iş millete, memlekete hizmet olduğunda burada alıngan olmanın gereği yok. Bir de politikacı çözüm üretir, ileriye bakar. Geride kalmışlarla o yüzden uğraşmıyorum. Bazen bugün bile hak etmediğim sözlerle karşılaşabiliyorum. Ufku dar, Türkiye’nin yeni şartlarına ayak uyduramamış, ülkeyi kapalı ekonomi sistemine götürmeye çalışan kişilerin sözlerine itibar etmiyorum.
     <br/>
     <br/>
     -İki şeyi yıllardır söylüyorsunuz; biri malî disiplin, ikincisi kayıt dışı ekonomi. Malî disiplin sağlandığına göre kayıt dışında neden istenen noktaya gelemiyoruz?
     <br/>
     <br/>
     Türk milleti olarak biraz sabırsızız. Her şeyin hemen olmasını isteriz. Her şeyin olması gereken bir zaman var. Biz esasında kayıt dışı ekonomi ile oldukça akıllı bir mücadele yapıyoruz. Nedir o akıllıca mücadele? Teknolojik imkânlardan faydalanmak suretiyle, maliye idaresinde yeniden yapılandırma ve reformlarla önemli mesafe katettik. Çok eskiden kayıt dışı yüzde 40’lardaydı. Biz geldiğimizde yüzde 35’lerdeydi. Şimdi yüzde 26’lara kadar geriledi. Ama yeni bir strateji tayin ettik. Kamuoyuyla paylaştık, diyoruz ki biz her sene kayıt dışı ekonomiden yüzde 2 azaltalım. Çünkü kayıt dışı ekonomi hiçbir şekilde sıfır olmaz. Gelişmiş ülkelerde bile yüzde 15 seviyelerinde olanlar var. Çok ideali yüzde 10’lara düşer. Yüzde 15’lere düştü mü bu iş başarılmış olur. Bu şekilde kayıt dışı azalacak. Bütün vatandaşlarımıza da bir vazife düşüyor. Herkes alışveriş yapınca fişini alsın. Bu kadar kolay bir destek bekliyoruz.
     <br/>
     <br/>
     SEÇİM EKONOMİSİ UYGULASAK BÜTÇE FAZLA VERMEZ
     <br/>
     <br/>
     -Bir beklenti var kamuoyunda, yeni vergi indirimleri olacak mı? Sektörel bazda hangi alanlar gündeminizde?
     <br/>
     <br/>
     Yeni vergi indirimleri olur ama onu tayin eden biziz. Maliye politikalarının büyüyen ekonomi politikalarıyla paralel gitmesi lazım. Turizm ve gıdada yaptık. Şimdi bakar, hesabımızı yaparız, torbada da paramız varsa, topladığımız vergiler fazla çıkarsa vergileri indiririz. Ama çıkmadı; torbada para yok, kusura bakma, indiremem derim yani. Hesabımıza bakarız.
     <br/>
     <br/>
     -Seçim ekonomisi uygulanıyor mu? Seçim harcamaları konusunda bonkör müyüz Türkiye olarak?
     <br/>
     <br/>
     Hayır, kesinlikle. Eskiden neler neler varmış. Partilere dağıttığımız paralar var ya, işte onlar seçim bütçesi. Onun dışında ayrı tek kuruş ödemiyoruz. Bugüne kadar 2007 bütçesinden beş kuruş para harcamadık biz. Hepsi ödenek içinden. Bu Türkiye’de ilk defa oluyor. Şimdi seçime bir hafta var. Bakın bizim Mayıs bütçesi fazla verdi. Hiç olur mu bu? Sonra bir şey daha var. Enflasyon ne çıktı? Yüzde 8,6. Ne oldu? Düştü. Sen malî disipline devam etmesen o enflasyon düşmez. Öyle seçim ekonomisiymiş bilmem ne yok. İftira atmasınlar. Bazı köşe kadıları çıkıyor, ahkâm kesiyor. Adam bütçe okumasını, maliyeyi, bütçedeki rakamların ne olduğunu bilmiyor. Bana diyor ki, belediyelerden para kesmediniz, seçim bütçesi yapıyorsunuz. Ya her sene yapıyoruz biz bunu. Üç ay belediye gelirlerinden para kesmeyiz. Neden? Belediyelerin yatırım yapma zamanı tam. Mayıs-haziran-temmuz. Geldiğimizden beri yapıyoruz bunu. Ama çarpıtıyorlar.
     <br/>
     <br/>
     -Borsa 50 bini aştı. Tekrar iktidara gelirseniz 23 Temmuz’da borsa ne olur?
     <br/>
     <br/>
     Borsa tahmini yapmam. İnmesi çıkması da beni çok fazla etkilemez. Esas olan faizlerin inmesi çıkması. Beni o ilgilendirir.
     <br/>
     <br/>
     GÖNLÜMDEKİ İKİ PARTİLİ MECLİS
     <br/>
     <br/>
     -Özelleştirme politikalarında değişiklik olur mu?
     <br/>
     <br/>
     Aynen devam edecek. Petkim’e çok iyi para verdiler, 2 milyar dolardan fazla. Beklemediğimiz bir para aldık. Çok memnunum (gülüyor). Ama alıcılara ilişkin birtakım dedikodular var; şudur, budur. Ama şurasını da Türk halkı iyice bilmelidir; millî menfaatlerimiz neyi gerektiriyorsa biz ona karar veririz. Özelleştirme ihaleleri yaparken öncesinde ve sonrasında birçok yerlerden bilgi toplarız. Devletin ilgili kuruluşlarına (MİT, Emniyet, TSK) soru sorulur, bunlara ne diyorsunuz diye. Eğer o gelen bilgiler arasında Türk milletinin menfaatine dokunacak bir şey varsa biz o işi yapmayız. (Petkim’in Ermeni ortaklığı ile ilgili iddiaları kastediyor.)
     <br/>
     <br/>
     -Kaç partili Meclis bekliyorsunuz? Eskişehir’den kaç vekil çıkarırsınız?
     <br/>
     <br/>
     Gönlümdeki iki partili Meclis’tir. Türkiye’nin hayrına olan da odur. Bir defa iktidar tek partili olsun. Hangi parti olursa olsun, ama iktidar bir partide olsun. Aksi takdirde koalisyon, Türkiye ekonomisinin durmasına, işlerinin durmasına, hatta geri gitmesine sebep oluyor. Allah bu milleti eski koalisyonlardan korusun. Gelelim Eskişehir’e. Sence kaç çıkartırız? Teşkilatı rehavete itmeyelim diye çok demiyorum. Ama geldiğimizden beri oyumuz artıyor.
     <br/>
     <br/>
     TATAR KEMAL GELDİ, ESKİŞEHİRLİNİN YÜRÜYÜŞÜ BİLE DEĞİŞTİ!
     <br/>
     <br/>
     Eskişehir’de Unakıtan’ın iki sözü akılda kalmış. Seçmenler hep bunu hatırlatıyor. Bakan Unakıtan’ın ilk günlerde her kahvede, sohbette söylediği “Ben vaat etmem arkadaş, icraat yaparım” sözleri tutmuş. Bir de “Artık bir bakanınız var, yürüyüşünüz bile değişecek kardeşim!” sözleri. Zaten Erdoğan’ın Eskişehir mitinginden önce Odunpazarı Meydanı’nı coşturan Unakıtan, on binlere espriyi patlatıyor. “Bakın söyledik ama size gösteren olmamıştır. İşte böyle yürüyeceksiniz.”  deyip platformda yürüyüş üslubunu da gösteriyor. Sandıkta AK Parti’yi patlatın; torbanın ağzı nasıl olsa bende, gerisi kolay demeyi de ihmal etmiyor. Şehirle sıcak temaslar kuran Unakıtan’ın Eskişehir’le geçmişe dayanan bir bağı da var. Meydanın nabzını tuttuğumuz gün ihtiyar bir Eskişehirlinin söylediği sözler de manidar: “Tatar Kemal geldi, Eskişehir’in havası değişti.”
     <br/>
     <br/>
     -İstanbul’da 1. sıradan sonra Eskişehir adaylığı da şaşırttı mı sizi?
     <br/>
     <br/>
     Eskişehir’e gelirken, doğrusu sevinçle; bu şehre hizmetim olacak duygusuyla geldim. Sağ olsunlar Eskişehirliler duygularımı boşa çıkarmadı. Her bir buluşmam halk, esnaf, tüccar, sanayici, emeklisiyle daha çok kabul görmeme vesile oluyor. Diyalogumuz çok iyi, bütünleştik. Ben buraya kimseyle kavga etmeye, çene çalmaya gelmedim, Eskişehir’e hizmet etmeye geldim, diyorum. Halk da teveccüh gösteriyor.
     <br/>
     <br/>
     -Vaat yok, icraat var sözleriniz Eskişehirlilerin aklında kalmış. İcraatlar seçimden sonra sürecek mi?
     <br/>
     <br/>
     Vaat yok dedik. Bunu çağrıştıran şeyler de söyleyemem (gülüyor). Ancak hem Eskişehirli, hem Türkiye hizmetlerimizi görecek. Eskişehir’i dünya markası yapmak için uğraşacağız.
     <br/>
     <br/>
     -Ahsen Hanım Eskişehir adaylığına ne diyor?
     <br/>
     <br/>
     Bizim hanım Eskişehir’i sever. Çünkü 1970’li yıllarda Eskişehir’de hesap uzmanı olarak 3-4 ay çalıştık. O gün bugündür Eskişehir’e bir gezi olsun ilk o çıkar yola. Kırım Türkleri babamın soyu. Ruslarla yapılan 93 Harbi’nde gelmişler. Bir kısmı Romanya’ya, bir kısmı Edirne’ye, bazıları Eskişehir’e gelmiş. Benim de ziyaret ettiğim aile büyüklerim var Eskişehir’de.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27900), [web.archive.org (arşiv bağlantısı)](http://web.archive.org/web/20071211124231/http://www.aksiyon.com.tr/detay.php?id=27900)
