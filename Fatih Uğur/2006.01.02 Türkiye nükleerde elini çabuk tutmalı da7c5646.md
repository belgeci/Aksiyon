# Türkiye nükleerde elini çabuk tutmalı

*Fatih Uğur 2006.01.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünya petrol fiyatları önümüzdeki 25 yılda artış eğilimini koruyacak. Ortadoğu ve Kuzey Afrika ülkeleri ise petrol ve gaz piyasasında kritik rol oynayacak. Uluslararası Enerji Ajansı Baş Ekonomisti Dr. Fatih Birol'a göre, Türkiye alternatif enerji politikaları konusunda hızlı karar vermeli.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606070811im_/http://www.aksiyon.com.tr/resim/578/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Ortadoğu ülkelerinin dünya petrol piyasalarındaki ağırlığı 2030'a kadar ciddi şekilde artacak. Ülkeler zamanında yatırım yapmazsa, petrol ve gaz fiyatları yükselecek. Bu da Türkiye gibi gelişmekte olan ülkelerin ekonomilerine ciddi zararlar verebilir. Ancak yenilenebilir enerji, enerjinin verimli kullanılması ve nükleer enerji gibi konularda ciddi adımlar atılırsa, talebin azalmasıyla, petrol ve doğalgaz fiyatlarındaki artışın zararları aşağıya çekilebilir.’
   <br>
    <br>
     Bu görüşler dünya enerji piyasalarını ve politikalarını belirleyen Uluslararası Enerji Ajansı Baş Ekonomisti Dr. Fatih Birol'a ait. Dünya Enerji Görünümü 2005 Raporu'nun (World Energy Outlook 2005) tanıtımı için Ankara'ya gelen Birol, önümüzdeki 25 yılda dünyadaki enerji dengelerinin nasıl gelişeceği konusunda Ortadoğu ve Kuzey Afrika (MENA) ülkelerinin stratejik bir öneme sahip olduğunu belirtiyor. Başta nükleer enerji olmak üzere Türkiye'nin enerji kaynaklarını çeşitlendirmesi gerektiğine inanan Birol'la dünya ve Türkiye enerji politikalarının geleceğini konuştuk.
     <br/>
     <br/>
     -Dünya piyasalarında petrol varil fiyatları 60 doları aştı. Önümüzdeki 30 yıl için petrol fiyatları konusundaki tahminleriniz nedir?
     <br/>
     <br/>
     Petrol fiyatlarının en azından 2010'a kadar yüksek seviyelerde seyredeceğini düşünüyoruz. Şu anki seviyelerden belki aşağıya inebilir, ama geçmişteki ortalamalara göre onların çok üzerinde olacak. Varil başına en azından 40-50 dolar arasındaki bir bandı görüp ülkelerin bütçelerini buna göre yapması gerekecek. Bu da Türkiye gibi petrol ithalatçısı gelişmekte olan ülkelere çok önemli ekonomik yük getirecek.
     <br/>
     <br/>
     -Fiyatların artmasında son Irak Savaşı'nın büyük etkisi var. Bundan sonraki aşamada Irak'ın durumu petrol piyasalarını nasıl etkiler?
     <br/>
     <br/>
     Irak'ın çok zengin petrol yatakları var. Bu ülkede barış, sükûnet ve siyasî istikrar sağlanırsa, dünya petrol üretimine katkısı hızla büyür. Bu da petrol piyasalarını rahatlatır. Ama, maalesef önümüzdeki 3-4 sene için gördüğümüz kadarıyla biz bu konuda umutlu değiliz.
     <br/>
     <br/>
     -Petrol ve gaz rezervleri açısından Ortadoğu ve Kuzey Afrika ülkelerinin kritik rol oynayacağını söylüyorsunuz. Bu ülkeler 30 yılın krizsiz geçmesi için ne yapmalı?
     <br/>
     <br/>
     Ortadoğu ve Kuzey Afrika ülkelerinin dokuzunun da petrol üretimi ve yatırımları için her sene toplamda en az 23 milyar dolar kaynak aktarması gerekiyor. Bu ülkelerin şu anki yatırımları 15-16 milyar dolar civarında. Bunun sürdürülmesi ve büyümesi gerekiyor. Ancak bu ülkelerin kendi kaynakları ile petrol yatırımlarını yapmaları beklenemez. Bunu yapabilirler mi ya da yaparlar mı? Bilinmez. Belki de bazıları petrol fiyatlarının yüksekliğini tercih edebilir. Yine de dünya ekonomisi bu bölgelerde yatırıma yönelecektir.
     <br/>
     <br/>
     -Enerji sağlama güvenliğini temin için neye ihtiyaç var. Savaşsız bir dünya umuyor musunuz?
     <br/>
     <br/>
     Politik yorumlar yapmam. Ancak enerji sağlama güvenliğinin temeli istikrardır. Önümüzdeki 30 yılda petrol ve gazın çok büyük oranı Ortadoğu ve Kuzey Afrika'dan gelecek. Özellikle bu bölgelerde istikrarın olması çok önemli. Burada hem üretici hem tüketici ülkelere büyük vazife düşüyor. İstikrar devam etmeli.
     <br/>
     <br/>
     -Türkiye anahtar ülke olarak istikrar için ne yapabilir?
     <br/>
     <br/>
     Türkiye hem OECD, hem NATO'nun üyesi. AB yolunda ilerliyor. Kültür olarak bölgeye yakın en büyük ülke. Kesinlikle bu istikrarın temini için köprü görevi üstlenebilir, üstlenmeli.
     <br/>
     <br/>
     -Enerji çeşitliliği açısından Türkiye, nükleer enerji konusunda net politikalar ortaya koyuyor. Tercihi doğru mu, ne yapmalı?
     <br/>
     <br/>
     Türkiye, şu anda aşağı yukarı 2 milyar dolarlık kuruluş maliyetini göz önüne alarak hesabını yapmalı. Yani ekonomik dengeler açısından nükleer enerji üretme tercihi ne anlama gelir bence bu iyi hesaplanmalı. Eğer bu konuda çok büyük bir sorun yoksa en iyi teknoloji ve en iyi mekanı bulup nükleer enerji konusunda hemen harekete geçmeli.
     <br/>
     <br/>
     -Gelişmiş ülkelerin nükleer enerji konusunda yatırım yapmama tercihi vardı? Bu değişiyor mu? Türkiye'nin gerçekten nükleer enerjiye ihtiyacı var mı?
     <br/>
     <br/>
     Gelişmiş ülkelerin birçoğunda İngiltere'den ABD'ye, Japonya'dan Fransa'ya kadar hepsinde yeniden nükleere bir ilgi var. Bir başka nokta ise Türkiye'yi bu ülkelerle kıyaslamak doğru değil. Enerji ihtiyacı açısından onlar yüzde 1-1,5 büyüyor. Türkiye yüzde 7-8 ortalamasının üstünde büyüyor. Dolayısıyla Türkiye'nin daha çok enerjiye ihtiyacı var.
     <br/>
     <br/>
     -Türkiye nükleer enerji konusunda çok mu geç kaldı?
     <br/>
     <br/>
     Doğru bir tespit. Türkiye 30 seneyi aşkındır nükleer enerjiyi tartışıyor. Eskiden beri nükleer enerji gücümüz olsa çok daha iyi olurdu. Ancak zararın neresinden dönülürse kârdır.
     <br/>
     <br/>
     -Türkiye'de petrol var mı? Yoksa nasıl bir enerji politikası olmalı?
     <br/>
     <br/>
     Dünyanın en büyük petrol üreticileri araştırmacıları zaten bu arayış içinde. Onlar hep petrol arıyor. Türkiye'de ciddi bir petrol kaynağı yok. Bu yüzden Türkiye çok çabuk olarak alternatif enerji planlaması yapmak zorunda. Türkiye'nin UEA'ya bir başvurusu var. Ocak 2006'dan itibaren Türkiye için de bir enerji modeli kurgulayacağız. Dışişleri ve Enerji bakanlığı uzmanlarıyla birlikte çalışarak bir model önereceğiz.
     <br/>
     <br/>
     -Doğalgaz konusunda Türkiye'nin Rusya'ya bağımlı hâle geldiği ileri sürülüyor. Ne düşünüyorsunuz?
     <br/>
     <br/>
     Doğalgaz konusunda Türkiye'nin tek ülke bağımlılığı doğru değil. Türkiye'nin enerji güvenliği açısından Rusya'nın tek tercih olması risklidir. Rusya-Ukrayna arasında yaşananlar bunu gözler önüne seriyor. Gaza olan bağımlılığını azaltmalı, çünkü bugüne kadar gaz, elektrik enerjisi dönüşümü konusunda kullanıldı ve şimdi bu yatırımlar konusunda zarar ediliyor. Bundan sonraki gaz anlaşmalarında Rusya dışındaki ülkelere de kapı aralayıp alternatiflerini geliştirmeli.
     <br/>
     <br/>
     ENERJİDE İYİ VE KÖTÜ SENARYOLAR
     <br/>
     <br/>
     Dünya Enerji Görünümü 2005 Raporu'na göre 2030'da enerji ihtiyacı bugüne göre yüzde 50 artacak. Enerji piyasalarında belirsizlik çok fazla. Bu özellikle Suudi Arabistan, Birleşik Arap Emirlikleri, Cezayir, Mısır, İran, Irak, Kuveyt, Libya ve Katar'ın aralarında yer aldığı 9 ülkenin petrol ve gaz piyasalarında rolünün artacağını gösteriyor. Uluslararası Enerji Ajansı, MENA ülkeleri denen bu bölgeyi dikkate alarak enerji piyasalarının geleceği açısından üç senaryo oluşturdu. Bunlar, mevcut politikaların değiştirilmediği 'referans' senaryosu, yatırımların zamanında yapılamaması durumunda karşılaşılan 'geciktirilmiş yatırım' senaryosu ve ABD, AB, Japonya gibi tüketici ülkelerin enerjiyi verimli kullanıp, bağımlılığı azaltması durumunda karşılaşılacak 'alternatif senaryosu.'
     <br/>
     <br/>
     İyimser senaryoya göre, 2030'da da mevcut politikalar devam edecek. Nükleer enerjinin payı bugünkünden farklı olmayacak, kömürde büyüme sürecek. Gaz ise en fazla talep gören enerji kaynağı olacak. Enerjide toplam büyümenin yüzde 60'ı petrol ve gazdan gelecek. Bu da önümüzdeki 25 yılda  karbondioksit emisyonlarını dünyada ikiye katlayacak. İkinci senaryoya göre, 2030'da ham petrol fiyatları beklenenin 13 dolar üzerine çıkacak. Alternatif senaryoya göre ise enerji talebi ilk senaryoya göre yüzde 10 daha azalacak. Bu da düşük petrol fiyatı olarak piyasalara yansıyacak. Günde 11 milyon varil petrol üreten Suudi Arabistan, 2010'da bunu 18 milyon varile; 4 milyon varil üreten İran, 6 milyon varile; siyasi istikrar sağlanması hâlinde ise Irak 2 milyon varilden 3 milyon varile çıkaracak. En iyimser senaryolara göre bile, 2010'da petrol fiyatları varil başına 46-55 dolar arasında olacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23118), [web.archive.org (arşiv bağlantısı)](http://web.archive.org/web/20070606070811/http://aksiyon.com.tr:80/detay.php?id=23118)
