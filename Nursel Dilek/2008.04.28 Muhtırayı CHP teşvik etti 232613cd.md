# Muhtırayı CHP teşvik etti

*Nursel Dilek 2008.04.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   27 Nisan sabahı Cumhuriyet Halk Partisi’nden istifa ederek kısa bir süre sonra Doğru Yol Partisi’ne geçen emekli büyükelçi İnal Batu, 27 Nisan e-muhtırası için Türk Silahlı Kuvvetleri’ni CHP’nin teşvik ettiğini söylüyor.
  </font>
 </div>
 <div id="newsText">
  <font class="detail-text">
   Cumhurbaşkanlığı seçimi tartışmaları, DYP-ANAP ittifakı, 367 krizi ve gece yarısı gelen Genelkurmay bildirisi… CHP lideri Deniz Baykal’ın yaptığı darbe çığırtkanlıkları, CHP Genel Başkan Yardımcıları Onur Öymen ve Mustafa Özyürek’in muhtıraya alkış tutması, CHP’nin muhtıra konusundaki tavrının izaha muhtaç olmadığının göstergesiydi. Ancak parti içerisinde bu durumu içine sindiremeyenler de yok değildi. Kimi tepkisini sözlü olarak, kimi de partiden istifa ederek dile getirdi. En ilginç çıkış ise 27 Nisan sabahı istifa eden, emekli diplomat İnal Batu’dan geldi.
   <br/>
   <br/>
   Batu, 27 Nisan günü CHP’den istifa ettiğini açıkladı. Öncesinde ise Mehmet Ağar’la görüşme yapması Batu’nun DYP’ye geçeceği yönünde söylentileri ortaya çıkarmıştı. Nitekim öyle de oldu. İnal Batu, istifasının ardından soluğu DYP’de aldı. Ancak Batu’nun DYP’deki siyasi geçmişi iki haftadan öteye gitmedi. “Kendime bir yol arıyorum.” diyerek geçtiği DYP de Batu’yu hüsrana uğrattı. İki parti liderinin başkanlık yarışı, birleşme komedisi derken, Batu DYP’den de ayrıldı.
   <br/>
   <br/>
   MUHTIRA SADECE TSK’NIN MÜDAHALESİ DEĞİL
   <br/>
   <br/>
   İnal Batu, TSK’dan gelen gece yarısı bildirisinin tek başına bir müdahale olmadığı görüşünde. Ona göre bildiriden ziyade üzerinde durulması gereken iki husus var: “367 gibi hiçbir tutarlılığı olmayan, tarafsız hukukçular tarafından yanlış bulunan bir şart, Türkiye’nin en yüce hukuk kurulu tarafından kabul edilmiştir. İkincisi ise Baykal ‘367’yi kabul etmezseniz, ülkede kargaşa çıkar’ diyerek mahkeme üyelerini tehdit etmiştir. Yani TSK’nın yanında bir hukuk kurulu ve ana muhalefet partisi var.” Batu, böyle bir ortamda terör ve laiklik konusunda duyarlı olan TSK’nın müdahalesinin de kolay anlaşılır hâle geldiğini belirtiyor. 27 Nisan’da böyle bir muhtıranın verilmiş olmasını ise siyasilerin bir safta bulunmamasına bağlıyor.
   <br/>
   <br/>
   Emekli Büyükelçi CHP’nin bugün dahi muhtıraya karşı çıkmamasına şaşırıyor. O dönem parti içi muhalefetin bunu sık sık dile getirdiğini; ancak Baykal’ın muhtıraya sevindiğini söylüyor. Muhtırayı CHP’nin teşvik ettiğini ifade ederek, Baykal’ın buna açıkça davetiye çıkardığına dikkat çekiyor.
   <br/>
   <br/>
   İnal Batu CHP’den ayrılmayı 2004’te düşünmüş. Fakat Hataylı seçmene duyduğu saygıdan dolayı istifa etmemiş: “Ben partiden çoktan kopmuştum, Meclis tabiriyle arka sıralarda oturan yaylacı olmuştum. İnsan hem demokrat olur hem de muhtıraya alkış tutar mı? Zaten CHP sosyal demokrat bir parti değil, demokrat hiç değil.” Batu, 40 yıldır CHP’li olduğunu söylüyor ve lider değişirse partisine tekrar döneceği sinyalini veriyor. Ama Baykal’ın başında olduğu bir partinin kendisini üyeliğe kabul etmeyeceğini düşünüyor.
   <br/>
   <br/>
   Batu partisinden ayrılmasının bir diğer sebebini ise AK Parti ve CHP’nin sürekli gerginlik çıkarmasında görüyor. Baykal ve Erdoğan’ın bir ‘kayıkçı kavgası’ yarışında olduğunu belirtiyor: “Ben DYP’yi yeni bir oluşum olarak düşündüm. Birleşme ve üçüncü güç olacak ümidiyle DYP’ye geldim. Ancak gördüm ki orada korkunç bir güvensizlik var. Bunu görür görmez de oradan ayrıldım.”
   <br/>
   <br/>
   <br/>
   <br/>
   SEÇİMLE BİR YERE GELEMEYENLER TSK’YI KIŞKIRTIYOR
   <br/>
   <br/>
   TSK kendi geleneklerinden doğan nedenlerden, sivil politikacıların zaman zaman yaptığı beceriksizlikler ve sivil demokrasi konusunda bir araya gelememelerinden dolayı Türk siyasi hayatına müdahale etmiştir. Ancak ne zaman bir darbe olsa bakıyorsunuz arkasında seçimle bir yere gelemeyecek; ama darbe yoluyla bir yere gelebilecek insanlar var. Yıllarca böyle olmuştur. Bu insanlar kışkırtmıştır TSK’yı. TSK, CHP ve MHP’ye karşı muhtıra yayımladığında neden AK Parti buna karşı çıkmadı. Kendi işine geldiği zaman haklı, işine gelmediği zaman haksız. O yüzden Türkiye’de darbeler oluyor. Türkiye’deki siyasetin talihsizliği bundan kaynaklanıyor.
   <br/>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E88AE3C720C4C7BA5C58230806A5523F?newsId=15481), [web.archive.org (arşiv bağlantısı)](http://web.archive.org/web/20130629190004/http://www.aksiyon.com.tr:80/aksiyon/newsDetail_getNewsById.action;jsessionid=E88AE3C720C4C7BA5C58230806A5523F?newsId=15481)
