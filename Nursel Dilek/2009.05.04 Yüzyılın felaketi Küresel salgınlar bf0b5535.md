# Yüzyılın felaketi: Küresel salgınlar

*Nursel Dilek 2009.05.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünya yeni bir küresel salgınla sarsılıyor. Domuz gribi olarak adlandırılan virüs, kısa sürede kıtadan kıtaya geçiyor. Peki, bu hastalıklar neden şimdi ortaya çıkıyor, nasıl bu kadar hızlı yayılıyor?
  </font>
 </div>
 <div id="newsText">
  <font class="detail-text">
   ‘Stocholm’den kaçan mahkûm, ölümcül bir virüs taşımaktadır ve bunun farkında değildir. Mahkûm, Cenevre’ye giden ekspres trenine gizlice biner ve taşıdığı virüsü yolculara bulaştırır…”
   <br/>
   <br/>
   “Afrika’dan gelen öldürücü bir virüs küçük Amerikan kasabasında salgın hâline dönüşür. Ülke yayılan hastalıkla başa çıkamayınca Amerikan Başkanı kasabanın yok edilmesine karar verir…”
   <br/>
   <br/>
   Yukarıda anlatılanlar ‘Cassandra Geçidi’ ve ‘Salgın’ isimli Amerikan yapımı iki filmin özeti. Filmlerin ana teması, hayvanlardan bulaşan ölümcül virüsün insandan insana geçerek salgın hastalıklara yol açması. Anlatılanlar senaryodan ibaret. Ancak ikisi de dünyaya kısa sürede yayılan ciddi bir tehlikeye, küresel salgınlara işaret ediyor. Film senaryolarının gerçeğe dönüşmemesi için hiçbir sebep yok. Meksika’da ortaya çıkan salgında olduğu gibi.
   <br/>
   <br/>
   AIDS, SARS, Ebola, deli dana, kuş gribi virüsü derken dünya yeni bir salgın hastalıkla karşı karşıya. Domuz gribi adı verilen hastalık kısa sürede dünyayı etkisi altına aldı. Meksika’da çıkan hastalık hızla diğer ülkelere, hatta kıtalara yayılıyor. Hastalığın ilk ortaya çıktığı Meksika’da ölü sayısı şimdilik 168. Alarm durumunda olan ülkede ölü sayısının hızla artmasından endişe ediliyor. Dünya Sağlık Örgütü (DSÖ) hastalığın 6 evreye ayrılan alarm seviyesini, virüsün bir bölgede iki ülkeden fazla yere yayıldığını gösteren 5. evreye kadar yükseltti. Alınan önlemler bile artık yetersiz. ABD, İspanya, Kanada, İngiltere, Yeni Zelanda’dan sonra İsrail’de de çok sayıda şüpheli vaka tespit edildi. Bir Beyaz Saray çalışanında virüs tespit edildi. Birleşmiş Milletler (BM) hastalığın artık kontrol altına alınamayacağını duyuruyor. DSÖ ise dünyada hiçbir yerin güvenli olmadığına dikkat çekiyor. Türkiye dâhil şimdi bütün ülkeler alarmda. Ankara ve İstanbul havaalanlarında Güney Amerika’dan gelen bütün yolcular sağlık kontrolünden geçiriliyor. Şüpheli görülenler karantinaya alınıyor. Peki, yıllarca yanı başımızda duran, hatta iç içe yaşadığımız hayvanlar ne oluyor da birdenbire salgın hastalık yaymaya başlıyor. Hayvanlardan geçen bu hastalıklar neden artıyor? Hızla yayılmasının nedeni ne?
   <br/>
   <br/>
   Uzmanlara göre, bu hastalıkların hiçbiri yeni değil. Virüs zaten hayvanlarda eskiden beri var. Ancak hastalığın bulaşma yolları ve hızla yayılışının altındaki sebepler eskiye göre farklılık gösteriyor. DSÖ’nün 2007’de hazırladığı ‘Güvenli Bir Gelecek’ raporu buna en iyi cevabı veriyor. Rapora göre, hızlı yayılmanın en önemli sebebi uçak yolculukları! Yani Meksika’dan kalkan uçaktaki virüs taşıyıcısı bir yolcu gittiği ülkede de salgını başlatabiliyor. 2,1 milyar kişinin uçakla yolculuk ettiğine dikkat çekilen raporda, dünyanın herhangi bir yerinde baş gösteren salgının 1–2 saat içinde başka coğrafyalara sıçrayabileceği belirtiliyor. DSÖ, geçen beş yılda dünya çapında binden fazla salgın vakası kaydetmiş.
   <br/>
   <br/>
   Dicle Üniversitesi Tıp Fakültesi Klinik Mikrobiyoloji ve Enfeksiyon Hastalıkları Anabilim Dalı Başkanı Prof. Dr. Celal Ayaz’ın verdiği bilgiye göre, söz konusu virüs geçmişte de vardı. 1976’da New Jersey’de domuz gribi virüsü kapan 200 hastadan biri, 1988’de ise hamile bir kadın hayatını kaybetti. Ancak hastalığın hızla yayılması gibi bir durum bu salgında ortaya çıktı. Ayaz, bunun sebebini teknolojinin gelişmesine bağlıyor: “Uçak veya tren yolculuklarıyla hastalık hızla yayılabiliyor. Eskiden insanlar bu tür hastalıklara yakalanıyordu; ama tanı koymakta geç kalınıyordu. Artık bunu tespit etmek mümkün; ama hızla yayılmasını engellemek biraz zor.”
   <br/>
   <br/>
   5–6 YILDA BİR SALGIN ÇIKABİLİR!
   <br/>
   <br/>
   Uzmanlar, 1970’li yıllardan itibaren yeni tanımlanan bulaşıcı hastalıkların sayısında büyük bir artış olduğunu belirtiyor. Hatta bu salgınlar, 5–6 yılda bir, gün yüzüne çıkabiliyor. Günümüzde bir önceki kuşağın hiç tanımadığı 40 yeni enfeksiyonun varlığından bahsediliyor. Bunlardan en bilineni HIV virüsüne bağlı olarak gelişen AIDS. Bunun haricinde birçok salgın dünyayı tehdit ediyor. Bu salgınlardan yüzde 89’u Doğu Akdeniz’de, 78’i ise Avrupa’da gelişmiş. Bunların içinde kuş gribi ve SARS küresel anlamda en önemli tehdit unsurları. Ancak tedavisi konusunda önemli aşamalar kaydedilmiş kolera, menenjit ve sarıhumma gibi enfeksiyonlar da âdeta başkaldırıyor. Yani bu tür hastalıklar da yıllar sonra salgın olarak ortaya çıkabilir.
   <br/>
   <br/>
   Sağlık Bakanlığı yetkililerine göre, asıl sorun bu tür salgınlarla baş etmenin zorluğu. Çünkü ‘influenza’ adı verilen grip virüsü kendini çok çabuk değiştiriyor. Bu sebeple aşı ve ilaçlar da faydalı olmuyor: “Grip virüsü gömlek değiştirir gibi şekil değiştirebilir. Kanatlılarda ve domuzlarda virüs başka bir şekle dönüşebilir. Bir dönem ortaya çıkan virüs için yapılan ilaç, tekrar ortaya çıktığında hiçbir fayda sağlamayabilir!”
   <br/>
   <br/>
   Türk Klinik Mikrobiyoloji ve Enfeksiyon Hastalıkları Derneği (KLİMİK) Başkanı Haluk Eraksoy da bu görüşe katılıyor. Salgın hastalıkların giderek artma ihtimalinin yüksek olduğuna dikkat çekiyor. En riskli mikrop grubuna ‘insan gribi virüsü’nü örnek gösteriyor: “İnsan gribi virüsü kuş gribinden daha büyük tehlike. Her yıl değişime uğrayan influenza virüsü, bir anda daha köklü bir değişime uğrarsa bugüne kadar kullandığımız tüm ilaçlar etkisiz hâle gelebilir.”
   <br/>
   <br/>
   DÜNYANIN DENGESİ DEĞİŞİYOR HASTALIKLAR ARTIYOR
   <br/>
   <br/>
   Hayvanlardan bulaşan hastalıkların ortaya çıkışı genellikle Uzakdoğu merkezli. Sebebi, bu ülkelerde virüsü taşıyan kanatlı hayvanların fazla olması ve insanların hayvanlarla iç içe yaşaması. DSÖ Türkiye Ofisi yetkilileri salgınlara yol açan hastalıkların artmasına bir başka sebep olarak küresel ısınmayı işaret ediyor. İnsanların yaşama biçimindeki değişikliklerle bulaşıcı hastalıkların seyrinde belirgin farklılıklar izlendiği söyleniyor. Nüfus artışı, daha önce insan eli değmemiş yerlere girilmesi, yoğun tarımsal uygulamalar, kimyasal madde kullanımı, çevresel aşınma ve antibiyotiklerin sorumsuzca ve yoğun kullanılması dünyanın dengesini bozmuş durumda. Bunların sonucunda yeni salgın hastalıkların ortaya çıkması kaçınılmaz oluyor. Hastalıkların artması veya yayılmasında dikkat çekilen bir başka nokta da göçmenler. Sadece kuşların değil, yasal veya gayri resmî yollarla milyonlarca insanın başka ülkelere göçmesi de salgın hastalıkların yayılmasında rol oynuyor. DSÖ, bu tehditler karşısında yeterli önlem alınmazsa çok ciddi sonuçların ve yeni hastalıkların ortaya çıkacağı görüşünde.
   <br/>
   <br/>
   Prof. Dr. Celal Ayaz, enfeksiyon hastalıklarının değişen şartlara göre ortaya çıktığını dile getiriyor. Ayaz’a göre, şartların değişmesi, temiz su kaynaklarının azalması, hayvanların genleriyle oynanması hastalıkların artmasının en önemli amilleri: “Kırım Kongo kanamalı ateşi yoğun olarak Kelkit Vadisi’nde ortaya çıktı. Ormanların, küçük ve büyükbaş hayvanların yok edilmesi bunu etkiledi.”
   <br/>
   <br/>
   HAYVANLARDAN 250 HASTALIK GEÇİYOR
   <br/>
   <br/>
   Son yıllarda ortaya çıkan salgın hastalıkların çoğu göçmen kuşlar ve büyükbaş hayvanlar aracılığıyla taşınıyor. Uzmanlar, hayvanlardan insana 250 çeşit hastalığın bulaşabileceği uyarısında bulunuyor. İnsanoğlu son yüzyılda ilk olarak maymundan geçtiği bildirilen AIDS virüsü ile mücadele etti. Ardından, kan, ter ve salya gibi vücut sıvılarıyla bulaşan Ebola virüsü de özellikle Afrika’yı etkisi altına aldı. Henüz kesin tedavisi bulunmayan bu hastalıkların ardından sığırdan insana bulaşan deli dana hastalığı gündeme geldi. Bugüne kadar dünyada 99 kişinin ölümüne yol açan deli dana hastalığına bilim adamları çare arıyor.
   <br/>
   <br/>
   İnsanları tehdit eden bir diğer hastalık ise SARS. Mutasyona uğrayan korona virüsünün hayvanlardan insanlara sıçrayarak yol açtığı düşünülen SARS’ın ardından, özellikle ülkemizde insan sağlığını tehdit eden kuş gribi, ön sırada yer alıyor. Kuş gribinden hemen sonra Türkiye, keneler vasıtasıyla insana geçen ‘Kırım Kongo kanamalı ateşi’ hastalığıyla tanıştı. Sağlık Bakanlığı hastalıkla ilgili serum hazırlığı içindeyken bu kez Bartın’da farelerden geçen ‘Hanta virüsü’ ortaya çıktı. Şimdi ise dünya domuz gribiyle savaşıyor.
   <br/>
   <br/>
   <br/>
   SORULARLA DOMUZ GRİBİ
   <br/>
   <br/>
   Domuz gribi nedir?
   <br/>
   <br/>
   Domuzlarda görülen A tipi grip virüsünün yol açtığı bir solunum hastalığı. A/H1N1 olarak adlandırılan virüs; insan, domuz ve kuş gribi mikroplarının karışımından oluşuyor.
   <br/>
   <br/>
   İnsana bulaşıyor mu?
   <br/>
   <br/>
   Domuz gribi domuzdan insana ve insandan insana bulaşabiliyor. Virüse karşı insanın doğal bağışıklığı bulunmuyor.
   <br/>
   <br/>
   İnsana nasıl bulaşıyor?
   <br/>
   <br/>
   Sanıldığının aksine domuz etinin yenmesiyle değil, solunum yoluyla bulaşıyor. Hastalığın en belirgin özelliği hızla yayılması. İnsanlar bu virüse genellikle domuzlarla temas kurduklarında ve virüs bulaşmış yerlerde bulundukları zaman yakalanıyor. İnsandan insana temas da bu virüsün bulaşmasınındiğer yolu. Ayrıca virüs, diğer mevsimlik gripler gibi solunum yolu ile de bulaşıyor.
   <br/>
   <br/>
   Belirtileri neler?
   <br/>
   <br/>
   Ani ateş, kas ağrısı, boğaz ağrısı, kuru öksürük, aşırı kusma, ishal, nefes alma zorluğu, karın ve göğüste basınç ve ağrı.
   <br/>
   <br/>
   Tedavisi var mı?
   <br/>
   <br/>
   Bazı antivirüs ilaçları (Tamiflu ve Relenza) virüsün üremesini durdurabiliyor. Bu ilaçlar hastanın rahatlamasına ve hastalığın etkisinin kırılmasına yarıyor. Ne kadar erken tedbir alınırsa o kadar iyi sonuç gösteriyor. İnsanlar için henüz aşısı yok.
   <br/>
   <br/>
   Korunma yolları neler?
   <br/>
   <br/>
   Hastalığa yakalanmış insanlarla direkt temastan kaçının. Ellerinizi özellikle öksürdükten ve hapşırdıktan sonra sabun ve bol su ile yıkayın. Eğer size virüs bulaştıysa evden çıkmayın ve diğer insanlarla temastan kaçının. Hastalığın daha fazla yayılmasını engellemek için elinizi gözünüze, burnunuza ve ağzınıza temas ettirmeyin.
   <br/>
   <br/>
   <br/>
   <br/>
   HAYVANLARDAN BULAŞAN HASTALIKLAR
   <br/>
   <br/>
   Türkiye’de de rastlanan ve hayvanlardan insanlara bulaşan bazı hastalıklar:
   <br/>
   <br/>
   Anthrax (Şarbon) Bacillus Anthracis: Ot ile beslenen hayvanlarda özellikle sığır, koyun ve beygirlerde ani olarak ortaya çıkan ve insanlara da geçebilen bir hastalık. Solunum yolu veya yiyecekler vasıtasıyla bulaşıyor. Hastalık insanda akciğerlerde ödem, deride püstül, iç organlarda kanama, ve aşırı bitkinliğe neden oluyor.
   <br/>
   <br/>
   Brucellosis (Yavru Atma): Hasta olan sığır, koyun, keçi gibi hayvanların sütleri, diğer atık ve salgılarına doğrudan temas yoluyla bulaşan hastalık, insanda ateş, terleme, hâlsizlik ve kas ağrıları ile seyreder. Hastalık, erkeklerde kısırlık, kadınlarda düşüğe neden olabilir.
   <br/>
   <br/>
   Clostridial Disiase (Tetanos): Memeliler, kuş ve balıktan insana bulaşan hastalığın insanlar için en büyük tehlikesi yara enfeksiyonu. Bakteri, gıdalar üzerinde ürediği zaman gıda zehirlenmesine yol açıyor.
   <br/>
   <br/>
   Leptospirosis (Sarılık, Yavru Atma): Evcil ve vahşi hayvanlardan enfekte olmuş hayvanların idrarı, kontamine olmuş toprak ya da suyla geçen bulaşıcı hastalık, insanlarda deri ve mukozalarda yaygın ülser ve ateşle seyrediyor.
   <br/>
   <br/>
   Listeriosis: İnsanda deri ve mukozalarda yaygın ülser ve ateşle seyreden bulaşıcı hastalık.
   <br/>
   <br/>
   Lyme Disease: Geyik, köpek ve fareden kene ısırığı ile geçiyor.
   <br/>
   <br/>
   Psittacosis (Papağan Hastalığı): Muhabbet kuşu, güvercin, papağan, hindi, ördek ve kazların dışkısından yayılan tozların solunmasıyla insana bulaşan hastalık deri ve mukozalarda yaygın ülser ve ateşle seyrediyor. Hastalık bulaşıcı.
   <br/>
   <br/>
   Salmonellosis: Domuz, sığır, at, köpek, kedi, vahşi hayvanlar ve kuşların dışkısıyla kontamine olmuş pişmemiş gıdaların sindirimi ile bulaşan hastalık insanda deri ve mukozalarda yaygın ülser ve ateşle seyrediyor ve bulaşıcı.
   <br/>
   <br/>
   Tetanos (Kazıklı Humma): Ot yiyenlerin dışkısıyla kontamine olmuş topraktan, etkenin yaraya bulaşmasıyla insana geçen hastalık deri ve mukozalarda yaygın ülser ve ateşle seyrediyor.
   <br/>
   <br/>
   Tüberküloz (Verem): İnsanda deri ve mukozalarda yaygın ülser ve ateşle seyreden bulaşıcı hastalık sığır ve maymunlardan sindirim ve solunum yoluyla geçiyor.
   <br/>
   <br/>
   Infectious hepatitis A-virus: Maymunlardan direkt temas yoluyla insana geçen hastalık, karaciğer ve dalakta büyüme, kaslarda ağrı, bitkinlik, ateş ve sarılığa yol açıyor.
   <br/>
   <br/>
   İnfluenza (Grip): Domuz, fare, köpek ve kuşlardan direkt temasla insana geçen hastalık, hâlsizlik, ateş, öksürük, nezle ve baş ağrısına neden olur. Salgın şeklinde seyredebilen en önemli hastalık.
   <br/>
   <br/>
   Rabies (Kuduz): Beyinde öldürücü tahribat yapan akut hastalık etçiller ve yarasalardan hasta hayvanın ısırmasıyla ve solunum yoluyla bulaşıyor.
   <br/>
   <br/>
   Toxoplasmosis: Kedilerin dışkılarında bulunan parazit yumurtalarından bulaşan hastalık kadınlarda erken doğuma neden olabiliyor.
   <br/>
   <br/>
   KKKA (Kırım Kongo Kanamalı Ateşi): Keneler tarafından taşınan Nairovirüs isimli bir mikrobiyal etken olduğu ateş, cilt içi ve diğer alanlarda kanama gibi bulgular ile seyreden bir hastalık. Kenelerin ısırmasıyla bulaşıyor. Türkiye’de görülüyor.
   <br/>
   <br/>
   Hanta: Virüs kemirgen ile kemirgen atıklarına temasla ciltteki yarık ve çatlaklardan deri yoluyla ve en önemlisi kemirgenin yuvasının ya da öldüğü yerin yakınında hava yoluyla bulaşıyor. Türkiye’de ilk kez bu yıl Bartın’da ortaya çıktı. KKKA’dan daha tehlikeli.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A84F1CE041E5B7CA47EC3C12860218F1?newsId=21138), [web.archive.org (arşiv bağlantısı)](http://web.archive.org/web/20130807125208/http://www.aksiyon.com.tr:80/aksiyon/newsDetail_getNewsById.action;jsessionid=A84F1CE041E5B7CA47EC3C12860218F1?newsId=21138)
