# Drenıtsa dırenışte

*Osman Karatay 1998.03.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Olayların bu kerteye geleceği belli idi. Kosova Kurtuluş Ordusu (KKO) mensupları yaklaşık bir yıldır Sırp özel tim polislerine saldırıyor,
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060525075208im_/http://www.aksiyon.com.tr/resim/170/44.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   her seferinde amacına ulaştıktan sonra ortadan kayboluyorlardı. Son zamanlarda ileri gitmişler, Priştina ve İpek şehirleri arasında kalan Drenitsa bölgesinde kurtarılmış bölgeler oluşturmaya başlamışlardı. 28 Şubat günü özel polis birlikleri (Sırbistan’da polise ‘milisiya’ denmesi gerçek mahiyetini açıklıyor) zırhlı araçlarla Likoşan köyüne gelerek KKO mensuplarını aramaya başladılar. Köyde birşey bulamayan birlikler köyün hemen dışında ‘Altı Meşeler’ denen mevkide KKO’lularla sıcak çatışmaya girdiler Burada dört Sırp polisi öldü, ikisi de yaralandı. Şaşkına uğrayan Sırplar zırhlı araçlarla köye geri döndüler ve sinirlenerek etrafa rastgele ateş etmeye başladılar. Bu sırada helikopterler de gelerek havadan köyü taramaya başladı. Neye uğradığını şaşıran savunmasız köylüler evlerinin en dip köşelerine saklandılar ama polis evleri tek tek aramaya, gördüğü herkesi öldürmeye başladı. Burada sadece Ahmeti ailesinden 10 kişi öldürüldü. Bölgedeki köylere Sırp polisinin saldırısı ertesi gün de sürdü ve Arnavut kaynaklara göre, toplam 28 sivil öldürüldü. Prekaz köyünde evin mutfağına saklanan hamile Rukiye ile kocası Cemsir de öldürülenler arasında idi. Çirez’de ise dört kardeş bir odada toplanıp kurşuna dizilmişti. Böylece 60 zırhlı araç ile katıldıkları güya terörist avındaki Sırp polisleri, bunu başaramayınca olayı sivil katliamına çevirdiler. KKO daha sonra yaptığı açıklamada 10 aracın tahrip edildiğini ve bir helikopterin düşürüldüğünü, kendilerinden ise birkaç yaralı olduğunu belirtti.
   <br>
    <br>
     Bu olay önce Kosova’yı, sonra da dünyayı ayağa kaldırdı. Başta başkent Priştina olmak üzere birçok şehirde Arnavut halk sokaklara dökülerek Sırp yönetiminin tutumunu protesto etti. Sırbistan’ı dünya kamuoyunun önünde asıl suçlu duruma düşüren bu gösteriler oldu. Priştina’da 50 bin kişiyi aşkın göstericinin üzerine topları çeviren polis şiddetle müdahale etti. Tam 289 gösterici yaralandı. Yaralananların 11’i gazeteci idi. Polis göstericileri aramak bahanesiyle Kohe Ditore gazetesine saldırmış, önüne geleni dövmüştü.
     <br>
      <br/>
      Kosova 1968, 1981 ve 1989 yıllarında da kimilerince isyan olarak adlandırılan geniş kitle gösterilerine sahne olmuştu ama o zamanlar kimsenin aklına savaş gelmiyordu. O zamanlar Arnavutlar sadece kanuni hak talebinde bulunuyorlardı. Şimdi ise 1990 yılında ilan ettikleri bağımsız cumhuriyetlerinin gerçekleştirilmesi için mücadele ediyorlar. Bu mücadelenin silahlı boyutu da var. Sırp yönetiminin hiçbir şeyini tanımayan ve eğitimden sağlık alanına kadar tamamen kendi paralel örgütlenmelerini gerçekleştiren Arnavutlar, özellikle Bosna misalinden sonra endişelenmişler ve silahlanmaya başlamışlardı. Muhtemel bir Sırp katliamına karşı nefsi müdafaayı amaçlayan bu silahlanma, KKO gibi örgütlerin kurulmasıyla bağımsızlık için mücadelede kullanılmaya başladı.
      <br/>
      <br/>
      Bosna’nın bağımsızlık yıldönümünü kutladığı gün Kosova’da gelişen olaylar, 1992 yılında Bosna’da yaşananlarla benzerlik arz ediyor. Yine bahar günleri, yine mart ayı. Boşnak ve Hırvat halkın bağımsızlık isteğine Sırplar terörist saldırılarla cevap veriyorlar. Foça ve Biyeline gibi yerlerde siviller öldürülüyor. Saraybosna’da halk bunu protesto için sokaklara dökülüyor. Gösterilerde yine kan akıyor. Boşnak yönetim bir kriz masası kuruyor, o ana kadar hep barışçı oynamasına karşın, artık davranmanın zamanı geldiğine inanarak gizli bir direniş hazırlığı emri veriyor. Bir taraftan da Sırp tarafı ve uluslararası camia ile temas halinde anlaşma sağlamaya çalışıyor. Aynı şeyi Kosova Cumhurbaşkanı İbrahim Rugova da yaptı. Kriz masasını kurdu. Ancak silahlı Arnavutlar’la arası iyi olmayan ve hep pasif direnişi seçen Rigova’nın topyekün silahlı bir direniş hakkındaki görüşünü şimdilik bilmiyoruz. Ama Kosova gerçeği halka bundan başka bir yol göstermiyor şimdilik.
      <br/>
      <br/>
      Ancak Kosova’nın durumu Bosna’dan çok farklı. Olayı daha önemli kılan da bu. Toplar patlamaya başladığında bile savaşın başladığına inanmayan hazırlıksız Boşnaklar’ın aksine, Arnavutlar tam 30 yıldır savaş stresiyle yaşıyorlar. Bosna’nın üçte biri Sırp, kalan üçte biri de Hırvat ve ‘Yugoslav’ idi. Bu Sırplar ve Hırvatlar silahlanmış ve düzenli ordularıyla birlikte savaşa başlamışlardı. Kosova’da nüfusun sadece yüzde 8’i Sırp. Yani tam bir etnik Arnavut bütünlük hakim. Sırplar gettolarda yaşıyorlar adeta. Bosna’nın dört tarafı da düşman topraklarıyla çevrili ve dünya ile bağlantısı kesik idi. Kosova’nın batısı Arnavutluk, güneyi Arnavutlar’ın yaşadığı Makedon toprakları, kuzeyi ise Sancak. Dünya ile başlantısı kolay olduğu gibi, Makedonya ve Arnavutluk’tan yardım alma imkanı var. Dünya çapında örgütlüler. Boşnaklar 16 bin tüfekle savaşa başlayıp, en fazla 230 bin kişilik bir ordu kurabilirken, Kosova Arnavutlarından gerektiğinde 700 bin kişinin eline silah alabileceği biliniyor. Özellikle Bosna’daki savaşlarda bulunmuş kadroları var. Üstelik Bosna’da gayet rahat oynayan Sırplar’ın, bugün Bosna günahı ve uluslararası camianın baskısı üzerlerinde olarak, bilhassa sivillere karşı daha temkinli davranma ihtimali var.
      <br/>
      <br/>
      Arnavutlar için olumsuz yanlar da pek çok. Bir savaş durumunda Sırbistan uluslararası olarak tanınmış topraklarının bütünlüğünü korumak için savaşıyor olacak. Güçlü Yugoslav hava saldırıları ve zırhlı birliklere karşı Arnavutlar roketatar ve tanksavarlarla savunmada bulunacaklar. Daha da kötüsü, kendi içindeki kargaşayı halledemeyen Arnavutluk’tan yardım gelme ihtimali şimdilik az. İktidardaki Fatos Nano hükümeti Sırplar’ın tarihi dostu Yunanistan’a yakınlığı ile biliniyor. Makedonya şimdiden sınırları tuttu. Öte yandan, uluslararası camianın tepkisine daha farklı davranması beklenen Sırp yönetiminin bir vurdumduymazlık havası içinde olduğu görülüyor. Meclis Kosova’nın Yugoslavya’nın bile değil, Sırbistan’ın bir iç meselesi olduğunu ilan ederek, başka ülke ve kuruluşların buna karışmasına izin vermeyeceği kararını aldı. İsmi Bosna’daki savaş suçlarına karışan Sırbistan Savunma Bakanı Pavle Bulatoviç “NATO, Kosova’daki Arnavutlar’ın durumuna karışamaz. Bunu ancak Sırbistan yapabilir. Meşru olan da budur’’ derken, Yugoslavya İçişleri Bakanı Zoran Sokoloviç uluslararası camianın tehditlerini “İlk defa olmuyor” diyerek kaale almadıklarını gösterdi.
      <br/>
      <br/>
      Kosova’daki bir sıcak çatışmada gelebilecek ambargolara karşı Yugoslavya’nın Bosna kapısını kullanacağı yorumları yapılıyor. Buna göre, şu an uluslararası camiada el üstünde tutulan Bosna Sırplarının Pilavşiç—Dodik yönetimi sayesinde Yugoslavya bir nefes borusu elde etmeyi tasarlıyor. Daha önce kendisi de aşırı olduğu halde Bosna’daki diğer aşırı Sırplar’a karşı bayrak açtığı için Cumhurbaşkanı Bilyana Plavşiç’e karşı çıkan Belgrad yönetiminin, son derece ılımlı görüleriyle bilinen Milorad Dodik’in başbakanlığa gelmesinden sonra beklenen tepkiyi göstermeyişi, hatta desteklemesi düşündürücü bulunuyor. Bosna barış sürecinde şu an en önemli isim durumuna gelen ve Boşnaklar’la arayı düzelten Dodik’in batı tarafından kolay harcanmayacağını düşünen Belgrad’ın, onun bu durumundan istifade ile Bosna’yı ve Boşnak kesimini dış dünyaya açılmakta kapı yapacağı söyleniyor. Hırvatistan ile diplomatik ilişkisi bulunan Belgrad, kendisi de Boşnaklar’la iyi ilişkiler kurma çabasında. Önümüzdeki günlerde Bosna Havayolları, mesela, Belgrad’a uçmaya başlayacak.
      <br/>
      <br/>
      Bosna’ya göre Kosova’nın açık bir durumda olması, burada çıkacak bir savaşın muhtemel boyutlarını da büyütüyor. Bu yüzden uluslararası camia Kosova’ya daha erken ve net tepki gösterdi. Tepkiler, Türkiye de dahil, hep aynı minvalde kelimelerle ifade edildi. Sırbistan’ın toprak bütünlüğü korunarak barışçı bir çözüm için çalışılmalı. Arnavutlar terör öylemlerini bırakmalı, Sırbistan ise genişletilmiş bir özerklik vererek soruna siyasi bir çözüm üretmeli denildi tepkilerde. Olayların şimdilik kısıtlı kalması dünyayı rahatlatırken, iki gün süren küçük ‘Drenitsa savaşı’ muhtemel bir Kosova savaşının boyutlarının vehametine ışık tuttu. Drenitsa’da savaşın provası yapıldı ve taraflar birbirlerini tarttılar. Siyasi yorumculara göre, burada iki taraf da çetin ve engellenemezse üçüncü Kosova savaşı çok kanlı ve geniş boyutlu olacak.
      <br/>
      <br/>
      <br/>
      <br/>
      * Yazarın Kosova konulu kitabı yakında piyasaya çıkıyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17331), [web.archive.org (arşiv bağlantısı)](http://web.archive.org/web/20060525075208/http://www.aksiyon.com.tr:80/detay.php?id=17331)
