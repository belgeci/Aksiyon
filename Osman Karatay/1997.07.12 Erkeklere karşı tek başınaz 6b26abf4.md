# Erkeklere karşı tek başınaz

*Osman Karatay 1997.07.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Maaşlar 30 ila 40 DM arasında değişiyor. Fakir ve perişan haldeler. Üzerlerindeki elbiseler dökülüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060525075220im_/http://www.aksiyon.com.tr/resim/136/44.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Dışarıdan yardım yok denecek kadar az geldiği için, içinde bulundukları durumun bir adı da çaresizlik. Yakın zamana kadar bu durumun düşmanları olan Boşnak komşuları için de geçerli olduğunu zannediyorlardı. Ancak Bosna’nın iki kesimi arasında ilişkiler ve gidiş gelişler başlayıp Sırp medya ablukasının da etkisi yavaş yavaş kırılınca durumun farklı olduğunu görmeye başladılar. Boşnaklar büyük ölçüde durumu kurtarmışlardı. Maaşlar 400 DM’den az değildi ve savaşın izleri büyük bir hızla siliniyordu.
   <br>
    <br>
     Bosna Sırplarından bahsediyoruz. İşte o zaman sormaya başladılar bizim paralarımız nerede diye. Ama herkes kendi kendine. Yolsuzlukların alenen ifade edilmesi için kendi partisi (SDS) içindeki arkadaşlarıyla arası bozulan Bosna Sırp Cumhuriyeti’nin (Republika Srbska) bayan Cumhurbaşkanı Bilyana Plavşiç’in bu yolsuzlukları rakiplerine karşı koz olarak kullanması beklendi. Plavşiç ve taraftarları ülkede dönen para ve üretimin dörtte üçünün SDS üst yönetiminin kontrolünde olduğunu ve Pale Çetesi denen grup ve taraftarlarının cebine gittiğini tesbit ettirdi. Tel Aviv’de bir bankada çok büyük bir hesabı bulunan Plavşiç, İsviçre bankalarında milyonları bulunan rakiplerini halkı aç bırakmak pahasına yönetimde şahsi çıkar sağlamakla suçladı. “Onlar halkın geri kalanının kendilerine köle olacağını mı zannediyor?” diyen Plavşiç, böylece halkı ve muhalefeti yanına alarak savaş bayrağı açtı.
     <br>
      <br/>
      Kendi partisi SDS içinde başta Krayişnik olmak üzere rakipleriyle uzun süredir çekişen Plavşiç, ‘Pale Çetesi’nin yolsuzluklarını koz olarak öne sürmekle arı kovanına çomak sokmuş oldu. Başta kendi yardımcısı Dragolyub Miryaniç, BH Devlet Başkanlığı Üyesi Momçulo Krayişnik ve eski lider Radovan Karaciç de dahil olmak üzere bütün bakanların, yardımcılarının, SDS’li milletvekillerinin ve üst düzey emniyet görevlilerinin çoğunluğunun yolsuzlukların içinde olduğu ortaya çıkınca, Plavşiç bir anda ülkenin bütün yönetimini karşısında buldu.
      <br/>
      <br/>
      Dünya tarihinde ilk defa cumhurbaşkanı haricinde ülke yönetiminin tamamının yolsuzluk yaptığının ortaya çıktığı Srbska’da halkın sessiz ve derinden gelen infiali henüz beklendiği gibi dışa yansımadı. Güvenlik güçlerinin tamamen Pale Çetesi’nin kontrolünde olduğu ülkede sivillerde büyük bir korku hakim. Plavşiç’in adamı olarak bilinen Bosna Sırplarının komutanı Pero Çoliç, Plavşiç’e destekten söz etmediği gibi, üst düzey komutanlarla yaptığı toplantı sonunda, ordunun görevinin bu siyasi kriz sırasında dışarıdan gelebilecek tehlikelere karşı ülkeyi savunmak olduğunu söyledi. Ancak Pale Çetesi’nin oluşturduğu ‘Milli Savunma Kurulu’ içinde yer alan General Çoliç’in Krayişnik’e daha yakın durduğu gözleniyor. Yugoslavya devlet başkanlığına hazırlanan Sırbistan Cumhurbaşkanı Slobodan Miloşeviç de açıkça söylememekle birlikte ağırlığını Pale Çetesi’nden yana koydu.
      <br/>
      <br/>
      Bütün Sırp ekabiri karşısında bulan ve resmi kurumlarda hemen hemen hiç otoritesi bulunmayan Plavşiç’e solcu Sırplarla Boşnak ve Hırvat milletvekili ve partilerin yanında esas destek Batı’dan geldi. Bilyana Plavşiç ile görüşen ABD’nin eski Yugoslavya Özel Temsilcisi Robert Galbard kendilerinin, NATO’nun ve Yüksek Temsilcilik Teşkilatı’nın (OHR) Plavşiç’i haklı görerek desteklediklerini ilan etti. Galbard, BH Cumhurbaşkanlığı Üyesi Momçulo Krayişnik ve Srbska İçişleri Bakanı Dragan Kiyats’ı Dayton Anlaşması’nın 11. fıkrasını açıkça tanımamakla suçladı ve Kiyats ve taraftarlarının SFOR’la sürtüşmesine cevabın çok sert olacağını söyledi. Olayların gelişmesinden itibaren NATO’ya bağlı istikrar gücü (SFOR) Bilyana Plavşiç’i sıkı koruma altında tutmaya başladı. Uluslararası camia, aşırı bir milliyetçi olduğu bilinmesine rağmen, özellikle savaş suçlusu isimlerle ve taraftarlarıyla arasının açık olması sebebiyle Dayton Anlaşması’nın tam uygulanmasına daha yakın bularak Plavşiç’e destek veriyor.
      <br/>
      <br/>
      Kökleri derinde bulunan siyasi çekişmede son haftanın gelişmeleri kısaca şu şekilde oldu. Plavşiç kendi otoritesini tahfif ettiği gerekçesiyle İçişleri Bakanı Kiyats’ı görevinden aldı. Bunun üzerine saflar hemen belirdi ve hükümet, anayasa mahkemesi ve meclis çoğunluğu bunu reddetti. Cumhurbaşkanının anayasaya dayanarak Sırp Halk Meclisi’ni feshetmesine karşılık, iktidardaki SDS ve destekçisi Radikal Parti’ye mensup milletvekilleri de meclis çatısı altında toplanarak Plavşiç’in yetkilerini kaldıran sözde bir yasa çıkardılar. Meclis yaptığı çağrı ile Plavşiç’in kendisinin de istifa etmesini ve yetkilerini yardımcısı Dragolyub Miryaniç’e devretmesini istedi.
      <br/>
      <br/>
      Çoğunluğunu Kuzey Bosnalı Sırplarla Boşnak ve Hırvatların oluşturduğu muhalefet milletvekilleri ve partiler ise Plavşiç’e desteklerini yineleyerek, kendilerinin olmadığı Meclis’in kararını anayasaya aykırı ilan ettiler. Kuzey Bosna’daki birçok şehirde sivil toplum girişimleri Plavşiç’ten yana çıktılar. Republika Srbska’nın zirvesini sarsan anlaşmazlığın başladığı yer olan Biyelina şehrindeki SDS yönetimi de Plavşiç’e destek verdi. Bağımsızlık için savaşan ordu ve millete ihanetle suçladığı rakiplerinin kendisini öldürme hazırlığında bulunduğunu açıklayan Plavşiç, Trayişnik’in Biyelina şehrinde görüşme teklifini güvenlik gerekçesiyle reddederek, görüşmenin ancak Banya Luka’da olabileceğini söyledi.
      <br/>
      <br/>
      Bir yönüyle Pale ‘köyü’ ile Banya Luka ‘şehri’nin uzun süredir varolan mücadelesini de içine alan son siyasi çekişmede uluslararası camianın umduğu nokta, bugüne kadar savaş suçlusu liderlerine sonuna kadar destek veren Sırp halkının, hatta bir nebze ordunun bu desteği çekmeleri sayesinde suçluların yakalanması için ortamın müsaitleşmesi. NATO’nun operasyon hazırlığı içinde olduğu haberlerinin bu siyasi krizin hemen ardından sızması bu niyeti gösteriyor.
      <br/>
      <br/>
      Aşk, cinayet, siyaset
      <br/>
      <br/>
      Bosna Hersek’in üç kişilik cumhurbaşkanlık konseyinin Sırp üyesi Momçulo Krayişnik savaş sırasında ve şimdi polisi ve tüm silahlı çeteleri kontrolünde tutan, şahsi olarak Karaciç’ten de güçlü bir adam. Hatta bir yoruma göre, Bosna’da olan herşeyi aslında Krayişnik  yaptı. Karaciç dışişleri bakanı rolünde idi. Çıkarcı, inatçı ve dikkafalı bir adam olan Krayişnik bu yönüyle sadece barış için uğraşan uluslararası camianın yetkililerine illalah dedirtmekle kalmıyor, çoğu kez Sırplar’ın da başını ağrıtıyor.
      <br/>
      <br/>
      Onun bu özelliğini bilen perde arkasındaki gerçek yönetici ‘savaş suçlularının lideri’ Karaciç, geçtiğimiz yıl Republika Srbska’nın başına onun tam zıddı karakterdeki, idealist ve gerçek bir milliyetçi olan Bilyana Plavsiç’i getirerek denge sağlamaya çalışmıştı. Ancak Bosna’nın ucube siyasi yapısı içinde kimin kimin üstünde lider olduğu bilinmediği için RS Cumhurbaşkanı Plavsiç ile BH Cumhurbaşkanlığı üyesi Krayişnik ilk günden yetki kavgasına girdiler.
      <br/>
      <br/>
      Aslında aralarındaki çekişme daha da eskilere gidiyor. Bir söylentiye göre Plavsiç ile geçtiğimiz şubat ayında iddialara göre intihar eden, gerçekte ise öldürülen RS’nin eski başbakanı Nikola Kolyeviç arasında aşk ilişkisi vardı ve Krayişnik bu ilişkide bir kara kedi idi. Plavsiç ona hiç yüz vermiyor, o ise kıskançlıktan patlıyordu. Bu kıskançlık yeterli sebep değil belki ama Kolyeviç’i Krayişnik’in adamlarının öldürdüğü zannediliyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18184), [web.archive.org (arşiv bağlantısı)](http://web.archive.org/web/20060525075220/http://www.aksiyon.com.tr:80/detay.php?id=18184)
