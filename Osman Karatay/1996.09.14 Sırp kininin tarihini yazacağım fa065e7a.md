# Sırp kininin tarihini yazacağım

*Osman Karatay 1996.09.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Saraybosna’dan Mostar’a iki saatlik bir yolculuğumuz var Prof. Dr. Halil İnalcık'la.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kendisi hep Ankara veya Amerika'da olduğu için, yıllardır istediğim halde tanışma imkanı, tarihin en önemli hadiselerinden birinin yaşandığı bir yerde çıktı önüme. Yalnız değiliz, otobüsümüz ülkemizin mümtaz ilim adamı ve aydınlarıyla dolu. Hoca bir derya. Anlattıkça açılıyor, açıldıkça anlatıyor. "Şu nehir Neretva değil mi?" diyerek tekrar başlıyor anlatmaya. Çevredekiler de bize katılıyor.
   <br>
    <br>
     Dünyanın yaşayan en büyük bir kaç tarihçisinden biri olan Halil İnalcık'la yaptığımız söyleşinin, Bosna'nın sosyo-ekonomik tarihi ile ilgili kısmını yayınlıyoruz:
     <br>
      <br/>
      -Bosna'da Müslümanlar çoğunlukla şehirli ve kültürlüdür. Sırplar ise dağlı ve medeniyetten haberleri az. Savaşı bununla da açıklıyorlar.
      <br/>
      <br/>
      -Evet, muhakkak tarihi kökleri var. İsterseniz en baştan alalım konuyu. Burası hudut bölgesi olduğu için, Osmanlı İmparatorluğu'nun en büyük düşmanı Habsburglar'a karşı imparatorluğu ve Balkanlar'ı koruyan güç buradaki sipahiler olmuştur. Macaristan'ı aldıktan sonra oraya yerleştirilen askerin çoğu da Bosna askeri idi.
      <br/>
      <br/>
      Macaristan düştükten sonra Bosna' nın önemi büsbütün arttı. Tımarlı askerler, yaptıkları fedakarlıklar ve önemli görevleri karşılığında hükümetten bazı imtiyazlar istediler. Normalde tımarda miras bırakılmaz. Bunlar dediler ki, ölen kimsenin tımarı doğrudan oğluna geçsin. Hükümet de "Bunlar ocakzade olsun; yani hem vatanı, hem kendi mülklerini korusunlar. Böylece daha candan savaşırlar" diye bunu kabul etti. Burada ocaklık denen bir sistem kuruldu. Adam öldüğü zaman tımar veya zeamet, oğullarına kalıyor. Böylece bir nevi feodal aileler ortaya çıkıyor.
      <br/>
      <br/>
      18. asra geldiğimizde ise şu oluyor: Avrupa'da şehirler kalabalıklaşmış. Gıda maddelerine ihtiyaç artmış. Avrupa yüksek fiyat veriyor. Bosna-Hersek de Avrupa'ya, İtalya'ya yakın. O zamanlar bir sipahinin arazisi adeta kontluk gibiydi. İçindeki ormanlar, sular, herşeyağanın kontrolünde. İşlenmemiş arazi çok. Talep karşısında ağa lar, beyler topraklarını kazanç için değerlendirmeye çalıştılar. Toprağı işlernek için toprak işçisine ihtiyaç var. Bunlar dağdaki veya başka yerden gelen Sırplar'a bu araziyi ortakçı olarak verdiler. Toprak sahibi o zamanın kanunlarına göre birçok haklara sahipti. Mesela domuzdan resim vergisi alıyor. Sonra şahsi vergiler var. Köylü senede iki gün beyin arazisinde çalışacak. Yani bu beyler Sırplar'ı adeta kendi serileri durumuna getirmişler. Sırp fakir, dağlı, birşeyi yok. Dağlardan arazilere indiler. Toprağın asıl sahibi ağalar. Bunlara burada kapetan deniliyor. Bu arada, dikkat edin burada büyük aileler Begoviç, Agiç...
      <br/>
      <br/>
      -Zaimoviç, Kapetanoviç..
      <br/>
      <br/>
      -Evet bunlar gibi isimler çoktur. 19.asra gelince Rusya ve Habsburglar. Habsburglar biliyorsunuz Dalmaçya'yı aldılar ve doğrudan Bosna-Hersek ile hemhudut oldular; oradan halkı ağalar aleyhine kışkırtmaya başladılar. Konsolosları oradan, bilhassa Karadağ'dan haber gönderiyorIardı. Kargaşalar ilk önce oradan başladı. Rusya da Sırbistan'ı kurduktan sonra aynı şeyi yaptı. Sırbistan'ın kurulması Rusya sayesindedir. Sırplar o zamandan beri varlıklarını Rusya'ya borçludurlar. Belgrad'da da Rus konsoloslar yerleşti. Bunlar Sırplar'ı mütemadiyen tahrik ettiler, kargaşa çıkardılar, silahlandırıp gönderdiler. Sırplar daha o zaman
      <br/>
      <br/>
      Büyük Sırbistan hayaline saplanmışlardı.Yani buraları vaktiyle bizimdi diyorlar.
      <br/>
      <br/>
      Stefan Duşan zamanından beri BosnaHersek, Makedonya Sırp toprağıdır iddiasında bulunuyorlardı. Karayorgeviç ve Miloş başı çekiyor. Ruslar da tahrik ediyor bu topraklar sizindir diye. Ruslar esas güneye inmek, bu toprakları Sırbistan'a ilhak etmek istiyorlar.
      <br/>
      <br/>
      Bu sebeple burada ırgat olarak çalışan Sırplar cesaretlendiler. Yanlarında Sırp devleti kurulmuş; yardım ve teşvik görüyorlar. Habsburglar bir taraftan himaye ediyor. Mesela bir isyan 'iıktığı zaman hemen konsoloslar Bab-ı Ali'ye protestolar gönderiyorlar. Böylece Sırp köylüler ağalara, kapetanlara karşı yüreklendiler. Gittikçe ağaların istismarı da artmakta. Çünkü batıdan talep artıyor, yeni araziler tarıma açılıyor. Bunun için işçi olarak Sırplar dağdan inmeye devam ediyor. Ama vaziyet gittikçe vahimleşti burada. Sırplarıla toprak sahibi ağalar arasında kavga arttı.
      <br/>
      <br/>
      - Bütün bu olaylar karşısında Osmanlı’nın tavrı ne?
      <br/>
      <br/>
      Osmanlı'nın bir siyaseti vardı: Bunu ~in'de de yaptılar, ki benim doktora tezimdir, Tanzimat'la liberal politika gelince hudutlardaki miri araziyi devlet satmaya, elden çıkarmaya başladı. Fakat Hıristiyanlar'a satmaft:ıa kararını aldı. Toprağı ağalar satın alıyor, Sırplar gittikçe nisbi olarak daha topraksız kalıyorlardı. Bulgaristan'da da bu böyle oldu. "Niye bize satmıyorsunuz?" diyorlar. Devlet Hıristiyan'a itimat etmiyor. Bu da unsurlar arasındaki gerginliği büsbütün artırdı.
      <br/>
      <br/>
      Bu şartlar altında iken, Osmanlı Devleti askeri ıslahat yapıyor. Burada eski sipahilik var. Devlet; nizami orduyu, redifi buraya getirmek istedi. Bosnalı toprak sahibi kimseler de topraklarımız elden gidecek diye mukavemete başladılar. Devlet i ki ateş arasında kaldı. Öte yandan Sırb'ı korumasa Rusya'nın, Habsburglar'ın 0yuncağı oluyor. Islahat yapmak istese buradaki Müslüman ağaları kaybedecek. Ne yapacağını şaşırıyor devlet; müfettişler gönderiyor. Bunlardan biri de meşhur Cevdet Paşa'dır. Buraya gelip layihalar yazıyor. Onun tesbitIeri çok uyarıcıdır. İşte bu vaziyette birkaç isyan oluyor. En son büyük isyan 1875'te; çok büyük bir isyan; büyük katliamlar oluyor. Bu da toprak ilişkilerinden çıkan bir isyan.
      <br/>
      <br/>
      -Bu isyanın mahiyeti ne, kime karşı? -Külli bir isyan. Boşnaklar'ın Osmanlı'ya karşı ayaklanması var. Sırplar kendi hesaplarına başkaldırıyorlar. İlk isyanlar, biliyorsunuz, Karadağ'da başladı. Karadağ Osmanlı için bir çıbanbaşı. Burada 40--50 köy var bilhassa. Büsbütün karmaşık bir durum.. Bakın, bir kere devlet kendi reformlarını tatbik edemiyor, çünkü eski beyler ve ağalar engel. Etmeyince, Sırp ayaklanıyor. Rus ve Avusturya kendi hesaplarına bunları kullanıyor. Birinci Dünya Harbi buradaki Rus-Avusturya mücadelesinden kaynaklanıyor. Şimdi buradaki ağalar da merkeze karşı cephe almaya başladılar. Bunlardan birinin adı da Hüseyin.
      <br/>
      <br/>
      -Hüseyin Kapetan..
      <br/>
      <br/>
      -Evet, bu adam; "Biz bağımsız olalım Sırbistan gibi, Osmanlııyı bırakalım" diyor. Ama sadık olanlar da var. "Biz ayrılırsak Sırb'a yem oluruz. Osmanlı bizim hamimizdir" diyorlar. Neticede burada da bir ayrılıkçılık başladı. Berlin Muahedesi'yle Bosna-Hersek Habsburglar'a verilince, netice o oluyor görüyorsunuz, bu toprak meselesini onlar da halledemediler. Kitaplar var o döneme ait. Hepsini aldım ben. Burada çok kuvvetli eski aileler var. Ancak komünist rejim geldikten sonra toprak nizamını değiştirebiIdiler. Bu topraklar alınıp Sırp köylülerine dağıtıldı.
      <br/>
      <br/>
      Sırp-Boşnak arasındaki şiddetli kinin temelleri budur. Osmanlı fethinden 1875 isyanına kadar olan bu sosyal gelişmeyi yazacağım. O zaman bütün dünya bunun temellerini anlayacak. Neden bu Sırp bu kadar kin içinde, bu kadar caniyane harp yapıyor?
      <br/>
      <br/>
      -Biliyorum diyenler bile en fazla İkinci Dünya Savaşı'ndaki Hırvat-Boşnak-Sırp mücadelelerine bağlıyorlar. Daha öncesi pek az biliniyor.
      <br/>
      <br/>
      -Bu güzel bir etüd olacaktır. İlk Osmanlı fethi, burada tımar rejiminin yerleşmesi gibi. Osmanlılar buraya gelince buradaki eski sipahi sınıfını ibka ettiler. Onların eski senyörlük arazisini tımar olarak tanıdılar. Bu da bilinmiyor. O ailelerden hangileri devam etmiş, hangileri silinmiş, büyük problem bunların araştırılması. Yazamıyorum, yazsam çok iyi olacak.
      <br/>
      <br/>
      Vidin civarında da aynı durum vardı. Aynı Osmanlı politikası. Bulgaristan'ın Sırbistan sınırında burası. Rusya Sırbistan' i kışkırtıyor; orada da miri toprak, devlet toprağı, Hıristiyanlar'a satılmazdı. Bizde Vidin ağaları denir oradaki Müslüma toprak sahiplerine.
      <br/>
      <br/>
      -Osmanlı toprak sisteminin Batı Avrupa feodalizmi veya Asya Üretim Tarzı ile açıklanamayacağını söylersiniz. Burada Osmanlı arazisinin bir kısmını da olsa feodal yapı ile ilişkilendirdiniz.
      <br/>
      <br/>
      -Tabii, Balkanlar'da öyle bir durum ortaya çıktı. Bunu burada en iyi anlatan Filipoviç. Sonra Avdo Suçesko, Hamdiya Kaşevliyakoviç. Üçünü okumanız lazım. Osmanlı tarihinde 19. asra kadar köylü isyanları yok. 19. asırda bilhassa gayrimüslim köylünün büyük isyanları var. Bunu izah etmek lazım. Benim doktora tezim Vidin bölgesini tedkik etmişti. Bunu bütün Balkanlar'a teşrnil etmek lazım.
      <br/>
      <br/>
      Milliyetçiler var. Bunlar aydın kimseler; Viyana'da, Bükreş'te okumuşlar. Hani bizim okumuş Kürt vatandaşların halktan tamamen kopuk bir şekilde devlete karşı komiteler kurmaları gibi, o zaman da bu aydınlar, Sırp, Bulgar aydınları komiteler teşkil ediyorlar. Köylüyü tahrik etmek, isyana sürüklemek için çalışıyorlar. Köylü işte ancak şartlar geliştiği, olgunlaştığı zaman bunları ciddiye alıyor. Ondan önce önem vermiyorlardı bunların milliyetçiliklerine. O zaman milliyetçilikle sosyal meseleler birleşti ve köylü, bu aydınların arkasından gitmeye başladı.
      <br/>
      <br/>
      19. asrı anlamak için böyle bir yaklaşım lazım. Rusya tahrik ediyor filan diyerek izah edemezsiniz. Halk, kitleler niçin ayaklanıyor, düşmanla birleşiyor. Ancak böyle anlayabilirsiniz.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19554), [web.archive.org (arşiv bağlantısı)](http://web.archive.org/web/20060525075234/http://www.aksiyon.com.tr:80/detay.php?id=19554)
