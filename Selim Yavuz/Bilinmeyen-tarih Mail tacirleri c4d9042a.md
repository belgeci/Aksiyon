# Mail tacirleri

*Selim Yavuz Bilinmeyen-tarih*

<div>
 <font>
  <img border="0" height="1" src="/web/20050227093122im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093122im_/http://www.aksiyon.com.tr/resim/344/10.jpg" vspace="5"/>
  </p>
 </font>
 <font class="content">
  İnternet icat olup da mektup devri kapandıktan sonra ‘Ne güzel, postalarımız kaybolmadan, gecikmeden ve dünyanın neresinde olursak olalım ucuz ve hızlı bir şekilde bize ulaşıyor’ diye sevinmiştik.
 </font>
 <br/>
 <p>
  <font class="content">
   Gayet de memnunken önceleri birkaç günde bir, sonraları hergün, derken aynı günde onlarca davetsiz postalar almaya başladıkÜşenmeyip tek tek sildik, önlemeye çalıştık ancak baş edemeyince elektronik posta adreslerimizi değiştirmeye başladık. O da çözüm olmadı; istesek de istemesek de elektronik posta adreslerimize reklam mailleri gelmeye devam etti. Üstelik onlarca firmadan günde birkaç kez. Son çare olarak yeni mail adresleri açmanın yoluna gittik. Biz ‘bu adamlar nasıl oluyor da benim mailime hergün bu kadar mesajı gönderiyor’ diye düşünürken fail hemen yanıbaşımızda çıktı. Spam mail adı verilen bu sistemi başımıza bela eden aslında bir Türkmüş. En azından Türkçe reklamların adreslerimize yağmasının sorumlusu o. Sakaryalı bilgisayar programcısı Abdullah Güçlü çok para kazanmak amacıyla geliştirdiği bir yazılımla milyonlarca maili cd’lere kaydedip reklam firmalarına satmış, satmaya devam ediyor. Programcı Abdullah Güçlü bu işten ciddi paralar kazanırken biz mailboxlarımızı patlatan reklam mailleri ile boğuşup duruyoruz.
   <br>
    <br>
     ‘Şikayet etmeniz umurumda değil’
     <br>
      <br>
       Mail kutularımıza yağan reklam maillerinin internet dilindeki karşılığı, spam. İnternet üst kurulu bildirgesinde spam şu şekilde tarif ediliyor: Pazarlama, reklam veya sosyal içerikli olarak büyük kitlelere ulaştırılmak istenen mesajların, kullanıcının isteği dışında kendisine internet ya da cep telefonu gibi teknolojiler aracılığıyla yollanmasıdır.” Mailboxlarımız hergün onlarca farklı firmadan gelen tanıtım ve reklam amaçlı maillerle dolup taşıyor. Çünkü Türkiye’de birçok firma bu ucuz ve etkili tanıtım yöntemini benimsedi ve onlarcası aynı yöntemi kullanmayı planlıyor. Bu firmalar açısından tüketicilere ayda bir ya da iki mail gönderip tanıtım yapmak masum bir aktivite. Ancak aynı tanıtımı yüzlerce firmanın yaptığını ve günde çeşitli ebatlarda onlarca mail aldığınızı düşünürseniz günlük işleriniz arasına mailboxunuzu temizlemek gibi bir işi eklemek gerekiyor.
       <br/>
       <br/>
       Peki ama bu niye böyle oldu? Son dönemde neden bu kadar çok arttı bu spam mailler? İşte sorunun bu noktasında zengin olmak isteyen bir programcı çıkıyor karşımıza: Abdullah Güçlü. Mesele aslında sadece bu programcının kimliği değil. Çünkü internetle alâkalı yeterli düzenleme yok ülkemizde ve birileri çok para kazanmak için özel olan posta kutunuzu bile kullanabiliyor.
       <br/>
       <br/>
       Abdullah Güçlü Sakarya’da oturan bir bilgisayar programcısı. Avrupa’da ve Amerika’da belli koşulları olan reklam amaçlı maillerden çok para kazanabileceğini düşünmesi üzerine başlayan çalışmasında, bugün rakam vermese de milyonlarca mail adresini reklam firmalarına satmış durumda. Abdullah Güçlü kullanıcıların mail adreslerini reklam firmalarına satması meselesinde, ‘Yaptığınız doğru mu? Kişilerin özel posta kutularını reklam firmalarına satmanız ahlâk kurallarına ne kadar uygun?’ diye sorduğumuz zaman ilginç bir yanıt aldık. Yanıtı kutu olarak ayrıca okuyacaksınız. Ancak Güçlü, “Bence hiç bir sorun yok, bu işe 4 yılımı harcadım, tepki gösterenler umrumda bile değil, çok para kazandım, kazanmaya devam edeceğim’ diyor. Güçlü’nün anlattıklarına göre bu iş çok cazipmiş, korsanları bile çıkmış ama kendi deyimiyle ‘hepsini bertaraf etmiş.’ Bundan sonra da bu çalışmalara devam edeceğini, kullanıcıların mail adreslerini reklam firmalarına satacağını söylüyor. Ayrıca eklemeyi de ihmal etmiyor: “Şikayet etmeniz ya da yasal yollara başvurmanız umurumda bile değil. Hiç bir şey yapamazsınız. Kuzu kuzu kabul edeceksiniz”. Peki ya mağdurlar? Mail adreslerine yağan reklam mailleri yüzünden mağdur olan kullanıcılar ne olacak? Abdullah Güçlü bu konuda kısa bir cevap veriyor; ‘Alışacaklar, alışacaklar’.
       <br/>
       <br/>
       Spam mailler artık internet dünyasının çok tartışılan konularından birisi. Son dönemde Abdullah Güçlü ve benzerlerini engelleyebilmek için karşı ataklar bile başladı. Bunlardan birisi de www.emailreklam.com adı altında başlatılan hareket. Ama hareketleri cılız, sesleri pek çıkmıyor. Bu durumda ne olacak? Siz hergün üşenmeyip reklam maillerini sileceksiniz, özel sayılan e mail adresinizi reklam firmalarına satan Abdullah Güçlü ve onun gibiler sırtımızdan büyük paralar kazanmaya devam edecekler.
       <br/>
       <br/>
       Aslında bu konuda çok şey söylenebilirdi. İşin yasal boyutu, ahlâkî açıdan değerlendirilmesi, teknik olarak spam maillere karşı yapacağınız tedbirler ya da başka şeyler.. ancak bunlar yerine Abdullah Güçlü’nün ‘mail adreslerimizi neden sattığına verdiği cevabı’ koyuyoruz. Çünkü orada Türkiye’de yaşayanlar olarak nasıl mağdur edilmeye açık olduğumuzun delili var.
       <br/>
       <br/>
       Sayın olmayan ilgili!
       <br/>
       <br/>
       E—mail adresiniz hem database’ımızın ve hem de sattığımız e—mail adres cd’lerinin içerisinde mevcuttur. Adresinizin reklam iletileri gönderimi amaçlı olarak kullanılmasına ve satılmasına taraftar olmadığınız şeklindeki kanaatiniz bizi bağlayıcı değildir. Bu konuda sizden müsaade istememiz gerektiğini düşünmediğimiz için, “müsaade etmiyor oluşunuzu” da dikkate almıyoruz. Tehdit ve blöfleriniz ise bizim için hiçbir anlam taşımamakta ve yaptırım gücü bulunmamaktadır.
       <br/>
       <br/>
       Yıllarımı bu projeye adamış ve şimdilerde de bu projenin ticari getirilerinden azımsanamayacak kârlar elde eden bir kimse olarak ben, toplu (bulk) e—mail iletilerine karşı çıkan ve kızan insanların bağnazlığı ile, dün bisiklete “Çin arabası” diye karşı çıkan, uçak ve matbaayı “gavur icadı” sayarak dışlayan insanların bağnazlığı arasında içerik bakımından “çok fazla fark görmüyorum” desem sadece birazcık abartı yapmış olurum, kanaatindeyim.
       <br/>
       <br/>
       Turgut Özal’ın döneminde, Türkiye’de özel kargo şirketleri ilk kurulmaya başlanacağı sıralarda bu konuda sizin yaklaşımınızla emsal yaklaşımlara sahip insanlar/kesimler buna karşı çıkmış, “Bu devletin yapacağı iştir, PTT’nin görevidir; Hiç mektup, evrak, paket ve benzeri nakliyeyi özel şirketler yapar mı, yapabilir mi, böyle bir şey görülmüş mü?” diyerek, bugün kendileri dahil hiç kimsenin ve hiçbir kurumun kullanmaktan kaçınmadığı özel kargo şirketlerine anlam veremediğimiz ve çok da tuhaf karşıladığımız bir garabet örneği sergileyerek karşı çıkmışlardı. Özal ise bu insanlara: “Alışırlar, alışacaklar!” demekten öte bir tepki göstermedi. Doğrusu Özal’ın bu konudaki tavrı dirayetli bir tavırdı. Gereksiz polemiklere girmedi ve buna zaman ayırmadı. Sonuçta ise dediği gibi oldu ve “ALIŞTINIZ!”. Hatta geçmişteki karşı çıkışlarınızı ise ya unuttunuz ya da şimdilerde çok komik buluyorsunuzdur.
       <br/>
       <br/>
       Çalışmalarımıza olan muhalefetiniz nedeniyle yasal yolları denemek isterseniz, T.C. mahkemelerinin ve Cumhuriyet Savcılıklarının kapıları size kapalı değildir, eğer çözüm olacağına inanıyorsanız... Böyle bir başvuru yaparsanız öncelikle size başarılar diler, bu vesileyle “haddinizi bilmeyi öğrenmeniz açısından” sizi teşvik bile ederim. Bu anlamda bir başvuruda bulunduğunuz takdirde, adli makamlar tarafından başvurunuzun mutlaka değerlendirileceğinden de hiç kuşkum yok! Açmış olduğunuz dava yıllar sürse ve gecikmeli olarak sonuçlansa bile... Elbette bu arada şikayet (dava) dosyanızın arşivlerde kaybolma ihtimali de sizin açınızdan önemli bir risk!
       <br/>
       <br/>
       Başvuru günleriniz hafta sonlarına ya da tatil günlerine denk gelirse, nöbetçi savcılıkların bulunduğu zaten malumunuzdur. Başvuru sonrası şikayet (dava) dilekçeniz için “kabul numarası” almayı ihmal etmeyiniz ki, daha sonra bu numara ile şikayet dilekçenizi kolaylıkla takip etmeniz mümkün olsun. Başvurunuz sonrası hazırlanan dosyayı ve müteakip safhaları ise birlikte takip ederiz.
       <br/>
       <br/>
       Abdullah Güçlü
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12685), [web.archive.org (arşiv bağlantısı)](http://web.archive.org/web/20050227093122/http://www.aksiyon.com.tr:80/detay.php?id=12685)
