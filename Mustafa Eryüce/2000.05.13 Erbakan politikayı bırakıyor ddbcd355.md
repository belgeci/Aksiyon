# Erbakan politikayı bırakıyor

*Mustafa Eryüce 2000.05.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güvercinlerin kavgasını bilir misiniz? Güvercinler kavgaya tutuştukları zaman birbirlerinin gagalarını hedef alırlar, uçlarını kırmaya çalışırlarmış. Ve kavga başladı mı bir kere, birinden birinin gagası kırılmadan bitmezmiş.
  </font>
 </div>
 <div id="newsText">
  <font class="detail-text">
   Asıl acısı da kavgadan sonrası. Çünkü gagası kırılan güvercin bir daha asla yem yiyemezmiş. Ve yem yiyemediği için de yavaş yavaş ama acı çeke çeke açlıktan ölürmüş...
   <br/>
   <br/>
   Bu yüzden güvercinlerin kavgası dünyanın en yumuşak görünüşlü ama en acımasız kavgası olarak nitelendirilirmiş. Çünkü kavga ederken bile sanki sevişirmiş gibi görünürlermiş.
   <br/>
   <br/>
   FP'de güvercin savaşı
   <br/>
   <br/>
   Güvercinlerin bu ilginç kavgalarının hikayesini bir FP'li milletvekili anlattı. FP'deki kongre öncesi had safhaya ulaşan, gelenekçiyenilikçi çatışmasını vurgulamak için... "Tıpkı" dedi, "Güvercinlerdeki gibi iki taraf da birbirinin gagasını kırmaya çalışıyor. Tıpkı güvercinlerdeki gibi birlik, beraberlik, dostluk vurgularının altında müthiş bir gerilim, müthiş bir çekişme yaşanıyor..."
   <br/>
   <br/>
   Evet... FP'de güvercinlerinkine benzer bir mücadele yaşanıyor. Ve bu kavganın son raundu 14 Mayıs'taki Büyük Kongre'de oynanacak.
   <br/>
   <br/>
   Bir ilk...
   <br/>
   <br/>
   Peki bu sürece nasıl gelindi? Erbakan'ın öncülük ettiği 35 yıllık Milli Görüş serüveninde ilk kez yaşanan bu kavganın ilk sinyalleri aslında daha 28 Şubat sürecinin ilk aylarında kendini göstermeye başladı. Bu gün yenilikçi kanadın lideri olarak adlandırılan Abdullah Gül ve Bülent Arınç gibi isimlerin öncülük ettiği kesim 28 Şubat sürecindeki baskılara daha net ve daha sert tavır gösterilmesi gerektiğini savundular. 28 Şubat'ın gerekçelerini oluşturduğu ileri sürülen başta tarikat şeyhlerine verilen meşhur "iftar daveti" olmak üzere birçok icraatı eleştirdiler.
   <br/>
   <br/>
   Pim'i küskünler hareketi çekti
   <br/>
   <br/>
   Ama kavganın pim'ini çeken "Küskünler Hareketi" oldu. 18 Nisan seçimleri öncesi yaşanan Balgat kontrollü Küskünler Hareketi, iki taraf arasındaki çizgiyi daha da netleştirdi. Hareketi, seçim öncesi partinin intiharı olarak nitelendiren yenilikçiler ilk kez hem de açıkça eleştirilerini kamuoyu önünde dile getirmeye başladılar. 18 Nisan seçimlerindeki oy kaybından da bu girişimi, dolayısıyla da "Hoca'ya tam itaati savunan gelenekçileri" sorumlu tuttular. Gelenekçiler ile yenilikçiler arasındaki ilk somut mücadele ise 18 Nisan seçimleri sonrası yapılan grup yönetimi seçimlerinde yaşandı. Grup Başkanvekilliklerine ilk kez Hoca'nın "Tavsiye ettiği isimler" yerine yenilikçi kanattan Bülent Arınç, Abdüllatif Şener ve İsmail Kahraman seçilmişti. Meclis grup yönetiminde de yenilikçiler mutlak bir hakimiyet elde etmişti.
   <br/>
   <br/>
   Geceyarısı operasyonu
   <br/>
   <br/>
   Bu sonuçlar yenilikçilerle gelenekçiler arasında neredeyse resmi bir savaş ilanıydı. Gelenekçiler Meclis'teki yenilikçi galibiyetin intikamını almakta gecikmediler. Bir geceyarısı operasyonuyla gelenekçi kanattan Veysel Candan, Lütfi Esengün ve Turhan Alçelik'i önce GİK üyeliğine ardından da genel başkan yardımcılıklarına getirdiler. Bu operasyon atamalara tepki gösteren yenilikçilerin Başkanlık Divanı'ndan istifalarıyla sonuçlanınca grup yönetimine karşılık Genel Merkez'in mutlak hakimi de gelenekçi kanat oldu. Bu süreçte pek dışarı sızmasa da gerek Başkanlık Divanı'nda gerekse GİK toplantılarında iki taraf arasında sert tartışmalar yaşandı.
   <br/>
   <br/>
   Bu olaylardan sonra saflar artık iyice netleşmişti. Ve bu ayrışmada son nokta Abdullah Gül'ün, grup başkanvekillerinin desteğini alarak Büyük Kongre'de adaylığını açıklaması oldu.
   <br/>
   <br/>
   Milli Görüş tarihinde ilk kez yaşanan gelenekçiyenilikçi tartışmasının kronolojisi özetle böyle.
   <br/>
   <br/>
   Dengeler...
   <br/>
   <br/>
   Peki şu anki mevcut durum ne? Mevcut durumu Abdullah Gül'ün adaylığını açıklamasından bu yana geçen süre olarak ele alırsak bu sürede her iki taraf da Büyük Kongre için teşkilat bazında yoğun bir çalışma temposu sergilediler.
   <br/>
   <br/>
   Erbakan'a rağmen adaylığını açıklayan Abdullah Gül, kendisini destekleyen 30 civarındaki yenilikçi milletvekiliyle il il gezerek delege desteğini sağlamaya çalıştı.
   <br/>
   <br/>
   Yenilikçilerin 30 milletvekiliyle yaptığı bu tarama ve propaganda çalışmalarına gelenekçi kanat çoğunluğunu milletvekillerinin oluşturduğu ancak aralarında parti müfettişleri, eski il başkanlarının da bulunduğu 50 ismi görevlendirerek karşı propagandayla karşılık verdi. Bu 50 milletvekili Gül ve ekibinin dolaştığı tüm teşkilatlara giderek, yenilikçilerin eleştiri ve söylemlerini boşa çıkarmaya çalıştı.
   <br/>
   <br/>
   Delege seçimi ve Erbakan
   <br/>
   <br/>
   Ancak bu çalışmalarda Erbakan faktörü ve teşkilatlardaki tartışılmaz ağırlığı, yenilikçilerin işini zorlaştırdığı kadar, gelenekçilerin işini kolaylaştırdı. Çünkü hemen tamamı, yaklaşık bir yıl süren bir çalışma sonunda ve belirli bir kontrol altında belirlenen delegeler Gül'ün bir çok teşkilatta oldukça sıkıntılı anlar yaşamasına neden oldu. Yılların siyasetçisi Erbakan, sanki bu günleri görmüşçesine yaklaşık bir yıl boyunca kurduğu İzleme Komiteleri ile her ilde en sadık delegeleri bulmak için ince eleyip sık dokudu. Sadece delegeler değil, partinin il başkanları ve teşkilatları da aynı yöntemle ve aynı titizlikle belirlendi. Bu çalışma da tabandaki Gül ve yenilikçi sempatisine rağmen, teşkilat ve delege bazında Kutan ve gelenekçilerin hakimiyetini sağladı.
   <br/>
   <br/>
   Kimin gagası kırılacak?
   <br/>
   <br/>
   Peki bu güvercin kavgasında gagası kırılan kim olacak? Yenilikçilere göre şanslar fifty fifty, yani eşit. Gelenekçiler ise Erbakan'dan aldıkları desteğin verdiği güvenle zafer tartışmasız ve zafer bizim havasında.
   <br/>
   <br/>
   Ve bomba iddia
   <br/>
   <br/>
   Ancak Balgat kanadından sızan bilgiler Erbakan'ın her iki güvercinin dışında bir başka güvercini gündemine aldığı yönünde. Yeni güvercinin adı İstanbul İl Başkanı Numan Kurtulmuş. Erbakan'ın yakın çevresinden gelen bilgilere göre Hoca artık siyasete dönmeyi düşünmüyor. Siyasi yasağı kalksa bile artık aktif siyaset yapmayacak. Yerine veliaht olarak düşündüğü isimse Numan Kurtulmuş. Erbakan 35 yıl emek verdiği Milli Görüş hareketini İstanbul İl Başkanı Kurtulmuş'a emanet edecek. Söylenenlere göre Erbakan Hoca, Kongreden sonraki en az 3, en fazla 6 aylık süreçte Recai Kutan'ın yerine Numan Kurtulmuş'u getirtecek.
   <br/>
   <br/>
   Yine sızan bilgilere göre Erbakan, Kurtulmuş ismini çevresindeki en güvendiği birkaç isme açtı. Ve bu isimlerin de olumlu yaklaşımıyla yeni veliaht olarak Numan Kurtulmuş'ta karar kılındı.
   <br/>
   <br/>
   Niçin Kurtulmuş?
   <br/>
   <br/>
   Peki neden Numan Kurtulmuş? Söylenenlere göre Kurtulmuş gerek sadakati, gerek teşkilatçılığı ve gerekse çalışkanlığıyla Hoca'nın güvenini kazandı. Akademik kariyeri seven Prof. Erbakan için Numan Kurtulmuş'un doçentliği de bir artı puan oldu. Ama söylenenlere göre Kurtulmuş'un en önemli artısı Tayyip Erdoğan gibi bir ismi İstanbul teşkilatından neredeyse silmesi oldu. Söylenenlere göre bunun göstergesi ise İstanbul İl Kongresini başarıyla ve gelenekçilerin mutlak hakimiyetiyle sonuçlandırması.
   <br/>
   <br/>
   Kutan'a gelince; yine söylenenlere göre, Kutan 28 Şubat sürecinin çetrefilli günlerinde "belli hesaplar" ve "stratejiler" gereği partinin başına getirilmişti. Çünkü o dönemde Cumhurbaşkanı Süleyman Demirel'e DSİ'ye dayanan uzun soluklu bir geçmiş nedeniyle "Abi" diye hitap edebilen ve her istediği dakika huzuruna çıkabilen Recai Kutan bulunmaz bir isimdi. Ancak şimdi Demirel gitti. Onun için Kutan'ın değişmesinde ve partiye yeni bir soluk getirilmesinde hiçbir sakınca yok.
   <br/>
   <br/>
   Evet... Konuşulanları, söylenenleri, hesapları, stratejileriyle FP cephesindeki "Güvercin Kavgası"nın durumu bu. Tabii tüm bunlar Anayasa Mahkemesi'nin vereceği karara bağlı. Mahkeme "güvercinler kafese" derse tüm hesaplar yeniden değişebilir... Kimbilir?...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6166-erbakan-politikayi-birakiyor.html), [web.archive.org (arşiv bağlantısı)](http://web.archive.org/web/20131016092232/http://www.aksiyon.com.tr:80/aksiyon/haber-6166-erbakan-politikayi-birakiyor.html)
