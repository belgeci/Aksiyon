# Ceninli Eşref'in unutulmayan sözleri

*Giuliano Mar Bilinmeyen-tarih*

<div>
 <font>
  <img border="0" height="1" src="/web/20050225162218im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162218im_/http://www.aksiyon.com.tr/resim/392/blank.gif" vspace="5"/>
  </p>
 </font>
 <font class="content">
  Okuyuculardan kiminin sevdiklerini kaybetmiş olabileceği bir ortamda, bu satırları yazmak kolay değil. Onların acısı kulaklarımda yankılanıyor. Ama yine de sessiz kalmayı daha zor buluyorum. Ve duygularımı bir Hayfalı, bir Arap ya da bir Yahudi olarak yazmak niyetinde değilim. Eşref’in hikayesini anlatacağım. Bu ne bir övgü ne de bir kınama. Önceden haber verilen bir ölüm monoloğu denebilir belki. Bunlar kuru gerçekler, gelecek için istatistik ya da Eşref’in dediği gibi Bir Boş Mezarlar Kroniği. Eşref 1979’da işgal ortamında doğdu. Aktör olmak istiyordu. Onunla 1988’de Cenin’deki mülteci kampında tanıştığımda, Taşların Çocukları filmini oynuyordum. Eşref de bir oyun yazmak istiyordu. Zeki, zihnini baskılardan uzak tutabilen, hayal kurmayı seven bir çocuktu. Gündüzleri İsrail askerlerine taş atıyor, geceleri bizim kampta yazdığımız oyunun dizelerini ezberliyordu. Yalnız 9 yaşındaydı o zaman. Kardeşi İntifada’ya katıldığı için hapisteydi. Annesi bizi çatısı altında ağırlıyordu. Babası yoldaki barikatlardan nefret ediyordu. Küçük kız kardeşi köşede oturup provaları kaygıyla izlerdi.
 </font>
 <br/>
 <p>
  <font class="content">
   Sınır polisi tarafından tutuklanmış ve dövülmüştü. Salıverildikten sonra yaralı elini gururla gösteriyordu herkese. Yahudi işvereni, işe gelemeyişlerinden sıkıldığı için babasını işten atmıştı. Eşref ailesini geçindirmek için çalışıyordu. Provalar o katılmadan sürdü. Arkadaşları geceleri onu gördüklerini, sürekli acele içinde olduğunu söylüyorlardı.
   <br/>
   <br/>
   1992’de tekrar karşılaştığımızda 13 yaşındayşdı. Akıcı ve karizmatik konuşuyordu. Eşref şehid olmak istiyordu. Ama arkadaşları onunla alay ediyor, ailesi bunu bir ergenlik isyanı olarak bakıyordu. Ama o yoluna devam etti.  Askerlerin kardeşini tutuklamak için eve düzenlediği baskından beri konuşmayan küçük kızkardeşi onun varlığını arıyordu. Onun kardeşinin hakperestliğine olan sevgisi, ruhunu yüceltiyordu. Eşref herkesin öcünü almak istiyordu. Onun ateşli konuşması, ilginç düşünceleri etrafındakileri eğlendiriyordu.
   <br/>
   <br/>
   İntifada zirvesindeydi ve olan oldu. Eşref’in kardeşi askeri bir mahkemede 8 yıl hapse mahkum edildi. Evleri ordu tarafından havaya uçuruldu ve tamamen tahrip edildi. Eşref ağladı. Yabancı televizyonlar gözyaşlarını belgelediler. ‘Dizlerim üstünde yaşamaktansa ayaklarım üstünde ölmeyi tercih ederim’ sık sık kullandığı sözlerdi. Bu kötü bir işaretti. Eşref ölmedi. Herkes Oslo anlaşmalarını kutladı. Damat gibi giyinmişti. Bir kahraman gibi. Ailesi amcasının evine taşınmış, Cenin ve bitişikteki mülteci kampı A bölgesine dahil edilmiş, Eşref iş aramaya başlamıştı.
   <br/>
   <br/>
   Onunla Cenin’deki markete yaptığım ziyaretlerden birinde karşılaştım. Bu defa Eşref bir polis üniforması içindeydi ve horoz gibiydi. Kaygımı dile getirdim ve ‘Güç, yozlaştırır’ klişesini hatırlattım. Birkaç ay sonraki telefon konuşmamızda polisten ayrıldığını, bir şeyin değişmediğini, komplo (Oslo anlaşmalarına şimdi böyle diyordu) ile işbirliği yapmayacağını söylüyordu. “Filistin polisi olarak İsrail’in taşeronu olduk” dedi ve devam etti; “Dedemin toprakları, Cenin’e bakan Yahudi yerleşim bölgesinin genişletilmesi için kamulaştırıldı. Bizden Yahudiler’i korumamız isteniyordu.” “Her metrede bir barikat var. C bölgesinde çalışıyorum. B bölgesinden geçiyorum. A bölgesinde uyuyorum. Otladıktan sonra dışkılayan bir inek gibi.” “Çifte kuşatma”; bu sözler bu arada bir markette iş bulan babasını hedef alıyordu.  
Topraklardaki tansiyon yükseldi. 8 yıllık doğrudan ve dolaylı Oslo işgal dönemi. Bölgeler kantonlara ayrıldı. Barikatlar katlandı. Yerleşimcilerin sayısı iki kat arttı. Arazi kamulaştırıldı. Batı Şeria’yı bypass eden güney–kuzey, doğu–batı yolları açıldı.
   <br/>
   <br/>
   Eşref telefonda ‘Biz aldatıldık’ diyordu. Beni Hayfa’da ziyaret etmesini istedim. Yapmadı. Şaron, Harem–i Şerif’e gitti. Filistin topraklarında sokağa çıkma yasağı vardı. Eşref yeraltına indi. Aksa İntifadası’nın doruklarında Cenin’e gittim. Şehir etraındaki yollar arabaların geçişini önlemek için kazılmıştı. Ordu kanalizasyon ve elektrik sistemlerini bile hedef alıyordu. Kamp tamamen karanlık içindeydi.  Yakın köyden bir arkadaşın yardımıyla köye gittim. Eşref’in annesi her zamanki gibi kapıyı açtı ve beni içeri davet etti. Çekinmiştim, atmosfer gergindi. Anne yaralanan ve tutuklananları sayıyordu. Ölülerden söz edilmiyordu. ‘Eşref savaşmaya gitti’ diyordu. Kendinden emindi ve bir üzüntüsünü belli etmek istemiyordu. Önceki ziyaretlerimde onun evini kendi evim gibi bilirdim. Bu defa farklıydı. Orada bulunmamın uygunsuzluğunu ima eden ev sahiplerim bu defa kızgındı, işgalin sorumlusu benmişim gibi bana kızıyorlardı. Karanlıkta, aşağılanmış, aç ve çaresizdiler. Yardım önerdim, ama kesin olarak reddedildi. Ayrıldık. Eşref güneyde kendini havaya uçurdu. Cesedi asla gömülmedi. Onun ‘ayakta ölmekte diz üstünde yaşamaktan iyidir’ sözleri hâlâ içimde yankılanıyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1253), [web.archive.org (arşiv bağlantısı)](http://web.archive.org/web/20050225162218/http://www.aksiyon.com.tr:80/detay.php?id=1253)
