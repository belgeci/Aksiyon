# Kanalizasyon Enerjisi!

*Muhammet Katiboğlu Bilinmeyen-tarih*

<div>
 <font>
  <img border="0" height="1" src="/web/20050226010244im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226010244im_/http://www.aksiyon.com.tr/resim/396/iski.jpg" vspace="5"/>
  </p>
 </font>
 <font class="content">
  Lağım suyunun “tekrar” aydınlatma, ısınma enerjisi olarak geri döneceğini düşündünüz mü hiç? İstanbul, kanalizasyon enerjisiyle tanışıyor. İnanmak zor ama İSKİ, Türkiye Elektrik Kurumu’na elektrik satıyor!
Kentlerin başının en büyük dertlerinden, en kokuşmuş sorunlarından biri atıksular, yani kanalizasyon sularıdır. Hele de yerleşim biriminin nüfusu  şöyle 500 binlere doğru tırmanınca, altyapı ve belediye hizmeti de yetersizse, bütün kent burnunuzda tüter!
 </font>
 <br/>
 <p>
  <font class="content">
   Sokağın orta yerinden patlamış kanalizasyon şebekeleri, caddelere püfür püfür yayılan gri renkli sular, bir yandan burnunu, diğer taraftan ayaklarını korumaya çalışarak gelip geçen insanlar... Artık bu sulara iğrenerek değil, minnet dolu gözlerle gülümseyerek bakacağımız günler çook yakındır. Çünkü megakent İstanbul’da atıklardan enerji üretimi başlıyor. Üretiminde herkesin kendi hacmince katkıda bulunduğu metan gazından elde edilen elektrik enerjisi pek yakında sizi de aydınlatabilir.
   <br/>
   <br/>
   İstanbul’un sakinleri iyi bilir o günleri; 1994 yılına kadar insanlar çöp dağları ve lağım suları arasında türlü manevralarla yaşamaya çalışırdı. Bu tarafı kısa keserek belirtmeli ki, İstanbul o günlere göre şimdi çok “temiz”. Yaptığı hizmetleri genellikle “gömdüğü” için İSKİ’nin İstanbul için yaptıkları pek dikkat çekmez. Bütün yerel yönetimlerin İSKİ muadili kuruluşları için geçerli bu. Fakat İSKİ’nin başlattığı bir proje biraz da dikkat çekmek istiyor. Atıklardan enerji üretme projesi. Proje şimdilik üç ayaklı. Biri katı atıklardan, yani çöpten, diğeri rüzgardan, bir başkası da sıvı atıklardan, yani lağım suyundan enerji/elektrik üretimi.
   <br/>
   <br/>
   TEK’e elektrik satıyor!
   <br/>
   <br/>
   İşe yaramaz ve bir an önce “uzaklaştırılması” gereken gereksiz yük olarak görülen lağımdan ve çöpten elektrik üretimi Batılı ülkelerde uygulanan bir yöntem. İSKİ, Kemerburgaz’daki çöp arıtma tesisinde kurduğu ünitede yıllık 6 megavat elektrik üretiyor. İSKİ Genel Müdürü Veysel Eroğlu, üretime başlayan tesisin açılışının “41 Günde 41 Proje” kapsamında önümüzdeki günlerde yapılacağını belirtiyor. İSKİ, Türkiye Elektrik Kurumu’yla bir anlaşma yaptı; buna göre, Kemerburgaz’daki arıtma tesisi ısınma, aydınlanma ve diğer enerji gereksinimlerini karşıladıktan sonra artan enerjiyi TEK’e satacak.
   <br/>
   <br/>
   60 bin nüfuslu kente yetecek enerji
   <br/>
   <br/>
   Eroğlu, yılda 43 milyon kilovat/saat elektrik enerjisi üretecek tesisin, yaklaşık 60 bin nüfuslu bir kentin bir yıllık bütün enerji ihtiyacını karşılayabileceğini ifade ediyor.
   <br/>
   <br/>
   Terkos’ta yapımı planlanan rüzgar enerjisi santrali çöpten elde edilenle kıyaslanamayacak kadar büyük enerji üretecek. İSKİ Genel Müdürü, bu konuyla ilgili projelerini tamamlayıp bakanlığa sunduklarını, cevap beklediklerini anlatıyor. Buradan da yılda 35 ila 50 megavat arasında bir elektrik üretimi gerçekleştireceklerini belirten Eroğlu, “İstanbul Büyükşehir Belediyesi ve İSKİ elektrik üretip satan kurumlar haline geldi. Tesislerimizde enerji üretimini geliştirecek başka düşüncelerimiz de var. Yeni depolama alanları yapılıyor, oralarda da elektrik üretilebilir” diyor.
   <br/>
   <br/>
   Lağımdan ampule
   <br/>
   <br/>
   Tuzla’daki Atıksu Arıtma Tesisi bugünlerde heyecan soluyor; gaz ünitesi önümüzdeki haftalarda devreye girecek ve zaten bol miktarda mevcut olan metan gazından elektrik enerjisi üretimi start alacak. Türkiye’deki en modern ve büyük atıksu arıtma tesislerinden biri olan kuruluşta, yılda 14 milyon kilovat/saat elektrik üretilecek. Bu miktar, ancak tesisin kendi enerji ihtiyacının bir kısmını karşılayabiliyor. Zaten, Eroğlu da buradan elde edilecek enerjinin iç bünyede kullanılacağını ifade ediyor ve “Böylece büyük bir elektrik masrafından kurtulmuş  olacağız” diyor. Çünkü tesisteki arıtma işlemini yapan motor ve diğer mekanizmalar, sanıldığından çok daha fazla oranda elektrik tüketiyor.
   <br/>
   <br/>
   Üretilecek enerjinin miktarı biraz da, tesise giren atıksuyun debisiyle ilgili. Tuzla Atıksu Arıtma Tesisi Müdürü Mehmet Ceyhan, tesise günde 1 milyon kişinin 100 bin metreküp atıksuyunun geldiğini belirtiyor. Tuzla, Kartal, Pendik, Maltepe, Darıca, Gebze, Çayırova bölgelerinin kanalizasyonu sözkonusu tesise yöneltilmiş durumda. Tesis tamamlandığında günde 4 milyon kişinin 900 bin metreküp atık suyunu arıtma gücüne kavuşacak. Bu, üretilecek elektriğin artacağı anlamına geliyor.
   <br/>
   <br/>
   Tuzla’da elektrik üretimine çoktan geçilmesi gerekiyordu ama İSKİ’nin elinde olmayan sebeplerle gecikti.  Ceyhan gecikmenin sebebini açıklarken şunları söylüyor: “Elektrik üretiminin gerçekleşeceği gaz ünitesinin yapımının bir kısmını İSKİ üstlendi, bir kısmı da özel bir şirkete ihale edildi. İSKİ üzerine düşeni yaptı ama söz konusu firma bitirip teslim etmedi. Şimdi bekliyoruz, ya mahkemeye gideceğiz, ya da kendimiz devralıp tamamlayacağız. Öyle veya böyle bir şekilde tamamlayıp 2002 yılı bitmeden birkaç ay içinde mutlaka elektrik üretimine geçilecek.”
   <br/>
   <br/>
   Tesis Müdürü Ceyhan, kanalizasyon suyundan değişik şekillerde faydalanma projeleri olduğunu belirtiyor. Enerjinin pahalı olması ve ellerinde enerji üretme imkanı bulunmasının kendilerini elektrik üretme fikrine ittiğini belirten Ceyhan, “Metan gazından enerji elde edilmesi bizim iki türlü faydamıza olacak: Birincisi enerji elde edeceğiz, ikincisi de çıkan çamurun miktarında azalma olacağı için nihai çamuru taşımada bize kolaylık olacak. Atıksuyu arıttıktan sonra geriye çamur kalıyor. Bu çamur miktarı, tesiste gaz ve elektrik üretimi de yapılmaya başlandığında yarı yarıya azalacak. Bu durumda nakliyede maliyet azalması, koku giderme olayı olacak. Teknoloji de transfer etmiş olacağız. Çıkan çamuru gübre olarak değerlendirmeyi planlıyoruz” diyor.  Ayrıca çevre semtlerde kurulan pazarların atıklarının da tesise getirilip enerjiye dönüştürülmesi düşüncesi var.
   <br/>
   <br/>
   Ceyhan’dan bunları dinlerken, akla ister istemez  Eskimolar geliyor. Bu kuzeylilerin, yakaladıkları geyiğin eti bir yana, derisinden, kemiğine, tırnağına varıncaya kadar herşeyini değerlendirdikleri biliniyor.
   <br/>
   <br/>
   Evsel atıkların enerjiye dönüştürülmesi, ilk kez Tuzla’daki tesiste gerçekleştirilmiş olacak. Daha önce Ataköy’deki bir tesiste, üniversite araştırması için çok küçük çaplı elektrik üretimi sözkonusu olmuş ama bilimsel amaçlı bu küçük olayı kategori dışı tutmak gerek.  
Elektrik üretimine geçtikten sonra tesisten çıkan çamur oranı oldukça azalacak. Şimdilerde günlük 100 ton çamur ortaya çıkıyor ve kamyonlarla taşınıp belli alanlara dökülüyor. Enerji üretimine başladıktan sonra günlük çamur 50 tona inecek; bu da belli işlemlerden geçirilip ısıtılacak, içindeki su buharlaştırılacak ve sonuçta bütün çamur tek kamyona sığmış olacak. Ceyhan, çamuru da gübre olarak satmayı planladıklarını anlatıyor. Dahası, temizlenip çıkan suyun da sulamada kullanılması gündemde. Paşaköy Arıtma Tesisi’nde arıtılan su, ağaç ve çimenlerin sulanmasında kullanılıyor. Tuzla’da ise temizlenen suyun tuz oranını düşürecek düzenek olmadığı için, çıkan su denize veriliyor. Fakat tuz oranını düşürecek teknoloji yakında Tuzla’daki tesise de gelecek.
   <br/>
   <br/>
   Daha 10 yıl öncesine kadar asli amacını, yani lağım suyunu temizleme işlemini gerçekleştirmek için bile İstanbul’a arıtma tesisi kurulması fikri, uzak bir hayaldi. Şimdi İstanbul’un atıksuyunun tamamına yakını arıtma tesislerinde temizlendikten sonra denize gönderiliyor. Birkaç “fire” kanalizasyon üzerinde arıtma tesisi kurulması çalışmaları da son hızla ilerliyor. Kanalizasyon suyunu arıtmak bir yana, İSKİ, üzerine vazife olmayan şeyler de yapıyor ve “işe yaramaz” lağım suyunu öyle bir faydaya dönüştürüyor ki. Hangi düşüncede ve kim tarafından yapılırsa yapılsın faydalıyı, iyi/güzel hizmeti takdir etmek son on yıllarda unuttuğumuz bir hasletimiz. Fakat “lağımdan elektrik” gibi parlak ve kokusuz hizmetleri görünce, halkımızın bu özelliği tekrar günyüzüne çıktı gibi.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1518), [web.archive.org (arşiv bağlantısı)](http://web.archive.org/web/20050226010244/http://www.aksiyon.com.tr:80/detay.php?id=1518)
