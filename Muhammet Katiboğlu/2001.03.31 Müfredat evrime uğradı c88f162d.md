# Müfredat evrime uğradı

*Muhammet Katiboğlu 2001.03.31*

<div>
 <p class="spot">
  15 yıl önce bilimsel geçerliliğini yitirdiği  gerekçesiyle müfredattan çıkarılan Evrim  Teorisi yeniden ders kitaplarına eklendi.  Meclis'te konu hakkında üstüste soru  önergeleri veriliyor. Hükümet ortağı ANAP  da evrimin kitaplara yeniden dönüşünden  rahatsız. Meclis soruşturması önümüzdeki  günlerde oylanacak. Öğrenci velileri ise dava açmaya hazırlanıyor
 </p>
 <p class="metin">
 </p>
 <img border="0" src="/web/20020502033708im_/http://www.aksiyon.com.tr/2001/330/resimler/Mufredat.jpg"/>
 <p class="metin">
  Türkiye'de tartışılan kurumların en başında hiç şüphesiz Milli Eğitim Bakanlığı gelir. Geçtiğimiz yıllarda 8 yıllık kesintisiz eğitim, başörtüsü yasağı ve Kur'an kurslarına yaş sınırlaması getirilmesi konularında tartışmalara neden olan kurum, şimdi de materyalist ve evrimci dünya görüşünü öğrencilere zorunlu ders olarak okutmaya çalışmasıyla gündeme geliyor. 15 sene önce bilimsel geçerliliğini yitirdiği gerekçesi ile Fen Bilgisi, Felsefe ve Biyoloji kitaplarından çıkarılan Darwin'in Evrim Teorisi, yeniden bilimsel bir gerçek gibi ders kitaplarına eklendi.
 </p>
 <p class="metin">
  Son haftalarda üstüste verilen soru önergelerine "evrim bilimsel bir gerçektir!" cevabını vermekle yetinen Bakan Bostancıoğlu, koalisyon içinde ANAP kanadının tepkisini çekiyor. Önümüzdeki günlerde Meclis araştırması açılması için Meclis'te bir oylama yapılacak.
 </p>
 <p class="metin">
  Evrim teorisi ülkemizdeki bazı çevreler tarafından neden kanıtlanmış bilimsel geçerlilikmiş gibi savunuluyor? Evrim teorisi sadece biyolojinin ilgilendiği bilimsel bir tartışma konusu mudur, yoksa bu teorinin ideolojik bir arka planı var mıdır? Önce bu sorunun cevabını arayalım.
 </p>
 <p class="arabaslik">
  Teori, zorluklarıyla birlikte doğdu
 </p>
 <p class="metin">
  Dünya üzerinde bir milyonu aşkın farklı canlı türü yaşıyor. Hepsi son derece farklı özelliklere ve mükemmel sistemlere sahip olan bu canlılar nasıl ortaya çıkmışlardır? Bu soruyu sağduyu ile inceleyen her insan, tüm bu canlılığın üstün ve kusursuz bir yaratılışın ürünü olduğunu görebilir.
 </p>
 <p class="metin">
  Evrim teorisi ise, bu açık gerçeği reddeder. Teori, yeryüzündeki tüm canlı türlerinin tesadüflere dayalı olarak birbirlerinden türediklerini öne sürer. Kökeni eski Yunan'a kadar dayanan evrim fikrinin en ünlü savunucusu İngiliz biyolog Charles Darwin'dir. Darwin 1856 yılında yazdığı "Türlerin Kökeni" adlı kitabında tüm canlıların tesadüfler sonucu tek bir ortak atadan geliştiklerini iddia eder.
 </p>
 <p class="metin">
  Darwin bu iddialarını sıralarken ciddi kuşkular içindeydi ve teorisinden kendisi de pek emin değildi. Açıklayamadığı pek çok konuyu kitabına eklediği "Teorinin Zorlukları" başlıklı bölümde itiraf etmişti. Darwin, bilimin gelişmesiyle birlikte bu zorlukların birer birer çözüleceğini ummuştu. Ancak 20. yüzyıl bilimi, Darwin'i desteklemek bir yana, onun iddialarını birer birer geçersiz kıldı. Genetik, mikrobiyoloji ve biokimya alanındaki gelişmeler Darwinizm efsanesini yıktı ve gerçekte canlıların üstün bir yaratılışın ürünü olduklarını ortaya çıkardı.
 </p>
 <p class="arabaslik">
  Materyalist zorlama
 </p>
 <p class="metin">
  Evrim teorisi neden ısrarla ayakta tutulmaya çalışılıyor? Neden ders kitaplarında bilimsel bir gerçek gibi geleceğimizi emanet edeceğimiz genç insanlara öğretilmek isteniyor? Bu sorunun cevabı çok açık: Çünkü Evrim Teorisi materyalist bir zorunluluk. Tarihin en eski düşüncelerinden biri olan materyalist dünya görüşünün temel özelliği maddeyi mutlak varlık saymasıdır. Bu düşünceye göre madde sonsuzdan beri vardır ve var olan her şey maddeden ibarettir. Bu tanım elbette bir Yaratıcı'ya inanmayı imkansız kılar. Bu mantık gereği, materyalizm en eski çağlardan beri Allah inancına karşı çıkmıştır.
 </p>
 <p class="metin">
  Evrim teorisi de materyalist dünya görüşünün sözde bilimsel temelini oluşturur. Eğer bir insan, materyalist felsefeye bağlılığını her şeyin önünde tutuyorsa, başka bir ifadeyle "önce materyalist sonra bilim adamı" ise, evrimin bilim tarafından yalanlandığını görse bile materyalizmi terk etmez. Aksine evrimi ne olursa olsun desteklemeye çalışarak materyalizmi kurtarmaya, ayakta tutmaya çalışır. İşte bugün evrim teorisini savunan bilim adamlarının durumu budur. Ünlü biyologlardan Hubert Yockey evrimin materyalist bir zorunluluk olduğunu şöyle itiraf eder: "Diyalektik materyalizmin mutlak ve kapsamlı doktrinlerine olan inanç, yaşamın kökeni senaryolarında çok önemli rol oynamaktadır... Yaşamın bir şekilde oluşmuş olması gerektiği... Bu konu hiçbir kanıt olmamasına, hatta bunun kanıtlara aykırı olmasına rağmen savunulmaktadır." (Journal of Theoretical Biology, cilt 91, s.27)
 </p>
 <p class="metin">
  Dünya çapındaki evrimci propagandanın temelinde, işte bu materyalist dogma yatar. Batının önde gelen medya organlarında, ünlü bilim dergilerinde sürekli karşılaştığımız evrim propagandası, bu tür ideolojik ve felsefi zorunlulukların bir parçasıdır.
 </p>
 <p class="arabaslik">
  TBMM'de yoğun faaliyet
 </p>
 <p class="metin">
  Milli Eğitim Müfredatı ile ilgili olarak, seçmenlerinden kendisine ulaşan şikayetler üzerine, ilk ve orta öğretim müfredatı hakkında bir inceleme yapan FP Adana Milletvekili Prof. Dr. Ali Gören inanılması zor bir gerçekle karşılaşır. 1997 yılında REFAHYOL hükümetinin ardından Milli Eğitim Bakanlığı tarafından hazırlanan ya da tavsiye edilen ders kitaplarına bilimsel bir gerçek olarak Darwinist ve materyalist dünya görüşü eklenmiştir. Bu konuda geniş çaplı bir araştırma dosyası hazırlayan Gören, bir soru önergesi ile konuyu Meclis'e getirdi. Evrim teorisinin bilimsel geçerliliğini yitirdiğini ve bu gerçeğin dünyanın pekçok ülkesinde bilim adamları tarafından kabul edildiğini söyleyen Gören soru önergesinde şu çarpıcı ifadelere yer verir:
 </p>
 <p class="metin">
  "Bir yandan bölücülük ve anarşiyi yok etmek için milyarlarca dolar harcayıp bu uğurda binlerce vatan evladının hayatına malolacak bir mücadeleyi yürütürken, diğer taraftan komünist ve bölücü ideolojilere zemin hazırlayacak bir eğitim programını izlemek, ülkemizin milli menfaatleriyle bağdaşan, tutarlı, akılcı, mantıklı bir uygulama mıdır? İlköğretim 6. sınıftan itibaren Darwinizmin aşılandığı öğrencilere "Sen niye komünist oldun, sen niye anarşist oldun?" diye sorma hakkını nereden bulacağız?"
 </p>
 <p class="arabaslik">
  "Okutulmaya devame edecek"
 </p>
 <p class="metin">
  Gören'in sorularına Bakan Bostancıoğlu'ndan beklenmedik bir cevap gelir. Soru önergesine yazılı olarak cevap veren Bakan Bostancıoğlu özetle "Evrim teorisi bilimsel bir gerçektir ve bu gerçekler ders kitaplarında okutulmaya devam edecektir" diyor. Ders kitaplarında evrim teorisinin işlendiği tüm konuların bilimsel bir gerçek olduğunu iddia eden Bostancıoğlu, konunun ideolojik arka planı hakkındaki sorulara ise hiç cevap vermiyor.
 </p>
 <p class="metin">
  Bu cevaptan tatmin olmayan Prof. Dr. Ali Gören yine bir soru önergesi ile konuyu İçişleri Bakanı Saadettin Tantan'a götürdü. Terör örgütleri ve özellikle bölücü örgütle mücadele edilirken, bölücü idelolojilerin fikren de ortadan kaldırılması gerektiğini vurgulayan Gören, komünist örgütlerin sözde bilimsel temelinin evrim teorisine dayandığını belirterek bu konuya mutlaka ciddi bir şekilde eğilinmesi gerektiğini belirtti.
 </p>
 <p class="arabaslik">
  Darwin: "Türkler aşağı ırk!"
 </p>
 <p class="metin">
  FP'li Gören'den sonra FP Samsun Milletvekili Musa Uzunkaya da bir soru önergesi ile Milli Eğitim Bakanı Bostancıoğlu'ndan müfredatı yeniden gözden geçirmesini, Darwinist bölümlerin ders kitaplarından çıkarılmasını istedi. Musa Uzunkaya önemli bir konunun altını çiziyor ve Darwin'in, kitaplarında Türk milletini barbar bir kavim olarak tanımladığını hatırlatıyordu. Daha önemlisi Darwin'in Türk milletinin "insan ile maymun arası aşağı ırk" olarak tanımladığını ve yakın gelecekte tarih sahnesinden silineceğini söylediğini belirten Musa Uzunkaya, Bostancıoğlu tarafından cevaplandırılmak üzere verdiği soru önergesinde şunları söylüyordu:
 </p>
 <p class="metin">
  "Teoriyi ortaya atan Darwin şu ifadeleri kullanmıştır: "Avrupa ırkları olarak bilinen medeni ırklar, yaşam mücadelesinde Türk ve Osmanlı barbarlığına karşı galip gelmişlerdir. Dünyanın uzak olmayan yakın geleceğine baktığımda, bu aşağı ırkların yüksek ırklar tarafından elimine, "yok" edileceğini görüyorum." Görüldüğü gibi Darwinist düşünce ve bu teori aziz Türk devletini ve milletini hedef almıştır. Bu itibarla bakanlığınız şanlı bir tarihe sahip büyük Türk milletini yok etmeyi kendisine hedef edinmiş Darwinist ideolojinin ülkemizde bir kültür olarak yerleşmesinin ciddi bir tehdit ve tehlike teşkil ettiğini kabul ediyor, bu tehlikeyi gidermek için herhangi bir önlem almayı düşünüyor musunuz?"
 </p>
 <p class="metin">
 </p>
 <p class="arabaslik">
  EVRİMCİLERİN İTİRAFLARI
 </p>
 <p class="metin">
  Prof. Dr. Ali Demirsoy: "...canlılık eğer belirli bir dizilimi gerektiriyorsa, bu evrende bir defa oluşacak kadar az bir olasılığa sahiptir. Ya da oluşumunda  doğa üstü güçler görev yapmıştır. Bu sonuncusunu kabul etmek bilimsel amaca uygun değildir. O halde birincisini irdelemek gerekir."  (Ali Demirsoy, Kalıtım ve Evrim, s. 61)
 </p>
 <p class="metin">
 </p>
 <p class="metin">
  Prof. Dr. Derek Ager: "Öğrenci iken öğrendiğim bütün evrim hikayelerinin bugün doğru olmadıklarının anlaşılması oldukça önemli." (Derek Ager, "The Nature of the Fossil Record." Proceedings of the Geological Association, Vol.87, No.2, 1976, s.32)
 </p>
 <p class="metin">
 </p>
 <p class="metin">
  Prof. Fred Hoyle: "Aslında yaşamın akıl sahibi bir varlık tarafından meydana getirildiği o kadar açıktır ki insan bu apaçık gerçeğin hangi sebepten yaygın olarak kabul edilmediğini merak etmektedir. Bunun nedeni bilimsel değil psikolojiktir."
 </p>
 <p class="metin">
  (Fred Hoyle, Evolution From Space, New York, Simon and Schuster, 1984, s.130)
 </p>
 <p class="metin">
 </p>
 <p class="metin">
  Alexander Oparin: "Maalesef hücrenin meydana gelişi evrim teorisinin bütününü içine alan en karanlık noktayı oluşturmaktadır." (Alexander Oparin, Origin Of Life, s. 196)
 </p>
 <p class="metin">
 </p>
 <p class="arabaslik">
  Evrimin bilimsel bir gerçek  olarak lanse edildiği ders kitaplarından bazıları
 </p>
 <p class="metin">
  İlköğretim Fen Bilgisi 8 Ders Kitabı: Bekir Onat, Mümin Hatipoğlu, Musa Acılıoğlu, Özen Yayınları. İstanbul 2000
 </p>
 <p class="metin">
  İlköğretim Fen Bilgisi 8 Ders Kitabı: Nermin Biçer, Tekin Polat, Kaya Matbaacılık, İstanbul 1999.
 </p>
 <p class="metin">
  İlköğretim Fen bilgisi 8 ders Kitabı: Halil Çığıran, Muharrem Ay, İshak Yıldız Milli Eğitim Basımevi, İstanbul 2000.
 </p>
 <p class="metin">
  İlköğretim Fen Bilgisi 8 ders Kitabı: Hayrettin Sönmez, Osman Yılmaz, Salan Yayınları, İstanbul 1997.
 </p>
 <p class="metin">
  Lise 3 Biyoloji Ders Kitabı: Özer Bulut, Davut Sağdıç, Milli Eğitim Basımevi, İstanbul 2000.
 </p>
 <p class="metin">
  Lise 3 Biyoloji Ders Kitabı: Namık Berker, Mega yayıncılık, Ankara.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/330/haberler/7.htm), [web.archive.org (arşiv bağlantısı)](http://web.archive.org/web/20020502033708/http://www.aksiyon.com.tr:80/2001/330/haberler/7.htm)
