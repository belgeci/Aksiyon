# Müfredat evrime uğradı

*Muhammet Katiboğlu 2001.03.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de tartışılan kurumların en başında hiç şüphesiz Milli Eğitim Bakanlığı gelir. Geçtiğimiz yıllarda 8 yıllık kesintisiz eğitim, başörtüsü yasağı ve Kur'an kurslarına yaş sınırlaması getirilmesi konularında tartışmalara neden olan kurum, şimdi de materyalist ve evrimci dünya görüşünü öğrencilere zorunlu ders olarak okutmaya çalışmasıyla gündeme geliyor.
  </font>
 </div>
 <div id="newsText">
  <font class="detail-text">
   15 sene önce bilimsel geçerliliğini yitirdiği gerekçesi ile Fen Bilgisi, Felsefe ve Biyoloji kitaplarından çıkarılan Darwin'in Evrim Teorisi, yeniden bilimsel bir gerçek gibi ders kitaplarına eklendi.
   <br/>
   <br/>
   Son haftalarda üstüste verilen soru önergelerine "evrim bilimsel bir gerçektir!" cevabını vermekle yetinen Bakan Bostancıoğlu, koalisyon içinde ANAP kanadının tepkisini çekiyor. Önümüzdeki günlerde Meclis araştırması açılması için Meclis'te bir oylama yapılacak.
   <br/>
   <br/>
   Evrim teorisi ülkemizdeki bazı çevreler tarafından neden kanıtlanmış bilimsel geçerlilikmiş gibi savunuluyor? Evrim teorisi sadece biyolojinin ilgilendiği bilimsel bir tartışma konusu mudur, yoksa bu teorinin ideolojik bir arka planı var mıdır? Önce bu sorunun cevabını arayalım.
   <br/>
   <br/>
   Teori, zorluklarıyla birlikte doğdu
   <br/>
   <br/>
   Dünya üzerinde bir milyonu aşkın farklı canlı türü yaşıyor. Hepsi son derece farklı özelliklere ve mükemmel sistemlere sahip olan bu canlılar nasıl ortaya çıkmışlardır? Bu soruyu sağduyu ile inceleyen her insan, tüm bu canlılığın üstün ve kusursuz bir yaratılışın ürünü olduğunu görebilir.
   <br/>
   <br/>
   Evrim teorisi ise, bu açık gerçeği reddeder. Teori, yeryüzündeki tüm canlı türlerinin tesadüflere dayalı olarak birbirlerinden türediklerini öne sürer. Kökeni eski Yunan'a kadar dayanan evrim fikrinin en ünlü savunucusu İngiliz biyolog Charles Darwin'dir. Darwin 1856 yılında yazdığı "Türlerin Kökeni" adlı kitabında tüm canlıların tesadüfler sonucu tek bir ortak atadan geliştiklerini iddia eder.
   <br/>
   <br/>
   Darwin bu iddialarını sıralarken ciddi kuşkular içindeydi ve teorisinden kendisi de pek emin değildi. Açıklayamadığı pek çok konuyu kitabına eklediği "Teorinin Zorlukları" başlıklı bölümde itiraf etmişti. Darwin, bilimin gelişmesiyle birlikte bu zorlukların birer birer çözüleceğini ummuştu. Ancak 20. yüzyıl bilimi, Darwin'i desteklemek bir yana, onun iddialarını birer birer geçersiz kıldı. Genetik, mikrobiyoloji ve biokimya alanındaki gelişmeler Darwinizm efsanesini yıktı ve gerçekte canlıların üstün bir yaratılışın ürünü olduklarını ortaya çıkardı.
   <br/>
   <br/>
   Materyalist zorlama
   <br/>
   <br/>
   Evrim teorisi neden ısrarla ayakta tutulmaya çalışılıyor? Neden ders kitaplarında bilimsel bir gerçek gibi geleceğimizi emanet edeceğimiz genç insanlara öğretilmek isteniyor? Bu sorunun cevabı çok açık: Çünkü Evrim Teorisi materyalist bir zorunluluk. Tarihin en eski düşüncelerinden biri olan materyalist dünya görüşünün temel özelliği maddeyi mutlak varlık saymasıdır. Bu düşünceye göre madde sonsuzdan beri vardır ve var olan her şey maddeden ibarettir. Bu tanım elbette bir Yaratıcı'ya inanmayı imkansız kılar. Bu mantık gereği, materyalizm en eski çağlardan beri Allah inancına karşı çıkmıştır.
   <br/>
   <br/>
   Evrim teorisi de materyalist dünya görüşünün sözde bilimsel temelini oluşturur. Eğer bir insan, materyalist felsefeye bağlılığını her şeyin önünde tutuyorsa, başka bir ifadeyle "önce materyalist sonra bilim adamı" ise, evrimin bilim tarafından yalanlandığını görse bile materyalizmi terk etmez. Aksine evrimi ne olursa olsun desteklemeye çalışarak materyalizmi kurtarmaya, ayakta tutmaya çalışır. İşte bugün evrim teorisini savunan bilim adamlarının durumu budur. Ünlü biyologlardan Hubert Yockey evrimin materyalist bir zorunluluk olduğunu şöyle itiraf eder: "Diyalektik materyalizmin mutlak ve kapsamlı doktrinlerine olan inanç, yaşamın kökeni senaryolarında çok önemli rol oynamaktadır... Yaşamın bir şekilde oluşmuş olması gerektiği... Bu konu hiçbir kanıt olmamasına, hatta bunun kanıtlara aykırı olmasına rağmen savunulmaktadır." (Journal of Theoretical Biology, cilt 91, s.27)
   <br/>
   <br/>
   Dünya çapındaki evrimci propagandanın temelinde, işte bu materyalist dogma yatar. Batının önde gelen medya organlarında, ünlü bilim dergilerinde sürekli karşılaştığımız evrim propagandası, bu tür ideolojik ve felsefi zorunlulukların bir parçasıdır.
   <br/>
   <br/>
   TBMM'de yoğun faaliyet
   <br/>
   <br/>
   Milli Eğitim Müfredatı ile ilgili olarak, seçmenlerinden kendisine ulaşan şikayetler üzerine, ilk ve orta öğretim müfredatı hakkında bir inceleme yapan FP Adana Milletvekili Prof. Dr. Ali Gören inanılması zor bir gerçekle karşılaşır. 1997 yılında REFAHYOL hükümetinin ardından Milli Eğitim Bakanlığı tarafından hazırlanan ya da tavsiye edilen ders kitaplarına bilimsel bir gerçek olarak Darwinist ve materyalist dünya görüşü eklenmiştir. Bu konuda geniş çaplı bir araştırma dosyası hazırlayan Gören, bir soru önergesi ile konuyu Meclis'e getirdi. Evrim teorisinin bilimsel geçerliliğini yitirdiğini ve bu gerçeğin dünyanın pekçok ülkesinde bilim adamları tarafından kabul edildiğini söyleyen Gören soru önergesinde şu çarpıcı ifadelere yer verir:
   <br/>
   <br/>
   "Bir yandan bölücülük ve anarşiyi yok etmek için milyarlarca dolar harcayıp bu uğurda binlerce vatan evladının hayatına malolacak bir mücadeleyi yürütürken, diğer taraftan komünist ve bölücü ideolojilere zemin hazırlayacak bir eğitim programını izlemek, ülkemizin milli menfaatleriyle bağdaşan, tutarlı, akılcı, mantıklı bir uygulama mıdır? İlköğretim 6. sınıftan itibaren Darwinizmin aşılandığı öğrencilere "Sen niye komünist oldun, sen niye anarşist oldun?" diye sorma hakkını nereden bulacağız?"
   <br/>
   <br/>
   "Okutulmaya devame edecek"
   <br/>
   <br/>
   Gören'in sorularına Bakan Bostancıoğlu'ndan beklenmedik bir cevap gelir. Soru önergesine yazılı olarak cevap veren Bakan Bostancıoğlu özetle "Evrim teorisi bilimsel bir gerçektir ve bu gerçekler ders kitaplarında okutulmaya devam edecektir" diyor. Ders kitaplarında evrim teorisinin işlendiği tüm konuların bilimsel bir gerçek olduğunu iddia eden Bostancıoğlu, konunun ideolojik arka planı hakkındaki sorulara ise hiç cevap vermiyor.
   <br/>
   <br/>
   Bu cevaptan tatmin olmayan Prof. Dr. Ali Gören yine bir soru önergesi ile konuyu İçişleri Bakanı Saadettin Tantan'a götürdü. Terör örgütleri ve özellikle bölücü örgütle mücadele edilirken, bölücü idelolojilerin fikren de ortadan kaldırılması gerektiğini vurgulayan Gören, komünist örgütlerin sözde bilimsel temelinin evrim teorisine dayandığını belirterek bu konuya mutlaka ciddi bir şekilde eğilinmesi gerektiğini belirtti.
   <br/>
   <br/>
   Darwin: "Türkler aşağı ırk!"
   <br/>
   <br/>
   FP'li Gören'den sonra FP Samsun Milletvekili Musa Uzunkaya da bir soru önergesi ile Milli Eğitim Bakanı Bostancıoğlu'ndan müfredatı yeniden gözden geçirmesini, Darwinist bölümlerin ders kitaplarından çıkarılmasını istedi. Musa Uzunkaya önemli bir konunun altını çiziyor ve Darwin'in, kitaplarında Türk milletini barbar bir kavim olarak tanımladığını hatırlatıyordu. Daha önemlisi Darwin'in Türk milletinin "insan ile maymun arası aşağı ırk" olarak tanımladığını ve yakın gelecekte tarih sahnesinden silineceğini söylediğini belirten Musa Uzunkaya, Bostancıoğlu tarafından cevaplandırılmak üzere verdiği soru önergesinde şunları söylüyordu:
   <br/>
   <br/>
   "Teoriyi ortaya atan Darwin şu ifadeleri kullanmıştır: "Avrupa ırkları olarak bilinen medeni ırklar, yaşam mücadelesinde Türk ve Osmanlı barbarlığına karşı galip gelmişlerdir. Dünyanın uzak olmayan yakın geleceğine baktığımda, bu aşağı ırkların yüksek ırklar tarafından elimine, "yok" edileceğini görüyorum." Görüldüğü gibi Darwinist düşünce ve bu teori aziz Türk devletini ve milletini hedef almıştır. Bu itibarla bakanlığınız şanlı bir tarihe sahip büyük Türk milletini yok etmeyi kendisine hedef edinmiş Darwinist ideolojinin ülkemizde bir kültür olarak yerleşmesinin ciddi bir tehdit ve tehlike teşkil ettiğini kabul ediyor, bu tehlikeyi gidermek için herhangi bir önlem almayı düşünüyor musunuz?"
   <br/>
   <br/>
   <br/>
   <br/>
   Devlet kasasından evrim propagandası ve TÜBİTAK
   <br/>
   <br/>
   Sadece Milli Eğitim Müfredatı değil, Türkiye'nin en köklü kuruluşlarından olan Türkiye Bilimsel ve Teknik Araştırma Kurumu da (TÜBİTAK) milletvekillerinin evrimci yanılgılara karşı başlatmış olduğu mücadeleden nasibini aldı.
   <br/>
   <br/>
   1963 yılında kurulan ve kuruluş amaçlarının başında Türkiye'deki bilimsel ve teknik araştırmaları geliştirmek ve teşvik etmek olan TÜBİTAK, özellikle son 4 yıldır, çalışmalarında ve süreli yayınlarında sistematik bir şekilde Darwinist ve materyalist dünya görüşünü savunan bir çizgi takip ediyor. Harcamalarının tümünü devlet bütçesinden gerçekleştiren bu kurumun yayınları, Milli Eğitim Bakanlığı Talim ve Terbiye Kurulu tarafından tavsiye edilen kitap ve dergiler arasında...
   <br/>
   <br/>
   İşin ilginci bu kurum MHP lideri ve Başbakan Yardımcısı Devlet Bahçeli'nin başında bulunduğu Devlet Bakanlığı'na bağlı. Araştırmalarında devlet destekli TÜBİTAK'ın sistemli bir şekilde ateizm propagandası yaptığını ortaya çıkaran FP Hatay milletvekili Metin Kalkan yine bir soru önergesiyle bu kuruma acil olarak el atılmasını istiyor. Kurum bünyesinde yayınlanan dergi ve kitaplardan örnekler veren Kalkan, TÜBİTAK'ın özellikle orta dereceli okullarda okuyan öğrencilerin yoğun ilgi gösterdiği Bilim ve Teknik Dergisi'ni kullanarak sistemli bir şekilde evrim propagandası yaptığının altını çiziyor. Ve Devlet Bahçeli'ye şunları soruyor: "Çeşitli aldatmacalarla insanlara telkin edilen Evrim Teorisi bilimin reddettiği bir görüştür. Bu çağdışı ve bilimdışı teori, TÜBİTAK'ın yayınlarında niçin hâlâ bilimsel gerçek gibi sunulmaya devam ediliyor? TÜBİTAK, yayınlarında Evrim Teorisi'nin açmazlarını, tutarsızlıklarını ve bu teoriyi geçersiz kılan bilimsel görüşleri de gündemine almayı düşünmekte midir? Komünizmin fikri temelini oluşturan Darwinistmateryalist fikir akımlarının zararlı etkilerinden insanımızı nasıl korumayı planlamıştır?"
   <br/>
   <br/>
   ANAP'tan tepki
   <br/>
   <br/>
   Zeki Çelik bu soru önergesini verirken FP Adana Milletvekili Prof. Ali Gören ve 35 arkadaşı TBMM'ye Milli Eğitim Bakanlığı ve müfredat hakkında bir araştırma önergesi verdi. Önümüzdeki günlerde Meclis'te oylanacak.
   <br/>
   <br/>
   Bostancıoğlu'nun milletvekillerinin girişimlerine olan duyarsızlığına ANAP'tan da yoğun tepki geliyor. ANAP Diyarbakır Milletvekili Sebgetullah Seydaoğlu, Bakan Bostancıoğlu tarafından yazılı olarak cevaplandırılması için vermiş olduğu soru önergesinde, FP'li Milletvekilleri gibi bu konunun acil olarak ders kitaplarından çıkarılmasını istedi. Bölgede bölücü örgütün yaşattığı acıları yakından tanıyan Seydaoğlu, evrim düşüncesinin başta bölücü örgüt PKK olmak üzere devlet düşmanı tüm ideolojilerin bilimsel olarak sözde temelini oluşturduğunu belirterek, bataklığı kurutmadan devlet düşmanlarıyla mücadelenin mümkün olamayacağının altını çizdi.
   <br/>
   <br/>
   Ateizm tehdidi
   <br/>
   <br/>
   Meclis çatısı altında evrimci düşünceye karşı mücadele sürerken halktan da milletvekillerine destek yağıyor. Milli Eğitim Müfredatının değiştirilmesi için bakanlığı faks yağmuruna tutan aileler önümüzdeki günlerde ders kitaplarının değiştirilmesi için dava açmaya hazırlanıyorlar.
   <br/>
   <br/>
   Bilim, tarihte birçok asılsız iddiayı yine bilimin ışığında reddetmiştir. Evrim konusunda da bugün dünyanın pek çok ülkesinde bu yönde gelişmeler var. Evrim teorisi çok sayıda saygın bilim adamı tarafından reddedilmektedir. Ancak ne yazık ki Türkiye'nin eğitim sisteminin bu yöndeki gelişmeleri çok geriden takip ettiğini görüyoruz. Çünkü okullarımızda okutulan ders kitaplarında hâlâ Darwinizm'i bilimsel gerçek gibi kabul eden açıklamalar yer alıyor. Bu dosyayı hazırlamaktaki tek amacımız ders kitaplarını belirleyen resmi makamlarımızı uyarmak ve milletimizin geleceğinin teminatı olan gençlerimizi bu evrim yalanının beraberinde getireceği korkunç tahribattan korumak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7459-34-mufredat-evrime-ugradi.html), [web.archive.org (arşiv bağlantısı)](http://web.archive.org/web/20131205184158/http://www.aksiyon.com.tr:80/aksiyon/haber-7459-34-mufredat-evrime-ugradi.html)
