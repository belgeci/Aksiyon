# Türkıye "ses" verdı

*Kemal İlter 1998.02.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nezir Devrimci, Özallı yılların başında aldığı kredilerle İpekyolu üzerinde 5 yıldızlı bir dinlenme tesisi kurdu.
  </font>
 </div>
 <div id="newsText">
  <font class="detail-text">
   Nusaybin'e 8 km uzaklıktaki tesiste yüzme havuzu vardı ve o dönemin Nusaybin'i için ultralüks sayılıyordu. Özal'ın Araplarla 'raprochment' politikası çerçevesinde, bir kaç yıl içinde açılan transit ticaret yolu, Nusaybin'e Cumhuriyet döneminin en zengin yıllarını yaşattı. Devrimci'nin kazandığı paralar uzun yıllar bölgede konuşuldu. Devrimci, Özallı yılların neoliberalzenginleşmeci retoriğinin Güneydoğu'daki mümessili oldu. Onu zengin eden Irak'a giden İpekyolu'ndaki transit yoldu. 1996 yılında tekrar gördüğüm Nezirhan tesisleri, western filmlerindeki terkedilmiş ve sokaklarında çalıların boy verdiği kasabaları hatırlatıyordu. Özallı yılların 'hızla zenginleşme' siyasetinin Güneydoğu'daki parlak yıldızı, 90'lı yılların perişanlık sembolü olmuştu.
   <br>
    <br>
     Merhum Özal, hatasıyla sevabıyla aktif bir politika izledi; Türkiye uluslararası ajanslarda sık sık yer aldı. Saddam, Fransa'nın o zamanki Cumhurbaşkanı Francois Mitterand ve Rusya Devlet Başkanı Boris Yetsin, Özal'a arabulucu olması için teklifler götürdü. Türkiye Özal'dan sonra sessizliğe büründü. Güneydoğu'da Devrimciler öldü, PKK'nın artık FKÖ'leşme yolunda olduğu iddiaları ortaya atıldı, işsizlik dayanılmaz sınırlara vardı. Aslında Güneydoğu fiilen çöktü. ABD, 2 Mart 1991'de kara harekatının sona ermesinin ardından 3 kez daha Irak'ı vurdu, siviller yine öldü ama Saddam daha da güçlendi. Her harekattan sonra Türkiye yine bunalımlara girdi. Petrol boru hatları bir açıldı bir kapandı. İhracat durdu. 30 milyar dolar zarar ettik. Kürtler Saddam'dan kaçarken Türkiye'yi ikinci adresleri yaptılar. Demirel'li yılların sessiz Türkiye'si şimdi EcevitCem ikilisi ile Özal'ı çağrıştıran aktif bir siyasete soyunuyor. ABD Dışişleri Bakanı Madeleine Albright, bölgede 8 ülkeyi ziyaret etmesine rağmen Türkiye'ye gelmedi ama Türkiye'nin CNN haberlerinde 'arabuluculuğa' soyunduğu haberleri bile 'bize' 'bizi' hatırlatıyor. Kısacası Türkiye uzun bir aradan sonra 'ses' veriyor.
     <br>
      <br>
       Krizin olgunlaşmasının ardından Demirel'in başkanlığında toplanan hükümetin ilgili birimleri acil bir durum değerlendirme zirvesi gerçekleştirdi. Zirve sonunda yapılan açıklamada, Türkiye'nin kesinlikle savaş istemediği ve soruna barışçıl bir çözüm bulmak için Dışişleri Bakanı İsmail Cem'in Bağdat'a gideceği belirtildi. Davos'ta BM Genel Sekreteri Kofi Annan'la görüşen Cem, Genel Sekreter'e Türkiye'nin yapabileceği girişimleri anlattı ve görüşme sonrasında basın toplantısı düzenleyen Annan, Cem'in tekliflerini olumlu ve ilginç bulduğunu söyledi. Türkiye'nin Irak krizine barışçıl çabalar bulma girişimine bir çok Ortadoğu ülkesinden destek geldi. Ürdün, Suudi Arabistan, Körfez ülkeleri ve İran açıktan Türkiye'ye destek verirken, Yunanistan bile Türkiye'nin girişimini olumlu bulduğunu açıkladı. Bu şartlar altında Bağdat Seferi'ne çıkan Cem, arkasına aldığı olumlu rüzgarların etkisiyle olsa gerek Türkiye'den ayrılmadan önce yaptığı açıklamalarda oldukça iddialı sözler söyledi. Cem, Türkiye'nin daha önce Bağdat'a diplomatik temsilci gönderen ancak başarılı olamayan Rusya ve Fransa'dan farklı bir ülke olduğunu, onlarınkinden çok daha kapsamlı bir paketle gidildiğini belirtti. Cem'in Bağdat'tan başarılı mı yoksa başarısız mı döneceği şimdilik çok net değil. Ama sonuç ne olursa olsun, yapılan yorumlara göre, Türkiye için son derece önemli bir adım. Çünkü sonuçta Türkiye bir bakıma eline bir inisiyatif almış oluyor.
       <br>
        <br>
         Türkiye'nin soruna diplomatik çözüm bulunması yönündeki çabalarının artması, en fazla ABD'yi heyecanlandırdı. Saddam'ın BM kararlarını uygulamak niyetinde olmadığı önyargısını taşıyan ABD yönetimi, açıkça Ankara'nın yeni bir diplomatik inisiyatif başlatmasına sıcak bakmadı. Saddam'a dersini vermeyi kafasına koyan, daha doğrusu Saddam'ın kedifare oyunundan dolayı epeyce prestij kaybına uğrayan ABD'nin, Irak'ı vurmak konusunda daha öncekilere göre kararlı olması heyecanlanmasına yolaçtı. Eğer soruna diplomatik bir çözüm bulunursa ABD, Irak'ı nasıl vuracaktı? Bu nedenle ABD, apar topar Türkiye'ye bir heyet gönderdi. Genelkurmay İkinci Başkanı Joseph Ralston'un yanına ABD'nin Avrupa İşleri'nden sorumlu, Türkiye'yi çok iyi bilen, Türkiye eski Büyükelçisi Marc Grossman'ı da katan ABD, Saddam konusunda Türkiye'yi üstü kapalı ve nazikçe uyardı. Türkiye'deki bir günlük ziyareti sırasında Genelkurmay ve Dışişleri'nde temaslarda bulunan ABD heyeti, Türkiye'nin barışçıl girişimlere fazla itibar göstermesinin Saddam'a daha çok cesaret verdiği anlatıldı. Grossman, Türk yetkililere, "Madem ki böyle bir girişimde bulunmakta kararlısınız, buyurun yapın. Eğer girişimleriniz başarılı olursa ilk önce alkışlayan biz oluruz. Ama sonuç alacağınızı zannetmiyoruz. Siz oraya gidince Saddam'a söyleyeceğiniz tek şey BM kararlarına uymasını hatırlatmak olmalı. Onun sizi oyalamasına sakın fırsat vermeyin" oldu. Grossman ve Ralston'un ziyaretinden iki önemli sonuç çıkıyordu; birincisi bölgenin önemli ülkesi olan Türkiye, tıpkı 90'larda olduğu gibi hesaba katılmalıydı. İkincisi ise ilkine göre biraz tezat da oluştursa, Türkiye'nin dış politikasını belirlemesinde ABD'nin rolünün bir kez daha netleşmesiydi.
         <br/>
         <br/>
         Bu ifadeyi biraz açacak olursak, krizin ilk günlerinde askeri bir müdahaleye kesinlikle karşı olduğunu ve bununla ilgili olarak kesinlikle üslerini kullandırmayacağını açıklayan Türkiye, Grossman ve ekibinin ziyaretinin ardından tam tersi açıklamalar yaptı. Gerçi bunda iktidarda bir koalisyon hükümetinin olmasının payı da büyüktü.. Çünkü eskiden beri Saddam'a yakınlığı ile bilinen Ecevit sert açıklamalarla müdahaleye karşı çıkıyor, ancak başbakan farklı açıklamalarda bulunuyordu. Ama çok geçmeden esas nedenin Grossman'ın ziyareti olduğu anlaşıldı. ABD yine ağırlığını koymuş ve bir çok konuda olduğu gibi güvenilir dostu ve müttefiki olan Türkiye'yi ikna etmeyi başarmıştı. Grossman yalnızca resmi yetkilileri değil önde gelen gazeteleri de ikna etmiş olacak ki Babıali'nin bu konudaki yorumları aniden değişti ve Irak'ın aynen 1990 Savaşı öncesinde olduğu gibi Bağdat'ın aslında son derece tehlikeli ve Türkiye'nin önemli kentlerini yokedecek kapasitede olduğu tekrar keşfedildi. Önceki haberlerinde Ecevit'in savaş karşıtı açıklamalarını manşetlere çıkaran büyük gazeteler, bir kaç gün sonra da Saddam'ın elinde korkunç miktarda kimyasal ve biyolojik silah olduğunu, bunun Türkiye için ne kadar tehlikeli olduğunu yazarak adeta dolaylı olarak ABD'nin Irak'ı vurmasının meşru olacağını ima ettiler. Ama, bölgede Suriye ve İran'ın da sözkonusu silahlara sahip olduğu ve en önemlisi Irak'ın sadece TelAviv'i yokedecek silaha sahipken, İsrail'in bütün bölgeyi yokedebilecek nükleer silahlarına kimse dikkat çekmedi.
         <br/>
         <br/>
         İsmail Cem, özellikle Türkiye'nin son üç yılda 8 dışişleri bakanı değiştirdiği gözönüne alındığında entellektüel birikimi ve olaylara Kemalistlaikjakoben söyleminin dışında yaklaşımı ile Araplara da, Türkiye'ye de ümit veriyor. Ankara'daki Arap diplomatlar, Türkiye'nin sonunda 'ses' verdiğini ve kendisinin de bölgede bulunduğunu hissettirdiğini söylüyorlar. 1990'da tavizsiz Amerikancılığı ve son yıllarda da İsrail'le abartılı yakınlaşması ile Arap dostlarını kızdıran Ankara'nın bu jestinin iyi değerlendirileceğini kaydediyorlar. İsmail Cem, girişiminden eli boş dönse de, bu teşebbüsü önümüzdeki yıllarda Türk dış politikasını yazacaklar için 'onurlu çıkışlardan biri' dipnotunu hakedecek. Uzun sözün kısası Türkiye hiç bir ülkeden çekmedi Irak'tan çektiği kadar. Ama artık çekmemek için önceden çaba gösteriliyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3433-turkiye-ses-verdi.html), [web.archive.org (arşiv bağlantısı)](http://web.archive.org/web/20141106182137/http://www.aksiyon.com.tr/aksiyon/haber-3433-turkiye-ses-verdi.html)
