# Küskün kadınlar taburu

*Selahattin Karakış 1995.12.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ankara'da şimdi bir 'Küskünler Alayı' var. 24 Aralık'ta yapılacak seçimler için milletvekili aday adayı olanların büyük bir çoğunluğu, listeler açıklanınca hayal kırıklığına uğradılar. Bu alayın en dikkat çekici taburu ise 'Kadınlar Taburu'...
  </font>
 </div>
 <div id="newsText">
  <font class="detail-text">
   Dünyada seçme ve seçilme hakkına ilk sahip olanlar arasında yer alan Türk kadınları siyasette istediklerini bir türlü bulamadılar. 1934'te Parlamento'ya girmeye hak kazanan Türk kadını, bu tarihten sonraki ilk genel seçimler olan 1935 yılında 18 üyesini TBMM'ye soktu. Bu tarihten sonraki seçimlerde ise Türk kadınının Parlamento'daki temsil gücü giderek azaldı ve 2'lere 3'lere düştü. Kadınlar bugüne kadar politikaya ciddi bir ağırlık koyamadılar. 1923 yılından bu yana 5 bin 500 milletvekilinden sadece 84'ü kadındı. Yani Türk milletvekillierinin sadece yüzde 1.5'i kadındı.
   <br/>
   <br/>
   <br/>
   <br/>
   TANSU ÇILLER RÜZGARI
   <br/>
   <br/>
   <br/>
   <br/>
   Yıllardır birbirine uzak duran kadınlar ve partiler bu seçimlerde birbirlerine yaklaşma gayretiyle büyük bir adım attılar. Tansu Çiller'in önce DYP Genel Başkanlığı'na seçilmesi ve ardından da başbakan olması Türkiye'de kadınların siyasete bakış açılarını değiştirdi. Başbakan Tansu Çiller'in rüzgarını arkalarına alan kadınlar bu seçimlerde TBMM'nin çehresini değiştirmeye çalıştı ama, onlar da büyük hayal kırıklığına uğradı.
   <br/>
   <br/>
   24 Aralık'ta yapılacak genel seçimler için 700'e yakın kadın, milletvekilliği için aday adaylığına başvurdu. Bunlardan 150'ye yakını da kendilerine listelerde yer buldu. Ama bu kadınların büyük çoğunluğuna listelerin alt sıralarında ve seçilmeleri zor yerlerde şans tanınması, 'partiler ve kadınlar barışıklığı'nın yeterince oturmadığının bir göstergesi olarak değerlendiriliyor.
   <br/>
   <br/>
   Kadınların yeni oluşacak Meclis'te en iyi ihtimalle 1520 kişiyle temsil edilmeleri bekleniyor. DYP'nin 45 kadın adayı var; ama bunlardan sadece 7'sinin Tansu Çiller, Işılay Saygın, Ayfer Yılmaz, Emel Doğramacı, Önay Alpago ve Gencay Gürün'ün şansı yüksek. ANAP'ta da Imren Aykut, Necla Akben ve Lale Aytaman, ilk sıraları alıp milletvekili olmayı hemen hemen garantilediler.
   <br/>
   <br/>
   Bu rakam önceki yıllara göre hayli yüksek. Ama kadınlar hâlâ siyasette istedikleri biçimde temsil edilmedikleri inancında.
   <br/>
   <br/>
   <br/>
   <br/>
   EN BÜYÜK DARBE REFAH'TAN
   <br/>
   <br/>
   <br/>
   <br/>
   Refah Partisi seçimler öncesi ilginç bir tablo çiziyor ve yarısına yakını başörtüsüz olan kadın milletvekili aday adaylarını göstererek, "Kadınıyla erkeğiyle bütün Türkiye bize koşuyor" mesajları veriyordu. Ama RP ilk defa bu seçimlerde kadın aday gösterilmesi fikrinden son anda caydı.
   <br/>
   <br/>
   RP Genel Başkan Yardımcısı Addullah Gül'ün bir süre önce "En az 10 kadın adayı seçilebilecek yerlerden göstereceğiz" açıklamasına rağmen RP listelerinde 16 kadın milletvekili aday adayından hiçbirine yer verilmedi. RP'li yöneticiler bu kararı 'başörtülü milletvekilleri'nin yemin sırasında sıkıntı yaşamamaları için aldıklarını açıkladılar. Abdullah Gül konuyla ilgili olarak, "RP olarak yeni bir tartışma başlatmak istemedik. Türk demokrasisinin bu konuyu henüz hazmedebilecek bir seviyede olmadığına inanıyoruz" diyor.
   <br/>
   <br/>
   DYP'ye milletvekili adaylığı için 135 kadın başvurdu. Bu kadınlardan 45'i listelerde kendilerine yer buldu. Ama sadece 7'si seçilebilecek yerlerden. Sosyal demokrat partiler ise kadın milletvekili adaylarını 30'lu rakamlarda tuttular. Deniz Baykal 38 kadına listesinde yer verirken, Bülent Ecevit bu rakamı 32'de tuttu. Rahşan Ecevit'in aday gösterilmemesi ise sürpriz olarak değerlendiriliyor.
   <br/>
   <br/>
   Bu arada kadınları büyük hayal kırıklığına uğratan bir başka parti ise Yeni Demokrasi Hareketi oldu. 90 kadının aday olarak başvurduğu YDH'dan kadınlar oldukça umutluydu ve en az 7080 kadının listelerde kendisine yer bulacağı tahmininde bulunuluyordu. Listeler açıklanınca görüldüki bu rakam sadece 7'de kaldı.
   <br/>
   <br/>
   Başka bir hayalkırıklığı da HADEP'te yaşandı. 100 kadının başvurduğu HADEP'te sadece 3 kadın listelerde kendilerine yer bulabildi: Nebahat Altıok Sivas 1. sıra, Semra Tanrıkulu Diyarbakır 5. sıra ve Aynur Gürbüz Istanbul 1. Bölge 2. sıra.
   <br/>
   <br/>
   MHP'ye ise 38 kadın başvurmuş ve milletvekili adayı olmak istediklerini bildirmişti. RP'nin durumuna düşmek istemeyen; fakat kadınları da fazla ön plana çıkarmak istemeyen MHP yönetimi, numunelik olarak sadece bir kadını onu da Şırnak'tan milletvekili adayı yaptı. S. Tınaz Akçar Şırnak'da şansını zorlayacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=829B251CFE0FE0DB0DDF938A427DC560?newsId=93), [web.archive.org (arşiv bağlantısı)](http://web.archive.org/web/20141003130035/http://www.aksiyon.com.tr:80/aksiyon/newsDetail_getNewsById.action;jsessionid=829B251CFE0FE0DB0DDF938A427DC560?newsId=93)
