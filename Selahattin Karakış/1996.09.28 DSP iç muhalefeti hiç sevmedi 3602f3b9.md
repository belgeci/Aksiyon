# DSP iç muhalefeti hiç sevmedi

*Selahattin Karakış 1996.09.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bazı “ketum” partiler gibi  DSP de parti bütünlüğünü bozacak çıkışlara alışık değil. Genel Başkan Ecevit’in ‘sıfırdan kurup’ belli bir noktaya getirdiği partide
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060526205646im_/http://www.aksiyon.com.tr/resim/95/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   belli bir disiplin anlayışının korunması esas olarak görülüyordu. Yaklaşık 10 yıllık geçmişinde muhalefet kavramı bir kez gündeme gelmişti. Daha yeni kurulduğu 1987 yılında Celal Kürkoğlu ve bir grup arkadaşının başlattığı hareket, partide oldukça çalkantılara sebep olmuştu. Bir süre iki başlı bir yönetim yaşayan partide; Kürkoğlu’nun SHP’ye geçmesi ve Bülent Ecevit’in genel başkan seçilmesiyle sular durulmuş, huzur geri gelmişti. 9 yıl devam eden bu rahatlık süresince DSP gemisi, Türk siyasi hayatında ‘süt liman’ yol aldı.
   <br>
    <br>
     Ta ki 1996'ya gelinceye kadar.. Bugün parti “çile çiçeklerinin” sıkıntısını yaşıyor. Genel Başkan Bülent Ecevit’in çevresindeki bazı isimlerin parti tabanını küstürdüğü iddiasıyla yola çıkan Edirne Milletvekili Erdal Kesebir’in başlattığı ‘çile çiçekleri’ hareketi ilginç boyutlara ulaştı. ‘Muhaliflerin’ Olağanüstü Kurultay’ı toplama gayretleri, ‘partide bölücülük yaptıkları’ iddiasıyla Parti Disiplin Kurulu tarafından ihraç edilmeleriyle sona erer gibi oldu.
     <br>
      <br/>
      Ancak bu, ‘çile çiçekleri’ çıkışının sona erdiği anlamına geliyor mu onu zaman gösterecek. Çünkü muhalifler her ne kadar partiden ihraç edilse de başlattıkları hareket devam ediyor. İmzalarını parti yönetimine sunan çile çeçekleri, Olağanüstü Kongre’yi toplama niyetindeler. Parti yönetiminin bu kararlarını desteklemediği takdirde de işin sonu mahkeme gibi görünüyor.
      <br/>
      <br/>
      MUHALEFETİN DOĞUŞU
      <br/>
      <br/>
      DSP’deki parti içi muhalefetin amacı farklı olsa da kullandığı yol ve yönetimin buna takındığı tavır oldukça benzer. Bu açıdan Celal Kürkoğlu hareketine bir göz atmakta fayda var.
      <br/>
      <br/>
      Muhalefet ilk defa 18 Mayıs 1986 günü yapılan 2. Kurucu Kurulu toplantısında su yüzüne çıktı. Bu toplantıda işçi, memur ve esnaf kökenli 5 MKYK üyesi yönetim dışı bırakıldı ve yerlerine HP’den gelen milletvekilleri ile bazı işadamları alındı. Yine bu toplantıda Doğu ve Güneydoğu illerinin tamamı feshedildi.
      <br/>
      <br/>
      Aradan birkaç hafta geçtikten sonra oluşan muhalefetin organize olmaya başladığı ve bir hazırlık içine girdiği görülüyordu. Partide oluşan muhalefetin amacı, Kurucular Kurulu’nu olağanüstü toplantıya çağırıp konuyu bu toplantıda tartışmak ve karara bağlamaktı. Kurucular Kurulu’nun olağanüstü toplanmasını sağlamak amacıyla parti kurucularından noter onaylı imza toplanmaya başlandı. İmza sayısının beşte bir oranında olması toplantının yapılabilmesi için yasal olarak yeterliydi ama muhalefet imza sayısının, sonuç alınabilmesi için, yarıyı geçmesini amaçlıyordu. Toplam kurucu sayısı 612 idi.
      <br/>
      <br/>
      İmza sayısı 200’ü aşmaya başlayınca, Genel Merkez 233 parti kurucusunu partiden ihraç etmeye kalktı. 233 kurucu üyeye “Üyelikleriniz düşmüştür” diye Genel Başkan Rahşan Ecevit imzalı mektuplar gönderildi.
      <br/>
      <br/>
      O dönemki Genel Başkan Rahşan Hanım, ihraçları onaylatmak ve muhalefetin olağanüstü Kurucular Kurulu Toplantısı’nı engellemek amacıyla 26 Nisan 1987 tarihinde Kurucular Kurulu’nu topladı. Bu toplantıya ihraç edilen 233 kurucu üye çağrılmadı. Zorla katılmak isteyenler ise toplantıya alınmadı.
      <br/>
      <br/>
      Atılanlar ihraçlarının yasal olmadığı iddiasıyla Cumhuriyet Başsavcılığı’na başvurup, Rahşan Ecevit ve MKYK hakkında suç duyurusunda bulundular. Cumhuriyet Başsavcılığı da konuyla ilgili olarak DSP Yönetimi aleyhinde Anayasa Mahkemesi’ne dava açtı.
      <br/>
      <br/>
      23 Mayıs 1987’de yönetime muhalefet eden DSP Kurucuları bir basın toplantısı düzenleyerek, Siyasi Partiler Kanunu’nun 14. maddesine dayanarak beşte birden fazla kurucu üyenin noter onaylı imzalarıyla Kurucular Kurulu’nu 14 Haziran 1987 günü olağanüstü toplantıya çağırdılar.
      <br/>
      <br/>
      RAHŞAN HANIM'A KURUCU DARBESİ
      <br/>
      <br/>
      Bu çağrının yapıldığı basın toplantısından üç saat sonra, Genel Merkez toplantıyı psikolojik olarak baltalamak  için Kurucular Kurulu’nu 31 Mayıs 1987 tarihinde toplantıya çağırdı.
      <br/>
      <br/>
      31 Mayıs 1987 günü Kurban Bayramı’nın son gününe rastlıyordu ve ihraç edilenler bu toplantıya da çağrılmamıştı. Çağrılmadığı halde toplantıya katılmak isteyen kurucular 26 Nisan’da olduğu gibi yine salona alınmadılar. Olay yerinde tutulan tutanakla Cumhuriyet Savcılığı’na yine suç duyurusunda bulunuldu.
      <br/>
      <br/>
      Daha sonra 14 Haziran 1987 günü Ankara Batı Sineması’nda, muhalefet grubunca organize edilen Kurucular Kurulu toplantısında Rahşan Ecevit genel başkanlıktan düşürülürken, yerine muhalefetin lideri Celal Kürkoğlu seçildi. Toplantıda ayrıca MKYK üyelikleri de yenilendi ve genel başkan yardımcılıklarına Mehmet Kara ile Nuri Özdemir getirildi.
      <br/>
      <br/>
      Rahşan Ecevit ise yapılan toplantının yasal olmadığı iddiasıyla yeni yönetime parti genel merkezini teslim etmedi. Ecevitler, 233 kurucunun partiden ihraç edildiğini, üyeliklerinin düştüğünü, bu sebeple onların çağrısıyla yapılan toplantının yasal olmayacağını ileri sürdüler. Bunun üzerine olay yargı organlarına intikal etti.
      <br/>
      <br/>
      Cumhuriyet Başsavcılığı da hukuk mahkemeleri karar verinceye kadar, Ecevit yönetimini tanıyacağını bir yazı ile taraflara bildirdi.
      <br/>
      <br/>
      Anayasa Mahkemesi 2 ve 3 Temmuz 1987 tarihlerinde toplanarak kurucuların partiden kayıtlarının silinemeyeceğini karara bağladı ve yönetime ihtar verdi. Anayasa Mahkemesi bir başka kararında da Ecevit yönetiminin atadığı 27 il ve 174 ilçe yönetiminin kurucular kurulu tarafından onaylanmadığı için geçersiz olduğunu bildirdi ve ikinci bir ihtar verdi.
      <br/>
      <br/>
      KÜRKOĞLU PARTİDEN AYRILIYOR
      <br/>
      <br/>
      23 Ağustos’ta yapılan Olağanüstü Kurucular Toplantısı’nda 14 Haziran’da olduğu gibi Celal Kürkoğlu ve arkadaşları bir defa daha seçildi. Böylelikle partideki iki başlılık bir anlamda kronikleşmiş oldu
      <br/>
      <br/>
      Bu olaydan iki hafta sonra siyasi yasakların kalkıp kalkmaması konusunda referandum yapıldı ve siyasi kararların kalkması üzerine de aynı akşam Başbakan Turgut Özal erken seçim kararını açıkladı.
      <br/>
      <br/>
      Bunun üzerine Celal Kürkoğlu ve arkadaşları solu bir çatı altında toplama gayesiyle SHP’ye geçtiler ve 13 Eylül 1987 tarihindeki Kurucular Kurulu toplantısında da yasağı bir hafta önce kalkan Bülent Ecevit genel başkan oldu. Muhalifler daha sonra Ecevit’in genel başkan seçildiği toplantıda 314 kurucu üyeden 97 tanesinin imzalarının sahte olduğu iddiasıyla tekrar mahkemeye başvurdular.
      <br/>
      <br/>
      29 Kasım 1987 tarihinde yapılan genel seçimler sonrası açılan davalar usul yönünden reddedildi ve DSP Ecevitler'in idaresinde 90'lı yıllara taşındı.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19297), [web.archive.org (arşiv bağlantısı)](http://web.archive.org/web/20060526205646/http://www.aksiyon.com.tr:80/detay.php?id=19297)
