# Sanat insanın aynasıdır

*Muammer Gökçin 1995.07.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Sanatın ve sanatçının gerekliliği, Cumhuriyet dönemi Türkiyesi'nin, cumhuriyetin ve laikliğin bütünleyicisi olarak görülüyordu. Çünki Batı'nın aydınlanma dönemlerinde sanatın ve sanatçının rolü, genel gelişmenin doğrudan bir uzantısı şeklinde algılanıyor, bizde de bu işlevleri üslenmesi bekleniyordu."
  </font>
 </div>
 <div id="newsText">
  <font class="detail-text">
   Bu düşünceler, uzak değil, daha Ağustos 1994'te Kültür BakanlığıDevlet Tiyatroları Genel Müdürlüğü'nün başlatmış olduğu, "Sanata Evet" kampanyası broşürlerinde yer alıyordu. Ancak hedeflenen gerçekleşti mi? Elbette bu sorunun cevabını yine bu işi bilen birisi vermeliydi: Tamer Levent. 1977'den beri Devlet Tiyatroları'nda Levent. 50'ye yakın oyunda yer almış. Kendisinin de; Bütün Dünya, Bir Elin Nesi Var ve Yeniden Yaratmak oyunları var. Levent, aynı zamanda bir sanat ve tiyatro eğitimi hocası. ABD, Almanya ve Ingiltere'de dersler vermiş. Birçok meslek kursu da yönetmiş. Kendine özgü bir tiyatro anlayışı var. "Uygulamalı sanat eğitimi" ya da "bedii oyunculuk" diyor buna. Eski tuluat sanatına benzer bir usül. "Rol yaparken o anda durumu farketme" tarzında. Bir noktada Sokrates metoduna benzer, doğurtma şeklinde. Bu, milli bir karakter de taşıyor.
   <br/>
   <br/>
   Bir dönem Devlet Tiyatroları Genel Müdürlüğü'nde de bulunan Tamer, Prof. Dr. Bozkurt Güvenç'le aralarındaki tatsızlıklardan sonra şimdi daha bağımsız çalışıyor. Başbakan Tansu Çiller'le arasının iyi olduğu söyleniyor. Levent, Türkiye Opera ve Bale Sanatçıları Vakfı (TOBAV) Genel Başkanı. Levent, Içişleri eski Bakanı Ismet Sezgin'in damadı olarak değil, tiyatrocu usta bir sanatçı ve vakıf başkanı olarak, sorularımızı cevaplandırdı.
   <br/>
   <br/>
    Neden sanata evet?
   <br/>
   <br/>
   Biz "sanata evet" kampanyası başlatırken, ülkemizde sanatçı denilen insan tipinin; örnek insan tipi olarak yetişmesini, yetiştirilmesini, bunun için gereken bilgileri almasını, donanımları elde etmesini ve bu birikimleri ve donanımları elde edebileceği sanat eğitimi kurumlarının kurulmasını amaçladık. Şu anda Türkiye'nin nüfusuna yetecek kadar sanat eğitimi veren konservatuvar yok. Ayrıca konservatuvarlarda tiyatro alanında ders veren öğretmenler öğretmen olarak yetiştirilmiş kişiler değil. Oyuncu olarak yetiştirilmiş kişiler. Onlar da, boş vakit buldukları zaman tiyatro oyunculuğu yapıyorlar.
   <br/>
   <br/>
   Sanat, insan kişiliğini zenginleştirir. Insanın  verimliliğini, üretkenliğini, güvenilirliğini artıran bir unsurdur. Sanatın bu değerleriyle muhakeme edildiği ülkelerde, sanatın örgütlü yaygın eğitim içerisine girmesi, halkın bir talebi haline gelmesi, sanat ve sanatçılık eğitimlerinin uzmanlık işi halinde yorumlanması, sanatçıların kendi konsey ve kurumlarını kurabilmeleri için gerekli önlemler alınmıştır.
   <br/>
   <br/>
   Şimdi bizde böyle bir durum yok. Bizde sanatın ve sanatçının güvencesi yok. Çalışma kanunlarımızda "sanatçı" tarifi yok. Yani çalışma kanununda biz hangi tanım ve tarif üzerinden para alıyoruz, bu belli değil. Bu durumda sanatçı, mesela tiyatrocu; kendisi olan, kimliği olmayan bir insan.
   <br/>
   <br/>
    Siz bir tiyatrocusunuz. Halkımız tiyatroyu neden benimseyemedi?
   <br/>
   <br/>
   Benimseyemedi değil. Halkımız tiyatroyu benimsiyor. Tiyatroyu insanın benimseyememesi mümkün değil. Bakış açısı yanlış. Tiyatro, yani rol oynamak dediğimiz hadise bütün insanların içinde var. Sosyolojik olarak bakıldığı zaman herhangi bir insan, günde ortalama 50 rol oynuyor... Insan zaten dünyada bütünüyle bir rol oynuyor. Rol oynamayı, müspet bir kavram olarak görmek zorundayız. Ama, bugün rol oynamak bizde olumsuz bir kavram olarak; riyakarlık, yalancılık ve sahtekarlıkla eşdeğerli tutuluyor... Rol yapan insan bilinçli insandır. Bu dünyada bulunuş nedenini, bu dünyada varoluş nedenini ve buna göre oynayacağı rolünü bilmesi gerekir. Ben bu toplumda niye varım? Rolüm ne? Insanın bunu yorumlayabilmesi lazım. Bunun için de insanın kendini tanıması gerekir. Kendini tanıyan insan başkalarıyla iletişim kurar. Kendini tanımayan bir insan zararlı bir insandır. Çünkü kendini tanımayan bir insan başkalarını da tanımaz. Kendini tanımayan insan başkalarını da tanımadığı için egoisttir. Herşeyi kendinden bilir. Başkalarının yaşadığının bile farkına varmaz. Halbuki kendini tanıyan insan, şu şu özellikler bende varsa başkalarında da var mı veya şu şu özellikler başkalarında varsa bende de var mı diye araştırabilen insandır. Bunu araştıran insan bu dünyada yalnız ve başıboş olmadığını anlar. Bu sefer o insan, diğer insanlara güvenmek ister. Işte bu güven ortamının kriterlerini oluşturacak en önemli unsurlardan birisi sanattır. Çünkü sanat insanlara kendini tanıma, aynalık yapma görevini yapıyor..
   <br/>
   <br/>
    Neden tuluattan tiyatroya?
   <br/>
   <br/>
   Tuluat, biliyorsunuz "tul" doğma kökünden geliyor. Içine doğan, içine geldiğini o anda harekete geçiren anlamında. Bizim eski tiyatrocularımız, zeki insanlarmış. Mesela mahalleye giderler, halkın yaşantısını görürler, kafalarında bir şey kurarlarmış. Bu kurdukları şeyi yeri geldikçe söylerlermiş. Seyircinin verdiği reaksiyona göre o konuyu geliştirmeye çalışırlarmış. Burada örnek alınacak hoşluklar var. Yani sanat, toplumla ilişki kurabilmelidir. Tuluat yapan sanatçılar, toplumla ilişki kurmanın yollarını arıyorlar. Bunun için de toplumun içindeler. Toplumda yaşananları takip etmeye çalışıyorlar.
   <br/>
   <br/>
   Sanat, insanların yaşadıklarından bağımsız, kopuk bir şey değildir. Tuluat, elbette hoş bir şey. Ama akademik bir yetersizlik var. Tuluatın oluşabilmesi için bir defa aktörlerin çok iyi bir eğitim görmesi gerekir... Belki bizim o zamanki insanlarımız akademik bir eğitim almamışlardı; ama son derece duyarlı, enteresan kişilikleri olan insanlardı. Şimdi biz, illa böyle zeki, enteresan insanlar çıkacak da onlar sanat yapacak diye bekleyemeyiz. Onlar bizim için birer örnekti. Artık bu örnekleri bizler çoğaltmak ve akademik yöntemler bulmak zorundayız...
   <br/>
   <br/>
    Ülkemizde sanat nasıl gelişecek? Bunun için ne yapılmalı?
   <br/>
   <br/>
   Sanatın gelişmesi için okullarda doğru bir sanat eğitiminin olması lazım. Mesela bizim okullarda müzik, "Do, do re mi fa..." diye öğretmenin tahtayı "tak, tak!" vura vura öğrenciye notaları öğretmesi, ezberletmesidir. Şimdi bu öğrenci bundan sonra müziği sever mi ? Belki "do, do re mi..."yi ezberler, ama bir daha onları görmek bile istemez. Halbuki bugün dünyada sanat eğitimi; insanın beyninin, duyarlılığının, kişiliğinin, bakış açısının gelişmesidir... Şimdi biz, "Sanata evet" derken de bunları kastediyoruz. Türkiye'de böyle bir eğitimin kurulması lazım. Böyle bir eğitim anlayışı, sadece sanat eğitimini değil bütün eğitim sistemimizi kapsamalıdır.
   <br/>
   <br/>
   Neler yapılmalı? Bahsettiğim prensipler çerçevesinde eğitime, okullara sanat girmeli. Yaygın sanat eğitim merkezleri kurulmalı. Her 30 bin kişilik mahallerde bir kültür merkezi kurulmalı. Sanatçılar, konsey gibi bir kurumsal yapı içerisinde olmalı. Akademik eğitim almış sanatçının kim olduğunu tarif eden çalışma yasaları çıkarılmalı.
   <br/>
   <br/>
   Sanatçı olmak, toplumla beraber olmaktır. Türkiye'de sanatçı tipolojisinde de bir değişim olması gerekir. Çağdaş sanatçı; burnu büyük, insanlar arasına girmeyen, tarihinden ve kültüründen kopuk insan değildir. Evrensel insan, birbirine benzeyen insan, kendi insanına benzeyen insandır.
   <br/>
   <br/>
   <br/>
   <br/>
   Tiyatrocuların Ankara buluşması
   <br/>
   <br/>
   Dünyanın 86 ülkesinden yüzlerce profesyonel ve amatör tiyatrocu akın akın Ankara'ya geliyor. Devlet Tiyatroları, Opera ve Bale Sanatçıları Vakfı (TOBAV) tarafından organize edilen proje kapsamında üç faaliyet birden sunulacak: Avrupa Gençler Tiyatro Buluşması, Uluslararası Amatör Tiyatrolar  Birliği 22. Dünya Kongresi ve Uluslararası Amatör Tiyatrolar Festivali.
   <br/>
   <br/>
   Avrupa Gençler Tiyatro Buluşması'na; 21 ülkeden (Avrupa Konseyi üyeleri ile KKTC ve Israil'den)  210 genç ve 42 tiyatro eğitimcisi katılacak. Buluşma; TOBAV Avrupa Tiyatro Buluşmaları Kuruluşu (EDERED) işbirliği ile yine Avrupa Gençlik Vakfı himayesinde gerçekleştirilecek. Ortadoğu Teknik Üniversitesi (ODTÜ) Kampusü'nde yaklaşık 10 atölyede, 1230 Temmuz 1995 tarihleri arasındaki bu buluşmanın artistik direktörleri Irlanda'dan Paddy O'Dwyer, Avusturya'dan Josef Hollos, Danimarka'dan Helle Hauger ve Türkiye'den Tamer Levent. Katılımcı ülkeler arasında Slovenya, Israil, Beyaz Rusya ve Yunanistan gibi ülkeler de var. Buluşmanın Türkiye grubu TOBAV temsilcileri; Ankara, Adana, Antalya, Bursa, Diyarbakır, Istanbul ve Trabzon'dan tiyatroya ilgi duyan gençler.
   <br/>
   <br/>
   Uluslararası Amatör Tiyatrolar Birliği (IATA/AITA) 22. Dünya Kongresi de 80'den fazla ülkeden 450 delegenin katılımı ile 2330 Temmuz tarihleri arasında AnkaraHilton Oteli'nde yapılacak. IATA kongreleriyle birlikte yapılması bir gelenek haline gelmiş Uluslararası Amatör Tiyatrolar Festivali'ne de 9 IATA bölgesinden 9 en iyi amatör tiyatro katılacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-195-36-sanat-insanin-aynasidir.html), [web.archive.org (arşiv bağlantısı)](http://web.archive.org/web/20131227092543/http://www.aksiyon.com.tr:80/aksiyon/haber-195-36-sanat-insanin-aynasidir.html)
