# Osman'ın bilgisayar düşü!

*Muammer Gökçin 1995.06.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Şüphesiz yaşadığımız çağ, bilgisayar çağı. Ancak bu çağa henüz bir ‘Türk damgası’ vurulmuş değil. Yaptığımız, sadece teknoloji ve program transferi. Bu çağda, ‘bizim’ diyebileceğimiz ne var? Bu düşüncelerle meşgulken mutlu bir haberin müjdesini alıyoruz
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   TÜBITAK tarafından geleceğin bilim adamlarının yetişmelerine yardımcı olmak maksadıyla 1969 yılından beri düzenlenen proje yarışmasında bu yıl bilgisayar alanında birinciliği, Özel Yamanlar Fen Lisesi’nden Osman Şen aldı.
   <br>
    <br>
     Özellikle bilim olimpiyatlarındaki başarılarıyla adını milletlerarası camiada duyurmuş bir okul Yamanlar Fen Lisesi. Osman’ın bu başarısı, okulunda eğitim–öğretimde bilgisayara verilen önemi de vurgulama bakımından ayrı bir anlam taşıyor. Ödülünü aldıktan sonra sorularımızı cevaplandıran Osman Şen oldukça mütevazı: “Bilgisayarda bilimin henüz yeni yeni girdiği şeylerle uğraşmayı düşünüyorum. Projem, oldukça kullanılabilir. Ancak, daha, istediğim kadar geniş çaplı bir proje değil. Çok büyük bir proje haline getirilebilir. Yeni projeler üreterek bu alanda doruğa ulaşmak istiyorum.”
     <br/>
     <br/>
     Günümüzde 3 boyutlu animasyonlar, bilgisayar ile uğraşan veya uğraşmayan herkesin ilgisini çekiyor. Günlük yaşamımızın herhangi bir aşamasında, üç boyutlu bir animasyon yapmak istediğimizde, cisimlerin tanımlanması ve hareketlerinin ekrana yansıtılması için uzun süren bir çalışma yapmak gerekiyor. Böyle bir çalışmanın yapılması zor görüldüğü için, ülkemizde bu türde ciddi yazılımlar şimdiye kadar geliştirilememiş. Osman’ın projesi, bu alanda yapılacak olan geniş çaplı projelere ışık tutmak amacıyla hazırlanmış. Bu tür animasyonların yapılması için gereken veri yapısını oluşturarak, cisimlerin birkaç komut ile tanımlanmasını ve yine birkaç komut ile hareket ettirilmesini ve hareketlerinin ekranda izlenebilmesini sağlıyor.
     <br/>
     <br/>
     Üç boyutlu animasyon programlarının en iyi örneğini, 3 D (three dimensional) demo programları oluşturuyor. Bu programlar; cisimlerin zemin üzerine gölgelerinin düşürülmesi ve yüzeylerinin aydınlatılması, saydam cisimlerin ilişkileri, görüntülerin cisimler üzerine yansıtılması ve benzeri yollarla elde edilmiş görüntülerin ardarda gösterilmesinden meydana geliyor. Küçük bilim adamı Osman projesini, Pascal programlama dili kullanarak kodlamış. Derleyici olarak da Turbo Pascal 7.0 kullanmış. Osman projesinin pratikte ne anlam ifade ettiğini kısaca şöyle anlatıyor: “Pascal programlama dilini bilen kişilerin kendi düşündükleri üç boyutlu animasyonları, üniteyi kullanarak kısa sürede, kusursuz ve kolay bir şekilde kodlayabildikleri görülmüştür.”
     <br/>
     <br/>
     Proje, saydam cisimlerin görüntülenmesi, bazı cisimlere yansıtıcı özellikler verilmesi, fona özel desen ve resim kullanılabilmesi gibi niceliklerle desteklenerek geliştirilmeye açık. Projenin bu konu ile ilgilenen kişilere faydalı olabilecek biçimde olması, amacına ulaştığını gösteriyor.
     <br/>
     <br/>
     Bu sistem kurularak çeşitli oyunlar, dramalar vs. yapılıyor. “Sadece bilgisayarla eğitimin mümkün olup olamayacağını” soruyoruz Osman’a. “Hayır” diyor: “Kağıt–kalem olmadan eğitim çok zor. Olmaz diye düşünüyorum. Önce kağıt–kalemle eğitim yapılır. Sonra bilgisayara dökülür, bilgisayarla desteklenir. Bilgisayarda bilimsel düzeneklerin hazırlanması daha kolay. Bilgisayarda öğrenilen şeyler daha kalıcı oluyor.”
     <br/>
     <br/>
     TÜBITAK Başkanı  Prof. Dr. Tosun Terzioğlu haklı; ‘Bilim, bilime yatkınlık, bilim adamları ve onların araştırmaları, artık ülkelerarası rekabette belirleyici unsur haline geldi. Ancak bu rekabette Türkiye’nin yeri ne olacak?’ Bu sorunun cevabı, yine TÜBITAK’ın sözkonusu lise öğrencileri arası proje ödül töreninde bir konuşma yapan Milli Eğitim Bakanı Nevzat Ayaz’ın şu tespitinde saklı: “Bugün bütün dünyada ortak bir görüş olarak kabul edilmiştir ki, 21. yüzyıla girerken yalnızca transfer ve taklitçilikle yetinip araştırmalarıyla bilime katkı sağlamayan toplulukların varlıklarını sürdürebilmeleri mümkün değildir.”
     <br/>
     <br/>
     Işte Özel Yamanlar Fen Lisesi 3. sınıf öğrencisi Osman Şen bunu yapmaya çalışıyor: Bilimde transfer ve taklitçiliği aşmak... Hem de çağın kendisiyle, yani, bilgisayarla... Rehber öğretmeni Hasan Günay’ın da katkılarıyla Osman Şen’in birincilik ödülü aldığı “Graph 3 D Unit” projesi, bu yönüyle yeni araştırmalara yeni dünyalara kapı açması bakımından da anılmaya ve konuşulmaya değer.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21501), [web.archive.org (arşiv bağlantısı)](http://web.archive.org/web/20071116034134/http://www.aksiyon.com.tr:80/detay.php?id=21501)
