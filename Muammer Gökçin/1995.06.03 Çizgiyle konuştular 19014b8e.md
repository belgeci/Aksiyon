# Çizgiyle konuştular

*Muammer Gökçin 1995.06.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Karikatür Vakfı, daha kuruluşunun ilk yılında iyi bir iş yaptı: Kültür Bakanlığı’nın himayesiyle 19–23 Mayıs tarihleri arası Ankara Uluslararası Karikatür Festivali’ni düzenledi. Bu vesileyle, Türk karikatürünün de 125. yılı kutlanıvermiş oldu.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Festival süresince değişik sergi salonlarında çok sayıda yerli ve yabancı karikatüristin eseri sergilendi, Türk ve dünya karikatürünün tartışıldığı panel ve sempozyumlar yapıldı, imza günleri düzenlendi. Fırsattan istifade ile sanattan anlayanlara karikatür satışlarının da yapıldığı festival süresince, bilhassa Hollandalı ve Ukraynalı sanatçılar, kendi ülkelerine dair özel karikatür sergileri açma imkanı da bulabildiler. Ancak, festival organizatörleri de dahil, onların dillerini bilmeyen karikatürist ve karikatür hayranları, daha ziyade eserleriyle anlaşma yolunu seçtiler.
   <br>
    <br>
     <br>
      <br/>
      “KARIKATÜRCÜ KIMI ELEŞTIRECEK?”
      <br/>
      <br/>
      <br/>
      <br/>
      Türk karikatürünün sosyal gelişimini anlatan karikatür profesörü Ferruh Doğan'a göre karikatürde 1950 kuşağının etkisi sürüyor. Bu kuşağının, bugüne kadar devrin siyasi anlayış ve atmosferinden etkilenmediğini söylemek doğru değil. Kendi içlerinde; 1960, 1970 ve 1980 kuşakları ve bu kuşakların popülist temsilcileri ortaya çıkmış. “1930’lu yıllarda karikatürcüler rahat eleştiri ve çizim yapabiliyorlar mıydı?” sorusuna Doğan, sorularla karşılık veriyor: “Karikatürcü kimi eleştirecek? Tek parti yönetimini mi eleştirecek? Neyin muhalefetini yapacak ?” Doğan’a göre, zaten karikatür “illa muhalefet” demek değil. Karikatür, aynı zamanda bir “savunma” sanatı. Bir ölçüde “irşad” faaliyeti. Çirkine karşı güzeli, kötüye karşı iyiyi, yalana karşı doğruyu..
      <br/>
      <br/>
      Bugün dünyada, sadece “karikatürün ahlâkı” değil, “karikatürcünün ahlâkı” da tartışılıyor. Ankara Uluslararası Karikatür Festivali konferanslarında bir tartışma konusu da buydu. Louis ‘Pol’ Postruzin’in “Büyük Karikatür Soygunu” başlıklı bildirisi hayli  ilginçti: “1970 yılında Uluslararası Montreal Karikatür Yarışması’nda büyük ödül, taklit bir karikatüre verildi.. ABD’den Aknoldo Trancioni, Italyan Manco de Angelis taklitçilikle suçlandı.. Her yıl yaklaşık 25–50 uluslararası yarışma düzenleniyor. Bunlardan bazıları büyük miktarlarda parasal ödüller dağıtmaktadırlar... Son birkaç yılda farkettim ki, Almanya’dan Peter Kaste, taklitçilerin başında gelmektedir...”
      <br/>
      <br/>
      Elbette bu veya buna benzer tartışmalar bizde pek olmuyor. Zaten pek dikkat de edilmiyor. Ancak her bir karikatüristin kendi çizgisini buluncaya kadar taklit etmesi de kaçınılmaz görünüyor. Tabii bunun sınırı da tartışılabilir.
      <br/>
      <br/>
      Kısacası, Ankara’nın gündemine “yoğun siyaset” arasından “karikatür” de girmeyi başardı. Türk karikatürünün, 125. yılı değerlendirildi. Bu çerçevede, Karikatür Vakfı’nın festivaline; 5 kıtadan, 37 ülkeden, 436 karikatürüyle 196 karikatürcü katıldı.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21507), [web.archive.org (arşiv bağlantısı)](http://web.archive.org/web/20060501110626/http://www.aksiyon.com.tr:80/detay.php?id=21507)
