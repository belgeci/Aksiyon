# Endişe dolu bekleyiş

*Muammer Gökçin 1996.10.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      "Ülkemizde reform ve dışa açılma politikaları uygulanıyor. Bu politikalar sadece merkezde değil, bütün Çin’de uygulanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060501110251im_/http://www.aksiyon.com.tr/resim/98/46.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bilhassa geri kalmış sınır bölgelerinde merkezden uzak kalan azınlıkların yaşadığı bölgelerimize özel önem veriyoruz...” diyor Çin Halk Cumhuriyeti’nin Türkiye Büyükelçisi Wu Koming. Ama, bu sözler Doğu Türkistanlılar için ne ifade ediyor? Onların taleplerini ne ölçüde karşılıyor, endişelerini ne nispette gideriyor?
   <br>
    <br>
     Büyükelçi Koming oldukça rahat konuşuyor: “Çin, içine kapanık bir durumdaydı... Şimdi bu durum çok değişiyor. Çin dışa açılıyor. 17 yıldan bu yana demokrasiye ve özel mülkiyete dönük sosyal ve ekonomik politikalara yönelmiş durumdayız. Başarmaya çalışıyoruz... Bizim hedefimiz modern bir Çin meydana getirmektir. Hem ekonomi, hem de ilim ve kültür alanlarında modern bir ülke olmak istiyoruz...”
     <br>
      <br/>
      Ancak, gözler Doğu Türkistan, Tibet, İç Moğolistan ve Mançurya gibi bağımsızlık yanlısı özerk yönetim ve eyaletler üzerinde yoğunlaşınca sözkonusu rahatlık yerini derin bir umutsuzluğa bırakıyor. Hem merkezi büyük Çin açısından, hem de onun parçaları olan diğer eyalet halkları açısından.
      <br/>
      <br/>
      Bizim açımızdan evvela ‘Türkistan’ kelimesinden başlanması gerektiğini söyleyen Marmara Üniversitesi—Türkiyat Enstitüsü’nden Prof. Dr. Nadir Devlet, ilginç bir tartışma açıyor: “Umumiyetle Türkistan tabirinin ne olduğunu kimse  söyleyemiyor. Bu bir siyasi tabir midir, coğrafi tabir midir? Ya da her ikisi birden mi? Türkistan ‘Türk ülkesi’ demek, ama bütün Türk ülkelerini de içine almıyor. Orta Asya cumhuriyetlerini içine alıyor. Sovyet döneminde, hiçbir zaman, bağımsızlığına yeni kavuşan şu Türk cumhuriyetleri için ‘Türkistan’ tabiri kullanılmamış. Bu, Çarlık döneminin bir idari bölge adıdır. ‘Türkistan bölgesi’ olarak. Ancak bölge Türkleri’nin Çin’le arası bozulunca, Çin’in batısındaki Şincan—Uygur Otonomi Bölgesi’ni ‘Doğu Türkistan’ diye anmaya başlıyorlar. Doğusu olunca batısı olması gerekir, ama batısından bahsetmiyorlar. Böylece Türkistan ‘Türk ili’ olunca Türk kökenli olmayan Tacikleri de bu ilin içine sokmak gerekli mi, değil mi? Bir kısmı, özellikle Özbekler diyor ki: ‘Onlar, Tacikler, bizim bir parçamızdır.’ Fakat bunlar Türkçe konuşmuyor. Birbirleriyle anlaşma ihtimali yok. Ancak dini bir birlik sözkonusu. Sovyet döneminde kültürel  bağlar da azaldı. Eskiden Özbekler’in önemli bir kısmı Farsça  bilirdi. Şimdi bu kavram kargaşası içerisinde ‘Doğu Türkistan’ dediğimiz bölge neresi?”
      <br/>
      <br/>
      Aslında ‘Doğu Türkistan’ dediğimiz bu bölge; gerek coğrafî konum ve gerekse Türk kültür ve medeniyeti bakımından, o kadar belirsiz de sayılmaz.  Rusya, Kazakistan, Kırgızistan, Tacikistan, Afganistan, Pakistan, Hindistan—Keşmir’in kuşattığı, Büyük Çin topraklarından kuzeyde Moğolistan ile güneyde Tibet’in çerçevelediği bu geniş toprak parçalarında tarihe bakarsak, bize pek yabancı olmayan isimlerle karşılaşırız. Bilge Kağan, Kaşgarlı Mahmut, Yusuf Has Hacip, Saltuk Buğra Han, Dilşat Sultan, Ahmet Yükneki, Hirketi, Zelili, Mahmud Muhiti, Osman Batur gibi kahramanlar...  Kaşgar, Turfan, Hoten, Yarkent, Kulca, Kumul, Altay, Karamay gibi insanlık kadar eski tarihi şehirler... Tarih boyunca ülke toprakları üzerinde kurulan; Hun, Türgiş, Göktürk, Kutluk, Uygur, Karahanlılar, Karahıtaylar, Moğol, Kalmuk, Seidiye, Kaşgarya ve muhtelif cumhuriyetler... Doğu Türkistan ya da Çin’e göre Şincan Özerk Bölgesi’nden bahsediyorum, tabii... 1949—Çin işgalinden bu tarafa tarihi ayyıldızlı gök bayrağını kullanamamanın ızdırap ve hasretini çeken Uygurlar’ın yurdundan.
      <br/>
      <br/>
      GERİDE KALAN ACILI TARİH
      <br/>
      <br/>
      1859 yılına kadar Çin’den bağımsız yaşayan Doğu Türkistan; 1863, 1933 ve 1944’te önemli üç ‘bağımsız milli devlet’ denemesi yaşadı. Ancak her üç deneme de başarısızlıkla neticelendi. O günden bugüne ağır insan hakları ihlallerine karşı da 250’den fazla başkaldırı hadisesi ortaya çıktı. Bütün bu milli hareketler bastırıldı.
      <br/>
      <br/>
      Doğu Türkistan, 1956'dan beri Çin tarafından Şincan Özerk Bölgesi olarak yönetilmesine rağmen, Uygurlar’a göre, gerçekte özerkliğin şartlarının yeterince yerine getirilmediği düşünülüyor. Bugün Doğu Türkistan’da resmi dairelerde çalışan memur ve yöneticilerin yüzde doksanını Çinliler oluşturuyor. Kazak’ı, Özbek’iyle Türkler ise genelde işsiz.
      <br/>
      <br/>
      Trakya Üniversitesi öğretim üyesi Doç. Dr. Mahmut Kaşgarlı da, bir Doğu Türkistanlı Türk olarak aynı endişeleri dile getiriyor: “Doğu Türkistan’ın vaziyeti hiç de iyi değildir. Bugün Doğu Türkistan’da ne yazık ki, fikir ve serbest konuşma hürriyeti yoktur.
      <br/>
      <br/>
      Bilindiği gibi Doğu Türkistan’ın yeraltı ve yerüstü zenginlikleri dünyaca ünlüdür. Ancak Doğu Türkistan halkı bu zenginliklerden bugüne kadar pek nasibini alamamıştır. Petrol, altın, uranyum gibi bütün zenginlikler Çin tarafından iç bölgelere götürülmektedir. Bu halk, başka bir şey değil; sadece kendi hak ve hukuklarını istiyor.
      <br/>
      <br/>
      Çin, Doğu Türkistan’a yabancı gazeteci sokmak istemediği için çoğu zaman orada olup bitenlerden haberimiz olmuyor. Ama biz oradan gelenlerden dinliyoruz. Hakikaten son bir yıldır bölgede durum çok kritik. Karşılıklı tahrikler var.”
      <br/>
      <br/>
      16 şehir ve 86 ilçesiyle Çin topraklarının beşte biri, Türkiye’nin iki buçuk katına sahip olan (1 milyon 824 bin kilometrekare) Doğu Türkistan’da, kendi yayınlarına göre; 30—35 milyon Türk, 10 milyon da Çinli yaşıyor. Ancak Çin kaynaklarında bu nispet oldukça farklılık arz ediyor. Bu konuda Uygur Türkleri’nin iddiaları şu merkezde: “1950’lerde 500 bini geçmeyen Çinli sayısı, planlı bir şekilde Çin’den sürekli yapılan göç ve sürgünlerle 1990’dan beri her yıl yaklaşık olarak bir milyon (yabancı) artırılıyor. Bu durum bölgede büyük bir gerginliğe, hatta ayaklanmalara  yolaçıyor.”
      <br/>
      <br/>
      DÜNYANIN EN ZENGİN ÜLKESİ, AMA...
      <br/>
      <br/>
      Doğu Türkistan, dünyada en zengin ve en kaliteli yeraltı zenginliklerine sahip bir ülke. Yaklaşık 500 bölgesinden petrol, 30 bölgesinden de doğalgaz çıkarılıyor. 800 bin kilometrekareden fazla petrol alanlarındaki toplam petrol rezervi 8 milyar tonun üzerinde. Ayrıca Çin’de mevcut 148 çeşit madenden 118 çeşiti de Doğu Türkistan’dan çıkarılıyor. 5 bin ayrı noktasında maden tespit edilen Doğu Türkistan’ın 270 bölgesinden de altın madeni çıkarılıyor. Doğu Türkistan’da yüksek kalorili kömür rezervi ise, toplam iki trilyon ton. Bunların dışında dünyaca çok zengin elmas, kristal, yeşim taşı, kalay, gümüş, uranyum, volfram, bakır ve asbest yataklarına da sahip.
      <br/>
      <br/>
      Tarihte ipeğin icat edildiği ilk yerin burası olduğunu hatırlatmaya ise gerek yok. Ancak bugün, 21. Yüzyıl İpekyolu Projesi’ni, mesela Türkiye değil de Japonya üstlenmiş durumda...
      <br/>
      <br/>
      Prof. Dr. Devlet’e göre, Çin bu bölgeyi stratejik bir bölge olarak tutuyor. Atom denemelerini bu  bölgede yapıyor. Eskiden orada Türk nüfusunun oranı yüksekken her geçen gün azalmakta, hatta Uygurlar kendi bölgelerinde dahi Çin nüfusundan geride kalma durumunda.
      <br/>
      <br/>
      Tabii, Uygurlar, Türkiye’nin Doğu Türkistan’a ilgisiz kalmasından oldukça rahatsızlar. En azından Türk devletinin Çin Hükümeti ile diplomatik temaslarını sıkılaştırmasını, Uygurlar’ın eğitim—öğretim hakları konusunda ikili antlaşmalar yapıp ortak girişimlerde bulunmasını istiyorlar. Doç. Dr. Kaşgarlı, Türkiye’nin tutumunu ve devletimizin barışçı yollarla yapabileceklerini şöyle anlatıyor:
      <br/>
      <br/>
      “Türk Dışişleri, davamıza yeterince ilgi göstermiyor. Dışişleri Bakanlığı, yakın geçmişte Barın olayında olduğu gibi Çin’e barış çağrısında bulunabilirdi. Halbuki aynı Dışişleri, dünyanın başka bir yerinde üzücü bir olay olunca hemen barış çağrısında bulunuyor. Biz istiyoruz ki, Dışişleri Bakanlığı, yani Türkiye, Doğu Türkistan meselesinin çözümü için Çin’le barışçı bir temasa geçsin.
      <br/>
      <br/>
      İhsan Doğramacı, YÖK Başkanı iken Çin’in Türkiye’ye öğrenci gönderme teklifi olmuştu. Sanırım, karışık milletlerden olmak şartıyla Doğramacı bu teklifi kabul etmiş. Ancak bundan bir netice çıkmamıştı. Halbuki bu iyi bir gelişme işaretiydi. 1993’te Cumhurbaşkanımız Demirel de öğrenci mübadelesini istemişti. Hatta, ‘Getirin bin tane, biz onun çaresine bakarız’ demişti. Ne oldu? İçinde Doğu Türkistanlı öğrencilerin de yer alacağı Çin’in bir öğrenci mübadelesi jestini bekliyoruz. Korkmaya gerek yok.”
      <br/>
      <br/>
      Doğu Türkistan Vakfı Başkanı  E. Tuğg. M. Rıza Bekin geçmişteki acı tecrübelerden örnekler verdikten sonra şunları söylüyor: “Biz ne istiyoruz? Çin anayasasında belirtilmiş olan insanca yaşama hakkımızın verilmesini istiyoruz. Yüksek seviyeli bir muhtariyetin gerekleri yapılsın. Doğum yasağının kalkmasını istiyoruz. Zorunlu kürtaj olmamalı. Doğu Türkistan’da eğitim—öğretim imkanlarının artırılmasını istiyoruz. Türkiye ile karşılıklı öğrenci ve öğretmen mübadelesi yapılmalı. Biz istiyoruz ki, Çin iyi niyetini göstersin, resmi yollardan Türkiye’ye öğrenci gelsin, burada okusunlar. Doğu Türkistan, fuhuş ve uyuşturucu merkezi olarak görülmesin.”
      <br/>
      <br/>
      NÜKLEER DENEMELER TEPKİ ÇEKİYOR
      <br/>
      <br/>
      Doğu Türkistan’ın en büyük sıkıntısı, topraklarında Çin’in yaptığı nükleer denemeler. 1962’den beri, 19’u yeraltında olmak üzere Doğu Türkistan’ın Taklamakan ve Lob—Nor bölgelerinde yapılan 55 nükleer—atom denemesi... Halbuki Çin’in defalarca bundan sonra artık “Uygur topraklarında nükleer deneme yapmayacağı” yönündeki açıklamalarına rağmen.
      <br/>
      <br/>
      Doğu Türkistan’ın başındaki bir başka büyük gâile de, Çin’in Doğum Yasaklama Kanunu çerçevesinde yüzbinlerce Doğu Türkistanlı Türk kadını kolektif kürtaj operasyonuna tâbi tutması. İddialara göre, kadınlara kollarından kısırlaştırma iğnesi vuruluyor. Karşı çıkanlar cezalandırılıyor, hapsediliyor.
      <br/>
      <br/>
      Kısacası, geniş çöl alanlarının yanısıra; 22 çeşit kavun, 34 çeşit elma, 13 çeşit üzüm ve 11 çeşit şeftali yetiştirecek kadar verimli ve bereketli topraklara da sahip Doğu Türkistan da Çin gibi dışa açılmayı bekliyor. Tabii, hem Doğu Türkistanlılar, hem de merkezi Çinliler yersiz korku ve geleceğe dair endişelerini aşabilirler, barışçı çözümler üretebilirlerse...
      <br/>
      <br/>
      O zaman herkes Çin Halk Cumhuriyeti’nin Türkiye Büyükelçisi Wu Koming kadar iyimser olabilir.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19195), [web.archive.org (arşiv bağlantısı)](http://web.archive.org/web/20060501110251/http://www.aksiyon.com.tr:80/detay.php?id=19195)
