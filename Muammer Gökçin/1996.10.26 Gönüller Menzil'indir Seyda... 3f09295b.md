# Gönüller Menzil'indir Seyda...

*Muammer Gökçin 1996.10.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "İnsan kendini mahlukâtın en aşağısı görmelidir. Meselâ, insan köprü gibi olmalıdır. Üzerinden herkes geçse, o, görevini yapmalıdır.. Şeytanın helâkı kendini üstün görmesindendir."
  </font>
 </div>
 <div id="newsText">
  <font class="detail-text">
   Bu sözlerin sahibi, daha üç sene önce aramızdaydı. Arayan gönüller tam menzilini bulmuştu ki, lâkin o gün Menzil derin bir hüzne garkoluverdi. Tarihler, 22 Ekim 1993'ü gösterirken Şeyh Muhammed Raşid Erol Hazretleri (k.s) Hakk'a yürümüştü. Binlerce insan önce vefat haberini duyar duymaz Ankara'ya, sonra kutlu cenazeyle birlikte AdıyamanKahtaMenzil'e koşmuştu. Günahkârları dergâhından kovmayan, bin kerre tevbesini bozmuşların yine tevbesini alıp Allah'a arzedip, "Buyur Allahım! Bu da senin boynu tasmalı kullarından. Af senin şânından olduğu için sana getirdim. Başka kime gideyim ki!" diye yalvaran Seyda Hazretleri, vefat ettiğinde Peygamber Efendimiz(s.a.v.) gibi 63 yaşındaydı. Onun da 23 yıl süren manevî irşad dönemi nihayet bulmuş; emânet, altı halifesinden biri olan kardeşi Seyyid Abdülbaki Hazretleri'ne tevdî edilmişti.
   <br>
    <br>
     23 Mart 1930 tarihinde Siirt'in Baykan ilçesine bağlı Bilvanis köyünde dünyaya gelen, babası ve aynı zamanda şeyhi Seyyid Abdülhakim elHüseyni (k.s.) ile Siirt ve Bitlis'in muhtelif köylerinde iman, ilim ve irfan hizmetinde hâdimlik yapan Seyda Hazretleri'nin hayatı üç safhada ele alınabilir. 1968'e kadar ilimle meşguliyet dönemi, 1972'ye kadar tekke ve medrese hizmet dönemi, 1993'e kadar da irşâd dönemi.
     <br>
      <br>
       "İlim olmazsa din tahrif olur, amel olmayınca da ilim gereken faydayı vermez. Önemli olan ilim ve ameli beraber yürütmektir" diyen Seyda da, 25 Mayıs 1972'de Ankara'da vefat eden babası gibi tekke ile medreseyi, ilimle imanı, imanla aksiyonu birleştirmişti. Son derece tevazu ve merhamet sahibi idi. Menzil'e gelişinin daha birinci yılında, 1972'de Şeyh Seyyid Aldülhakim elHüseyni Efendi'nin dört halifesinden birisi olarak görevi devralan Seyda, ömrünün son 10 yılını çok sıkıntılı geçirdi. 1983'te devlet tarafından gözaltına alındı, 18 ay Gökçeada'da mecburî ikâmetgâha, 16 ay da Ankara'da göz hapsine tâbi tutuldu...
       <br>
        <br>
         <br/>
         <br/>
         DOSTLUK POTASI
         <br/>
         <br/>
         <br/>
         <br/>
         Halbuki, Seyda'nın ne devlet politikalarıyla, ne de herhangi bir siyasî parti ile doğrudan alâkası vardı. AdıyamanKahta'nın doğrudürüst yolu bile olmayan Menzil köyünün camiinde herkesin gözü önünde namazını kılıyor, namaz sonrası kendisini bekleyen binlerce hayranının sadece tevbe ve duasına vesile oluyordu. Yurtdışından ve yurtiçinden hergün 50100 otobüs ile ziyarete gelen hayranlarına, hâlhatır sormanın ötesinde sohbet bile etmiyordu. Ancak şu bir gerçek ki; onu gören ve onunla namaz kılan nice sarhoşayyâş, nice günahkâr, âdeta o mânevî iklimde eriyor, kendilerine takdim edilen bir tas bulgur çorbası ile bir parça siyah tandır ekmeğini cennet sofrası gibi lezzetli buluyordu. Devletin anarşi ve terörle boğuştuğu bir yörede Menzil'in tam bir sulh ve sükun, iman ve huzur menzili olması, aslında nicelerinin ders alması gereken hayret verici bir hadiseydi. Türk ile Kürt onun arkasında bir safta, aynı kardeşlik duyguları ve muhabbet içinde namaz kılıyordu. Heyhât ki, kim ders alacak!..
         <br/>
         <br/>
         Zaten Seyda, ömrü boyunca, hiçbir müridine ayrılık ve polemiğe sebep olan  siyasetle ilgilenmesine izin vermemiş, açık bir siyasî mülâhaza serdetmemiş ve Müslümanlar'ı tefrîkaya sürükleyecek hiçbir tavır ve davranışı tasvip etmemişti. O da Bediüzzaman (r.a.) gibi kendini iman ve talebe hizmetine adamıştı. Meşrebi iman(tevbe), ilim ve zikirdi. İnsanlar onda sıfırdan başlıyorlar, sonra yavaş yavaş ameli sâlihe geliyor, nihaî mertebe olarak da (ruhânî zevklere) seyri süluka eriyorlardı.
         <br/>
         <br/>
         Vefatının dördüncü yılına girerken Türkiye'de ve yurtdışında bulunan binlerce mürid ve hayranının gönlünde bir ilhâm ve râbıta vesilesi olarak yaşayan Şeyh Seyyid Muhammed Raşid Erol Hazretleri (k.s.) için 22 Ekim'lerde duâlar, mevlidler, hatimler okunuyor, bir kez daha hayırla yâdediliyor. Hâtıralar tazeleniyor. Nefisler ve hizmetler gözden geçirilip muhâsebe ve murâkebeye çekiliyor. Biz de, "Allah, kendilerinden ebeden razı olsun" diyor fâtihalar gönderiyoruz. İşte gönüller sultanı Seyda'nın (k.s.) has talebelerine bir seslenişi:
         <br/>
         <br/>
         "Ey Allah'ın kulu! Bir talebe yetiştirmek bin kişiyi sofî yapmaktan efdâldir. Hele o talebe vârisü'l enbiyâ olursa... İlim olmazsa cehâlet olur. Câhilin âbidi de, sofisî de hüsrandadır."
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1891-gonuller-menzilindir-seyda.html), [web.archive.org (arşiv bağlantısı)](http://web.archive.org/web/20131031002745/http://www.aksiyon.com.tr/aksiyon/haber-1891-gonuller-menzilindir-seyda.html)
