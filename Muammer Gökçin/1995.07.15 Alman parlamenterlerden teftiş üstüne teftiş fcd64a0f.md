# Alman parlamenterlerden teftiş üstüne teftiş

*Muammer Gökçin 1995.07.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Alman parlamento heyetinin ilki ülkelerine dönmeden ikinci bir Alman heyet daha gelmez mi  Türkiye’ye!Başlarında yine Konrad Adenauer Vakfı Türkiye Temsilcisi  Dr. Max Georg Meier var. Ilk heyet fırsattan istifade Türkiye’de (Antalya—Belek'te) oldukça güvenli bir şekilde dinlenme imkanı da bulurken, ikinci heyet soluğu Harran Ovası’nda aldı
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Geçtiğimiz hafta herkes Genelkurmay 2. Başkanı Orgeneral Ahmet Çörekçi’nin basın brifinginde sarfettiği  8. maddeye dair görüşlerini ve anayasa değişikliğini tartışırken iki ayrı Alman parlamenter grubu Türkiye’yi teftiş ediyordu. Parlamenterler önce Ankara havasını yokladılar, sonra bir GAP gezisi yaparak Güneydoğu’nun nabzını tutmaya çalıştılar.
   <br>
    <br>
     Ilk heyet, tahmin edilebileceği gibi “insan hakları” ağırlıklıydı: Dr. Werner Langen, Marlene Lenz, Hartmut Nassauer, Konrad Schwaiger, Peter Kittelmann ve Dr. Manfred Vohrer. Hepsi de aynı zamanda Avrupa Parlamentosu üyesi olan bu parlamenterler; Konrad Adenauer Vakfı,  Türk Demokrasi Vakfı ve Avrupa Işadamları ve Sanayiciler Derneği'nin (ATIAD) davetlisi idiler. “Diyalog Programı” çerçevesinde gerçekleşen ilk temel tartışma konusu “Gümrük Birliği ve Türkiye’de Demokratikleşme Süreci” olmasına rağmen Alman parlamenterler, Türkiye’nin insan hakları sorunlarını ön plana çıkarmaktan geri durmadılar. Mesela, Türkiye’yi  bu konuda topa tutan AP Insan Hakları Komisyonu Başkanı, bayan Marlene Lenz, “Güneydoğu” diyeceği yerde “Kuzey Kürdistan” lafını ağzından kaçırınca ortalık oldukça gerginleşti. ANAP Genel Başkanı Mesut Yılmaz, bayan parlamenterin gafını düzeltmekte geç kalmadı. Lenz, Türkiye’nin Gümrük Birliği konusunda “insan hakları ve demokratikleşmeyi” önşart olarak görenlerin başında geliyor. Lenz, açık söylemek gerekirse ne istiyor? PKK’nın silahı bırakıp siyasal bir parti haline gelmesini ve PKK’nın, o ağzından kaçırdığı “Kuzey Kürdistan”ı (!)  TBMM’de temsil etmesini mi? Türkiye’nin de bu konumdaki PKK’yı yasal bir kurum veya parti olarak tanımasını mı? Nasıl yorumlarsanız yorumlayın...
     <br>
      <br/>
      <br/>
      <br/>
      TÜRKIYE YOL AYRIMINDA MI?
      <br/>
      <br/>
      <br/>
      <br/>
      Avrupa Parlamentosu’na mensup Alman parlamenterlerin yıldızı  kimdi dersiniz? Şüphesiz Hartmut Nassauer. Avrupa Parlamentosu üyesi ve Parlamento’nun Hıristiyan Demokratlar Içişleri Komisyonu Sözcüsü Nassauer, aynı zamanda eski  eyalet Devlet Bakanı. Bu yüzden Nassauer’in görüşleri ayrı bir önem taşıyordu. Nassauer ile TBMM Başkanvekili Mustafa Kalemli arasında ilginç bir polemik yaşandı. Önce Nassauer konuştu, sonra Kalemli. Nasıl mı?
      <br/>
      <br/>
      Nassauer: Türkiye bir arayış içerisinde.
      <br/>
      <br/>
      Kalemli: Biz yol arayışında değiliz. Biz yolumuzu 1923’te çizdik. Avrupa yol arayışında. Hem kendi içinde, hem de Türkiye ile ilişkilerinde.
      <br/>
      <br/>
      Nassauer: Türkiye ile NATO’da 50 yıldır birlikteyiz. Türkiye, NATO’nun Güney Kanadı’nın koruyucusu rolünü bugün ve gelecekte de yerine getirecektir.
      <br/>
      <br/>
      Kalemli: Madem NATO bizi bu kadar bağlıyor da BAB’da niye dışlıyorsunuz? Niye çifte standart uyguluyorsunuz? NATO’nun Güney Kanadı’nın bekçisi  imişiz. Biz, zengin ülkelerin fakir bekçisi değiliz.
      <br/>
      <br/>
      Nassauer: Her türlü devlet yetkisinin kullanılması hukuka uygun olmalı. Devlet eliyle yapılan her şey bir hukuki zemine oturtulabilmelidir.
      <br/>
      <br/>
      Kalemli: Efendim, Türkiye’de terör örgütü mensupları idam edilirmiş. Bunu sormak sizin hakkınız mı?
      <br/>
      <br/>
      Nassauer: Biz size ders vermek istemiyoruz. Yapabileceğimiz şey, size bilgi aktarmaktır.
      <br/>
      <br/>
      Kalemli: Gümrük Birliği, Avrupa’nın menfaatine. Avrupalı düşünsün. Biz niye düşünelim?
      <br/>
      <br/>
      Nassauer: Bizim buraya gelmemizin amacı sizlere demokrasi dersi vermek değil, sizleri eğitmek değil...
      <br/>
      <br/>
      Alman parlamenterlerin önlerinde çok saygı duydukları, Almanya için çok önemli bir isim vardı: Prof. Dr. Günter Rinsche. CDU Avrupa Parlamentosu Grup Başkanı, Avrupa Parlamentosu üyesi, Avrupa Parlamentosu Dışişleri Komisyonu Başkanı ve Konrad Adenauer Vakfı Başkanı. Rinsche’nin kafasında hukuk temeline dayalı bir yeni dünya düzeni var. Konrad Adenauer Vakfı’nın Türkiye Temsilcisi Dr. Max Georg Meier’e büyük güveni var. Dr. Meier de zaten bu güveni hak ediyor. Çünkü Dr. Meier çok faal. Özellikle demokratik kitle ve meslek örgütleriyle çok sıkı bir diyalog içerisinde. Doğrusu onun yanında Almanya’nın Ankara Büyükelçisi biraz sembolik kalıyor. Dr. Meier’e bakıp da, “Keşke bizim diplomatlarımız ve yurtdışı kuruluşlarımız da devletimiz ve milletimiz adına böylesine bir ibadet neşvesi içerisinde çalışsa” diyesi geliyor insanın. Dr. Meier’in bir Türkolog olduğunu ve çok tatlı bir Türkçe’si olduğunu biliyor muydunuz?
      <br/>
      <br/>
      Alman parlamenterlerden beni en çok şaşırtan kimdi, biliyor musunuz? Dr. Manfred Vohrer... Avrupa Parlamentosu’nun şeref üyesi o. Oldukça açık sözlü: “Kürtler’in kültürel haklarının verilmesi  pekala mümkündür. Bu da ancak ademi merkeziyetçilikle yapılabilir.”
      <br/>
      <br/>
      Onun da bayan Lenz gibi ne demek istediği aşikar...
      <br/>
      <br/>
      Üstelik Alman parlamenterler, bu görüşlerini Türkiye’de dile getiriyorlar. Bundan dolayı da onları kimse kapıdışı etmiyor. Zaten huylu huyundan vazgeçer mi?
      <br/>
      <br/>
      Dr. Werner Langen’e de Alman arkadaşları büyük değer veriyor. Langen, Türkiye Dostluk Grubu Başkanı. Türkiye’nin demokratikleşme yönündeki adımlarını takdir ediyor: “Türkiye kendi demokratik iradesiyle askeri diktatörlük döneminden bugüne kalan şeyleri değiştirmeye çalışıyor”  sözleri ona ait.
      <br/>
      <br/>
      <br/>
      <br/>
      “KIBRIS IÇIN SIYASI ÇÖZÜM ŞART”
      <br/>
      <br/>
      <br/>
      <br/>
      Dr. Werner, “Siz böyle diyorsunuz ama, geçmişte Türkiye’de yapılan ihtilalleri kınamadınız ve o dönemin insan hakları ihlallerini hiç görmediniz?” sorusunu hiç beklemiyordu. Ama muhatap oldu... Dr. Werner Langen, Türkiye’nin Avrupa Birliği  ilişkilerinde Kıbrıs’ın önemli bir rol oynadığı kanaatinde. Kıbrıs için siyasi çözüm şartmış. Önerisi şu: Türkiye—Yunanistan arasında bir siyasi diyalog. Tabii, Dr. Werner bunu söylerken, Yunanlılar’ın diyalogdan anlamadıklarını bilmezden görünmeyi de ihmal etmiyor.
      <br/>
      <br/>
      <br/>
      <br/>
      ALMANLAR'IN, ANAP—RP FLÖRTÜ
      <br/>
      <br/>
      <br/>
      <br/>
      Bayan Lenz'in başını çektiği 10—15 civarındaki ilk parlamenter grubu, Avrupa Işadamları ve Sanayicileri Derneği'nin (ATIAD) davetlisi olarak iki günlerini de Antalya—Belek'te geçirdi. Hükümet kanadından baştan beri pek ilginin görülmediği Avrupalı parlamenterlerin çok özel sohbetlerine TOBB Başkanı Yalım Erez bile katılamadı. Fehmi Gültekin, Okan Oğuz ve Atalay Şahinoğlu gibi isimler Alman parlamenterlere yakındılar. Zaten Alman parlamenterlerin üst seviyede görüştüğü kişiler de bir fikir veriyordu: TBMM Başkanı Hüsamettin Cindoruk, ANAP Genel Başkanı Mesut Yılmaz ve RP Genel Başkanı Necmettin Erbakan. Alman milletvekilleri de Amerikalılar gibi RP’yi yakından takip ediyorlar. Bu yüzden onlar da RP iktidarını pek uzak görmüyorlar. Hani, pek gönülsüz de değiller!
      <br/>
      <br/>
      Ilk Alman parlamento heyeti ülkelerine dönmeden ikinci bir Alman heyet daha gelmez mi  Türkiye’ye! Başlarında yine Dr. Meier var. Ilk heyet fırsattan istifade Türkiye’de oldukça güvenli bir şekilde tatil yapma imkanı da bulurken, ikinci heyet de soluğu Harran Ovası’nda aldı. Gördüm ki, GAP’tan ve bilhassa Vali  Ziyaeddin Akbulut’un sözlerinden çok etkilenmişler. Çünkü yüzde 65’i Kürt, yüzde 20’si Arap olan bölgeye Türk hükümeti ve devleti hiçbir ayrım yapmadan su, bolluk ve refah götürüyormuş. TBMM’de düzenledikleri basın toplantısında yaptıkları konuşmalar Almanlar’ın ne kadar etkilendiklerini ortaya koyuyordu. Heyette; Karl Bühler, Wilfried Schrey, Ulrich Schley ve Alexander Kacmarek vardı.
      <br/>
      <br/>
      Hilton’daki “Diyalog Programı”na davetli olduğu halde Adalet Bakanı Mehmet Moğultay gelmedi. ANAP, yine malı götürdü. Daha geçtiğimiz günlerde Almanya’dan epeyce kıymetli bir madalya alan Türk Demokrasi Vakfı Başkanı Bülent Akarcalı da, Alman konuklarıyla çok yakından ilgilendi.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21562), [web.archive.org (arşiv bağlantısı)](http://web.archive.org/web/20060422063042/http://www.aksiyon.com.tr:80/detay.php?id=21562)
