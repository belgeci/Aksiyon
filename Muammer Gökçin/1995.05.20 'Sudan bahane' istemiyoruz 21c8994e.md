# 'Sudan bahane' istemiyoruz

*Muammer Gökçin 1995.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir süreden beri Ortadoğu'da 'su' denilince akan sular duruyor. Kuraklık ve susuzluk felaketinin ne anlama geldiğini iyi bilen Türkiye, Irak ve Suriye arasında kıyasıya bir diplomasi savaşı yaşanıyor. Bu savaşta tarafların kullandıkları en önemli silah ise; disinformation, yani yanlış bilgilendirme ve yanıltma.
  </font>
 </div>
 <div id="newsText">
  <font class="detail-text">
   Türkiye son zamanlarda iki komşusuna açıkça, "Benim suyum bana bile yetmiyor. Yazları, batı bölgelerimdeki en verimli topraklar susuzluktan kavruluyor. Fazla suyum var da vermiyor muyum?" diyor. Bu defa da onlar, diğer Arap ülkelerini de yanlarına alarak, "Ya Barış Suyu Projeniz? Hem suyunuz yok, hem su satmak istiyorsunuz" teziyle karşı atağa geçiyorlar. Aslında Barış Suyu Projesi'nin önündeki en büyük engel, başta Suudi Arabistan olmak üzere yine kendileri. Bunu kendileri de biliyor. Çünkü, sözkonusu projenin gerçekleşebilmesi için gerekli finans desteğini sağlama görevi kendi vazifeleri. Iş ödemeye gelinceyse yanaşmıyorlar. Türkiye'nin asıl canını sıkan husus, Irak ve Suriye'nin içinde bulundukları bu çelişki . Çelişkiye rağmen milletlerarası arenada bu ülkelerin Israil'in yanında yer almaları, yani "karşı su lobisi" oluşturmaları, Türkiye'nin canını sıkmıyor değil.
   <br/>
   <br/>
   Halbuki Türkiye 'su' meselesini, komşulararası bir iç mesele ve "bölgeye özgü" karakterde görüyor. Meselenin ne milletlerarası camiaya götürülmesini, ne de kendi topraklarından çıkan, kendi su havzalarıyla beslenen Fırat ve Dicle nehir sularının "uluslararası sular" kapsamına alınmasını istiyor. Türkiye; bir taraftan Israilli ve Musevi asıllı su uzmanlarının bu konudaki ısrarlı tutumlarını yumuşatmaya ve onları ikna etmeye çalışırken; diğer taraftan komşuları için hem daha insaflı, hem de daha mantıklı çözümler üretiyor. Bu çerçevede Türkiye; Irak ve Suriye'den "sudan bahane" değil, önce, "sulanabilir verimli topraklar" envanterinin doğrudürüst kendisine bildirilmesi arzusunu dile getiriyor.
   <br/>
   <br/>
   <br/>
   <br/>
   FIRAT VE DICLE'NIN SULARI KIMIN?
   <br/>
   <br/>
   <br/>
   <br/>
   Dışişleri BakanlığıBölgesel ve Sınıraşan Sular Dairesi'nin hazırladığı son "Ortadoğu'da Su Sorunu" raporuna göre (Ekiml994), "Irak ve Suriye'nin sulanabilir arazilerinin genişliğinin ne olduğu" konusu tam bir muamma. Bu iki ülke resmi makamlarının ve yetkililerinin beyanlarıyla uluslararası su uzmanlarının beyanları arasında büyük farklar görülüyor. Mesela, Suriye'nin "sulanabilir arazileri" kendi beyanlarına göre 0.77 milyon hektar olmasına rağmen, bu oran; USAID Report'a göre 0.32, Durham Üniversitesi'nden Ewan W. Anderson'a göre 0.2-0.5, Wales Üniversitesi'nden Peter Beaumont'a göre 0.4-0.8 ve Michigan Üniversitesi'nden Prof. John Kolars'a göre ise 0.37-0.39 milyon hektar. Aynı farklı beyanlar Irak için de geçerli. Peki, bu tür farklı beyanlar nereden kaynaklanıyor?
   <br/>
   <br/>
   Uluslararası su uzmanları, "sulanabilir topraklar"ı 6 kategoriye ayırıyor. Birinci , ikinci ve üçüncü  kategorideki topraklar sulama suretiyle en yüksek verim alınabilecek araziler. 4. kategorideki topraklar marjiral birimler. 5. kategorideki araziler ancak önemli ölçüde yatırım yapmak suretiyle verim alınabilecek topraklar. 6.  kategori ise, sulama ile hiçbir verim alınmayacak topraklar. Buna göre, mesela, Fırat'tan sulanabilir Türk topraklarının tamamı 1. , 2. ve 3. kategorideki topraklar. Halbuki Suriye'nin sulanabileceğini beyan ettiği toprakların ancak  yüzde 48'i 1., 2. ve 3. sınıf topraklar. Suriye; kaliteli Türk topraklarının sulanması yerine, büyük ölçüde kalitesizverimsiz kendi topraklarının sulanması için bölgede "sudan bahaneler" üreterek hem Araplararası hem de uluslararası bir kamuoyu oluşturmaya çalışıyor. Türkiye de bu durumda, haklı olarak, Suriye'nin Asi Nehri'ni gündeme getiriyor. Bu konuda da, sözkonusu Dışişleri Bakanlığı raporunda şu ifadelere yer veriliyor: "Suriye ve Irak Türkiye'yi, Fırat ve Dicle'de memba ülkesi olarak suyu azaltmakla suçlarken; Suriye, Asi Nehri'nden hemen hemen suyun tamamını kullanmakta ve Türkiye'ye cüz'i miktarda su bırakmaktadır."
   <br/>
   <br/>
   Yani Suriye, Asi Nehri sularının yüzde 90'ını kendisi kullanıyor. Ama Fırat ve Dicle nehir sularına gelince, "Gelin, bu suları aramızda matematiksel olarak ortak paylaşalım" diyor. Irak ise, Fırat ve Dicle nehir sularını; matematiksel paylaşımın ötesinde, "müktesap hakkı" olarak görüyor. Onlara göre, Fırat ve Dicle; bin yıllardan beri Mezopotamya havzasında oturan halkın müktesep ve tabii hakkı(!)..
   <br/>
   <br/>
   Bu durumda Türkiye nasıl bir çözüm istiyor ? Irak ve Suriye'yi aynı derecede memnun edecek nasıl bir plan teklif ediyor ?
   <br/>
   <br/>
   Türkiye meseleyi; "hakça ve akılcı kullanım", "akılcı fiyat uygulaması" ve "komşularına önemli zarar vermeme" ilkeleriyle çözmek istiyor. Bu konuda elinde üç aşamalı bir çözüm planı var:
   <br/>
   <br/>
   1. Aşama: Türkiye, Irak ve Suriyeli uzmanlarca Fırat ve Dicle havzasında seçilen ve havzayı temsil eden meteoroloji istasyonlarına ait (yandaki istasyonlar) aylık bazda buharlaşma, sıcaklık, yağış, kar kalınlığı ile ilgili tüm verileri teati etmek, kontrol etmek, gerektiğinde farklı dönemlerde müşterek ölçümler yapmak, su kayıplarını tespit etmek ve istasyonlara tabii akışını hesaplamak.
   <br/>
   <br/>
   2. Aşama: Toprak kaynaklarının envanterini çıkarmak. Bunun için; sözkonusu ülkelerdeki toprak sınıflandırma ve direnaj kriterlerini değerlendirmek; inşa halinde, işletmede olan ve planlanan projelerinin toprak sınıflarını kontrol etmek, bu projelerdeki sulama ve yıkama suyu ihtiyaçlarını tespit etmek ve bitki desenlerini etüd etmek.
   <br/>
   <br/>
   3. Aşama: Sulama tipi ve sistemini belirlemek, işletmedeki projelerin modernizasyon ve ıslah imkanlarını araştırmak, her ülkedeki tüm projelerin (içme, kullanma ve endüstri suyu temini ve buharlaşma kayıpları dahil) toplam su tüketimini tespit etmek ve Dicle'den Fırat'a arztalep dengesini sağlamaya yönelik bir model geliştirmek.
   <br/>
   <br/>
   Türkiye, bu çözüm projeleriyle, ülkelerin gerçek su ihtiyaçlarını ortaya çıkarak, meseleyi "milletlerarası spekülasyon" konusu olmaktan çıkarmak; Irak ve Suriye ile aralarındaki güven bunalımını ortadan kaldırmak istiyor. Bu konuda Irak ve Suriye'den mantık, sağduyu, sükunet ve tarihi dostluğa uygun adımlar atmalarını bekliyor. Çünkü "sudan bahaneler" çözümü daha da zorlaştırıyor, karmaşıklaştırıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-271-34-sudan-bahane-istemiyoruz.html), [web.archive.org (arşiv bağlantısı)](http://web.archive.org/web/20120702174846/http://www.aksiyon.com.tr:80/aksiyon/haber-271-34-sudan-bahane-istemiyoruz.html)
