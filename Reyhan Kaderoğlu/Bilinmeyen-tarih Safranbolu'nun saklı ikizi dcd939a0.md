# Safranbolu'nun saklı ikizi

*Reyhan Kaderoğlu Bilinmeyen-tarih*

<div>
 <p>
  <font>
   Beypazarı, tarih kalıntısı bir şehir. Ziyaretçilerini, eski evleri, taş mektebi ile tarihin derinliklerine; 80 katlı ev baklavası, meşhur güveci, madensuyu, havucu, kurusu ile lezzetin otantik serüvenine davet ediyor.
   <br/>
   <br/>
   İstanbul"da, İzmir"de ya da Türkiye"nin herhangi bir yerinde oturup da Beypazarı"nı görmemek anlaşılabilir ama Ankara"da yaşayıp da, bu tarih kalıntısı şehri ziyaret etmemiş olmak anlaşılır birşey değil. İnsan gidince bunu daha iyi anlıyor. Ankara"dan, beyaz tepelerin altındaki altın sarısı buğday tarlalarını seyrederek yaptığınız 100 kilometrelik yolculuktan sonra ulaştığınızda önce Safranbolu"ya geldiğinizi zannediyorsunuz. Ancak şehrin hemen girişindeki Turizm Danışma Merkezi buranın Beypazarı olduğunu, geçmişini günümüze bütün güzelliğiyle taşımasına rağmen kimsenin görmediği bir yer olduğunu hemen hatırlatıyor size.
   <br>
    <br>
     Beypazarı"nda gezilecek ilk yer Hafız Nurettin Karaoğuz tarafından bağışlanıp müze haline getirilen Kültürevi. Bu müze evde Beypazarı kültür birimine ait pek çok şey bulmak mümkün. Yöre insanı da atadan dededen kalan bir çok eşyayı müzeye bağışlayarak, katkıda bulunmuş. Özellikle üst katta bulunan gelin odası çok ilginç. Şehre hakim bir tepede inşa edilmiş bu binadan bütün Beypazarı"nı görebiliyorsunuz. Bahçesinde tarihi mezar taşları, Karadeniz"deki serenderleri hatırlatan ahşap tahıl ambarı ve küçük bir şelaleden akan suların oluşturduğu havuz bulunuyor.
     <br>
      <br>
       Müzenin altındaki sokakta yöresel yiyeceklerin bulunduğu bir pazar var. Belediye burada satılan malların fiyatlarına stantart getirmiş. Örneğin tarhana mı alacaksınız ya da cevizli sucuk mu; fiyatlar standart. Tüm esnaf aynı fiyattan satıyor. Üstelik ürünlerin fiyatları pazarın girişinde listelenmiş. Bu pazarda Beypazarı"nın meşhur havucunun yanısıra karadut, şifalı otlar, bazlama, erişte ve diğer el yapımı makarnalar, yaprak sarma, el işi kumaşlardan örtüler, pekmez, pestil, Beypazarı kurusu bulmak mümkün. Pazarda herşey turistin lehine düzenlenmiş. Doğal ve otantik ürünlerden hoşlananlar için bulunmaz bir yer. Beypazarı denildiğinde akla ilk gelen ve pazarlarında en çok satılan ürünler; madensuyu, havucu ve kurusu. Beypazarı madensuyu Türkiye"nin her yerinde standart olduğundan buradan almanın bir anlamı yok. Beypazarı kurusu ise parmak büyüklüğünde galeta benzeri bir yiyecek. Su kullanılmadan, un, süt, tereyağı ve tarçından yapılıyor. Beypazarı, Türkiye"nin havuç üretiminin yüzde altmışını karşılıyor ve bundan yapılan lokumun gerçekten tadına bakmaya değer.
       <br>
        <br>
         Taş mektepte Beypazarı güveci
         <br/>
         <br/>
         Pazar sokağının hemen başında artık bir restorant olarak hizmet veren tarihi taş mektep var. Bu köşkü gezmek bile başlı başına bir keyif. Öyle güzel bir köşk ki gezerken Asmalı Konak"ta cümbür cemaat yaşayanlar çok haklı demekten kendinizi alamıyorsunuz. Aynı zamanda öyle büyük ki restoranttan başka bir bölümü de yatak ve perdelere bakılırsa pansiyon olarak kullanılıyor. Taş mektebin yemekleri oldukça meşhur. Özellikle 80 katlı ev baklavası ve meşhur Beypazarı güveci... Bu bildiğimiz güveçlere benzemiyor. Güveçte et, az miktarda domates, biber ve bir de pirinç var. Küçük kase güveçlerde servis yapılıyor. Bunun yanında kocaman bardaklarda sunulan köpüklü buzlu yayık ayranı sıcak yaz günleri için vazgeçilmez bir serinlik sunuyor. İki çeşit salatanın yanında illa ki havuç salatasının tadına bakmak lazım. Acılı turşu, kapaklı sahanda gelen yaprak sarma sizi unutamayacağınız bir ziyafete davet ediyor.
         <br/>
         <br/>
         Safranbolu"da olduğu gibi, Beypazarı"nda da bir Hıdırlıktepe var ve buradaki Hıdırlıktepe de tıpkı Safranbolu"daki gibi şehri ayaklarınızın altına seriyor. Hıdırlıktepe"ye çıkarsanız üzerinize birşeyler almayı sakın ihmal etmeyin. Zira hava son derece dengesiz; bazen rüzgar esiyor, üşüyorsunuz, bazen sıcaktan bunalıyorsunuz. Ama Hıdırlıktepe"de Beypazarı"na karşı vereceğiniz çay molası size hakikaten çok iyi gelecektir.
         <br/>
         <br/>
         "Dünyada yapacak işler var"
         <br/>
         <br/>
         Beypazarı eski evlerini günümüze kadar ulaştırmış ve koruyabilmiş bir şehir. Bu durum şehre yeni gelen herkesin dikkatini çekecek kadar aşikâr. Evler büyük ailelerin rahat bir şekilde yaşayacağı şekilde iki veya üç katlı olarak inşa edilmiş. Temel duvarları taştan, geri kalan kısımları ahşaptan yapılmış ve büyük çoğunluğu avlulu. İç sofalı, dış sofalı ve orta sofalı tipleri var. Zemin katı genellikle taşlık, burada ahır, samanlık, kiler gibi bölümler bulunuyor. Bu evlerin bazıları guşganalı, bazıları da cumbalı olarak yapılmış. Evlerin tavan arasındaki bölümün çatıdan yükselerek çıkmasına guşgana adı veriliyor. Guşganalar genellikle depo olarak kullanılıyor. Evlerin dışa dönüklülüğü çıkmalarla sağlanmış. Beypazarı evleri için şöyle bir gelenekden bahsediliyor: Evin yapımı bittiği zaman üst katların bir kısmını ya da tamamını işlemeden bırakıyorlar. Bundaki amaç "dünyada yapacak bir şeylerin kaldığını" vurgulamak. Buna yerel dilde "çandı" ya da "çantı" deniliyor.
         <br/>
         <br/>
         Bu evlerde dokunan kilimleri ve yapımlarını görmenizde büyük yarar var. Evlerde dokunmasını görmek mümkün olmazsa, kilim dokuma atelyesini ziyaret ederek nasıl ağır bir emekle ortaya çıkartıldıklarına şahit olabilirsiniz. Bundan sonra el dokuması halı ya da kilimlere pahalı demeniz çok zor.
         <br/>
         <br/>
         Eğer el yapımı işler ilginizi çekiyorsa gümüş işlemeler de sizi bekliyor. Beypazarı"nda gümüş madeni olamamasına rağmen gümüş işçiliği oldukça ilerlemiş. Özellikle telkâri çok yaygın. Gümüş işleme sanatı Beypazarı"na ahilik yoluyla gelmiş. Halk bu sanatı meslek  olarak kabul etmiş ve zaman içinde geliştirmiş. Beypazarı sokaklarında gümüş dükkanları tek tük göze çarpıyor, zira gümüşçülerin büyük çoğunluğu Belediye İşhanı"nın altında bir araya toplanmış. Burada 20"ye yakın gümüşçü dükkanı bulunuyor.
         <br/>
         <br/>
         İnözü Vadisi
         <br/>
         <br/>
         Ankara"dan gelirken Beypazarı"na girmez de Kıbrıscık yoluna saparsanız (yöre halkının deyimiyle şişe heykelinin oradan) bu yol sizi, İnözü Vadisi"ne götürür. İnözü Vadisi, kovboy filmlerinden tanıdığımız Colorado"yu hatırlatıyor. Sağda ve solda devasa kayalıklar, kayalıkların üzerlerinde de bol miktarda mağaralar bulunuyor. Sağı solu kayalık ama aradaki vadi son derece yeşil ve güzel. Yol üzerinde, sağda, Yediler Türbesi var (ilçeye 3 km mesafede). Türbede 7 ermişin mezarının olduğu söyleniyor. İnözü Vadisi"nde, Dostlar Alabalık ve Yöresel Yemekler Tesisi var. Lokantanın levhasını gördüğünüz yerde duruyorsunuz. Sonra aşağıya vadiye iniyorsunuz. Yolda iken cayır cayır yakan güneşin yerini, burada meyve ağaçlarının arasından püfür püfür esen rüzgar alıyor. Vadide, meyve ağaçlarıyla dolu bir bahçe bekliyor sizi. Bahçede bol sayıda çardak ve masa var. Sanırım bu bahçenin en iyi tercihi, mangalda et ve semaverde çay olacaktır. Bahçe olağanüstü büyük. Özellikle, üzerleri meyveyle dolu, bol sayıda ceviz ve elma ağacı var. İçinde dokuma kumaşlar satılan bir bölüm bile bulunuyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1537 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2833), [web.archive.org (arşiv bağlantısı)](http://web.archive.org/web/20050127145943/http://www.aksiyon.com.tr:80/yazdir.php?id=2833)
