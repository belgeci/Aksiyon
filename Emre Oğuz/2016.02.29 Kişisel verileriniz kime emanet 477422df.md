# Kişisel verileriniz kime emanet?

*Emre Oğuz 2016.02.29*

<div class="pNewsDetailMainContent ctx_content" itemprop="articleBody">
 <blockquote>
  <p>
   <em>
    <strong>
     İnternetteki kişisel verilerin korunması son dönemin en hararetli tartışmalarından biri. Birçok ülke, vatandaşların mahremiyetini korumak için harekete geçti. Türkiye’deyse tam tersi bir durum söz konusu.
    </strong>
   </em>
  </p>
 </blockquote>
 <p>
  Cebinizdeki akıllı telefon, kullandığınız bilgisayar ya da karşısına keyifle geçtiğiniz televizyon sizi gözetleyebilir, mahrem bilgilerinizi resmî kuruluşlarla ya da bilgisayar korsanlarıyla paylaşabilir mi? Amerika Birleşik Devletleri Ulusal İstihbarat Direktörü James Clapper’e göre, kesinlikle evet! Önceki hafta içerisinde ABD Senatosu’nun açık oturumunda soruları cevaplayan Clapper, internet cihazları-nın en büyük veri kaynağı olduğunu ve istihbarat teşkilatlarının bu veri ağını kullanmaktan çekinme-yeceğini net bir şekilde ifade etti. Hâl böyle olunca, şahsi verilerin korunmasının ehemmiyeti daha da artıyor.
 </p>
 <p>
  İnternet güvenliği ve istihbarat konularına meraklı herkes bir süreden beri Apple ile Amerikan Fede-ral Polisi (FBI) arasında devam eden davayı yakından takip ediyor. FBI 2 Aralık 2015’te meydana gelen San Bernardino baskınının faillerinden birinin iPhone marka telefonundaki bilgilere ulaşmak için Apple’dan yardım istemişti. Ancak Apple, kullanıcılarının güvenliğini ihlal edeceği gerekçesiyle işbirli-ğine yanaşmadı. Dava şu aşamada üst dereceli mahkemelerde devam ediyor.
 </p>
 <p>
  Konu şimdiden küresel bazda tartışılmaya başlandı bile. Google, Facebook, Whatsup, Twitter ve Microsoft gibi dev firmaların yöneticileri konuyla ilgili düşüncelerini açıkladılar.  Neredeyse tamamı Apple’ın (Gates hariç) yanında yer alıyor. ABD yönetiminin ulusal güvenlik kavramını şimdiye kadar nasıl hoyratça istismar ettiği herkesin malumu.
 </p>
 <p>
  Avrupa Birliği ve ABD 2000 yılında terörizm ile mücadele kapsamında “güvenli liman” olarak adlandırı-lan bir anlaşma imzalamıştı. Avrupa Birliği sınırları içerisindeki ülkelerdeki internet kullanıcılarının verileri İrlanda’da depolanıyordu ve buradan ABD’ye aktarılıyor ya da direkt olarak ABD içerisinde depolanıyordu. Söz konusu verilerin kullanılmasına bazı sınırlar getirilmişti ve korunması ABD’nin sorumluluğundaydı.
 </p>
 <p>
  Ancak 2013 yılında Edward Snowden, ABD’nin “terör tehdidi” bahanesiyle söz konusu verileri ne kadar hoyratça kullandığını bütün dünyaya gösterdi. ABD, hayatının hiçbir döneminde teröre bulaşmamış sıradan insanlar bir tarafa, Avrupa’da devlet başkanlığı yapan bazı politikacılara ait verileri bile saklıyor, hatta onlara ait telefonları bile dinliyordu. Bunun üzerine Avrupa Adalet Divanı, Avusturyalı bir Facebook kullanıcısının başvurusunu dikkate alarak 7 Ekim 2015’te “güvenli liman” anlaşmasını devre dışı bıraktı.
 </p>
 <p>
  Türkiye’de ise kişisel verilerin korunması konusunda neredeyse tam tersi bir atmosfer hâkim.  2014 yılında başta AB olmak üzere birçok uluslararası kuruluş tarafından sert bir şekilde eleştirilen internet kanununu hayata geçiren AKP şimdilerde de birçok kesim tarafından “fişleme yasası” olarak adlandırılan Kişisel Verilerin Korunması Yasa Tasarısı’nı hazırladı. Söz konusu tasarı hâlihazırda Mec-lis’te. Siz bu yazıyı okuduğunuzda bir torba yasanın içerisinde çoktan Genel Kurul’dan geçmiş bile olabilir. Söz konusu tasarının yasalaşması hâlinde cinsel hayattan kılık kıyafete kadar birçok kişisel bilgi devlet tarafından ‘veri’ olarak kabul edilecek ve kayıt altına alınacak. “Millî savunma, millî gü-venlik, kamu güvenliği, kamu düzeni veya ekonomik güvenlik sağlamaya yönelik önleyici, koruyucu ve istihbari faaliyetler” kapsamında bu verilerin işlenmesi mümkün olacak.
 </p>
 <p>
  Dolayısıyla, MİT, emniyet, jandarma başta olmak üzere birçok resmî kurumun bu verilere erişimi olacak. Bakanlıklara ait internet sitelerinin bile bilgisayar korsanları tarafından sık sık ele geçirilebildiği bir ortamda bu verilerin güvenli bir şekilde korunabileceğine ya da şimdilerdeki moda tabirle ‘dış güçler’e kaptırılmayacağına inanmak kolay değil.
 </p>
</div>


Kaynak: [www.aksiyon.com.tr](http://www.aksiyon.com.tr:80/bilisim-teknoloji/kisisel-verileriniz-kime-emanet_553978), [web.archive.org (arşiv bağlantısı)](http://web.archive.org/web/20160303005846/http://www.aksiyon.com.tr:80/bilisim-teknoloji/kisisel-verileriniz-kime-emanet_553978)
