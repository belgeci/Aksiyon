# Nobel ödülleri üçe bölündü

*Emre Oğuz 2011.10.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Edebiyat Ödülü, dizeleriyle İzmir’i anlatan İsveçli şair Tomas Tranströmer’in oldu. Diğer ödüller üçer kişiye verildi.
  </font>
 </div>
 <div id="newsText">
  <font class="detail-text">
   <p>
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-qformat:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin-top:0cm;
	mso-para-margin-right:0cm;
	mso-para-margin-bottom:10.0pt;
	mso-para-margin-left:0cm;
	line-height:115%;
	mso-pagination:widow-orphan;
	font-size:11.0pt;
	font-family:"Calibri","sans-serif";
	mso-ascii-font-family:Calibri;
	mso-ascii-theme-font:minor-latin;
	mso-fareast-font-family:"Times New Roman";
	mso-fareast-theme-font:minor-fareast;
	mso-hansi-font-family:Calibri;
	mso-hansi-theme-font:minor-latin;}
</style>
<![endif]-->
   </p>
   <p>
    Beklenmedik hatanın umulmadık sonucu olur. 1888 yılında Nobel ailesinin büyük çocuğu Ludvig Emmanuel hayatını kaybettiğinde birçok gazete haberi yanlışlıkla dinamitin mucidi Alfred Nobel hayatını kaybetti şeklinde verir. Haberlerde kullanılan başlık ise şöyledir: ‘Ölüm taciri öldü!’ Gazetelerin yaptığı bu hata Alfred’in, öldükten sonra arkasından söylenebilecekler konusunda fikir sahibi olmasını sağlar. Bu sebeple, 27 Kasım 1895 tarihinde vasiyetnamesini imzalarken çoğunu dinamit satmaktan elde ettiği servetinin, adına kurulacak bir dernek vasıtasıyla, dünyada fiziğe, kimyaya, fizyolojiye, tıbba, edebiyata ve elbette barışa hizmet eden kişilere verilecek ödüller için harcanmasını ister. Onun bu vasiyeti yüz yıldan uzun bir süredir aksatılmadan yerine getiriliyor. Şimdilerde adı, sadece ölüm taciri olarak değil, dünyanın en prestijli barış ödülünün fikir babası olarak da anılıyor. İşte her yıl merakla beklenen ödüllerin bu yılki sahipleri…
   </p>
   <p class="MsoNormal">
    EDEBİYAT ÖDÜLÜ İSVEÇLİ ŞAİRE
   </p>
   <p class="MsoNormal">
    Yıllardır Nobel Edebiyat Ödülü açıklanmadan önce İsveçli şair Tomas Tranströmer’in evinin önünde bekleşen İsveçli gazeteciler bu yıl muradına erdi. Uzun zamandır bekledikleri haber Norveç Kraliyet Akademisi tarafından 7 Ekim Perşembe günü açıklandı. 2011 yılı Nobel Edebiyat Ödülü’ne nihayet İsveç’in 80 yaşındaki ünlü şairi layık görülmüştü. Türkçeye çevrilen ‘Hüzün Gondolu’ ve ‘İzmir Saat 3’ isimli iki kitabı bulunan Tranströmer, şiirlerinde genellikle gündelik hayattan ve doğadan imgeler kullanmasıyla meşhur. Fransız şair René-François-Armand Prudhomme’in nam-ı diğer Sully Prudhomme’nin 1901 yılında ilk Nobel Edebiyat Ödülü’nü almasından bu yana aralarında Türkiye’den Orhan Pamuk’un da bulunduğu dünyanın farklı ülkelerinden toplam 108 yazar veya şair bu ödüle layık görüldü. Birçok yazar için ise bu ödülü almak tam anlamıyla büyük bir çileye dönüştü. Örneğin Danimarka tarihinin en büyük yazarlarından biri olarak kabul edilen Johannes V. Jensen ödül aldığı 1944 yılından önce tam 18 kez aday gösterilmiş ancak hiçbirinde ödüle layık görülmemişti. Katalan yazar Angel Guimerà y Jorge ise 17 kez aday gösterilmesine rağmen hiçbir zaman ödül alamadı.
   </p>
   <p class="MsoNormal">
    Nobel ödülleri arasında şüphesiz en çok tartışmalara neden olan Edebiyat Ödülü bugüne kadar sıklıkla eleştirildi. Ancak öyle ya da böyle ödül tam 111 yıldır dünya üzerinde edebiyatla uğraşan herkesin bir şekilde hayallerini süslemeye devam ediyor.
   </p>
   <p class="MsoNormal">
    BARIŞ ÖDÜLÜ ÜÇ KADINA VERİLDİ
   </p>
   <p class="MsoNormal">
    Dinamitin icadıyla insanlığın savaş tarihine adını yazdırmış olan Alfred Nobel, vasiyetinde ‘ulusların ve halkların kardeşliği, silah ve orduların azaltılması ve barış kongreleri düzenlemek için çaba sarf eden kişi veya kuruluşlara verilmek üzere bir barış ödülü hazırlanmasını istemişti. Bu istek Norveç Parlamentosu’nun atadığı Kraliyet Akademisi tarafından 1901 yılından bu yana yerine getiriliyor. 2011 yılı Nobel Barış Ödülü Ellen Johnson-Sirleaf, Leymah Gbowee ve Tevekkül Karman isimli üç kadın arasında paylaştırıldı. Ödülün açıklanmasının akabinde kısa bir konuşma yapan Nobel Komitesi Başkanı Thorbjörn Jagland,
    <span>
    </span>
    adı geçen kişilerin “kadınların güvenliği ve barış hedefleyen çalışmalara kadınların tam katılımının sağlanması için yürüttükleri şiddet içermeyen mücadele’’ nedeniyle bu ödüle layık görüldüklerini söyledi. 1938 doğumlu Ellen Johnson-Sirleaf, Afrika’da halkoyu ile seçilmiş ilk kadın devlet başkanı olarak biliniyor. Halen Liberya’nın devlet başkanlığı görevini yürüten Johnson-Sirleaf ile birlikte ödülü paylaşan bir diğer Liberyalı Leyman Gbowee ise; Liberya İç Savaşı’nın sonlandırılması için verdiği mücadele ve ülkesinde kadınların seçme ve seçilme hakkına kavuşması için gösterdiği cabayla tanınıyor. Bu yıl Nobel Barış Ödülünü kazanan üçüncü isim olan Tevekkül Karman ise Yemenli. “Zincirsiz Kadın Gazeteciler’’ örgütünün başkanı olan Karman, ödülünü Arap Baharı’na katkı sağlayan eylemcilere ithaf ettiğini açıkladı.
   </p>
   <p class="MsoNormal">
    TIP ÖDÜLÜ BAĞIŞIKLIK SİSTEMİNİN DEVRİMCİLERİNE
   </p>
   <p class="MsoNormal">
    Bu yılki Nobel Tıp Ödülü’ne bağışıklık sistemiyle ilgili çalışmalarıyla akademik çevrelerde büyük ün kazanan ABD’li genetik profesörü Bruce Beutler (51), Fransız Biyolog Jules Hoffmann (60) ve Kanadalı bağışıklık sistemi uzmanı Ralph Steinmann (68) layık görüldü. 3 Ekim günü ödülü açıklayan Nobel Komitesi, canlıları hastalıklardan koruyan en güçlü etken olan bağışıklık sisteminin bilinmeyenlerini ortaya koyan bu üç bilim adamının insanlığa büyük bir hizmette bulunduğunu özellikle vurguladı. Ödülün açıklanmasından sadece 3 gün önce hayatını kaybeden Kanadalı bilim adamı Ralph Steinmann, hayatını kaybettikten sonra Nobel kazanan ilk kişi oldu. Nobel Komitesi kural olarak ödülü hâlâ hayatta olan kişilere veriyor.
   </p>
   <p class="MsoNormal">
    FİZİK ÖDÜLÜ SÜPERNOVA UZMANLARINA
   </p>
   <p class="MsoNormal">
    Nobel Fizik Ödülü, evren ve süpernovalar hakkındaki araştırmaları sebebiyle Saul Perlmutter (52), Brian Schmidt (44) ve Adam Riess (41) isimli astronomlar arasında paylaştırıldı. Yaklaşık 1,5 milyon dolarlık ödülün sahibi olan üç bilim adamı evrenin ivmelenerek genişlediğini keşfetmişti. Alfred Nobel’in vasiyetinde ödül verilmesini istediği ilk bilim adamları fizikçilerdi. Ödülün verilmeye başlandığı 1901 yılından bu yana geçen 110 yıl içerisinde toplam 191 fizikçi ödüle layık görüldü. Bugüne kadar sadece Amerikalı Fizikçi John Bardeen ödülü iki kez almayı başardı. Ödül, 28 kez 3 fizikçi tarafından, 28 kez iki fizikçi tarafından paylaşıldı. 47 fizikçi ise ödülü tek başına almayı başardı.
   </p>
   <p class="MsoNormal">
    <span>
    </span>
   </p>
   <p class="MsoNormal">
    KİMYA ÖDÜLÜ İSRAİLLİ BİLİM ADAMINA
   </p>
   <p class="MsoNormal">
    Bu yılki Nobel Kimya Ödülü’ne 70 yaşındaki İsrailli bilim insanı Daniel Shechtman layık görüldü. Shechtmann’ın kristalimsilerin keşfiyle ilgili çalışmaları sayesinde ödüle layık görüldüğü açıklandı. Shechtman, 1982 yılında kristal atomlarının imkânsız olduğu düşünülen bir yapılanmaya girebildiğini ispat ederek kimyagerleri büyük bir şaşkınlığa uğratmıştı. O yıllarda birçok kimyacının şüpheyle yaklaştığı bu keşif, günümüzde sanayinin birçok alanında kullanılıyor.
    <span>
    </span>
    Shechtmann’dan önce 9 farklı İsrail vatandaşı daha Nobel ödülü kazanmıştı.
   </p>
   <p class="MsoNormal">
    Alfred Nobel hayatı boyunca birçok farklı alanda çalışmalar yapmış olsa da aslında bir kimyacıdır. Bu yüzden her yıl en önemli kimya buluşuna imza atan bilim adamına verilen Nobel ödülünün kimyacılar için ayrı bir önemi var.
   </p>
   <p class="MsoNormal">
   </p>
   <p class="MsoNormal">
   </p>
   <p class="MsoNormal">
    Nobel alan 819 kişiden sadece 6’sı
    <span>
    </span>
    Müslüman
   </p>
   <p class="MsoNormal">
   </p>
   <p class="MsoNormal">
    Ödüllerin verilmeye başlandığı 1901’den bu yana Müslümanların herhangi bir Nobel ödülüne layık görülmesi maalesef sıklıkla karşılaşılan bir durum değil. Ekonomi Ödülü’nü de dâhil edersek bugüne kadar Nobel ödüllerine layık görülen toplam 819 kişinin sadece 5’i
    <span>
    </span>
    Müslüman’dı. Nobel ödüllerinin özellikle Müslümanlar tarafından şiddetle eleştirilmesine sebep olan bu durumun son yıllarda bir miktar da olsa değişmeye başladığını söyleyebiliriz. Bu değişim 1979 yılında Pakistanlı fizikçi Muhammed Abdusselam’ın Sheldon Glashow ve Steven Weinberg ile birlikte Nobel Fizik Ödülü’ne layık görülmesiyle başlamıştı. Abdusselam’ı 1988 yılında Edebiyat Ödülü’nü alan Mısırlı yazar Necip Mahfuz, 2003 yılında Barış Ödülü’nü alan İranlı insan hakları aktivisti Şirin Ebadi, 2006 yılında Ekonomi Ödülü’nü alan Bangladeşli ekonomist Muhammed Yunus ve yine 2006 yılında Edebiyat Ödülü’nü alan ünlü Türk yazar Orhan Pamuk ve bu yıl Barış Ödülü’nü alan Yemenli aktivist Tevekkül Karman izledi.
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Muhsin Korkmaz, 15 October 2011, 02:09
> Ödül alan 819 kişiden sadece 6'sının Müslüman olması bile Nobel'in esasında o kadar da ciddiye alınacak bir ödül olmadığını gösterir. Güzel bir çalışma olmuş.

Kaynak: [www.aksiyon.com.tr](http://www.aksiyon.com.tr:80/aksiyon/haber-30692-nobel-odulleri-uce-bolundu.html), [web.archive.org (arşiv bağlantısı)](http://web.archive.org/web/20120615220112/http://www.aksiyon.com.tr:80/aksiyon/haber-30692-nobel-odulleri-uce-bolundu.html)
