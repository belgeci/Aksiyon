# Neden bu kadar kırılganız?

*Emre Oğuz 2014.05.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p>
    2008’den sonra Türkiye’nin kredi notunu iki kez artırarak ekonomi yönetiminin yüzünü güldüren Standard and Poor’s (S&amp;P), geçen hafta Türkiye’nin Ukrayna ve Gana’nın ardından dünyanın en kırılgan ekonomisi olduğunu açıkladı. Bu hızlı düşüşün sebebi ne?
   </p>
  </font>
 </div>
 <div id="newsText">
  <font class="detail-text">
   <p dir="LTR">
    1992’de Türkiye’nin ilk kredi notunu vererek ekonomi tarihimizde önemli bir yer edinen kredi derecelendirme kuruluşu Standard and Poor’s (S&amp;P), geçen hafta yayımladığı bir raporda Türkiye’nin dünyanın en kırılgan ekonomisine sahip üçüncü ülkesi olduğunu belirtti. Raporda ekonomisi Türkiye’ye göre daha kırılgan olan iki ülke ise, geniş çaplı ayaklanmalardan sonra Rusya ve AB arasında bağımsızlık mücadelesi veren Ukrayna ile uzun yıllar etnik savaşlarla boğuşan Gana. Mısır ve Pakistan gibi çok ciddi sosyo-ekonomik sorunlarla mücadele eden ülkelerin bile Türkiye’den daha az kırılgan olarak değerlendirildiği listede Makedonya, Belarus, Bulgaristan, Gürcistan, Hırvatistan, Fas ve Güney Afrika, ilk 10’da yer alan diğer ülkeler. Türkiye’nin kredi notunun bu ülkelerin çoğundan daha iyi olmasına rağmen kırılganlıkta ilk 3 arasında yer almasının en önemli sebeplerinin cari açık ve özel sektörün borçluluğu olduğu ifade ediliyor.
   </p>
   <p dir="LTR">
    Aslında S&amp;P, son 10 yıl içerisinde Türkiye hakkında yayımladığı birçok raporda pozitif fikir beyan etmiş ve başta Ekonomi ve Maliye bakanlıkları olmak üzere Türkiye’de ekonomi yönetiminin yüzünü güldürmüştü. 28 Mart 2013’te Türkiye’nin kredi notunu "BB"den "BB+"ya yükselttiğinde ise hükümet kanadından birçok ismin iltifatlarına mazhar olmuştu. Peki, ne oldu da geçen yıldan bu yana ardı ardına olumsuz raporlar yayımlamaya başladı? Türkiye ekonomisinde işler zannedildiği kadar iyi gitmiyor mu yoksa?
   </p>
   <p dir="LTR">
    Kırılganlık listelerinin ülke notlarından bağımsız bir hassasiyet sıralaması olduğunu vurgulayan Standard and Poor’s’un Ülke Derecelendirmeleri Analitik Başkanı Moritz Kraemer, "Seçim bitti, mutlu günlere geri döndük diye bir şey yok. Hassasiyetler yıllar içinde oluşur. Türkiye; Çin ve Rusya gibi yıllardan beri cari fazla vererek rezerv biriktiren bir ülke değil." diyor.
   </p>
   <p dir="LTR">
    Kraemer’e göre Türkiye gibi ekonomisi kırılgan ülkeleri bekleyen en önemli risklerden biri de ‘ani duruş’. Kısaca piyasalara olan güvenin birden durması neticesinde kaynak bulunamaz hâle gelinmesi olarak açıklanabilecek ‘ani duruş’, ekonomisi belirli bir dirence sahip olan ülkeler için aslında oldukça ender rastlanan bir durum. Ancak bu riskin S&amp;P gibi uluslararası derecelendirme kuruluşları tarafından telaffuz edilmeye başlaması bile Türkiye ekonomisi için işlerin zannedildiği kadar iyi gitmediğinin açık bir işareti olarak kabul edilebilir. Kraemer ayrıca ‘ani para çıkışlarının’ Türkiye için çok büyük risk olduğunu vurguluyor.
   </p>
   <p dir="LTR">
    S&amp;P raporunun akabinde bir açıklama yapan ekonomiden sorumlu Başbakan Yardımcısı Ali Babacan ise Türkiye’nin en kırılgan ülkeler arasında gösterilmesinin gerçekçi olmadığını düşünüyor. Finansal Kurumlar Birliği’nin Genel Kurul toplantısı için geldiği İstanbul’da bir açıklama yapan Babacan, "Türkiye, Avrupa’da en hızlı büyüyecek ekonomiler arasında gösteriliyor. Büyümek isteyen ülkelerin adresi yine gelişmekte olan ülkeler olacak." dedi.
   </p>
   <p dir="LTR">
    Ancak S&amp;P son bir yıl içerisinde Türkiye ekonomisi hakkında olumsuz rapor beyan eden tek uluslararası kuruluş değil. S&amp;P ile aynı günlerde Uluslararası Para Fonu (IMF); Orta, Doğu ve Güneydoğu Avrupa (ODGA) ekonomik görünüm raporunu açıkladı. Bu rapora göre de bölgelerinin en büyük iki ekonomisi olan Rusya ve Türkiye’de büyümenin yavaşlaması bekleniyor. IMF daha önce açıkladığı raporlarda da Türkiye için büyüme beklentisini 2014 için yüzde 3,5’ten yüzde 2,3’e indirmişti.
   </p>
   <p dir="LTR">
    Raporun arkasındaki uzmanlardan biri olan IMF’nin Türkiye Daimî Temsilcisi Mark Lewis, Türkiye’nin büyümesine ilişkin aşağı yönlü bir eğilim bulunduğuna dikkat çekiyor. Lewis’e göre bu durumun sebebi ocak ayı sonunda para politikalarında yapılan revizyonlar ve özellikle Bankacılık Düzenleme ve Denetleme Kurumu (BDDK) tarafından alınan makro ihtiyati tedbirler…
   </p>
   <p dir="LTR">
    Öte yandan Amerikan Merkez Bankası’nın (FED) önceki hafta parasal sıkılaştırma yapacağının sinyalini vermesinin ardından dünyanın önde gelen yatırım bankalarından Morgan Stanley’in Türkiye’yi parası en çok değer kaybeden ülkeler arasında saydığını ve Hindistan, Brezilya, Endonezya, Türkiye ve Güney Afrika’yı ‘kırılgan beşli’ olarak tanımladığını da unutmamak lazım. Bütün bu veriler ışığında bakıldığında Türkiye’nin uluslararası derecelendirme kuruluşları nezdindeki pozisyonunun son bir yıl içerisinde negatif bir seyir izlediği ortada.
   </p>
   <p dir="LTR">
   </p>
   <p dir="LTR">
    <strong>
     KREDİ DERECELENDİRME SERÜVENİMİZ
    </strong>
   </p>
   <p dir="LTR">
    Türkiye’nin kredi serüveni Turgut Özal’ın cumhurbaşkanlığı yaptığı 90’ların başında başladı. İlk notun 4 Mayıs 1992’de Standard and Poor’s (S&amp;P) tarafından ‘BBB’ olarak verilmesinin ardından Moody’s de Türkiye’nin kredi notunun "Baa3" olduğunu bildiren bir rapor yayımladı. Bir diğer kredi derecelendirme kuruluşu olan Fitch ise 10 Ağustos 1994’te Türkiye’nin kredi notunu "B" olarak verdi. Yatırım yapılabilir seviyeye denk gelen bu notlar ilerleyen yıllarda Türkiye’de yaşanan ekonomik krizler dolayısıyla sürekli geriledi. 1993 ve 2001 yılları arasında Türkiye ekonomisi yüksek düzeyde spekülatif olarak değerlendirildi ve kredi notu ‘B’ olarak verildi. 2008’den sonra ise Türkiye ekonomisi için tam tersi bir durum söz konusu oldu. İşler yolundaydı ve bu raporlara da yansıdı. S&amp;P, 2008’den bu yana Türkiye’nin notunu 2 kez yükseltti. Fitch ise yabancı para cinsinden uzun vadeli kredi notunu yatırım yapılabilir seviyeye çıkarttı. Hâlihazırda Türkiye’nin kredi notu, S&amp;P’a göre ‘BB+’, görünümü ise ‘negatif’; Moody’s’e göre ‘Baa3’, görünümü ‘negatif’; Fitch’e göre ise ‘BBB-’, görünümü ‘durağan’. Bugüne kadar en fazla değişikliğe giden 37 kez ile S&amp;P oldu. Moody’s ve Fitch ise Türkiye’nin notunda 21’er kez değişiklik yaptı.
   </p>
   <p dir="LTR">
   </p>
   <p dir="LTR">
    <strong>
     <span>
      2014 YILI KREDİ KARNEMİZ
     </span>
    </strong>
   </p>
   <p dir="LTR">
    <span>
     <span>
      <span>
       <span>
        <strong>
         8 Ocak:
        </strong>
       </span>
      </span>
     </span>
     <span>
      <span>
       <span>
        Moody’s, Türkiye’nin kredi notu ve durağan görünümünün, siyasi riskleri yansıttığını açıkladı.
       </span>
      </span>
     </span>
     <strong>
      <span>
       <span>
        <span>
         9 Ocak: Fitch:
        </span>
       </span>
      </span>
     </strong>
     <span>
      <span>
       <span>
        TL’de değer kaybı uzun sürerse Türk şirketleri üzerinde baskı artacak.
       </span>
      </span>
     </span>
     <strong>
      <span>
       <span>
        <span>
         7 Şubat:
        </span>
       </span>
      </span>
     </strong>
     <span>
      <span>
       <span>
        S&amp;P, Türkiye’nin kredi notu görünümünü negatife düşürdü.
       </span>
      </span>
     </span>
     <strong>
      <span>
       <span>
        <span>
         14 Şubat:
        </span>
       </span>
      </span>
     </strong>
     <span>
      <span>
       <span>
        Fitch, TL’de uzun sürecek değer kayıplarının Türk şirketleri için tehlike arz ettiğini açıkladı.
       </span>
      </span>
     </span>
     <strong>
      <span>
       <span>
        <span>
         17 Şubat:
        </span>
       </span>
      </span>
     </strong>
     <span>
      <span>
       <span>
        S&amp;P, bankaların ekonomideki yavaşlamaya karşı kırılgan olduğunu açıkladı.
       </span>
      </span>
     </span>
     <strong>
      <span>
       <span>
        <span>
         21 Şubat:
        </span>
       </span>
      </span>
     </strong>
     <span>
      <span>
       <span>
        Japon kredi derecelendirme kuruluşu R&amp;I, Türkiye’nin not görünümünü "pozitif"ten "durağan"a çevirdi.
       </span>
      </span>
     </span>
    </span>
   </p>
   <p>
    <span>
     <span>
      <span>
       <span>
        <strong>
         19 Mart:
        </strong>
       </span>
      </span>
     </span>
     <span>
      <span>
       <span>
        Moody’s, 10 Türk bankasının not indirimi için takibe alındığını açıkladı.
       </span>
      </span>
     </span>
     <strong>
      <span>
       <span>
        <span>
         24 Mart:
        </span>
       </span>
      </span>
     </strong>
     <span>
      <span>
       <span>
        Fitch; EMEA (Avrupa, Ortadoğu, Afrika) bölgesinde Türk şirketlerinin en riskli şirketler olduğunu açıkladı.
       </span>
      </span>
     </span>
     <strong>
      <span>
       <span>
        <span>
         27 Mart:
        </span>
       </span>
      </span>
     </strong>
     <span>
      <span>
       <span>
        S&amp;P, Türk bankaları için belirsizliklerin arttığını açıkladı.
       </span>
      </span>
     </span>
     <strong>
      <span>
       <span>
        <span>
         11 Nisan:
        </span>
       </span>
      </span>
     </strong>
     <span>
      <span>
       <span>
        Moody’s, Türkiye’nin kredi görünümünü negatiften durağana düşürdü.
       </span>
      </span>
     </span>
     <strong>
      <span>
       <span>
        <span>
         30 Nisan:
        </span>
       </span>
      </span>
     </strong>
     <span>
      <span>
       <span>
        Fitch, Türkiye’de siyasi hareketliliğin süreceğini, politikada öngörülebilirliğin azalması durumunda not üzerinde baskı oluşturacağını açıkladı.
       </span>
      </span>
     </span>
     <strong>
      <span>
       <span>
        <span>
         30 Nisan:
        </span>
       </span>
      </span>
     </strong>
     <span>
      <span>
       <span>
        S&amp;P, Türkiye’nin, Ukrayna ve Gana’nın ardından dünyanın en kırılgan 3. ekonomisi olduğunu açıkladı.
       </span>
      </span>
     </span>
    </span>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38487-neden-bu-kadar-kirilganiz.html), [web.archive.org (arşiv bağlantısı)](http://web.archive.org/web/20140926135958/http://aksiyon.com.tr/aksiyon/haber-38487-neden-bu-kadar-kirilganiz.html)
