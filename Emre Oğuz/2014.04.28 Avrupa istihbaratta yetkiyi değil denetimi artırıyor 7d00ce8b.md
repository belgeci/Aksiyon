# Avrupa istihbaratta yetkiyi değil, denetimi artırıyor

*Emre Oğuz 2014.04.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   AKP hükümeti ve hükümete yakın medyaya göre yeni yasa MİT’i Avrupa Birliği standartlarına getiriyor. Peki, gerçekten öyle mi? Avrupalılar istihbarat teşkilatlarının yetkilerini artırıyor mu yoksa tam tersi bir durum mu söz konusu?
  </font>
 </div>
 <div id="newsText">
  <font class="detail-text">
   <p>
    Millî İstihbarat Teşkilatı’na (MİT) radikal yetkiler tanıyan yasa teklifi önceki hafta Meclis’ten geçti. Başta muhalefet partileri olmak üzere toplumun değişik kesimleri söz konusu yasayı Türkiye’yi bir istihbarat devletine dönüştüreceği gerekçesiyle eleştiriyor. Ancak AKP hükümeti ve hükümete yakın medyanın bu eleştirilere kulakları kapalı. Onlara göre yeni yasa MİT’i AB standartlarına getiriyor. Peki, gerçekten öyle mi? Avrupalılar istihbarat teşkilatlarının yetkilerini artırıyor mu yoksa tam tersi bir durum mu söz konusu? Yeni yasa ile MİT Kopenhag Kriterleri’ne mi daha uygun hâle geldi yoksa Şam, Tahran ve Pyongyang standartlarına mı?
   </p>
   <p>
    Her şeyden önce yeni yasanın MİT’e; herhangi bir kamu kurum ve kuruluşundan ya da bankalardan dilediği belgeyi alma, terör örgütü yetkilileri ile görüşme, ankesörlü telefonları dinleme, yurtiçi ve dışında operasyon yapma, tutuklu ve yükümlüleri takas etme gibi yetkiler verdiğini; teşkilata ait herhangi bir belgeyi yayımlayan gazeteci, sorumlu yayın müdürü, hatta medya patronlarına 9, belgeyi sızdıranlara ise 10 yıla kadar hapis cezası verilmesini öngördüğünü belirtmekte fayda var. Ayrıca belirli suçlarla ilgili soruşturma ve kovuşturmalardaki ifade tutanakları dâhil her türlü belge ve bilgi de yeni yasa sayesinde MİT’in erişimine açılıyor. Bu, henüz kovuşturma aşamasına gelmeyen durumlarda bile şüphelilere ait bilgilerin siyasetçiler tarafından kontrol edilen bir kurumun eline geçmesi anlamına geliyor. Uzun süre boyunca gizli bir şekilde devam ettirilen 17 Aralık soruşturmasının siyasiler tarafından öğrenilmesinden sonra yaşananlar düşünülünce bu düzenlemenin ehemmiyeti daha iyi anlaşılabilir. Esasen Türkiye Cumhuriyeti Anayasası’nın yargının kimseden emir alamayacağını belirten 138. maddesine de kesin bir şekilde aykırı olan bu değişikliğin AB standartlarıyla da bağdaştığını söylemek mümkün değil.
   </p>
   <p>
    <img alt="" height="361" src="http://web.archive.org/web/20140511233156im_/http://medya.aksiyon.com.tr/aksiyon/2014/04/28/emre-avrupa-istihbarat-4.jpg"/>
   </p>
   <p>
    <em>
     <span>
      PET’in bazı politikacıları takip ettiği ortaya çıkınca başkanı Jacop Scharf istifa etti.
     </span>
    </em>
   </p>
   <p>
    Özellikle son dönemde patlak veren skandalların akabinde Avrupa’da istihbarat teşkilatlarının yetkilerinin artırılması değil, bilakis kısıtlanması konuşuluyor. Denetimlerin azaltılması ise söz konusu bile değil. Tam tersine birçok AB ülkesinde istihbarat teşkilatları üzerindeki yasama, yürütme ve yargı denetimleri sıklaştırıldı.
   </p>
   <p>
    Bunun en çarpıcı örneklerinden biri Almanya’da yaşandı. 2006’da istihbarat yetkilileri tarafından takip edildiklerini düşünen Yeşiller Partisi Federal Meclis Grubu ve 4 milletvekili, hükümete “Federal Meclis milletvekilleri, Federal Dış İstihbarat Teşkilatı (BND) veya eyalet istihbarat teşkilatları tarafından izleniyor mu?” şeklinde bir soru sordu. Almanya’da istihbarat Başbakan Angela Merkel’e bağlı ve mevcut kanunlara göre istihbarat birimlerinin çalışma yöntemleri ve stratejileri hakkında sadece meclis denetim komisyonuna ve meclisin en yaşlı üyelerinden oluşan “akil adamlar komisyonuna” bilgi verilebiliyor. Nitekim hükümet de bu kanunlara atıfta bulunarak soruya cevap vermeyi reddetti. Yeşiller Partisi temsilcileri bu cevabı yeterli bulmadı ve konuyu Karlsruhe’deki Almanya Federal Anayasa Mahkemesi’ne taşıdı. Hükümetin aksine onlar, milletvekili olarak haklarının ihlal edildiğine inanıyordu. Neticede bir süre sonra Almanya Anayasa Mahkemesi konuyu değerlendirdi ve milletvekillerinin haklı olduğuna karar verdi. Bu karar, Almanya’da zaten son derece sıkı bir şekilde denetlenen istihbarat çalışmalarının daha da sıkı bir şekilde yasama denetimine tabi tutulmasına neden oldu.
   </p>
   <p>
    Diğer taraftan 2011’de patlak veren NSU skandalı Almanya’da istihbarat teşkilatlarını yeniden tartışmaların merkezine getirdi. 2000-2007 yılları arasında 8’i Türk 10 kişiyi öldüren Neonazi Terör  Örgütü’nün (NSU) Alman istihbaratıyla olan kirli ilişkilerinin ortaya çıkmasının akabinde birçok politikacı istihbarat teşkilatlarının yapısının şeffaflaştırılması ve denetimlerinin artırılması çağrısında bulundu. Neticede başta BfV olmak üzere istihbarat teşkilatlarının parlamentoya daha fazla bilgi vermesi ve istihbarat çalışanlarının daha dikkatli seçilmesi gibi bir dizi yeni önlem hayata geçirildi. Almanya’da istihbarat birimleri koordineli bir şekilde çalışmalarına rağmen birbirinden kesin bir şekilde ayrılmış durumda. Dış istihbarattan BND, iç istihbarattan Anayasayı Koruma Dairesi (BfV), askerî istihbarattan da MAD sorumlu. Bu teşkilatlardan hiçbiri yasama, yürütme ya da yargı denetiminden muaf değil.
   </p>
   <p>
    Skandal başbakanı koltuğundan etti
   </p>
   <p>
    Avrupa’da istihbarat teşkilatlarının yetkilerinin dışına çıkmaları durumunda sadece istihbaratçılar değil, onları denetlemekle görevli politikacılar da ağır bedeller ödüyor.
   </p>
   <p>
    <img alt="" height="296" src="http://web.archive.org/web/20140511233156im_/http://medya.aksiyon.com.tr/aksiyon/2014/04/28/pet-destek.jpg"/>
    18 yıl boyunca Lüksemburg’u yöneterek Avrupa’nın en uzun süre başbakanlık yapan ismi olan Jean-Claude Juncker, bunun son örneklerinden biri. Avrupa’nın önde gelen finans merkezlerinden biri olan Lüksemburg’da istihbarat teşkilatının (SIS) siyasileri yasadışı bir şekilde dinlediği ortaya çıkmıştı. Geçen yıl patlak veren bu skandalın akabinde Başbakan Junker siyasi hayatının en zor günlerini yaşadı. Önce oluşturulan meclis araştırma kurulu tarafından sorgulandı, akabinde de siyasileri yasadışı bir şekilde dinleyen, rüşvet alan ve görevi kötüye kullanan istihbarat teşkilatına göz yummakla suçlandı. Muhalefetin istifa çağrılarına uzun süre direnen Juncker, koalisyon ortağı Sosyal Demokrat Parti’nin de kendisine verdiği desteği geri çekmesinin akabinde istifa etmek zorunda kaldı. Bu gelişmelerin akabinde Lüksemburg’da istihbarat üzerindeki denetimler had safhaya çıkarıldı.
   </p>
   <p>
    Benzer bir olay da bu yılın ilk aylarında Danimarka’da meydana geldi. İstihbarat Teşkilatı’nın (PET) yetkilerinin dışına çıkarak bazı politikacıları takip ettiği ve programlarında manipülasyon yaptığının ortaya çıkmasının ardından ülkede tansiyon bir anda yükseldi. Takip edildiği ortaya çıkan aşırı sağcı lider Pia Kjearsgaard, PET Başkanı, Adalet Bakanı Morten Bodskov ve Başbakan Helle Thorning Schmidt’i istifaya çağırdı. Konunun Danimarka medyasına yansımasından birkaç gün sonra PET Başkanı Jacop Scharf istifa etmek zorunda kaldı. Ancak bu, tansiyonu düşürmeye yetmedi. Kamuoyu baskısı devam ediyordu. Neticede Adalet Bakanı Morten Bodskov da gerekli denetimleri layıkıyla yapmadığı için görevinden istifa etti. Bodskov’un istifası tepkilerin ciddi oranda dinmesine neden oldu olmasına ancak aşırı sağcı lider Pia Kjearsgaard, bununla da yetinmedi. Başbakan Schmidt’in söz konusu skandalda sorumluluğunun olup olmadığının anlaşılması için kurulacak meclis komisyonu tarafından sorgulanmasını istedi. Bu Danimarka’da bir başbakanın başına gelebilecek en kötü şeylerden biriydi. Çünkü söz konusu sorgulama birçok ülkenin aksine gizli değil, kamuoyunun önünde yapılıyordu ve birçok televizyon ender yaşanan bu olayı canlı olarak yayımlıyordu. Neticede Kjearsgaard’ın dediği oldu ve Schmidt, Danimarkalıların gözlerinin önünde sorgulandı. Parlamentoda gerçekleşen ve yaklaşık 1 saat süren sorgu neticesinde Başbakan’ın skandalda doğrudan bir sorumluluğu olmadığına ancak denetim görevini daha etkili bir şekilde yapması gerektiğine karar verildi.
   </p>
   <p>
    Bu olayın akabinde Danimarka’da uzun süre istihbarat teşkilatının yapısı ve çalışma teknikleri konuşuldu. Teşkilat üzerindeki denetimler artırıldı. Bunun göstergesi olarak da Jacop Scharf’dan boşalan PET Başkanlığı görevi için Adalet Bakanlığı internet sitesine iş ilanı koyuldu. İlanda istihbarat başkanlığı görevine talip olacak kişilerde herhangi bir eğitim şartı aranmazken, “günümüzün gelişen istihbarat tekniklerini takip edecek ve çalışma şartlarına uyacak” herkesin müracaat edebileceği belirtildi. Neticede Jens Madsen isimli avukat Danimarka İstihbarat Teşkilatı’nın yeni başkanı seçildi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38432-avrupa-istihbaratta-yetkiyi-degil-denetimi-artiriyor.html), [web.archive.org (arşiv bağlantısı)](http://web.archive.org/web/20140511233156/http://www.aksiyon.com.tr:80/aksiyon/haber-38432-avrupa-istihbaratta-yetkiyi-degil-denetimi-artiriyor.html)
