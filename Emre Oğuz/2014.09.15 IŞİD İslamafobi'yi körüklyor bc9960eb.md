# IŞİD İslamafobi'yi körüklyor

*Emre Oğuz 2014.09.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa’da birçok ülke IŞİD ile mücadele kapsamında yeni eylem planları hazırlarken şimdiye kadar herhangi bir terör eylemine destek olmamış sıradan Müslümanlar, kendilerine yönelik bir cadı avı başlatılmasından endişeli.
  </font>
 </div>
 <div id="newsText">
  <font class="detail-text">
   <p>
    IŞİD gerçekleştirdiği terör eylemleriyle İslam’ın küresel arenadaki imajını kirletmekle kalmıyor aynı zamanda İslamofobik çevrelerin birleşmesine de neden oluyor. Yapılan araştırmalar;  IŞİD’in ortaya çıkışından bu yana Avrupa’da aşırı sağ örgütlere üye olanların sayısında ciddi bir artış yaşandığını gösteriyor. Aşırı sağcılar buldukları her fırsatta IŞİD’i gündeme getirerek Müslümanlara karşı takındıkları sert tavrı meşrulaştırmaya çalışıyor.
   </p>
   <p>
    Almanya’da Focus Dergisi geçen günlerde ‘Teröre karşı Haçlı Birliği: İsviçreli Hristiyanlar IŞİD’e karşı savaşa gidiyor’ başlıklı bir haber yayımladı. Radikal Müslüman gençlerin IŞİD’e destek olmak için Ortadoğu’ya gittiğini ifade eden ve değişik medya kuruluşları tarafından sayısız farklı versiyonu yayımlanan yüzlerce haberin arasında bu, beklenen ilgiyi görmedi. Ama resmin diğer yüzünü göstermesi açısından oldukça önemliydi. Haberde “İsviçreli Hristiyanların” Suriye ve Irak’ta IŞİD tarafından zulmedilen dindaşlarına destek olmak için bölgeye gitmeye başladığı vurgulanıyordu. Şu ana kadar bu amaçla sadece İsviçre’den bölgeye gittiği tespit edilen 10 kişi var ancak güvenlik güçleri bu rakamın artmasından endişe ediyor. İsviçre’de yayımlanan  “Sonntags Zeitung Gazetesi’ne göre İsviçre’de kimi “Hristiyanlar”, Suriye ve Irak’taki dindaşlarına destek olmak için bölgeye gitmeden önce İsviçre’de gizli kamplarda askerî eğitim alıyor. Gazete; savaşa gidemeyenlerin bölgede kurulan askerî birliklere destek olmak için para topladığını yazdı.  Danimarka’da Sosyal Araştırmalar Merkezi (SFI) tarafından geçen hafta hazırlanan bir rapora göre ise; ülkedeki ‘radikal İslamcı’ örgütlerle birlikte ‘aşırı sağcı’ örgütlerin de üye sayısı hızla artıyor.
   </p>
   <p>
    Avrupalıların en büyük endişesi,  Ortadoğu’da IŞİD bünyesinde terör eylemlerine katılan kişilerin bir süre sonra yeniden yaşadıkları ülkelere geri dönmeleri.  Merkezi ABD’de bulunan ve güvenlik araştırmaları yapan “Soufan Group”  tarafından hazırlanan bir rapora göre Irak ve Suriye’deki IŞİD saflarına katılanların sayısı 2 bin 500’den fazla. Savaşı kanlı-canlı tecrübe eden bu kişilerin kendi ülkelerinde terör eylemleri gerçekleştirebilme ihtimali hiçbir Avrupalı hükümetin almak istemediği bir risk. İngiltere’de 1 Eylül’de yeni bir eylem planı açıklayan hükümet, güvenlik güçlerine IŞİD’e katılmasından şüphelenilen İngiliz vatandaşı gençlerin pasaportlarına el koyma yetkisi verdi. Benzer adımlar Fransa ve Almanya gibi IŞİD’e katılımın yüksek olduğu diğer Avrupa ülkelerinin de gündeminde. Hollanda’da ‘cihatçı’ olarak tanımlanan bu kişilerin sosyal medyadaki faaliyetlerini takip etmek için özel bir polis birimi bile kuruldu. Hollanda hükümeti ayrıca  “nefret söylemi ve radikalizmle mücadele” başlığı altında hazırladığı bir kanunla IŞİD ve El Nusra gibi terör örgütlerine katılan Hollandalıların vatandaşlığının geri alınacağını açıkladı.
   </p>
   <p>
    Bugüne kadar herhangi bir terör eylemine bulaşmamış sıradan Müslümanlar ise; söz konusu eylem planlarının aşırı sağcı çevreler tarafından bir cadı avına dönüştürülmesinden endişeli. Özellikle vatandaşlıktan çıkarılma konusu tartışmalara neden oluyor. Zira kimse hangi sebeplerin tam olarak vatandaşlıktan çıkarılma nedeni olarak kabul edileceğini tam olarak bilmiyor. Öte yandan IŞİD elbette hafife alınmaması gereken son derece ciddi bir tehdit. Ancak bu yetkililere bütün İslami kuruluşları yakından takip etme hakkı verir mi?
   </p>
   <p>
    Bu anlamda İtalya İçişleri Bakanı Angelino Alfano’nun geçen hafta içerisinde parlamentoda yaptığı konuşmaya dikkatle bakmakta fayda var. “Hristiyanlığın beşiği olarak İtalya’nın IŞİD’in birinci hedefi” olduğunu savunan Alfano, Müslümanlara ait 514 dernek, 396 ibadet yeri ve Milano, Roma, Colle Val d’Elsa ile Ravenna şehirlerinde bulunan 4 caminin de aralarında bulunduğu dinî kurumlara “büyük bir dikkatle” yaklaştıklarını söyledi. Bu İtalya’daki Müslüman nüfusun neredeyse tamamına tekabül ediyor.
   </p>
   <p>
    Britanya Müslümanlar Birliği (BMU) bu endişeler yüzünden hazırlanan eylem planına destek vermeyeceğini açıkladı. Konuyla ilgili olarak El Jazeera’ya konuşan BMU Başkanı Ömer Hamdun, “Ülke güvenliği için atılacak adımları destekliyoruz ancak verilen bu yetkiler Müslümanları hedef almakla kalmayıp toplumda önyargı oluşmasına da yol açacak.” diyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=81A83DC8CDDDC9E54E7AA32DDCEB40BD?newsId=39494), [web.archive.org (arşiv bağlantısı)](http://web.archive.org/web/20141019091821/http://www.aksiyon.com.tr:80/aksiyon/newsDetail_getNewsById.action;jsessionid=81A83DC8CDDDC9E54E7AA32DDCEB40BD?newsId=39494)
