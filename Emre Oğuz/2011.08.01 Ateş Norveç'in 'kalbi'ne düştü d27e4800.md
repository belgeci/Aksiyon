# Ateş, Norveç’in ‘kalbi’ne düştü

*Emre Oğuz 2011.08.01*

<font class="agenda2NewsSpot">
 <span>
  Patlamanın yaşandığı, Başbakanlık ve Petrol Bakanlığı gibi hükümet dairelerinin de bulunduğu yer ‘Oslo’nun Kalbi’ diye biliniyor.
 </span>
</font>
<font class="newsDetail">
 <p>
  <p class="BasicParagraph">
   <span>
    22 Temmuz Cuma Saat 15.25. Norveç’in başkenti Oslo’da hava güneşli, sıcaklık 26 derece. Sabah mesaisini tamamlayan devlet memurlarının neredeyse tamamı şehir merkezindeki hükümet dairelerini boşaltmış. Geride kalan az sayıda kişi tatil öncesi ellerindeki son işleri yetiştirmeye çalışıyor. Birazdan olacaklardan hiç birinin haberi yok. Tıpkı onlar gibi, İşçi Partisi’nin geleneksel yaz kampı için şehrin kuzeyindeki Utöya Adası’nda toplanan 560 genç de kendilerine doğru yaklaşmakta olan tehlikenin farkında değil. Norveç’in teröre yabancı atmosferi saniyeler sonra gerçekleşecek ve çoğu çocuk yaşta 76 kişinin ölümüyle sonuçlanacak kanlı saldırılarla kirlenecek oysa...
   </span>
  </p>
  <p class="2011yenimetin">
   <span>
    Norveç’i kana bulayan ilk patlama 22 Temmuz’da saat 15.26’da ‘Oslo’nun kalbi’ olarak da nitelendirilen yerde meydana geldi. Zira bu bölgede Başbakanlık, Petrol Bakanlığı gibi hükümet dairelerinin yanı sıra ülkenin en büyük yayın kuruluşlarından biri olan VG gazetesi de bulunuyordu. Patlamanın etkisiyle çevredeki binalar büyük hasar gördü, Petrol Bakanlığı’nda yangın çıktı. Patlama o kadar dehşetliydi ki 5 blok ötedeki binaların bile camları kırıldı. Birkaç dakika içinde aynı bölgede ikinci bir patlama daha meydana geldi. İki patlama sonunda toplam 8 kişi hayatını kaybetti, çok sayıda kişi yaralandı. Patlama esnasında ofisinde bulunmadığı için güvende olan Başbakan Jens Stoltenberg derhal gizli bir adrese götürüldü.
   </span>
  </p>
  <p class="2011yenimetin">
   <span>
    Şehirde mesainin Cuma günü öğle saatlerinde bitiyor olması ölü sayısının artmasını engellemişti.
    <span>
    </span>
    Bununla birlikte olay yerinden sıcağı sıcağına televizyon ekranlarına aktarılan ilk görüntüler 11 Eylül terörist saldırısını akıllara getiriyordu. Nitekim bazı terör uzmanları bu görüntüler üzerinden yaptıkları çıkarımlarla patlamanın ‘El Kaide ya da benzeri bir İslami terör örgütü tarafından yapılan bir saldırı’ olduğunu iddia ediyordu. Bu iddialardan etkilenen ulusal ve uluslararası birçok medya organı da haberlerine ‘Norveç’in 11 Eylülü’ başlığını atıyordu. Ancak gerçeğin çok daha farklı olduğu, söz konusu patlamaların faili şehrin kuzeyindeki Utöya Adası’nda yakalanınca ortaya çıktı.
   </span>
  </p>
  <p class="2011yenimetin">
   <span>
    Norveç polis yetkilileri dahil hiç kimse Oslo’daki dehşetli patlamaların Utöya Adası’nda gerçekleşen çok daha kanlı bir saldırının ilk adımı olduğunu düşünememişti.
   </span>
  </p>
  <p class="2011yenimetin">
   <span>
    Oslo’nun 38 km kuzeyinde yer alan Utöya Adası, 1950 yılından beri her yaz İşçi Partisi Gençlik Kolları’nın yaz kampına ev sahipliği yapıyordu. Bu yaz yaşları 14 ile 25 arasında değişen 560 genç kamp için adaya gelmişti. Gerçekleştirdikleri toplantılarla bir taraftan gelecek yılın hareket planını belirleyen gençler diğer taraftan partinin önde gelenlerine kendi görüşlerini iletiyordu. Gençler 21 Temmuz Perşembe günü kampı ziyaret eden Dışişleri Bakanı Jonas Gahr Store’u İsrail karşıtı pankartlarla karşılamıştı.
   </span>
  </p>
  <p class="2011yenimetin">
   <span>
    Norveç kamuoyu başkent Oslo’daki patlamaların şokunu üzerinden atamadan Utöya adasından gelen haberlerle adeta yıkıldı. Polis üniformalı birinin otomatik silahla gençlere ateş açtığına dair gelen ilk haberler dehşet vericiydi. Başbakan Jens Stoltenberg gizli tutulan adresinden yaptığı açıklamada adadaki durumun ‘son derece kritik’ olduğunu bildirmişti.
   </span>
  </p>
  <p class="2011yenimetin">
   <span>
    Öte yandan adadan gelen haberlerle telaşa kapılan aileler polisi telefon yağmuruna tutuyordu.
    <span>
    </span>
    Çocuğunun kendisine gönderdiği mesajı polisle paylaşan bir anne; “Kızım polis üniforması giyen birinin şarkılar söyleyerek insanlara ateş açtığını ve ‘hepinizi öldüreceğim’ diye bağırdığını yazdı” diyordu. Dikkatler bir anda adaya çevrildi. Norveç polisi yeni bir bombalı saldırı endişesiyle Oslo merkezini boşaltmaya çalışırken özel kuvvete bağlı birlikler çoktan adaya doğru yola çıkmıştı. Kıyıdan yaklaşık 500 metre açıkta olan adaya bir saat sonra çıktıklarında kan donduran bir manzara ile karşılaştı birlikler. Ada cesetlerle doluydu. İlk belirlemeler ölü sayısının onlarca olduğunu gösteriyordu. Zira adaya polis üniformasıyla gelen zanlı ölü sayısını maksimuma çıkarabilmek için “Oslo’da bir patlama oldu. Şimdi sizlere güvenlik tedbirlerini anlatacağım!” diyerek gençleri etrafına toplamış ve M16 marka olduğu iddia edilen otomatik silahla gençlerin üzerine ateş açmıştı. Norveç Polis Teşkilatı uzun süre ölü sayısıyla ilgili kesin bir bilgi vermekte zorlandı. İlk gün yapılan açıklamada adadaki ölü sayısını 86 olarak doğrulayan yetkililer iki gün sonra sayıyı 68’e indirdi. Bu ‘ilginç’ indirim hiç kimseyi tam anlamıyla teselli etmediği gibi Norveç’teki güvenlik zaafiyetiyle ilgili şüphelerin de artmasına sebep oldu. Diğer taraftan yaşanan katliamın ardından bir açıklama yapan Norveç Başbakanı Jens Stoltenberg, “Cennetim Utöya, cehenneme döndü” dedi.
   </span>
  </p>
  <p class="2011yenimetin">
   <span>
    Söz konusu zanlının yakalanmasının akabinde soruları cevaplayan Norveç polisi, yakalanan kişinin 32 yaşında bir Norveç vatandaşı olduğunu doğruladı. Aynı kişinin Oslo’daki patlamalardan bir süre önce şehir merkezinde görüldüğünü belirten yetkililer iki saldırının bağlantılı olduğunu bildirdi.
    <span>
    </span>
    Polisten gelen bu bilgiler, Norveç halkında olduğu gibi o ana kadar saldırıyı sözde İslami kökenli teröre dayandırmaya çalışan bir takım medya organlarında da büyük şaşkınlık meydana getirdi. O ana kadar ısrarla gündemde tutulan ‘El Kaide terörü’ yerini son dönemde Avrupa’da yükselişte olan aşırı sağ teröre bıraktı. Zira, kısa süre sonra adının Anders Behring Breivik olduğu ortaya çıkan bu cani, 11 Eylül sonrası televizyon ekranlarında Müslüman diye tanıtılan ‘uzun sakallı, kötü bakışlı ve öfkeli’ teröristlere benzemiyordu. Tam aksine sarı saçı, mavi gözleri, uzun boyu ve objektiflere verdiği güler yüzlü pozlarıyla tipik bir İskandinavdı. Müslüman olmak bir yana tam bir İslam düşmanı olduğunu ise patlamalardan birkaç saat önce internete koyduğu 1516 sayfalık ‘2083: Avrupa Bağımsızlık Bildirgesi’ başlıklı sözde manifestosunda açıkça belirtiyordu. Soğukkanlılıkla düzenlediği saldırıların sebebini bu bildiri ile açıklayan Breivik, amacının Batı Avrupa’daki Müslüman istilasını durdurmak olduğunu söylüyor.
   </span>
  </p>
  <p class="2011yenimetin">
   <span>
    Kendisini ‘Hristiyan, muhafa-zakâr ve milliyetçi’ olarak cani, vatana ihanet etmekle suçladığı İşçi Partisi’ne kesin bir mesaj göndermek istediğini, hedef olarak bu yüzden hükümet binalarını ve Utöya Adası’nı seçtiğini ifade ediyor. Çok kültürlülüğü ve Müslüman göçmenleri eleştiren Breivik, Türkiye’nin Avrupa Birliği üyeliğini ise; ‘Avrupa milletinin yok olması’ olarak değerlendiriyor. Breivik bildirisinde ayrıca
    <span>
    </span>
    ‘Tapınak Şövalyeleri’ isimli gizli örgütün Norveç yetkilisi olduğunu itiraf ediyor.
   </span>
  </p>
  <p class="2011yenimetin">
   <span>
    25 Temmuz Pazartesi günü hâkim karşısına çıkarılan Breivik iki saldırıyı da kendisinin gerçekleştirdiğini itiraf etti. Katliamı ‘Batı Avrupa’daki Müslüman istilasını sona erdirmek’ için yaptığını belirten Breivik, saldırıların ‘korkunç ama gerekli’ olduğunu savundu. Breivik’in yargılanmasının kamuya kapalı yapılması gerektiğine hükmeden hâkim, ikinci duruşmanın 8 hafta sonra yapılmasına karar verdi. Mevcut Norveç yasalarına göre Breivik, insanlık suçu kapsamında yargılanabilir ve suçlu bulunursa en fazla 30 yıl ceza alır. Şimdi merak edilen ise Breivik’in saldırılarının Avrupa’da her geçen yıl üye sayısını attıran aşırı sağ örgütleri nasıl etkileyeceği. Sözde İslami terör söz konusu olunca en katı tedbirleri almakta sakınca görmeyen Avrupa, aynı tavrı aşırı sağcılara karşı da gösterecek mi? Yoksa yıllardır elini kolunu sallayarak Avrupa’da gezinen aşırı sağ tehdit Breivik’in saldırısından sonra da aynı rahatlıkla eylemlerine devam mı edecek?
   </span>
  </p>
  <p class="2011resimalt">
   <span>
    NEONAZİLERE OPERASYON
   </span>
   <span>
    Norveç’teki katliamın ardından, Avrupalı politikacılar ve emniyet güçleri ırkçı örgütlenmelere karşı harekete geçti. Almanya’nın Baden Württemberg eyaletinin ırkçı saldırıların yoğunluğu ile dikkat çeken Rems-Murr-Kreis bölgesinde terörle mücadele ekipleri geçen hafta bir operasyon yaptı. Yaşları 17-49 arasında değişen 18 kişi gözaltına alındı. Operasyon kapsamında, Ludwigsburg, Sigmaringen, Waiblingen, Böblingen, Heilbronn ve Karlsruhe şehirlerinde 21 ev ve mülk arandı. Bir silah, 100 mermi, bıçak ve kesici aletler ele geçirilirken, neonazi propagandası içeren belgeler ile bilgisayarlara el konuldu. Uzmanlar, baskının Oslo saldırısı sonrasına denk gelmesini ‘Alman polisinin aşırı sağcılara karşı bir gözdağı operasyonu’ olarak yorumluyor. Gözaltına alınan 18 kişinin Almanya’daki tüm göçmenlerin ‘her türlü yol’ kullanılarak sınırdışı edilmesini savunan ve bu amaçla propaganda faaliyetlerinde bulunan ‘Standarte Württemberg’ adlı gruba üye olduklarından şüpheleniliyor. Zanlıların tamamının aşırı sağ bağlantıları nedeniyle bir süredir izlenmekte olduğunu bildiren savcılık, haklarında, silah yasasına muhalefet, Neonazi propagandası yapmak suçlarından dava açılmasının planlandığını kaydetti. Operasyona ilişkin bir açıklama yapan Stuttgart kriminal polis müdürü Dieter Schneider de “Polis kesinlikle tehlikeli suçlara ve entrikalara hoşgörü göstermeyecektir. Polis büyük bir tutarlılık sergileyerek ve erken davranarak aşırılığa izin vermediğini göstermiştir.’’ dedi.
   </span>
  </p>
  <p class="2011resimalt">
   <span>
   </span>
  </p>
  <p class="2011resimalt">
   <span>
    ÖNYARGILARLA ÇELİŞEN GERÇEKLER
   </span>
   <span>
    AB Terörle Mücadele Koordinatörü Gilles de Kerchove, saldırıları soruşturmada Norveç’e işbirliği teklif ederken “Son 10 yılda radikalleşme üzerinde çok çalıştık. Bu çalışmalar genelde aşırı İslamcılar üzerineydi ama Avrupa’da aşırı sol ve aşırı sağ üzerine de tecrübe sahibiyiz.” diyordu. Europol’un 19 Nisan’da açıklanan ve 2010 yılındaki terör eylemlerini değerlendiren 46 sayfalık 2011 raporunun ilk bölümü olan ‘temel değerlendirmeler’ kısmı “AB’de İslamcı teröristlerin saldırı tehditleri hâlâ yüksek bir ihtimal ve tehditler çok çeşitli” değerlendirmesi ile başlıyordu. Europol’ün raporuna göre 2010’da Avrupa’nın 9 ülkesinde 249 terör eylemi yaşandı. Bunların sadece 3’ü ‘İslamcı’ teröristler tarafından gerçekleştirilirken, ayrılıkçı gruplar 160, sol ve anarşist gruplar ise 45 saldırı gerçekleştirdi. ‘İslamcı’ terör şüphesi ile ilgili tutuklananların sayısı ise 179. Bu saldırılarda ölen yok. AB verilerine göre 2006-2008 arasında kayıtlara geçen terör saldırılarının sadece binde 4’ü ‘İslamcılar’ tarafından gerçekleştirilirken, ayrılıkçı terörün payı yüzde 84,8, aşırı sol terörün payı yüzde 6,5 ve aşırı sağ dahil diğer terör unsurlarının payı yüzde 8,3 düzeyinde bulunuyordu. Avrupa ırkçı teröre odaklanmamasının faturasını Breivik’in eylemiyle oldukça pahalıya ödemiş oluyordu. Artık aynaya bakıp eleştiri zamanıydı. Breivik’in yetişmesine ortam hazırlayanların bugün özeleştiri noktasına gelmesi önemli bir gelişme olarak tarihe not edilse de asıl bundan sonra ne yapılacağı önemli.
   </span>
  </p>
  <p class="2011resimalt">
   <span>
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30063-26-ates-norvecin-kalbine-dustu.html), [web.archive.org (arşiv bağlantısı)](http://web.archive.org/web/20120102102030/http://www.aksiyon.com.tr:80/aksiyon/haber-30063-26-ates-norvecin-kalbine-dustu.html)
