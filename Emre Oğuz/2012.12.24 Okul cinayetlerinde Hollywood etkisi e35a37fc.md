# Okul cinayetlerinde Hollywood etkisi

*Emre Oğuz 2012.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Amerika Birleşik Devletleri’nin Connecticut eyaletindeki Sandy Hook İlkokulu’nda 20’si çocuk 27 kişinin öldürülmesiyle sonuçlanan katliamın ardından herkes aynı şeyi merak ediyor: İnsan böyle bir şeyi neden yapar?
  </font>
 </div>
 <div id="newsText">
  <font class="detail-text">
   <p>
    <img alt="" height="152" src="http://web.archive.org/web/20121228053709im_/http://medya.aksiyon.com.tr/aksiyon/2012/12/24/obama.jpg">
     Amerika Birleşik Devletle-ri’nin Connecticut eyaletindeki Sandy Hook İlkokulu’nda 20’si çocuk 27 kişinin öldürülmesiyle sonuçlanan katliamın ardından herkes aynı şeyi merak ediyor: İnsan böyle bir şeyi neden yapar?
    </img>
   </p>
   <p>
    300 milyondan fazla insanın yaşadığı ABD’de 270 milyon civarında silah sivillerin elinde bulunuyor. OECD verilerine göre, dünyada silahlı cinayetin en fazla olduğu ülke Amerika. Birleşmiş Milletler Uyuşturucu ve Suçla Mücadele Ofisi’nin verilerine göre ise her 100 Amerikalıdan 88’inin silahı var. Ülkede cinayetlerin yüzde 60’ı  söz konusu bireysel silahlarla işleniyor.
   </p>
   <p>
    Bu veriler ışığında bakıldığında sorunun cevabının Amerikalıların kontrol altına alınamayan silah sevdasında saklı olduğu çok açık. 1791’de kabul edilen bireysel silahlanma yasası, yürekleri sızlatan her katliam sonrasında sert bir dille eleştirilse de 221 yıldır bir türlü değiştirilemiyor.
   </p>
   <p>
    Saldırı sonrasında Sandy Hook İlkokulu’nda düzenlenen anma törenine katılan Başkan Barrack Obama, “Millet olarak görevimizi yaptığımızı söyleyebiliyor muyuz? Çocuklarımızı her türlü tehlikeden koruyabildiğimizi söyleyebiliyor muyuz? Dürüst olmak gerekirse hayır. Gelecekte bu tür trajedilerin engellenebilmesi için hangi partiye mensup olduğumuza bakmadan harekete geçmek zorundayız.”  dedi. Duygu yüklü konuşmasında, başkanlık süresi boyunca 4 kez benzer trajedilerle karşı karşıya kaldığının altını çizen Obama’nın, Cumhuriyetçiler tarafından desteklenen silah lobisi karşısında ‘anlamlı’ bir sonuç elde edip edemeyeceğini kestirebilmek için henüz çok erken. Bununla birlikte silah yasağının eskiye nazaran daha gür bir sesle dile getirildiği ortada.
   </p>
   <p>
    Yalnızlık ve ailevi problemler: Peki, bireysel silahlanma yasasının değiştirilmesi, benzer katliamların önüne geçmeye yetecek mi? Zira Amerika’ya oranla çok daha sıkı silahlanma yasalarına sahip Finlandiya, Norveç, Almanya ve İngiltere gibi ülkelerde de geçmişte benzer saldırıların olması söz konusu katliamların arkasında farklı faktörlerin de saklı olduğunun düşünülmesine neden oluyor. Birçok uzmana göre, bireysel silahlanma sorunu, işin sadece görünen yüzü. Arka planda ise içinde yaşadığı refah toplumuna rağmen ferdiyetçiliğin kıskacında, aile kurumunun tükendiği, başta Hollywood olmak üzere televizyon programları ve bilgisayar oyunları tarafından pervasızca pompalanan şiddet algısı yüzünden zihni bulanan, giderek yalnızlaşan, yalnızlaştıkça buhranlar geçiren Batı insanı var. Son yılların en kanlı saldırılarını düzenleyenlerin büyük bir kısmının ailelerinin dağılmış olması tesadüf olmasa gerek. Connecticut’taki ilkokulda 26 kişiyi öldürdükten sonra intihar eden Adam Lanza, Norveç’te 77 kişiyi öldüren Anders Behring Breivik, Finlandiya’da 10 öğrenciyi öldüren Matti Juhani Saari ve Minessota’da 9 kişiyi öldüren Jeffrey Weise bunlardan bazıları.
   </p>
   <p>
    Maryland’daki Stanley Tıbbi Araştırma Merkezi Direktörü E. Fuller Torey tarafından yapılan bir araştırmaya göre, Amerika’da 1982’den bu yanaki katliamların yüzde 61’i, ailevi sorunlarla mücadele eden, psikolojik rahatsızlıkları olan kişiler tarafından yapıldı. Kolombia Üniversitesi Klinik Psikoloji Bölümü Başkanı Profesör Michael Stone da benzer bir noktaya dikkat çekiyor. Son dönemdeki  katliamların faillerine bakıldığında yalnız hayatın öne çıktığını belirten Stone, “Bu tür insanlar genellikle çok yalnız ve paranoyak bir hayat yaşıyor. Bu da onların başka insanlara karşı öfkeyle dolmasına sebep oluyor.” diyor.
   </p>
   <p>
    Şiddet içerikli bilgisayar oyunları: Ohio Üniversitesi’nden Profesör Brad Bushman’a göre ise son dönemde artan şiddet olayları ve katliamların arkasında yatan bir diğer etken, her geçen yıl şiddet dozu artan bilgisayar oyunları. Connecticut katliamı sonrasında Amerikan medyasına bir açıklama yapan Bushman, “Adam Lanza’nın böylesi kanlı bir eylemi gerçekleştirmesine, psikolojik durumunun bozukluğu ve söz konusu silahlara son derece kolay bir şekilde ulaşabiliyor olması gibi faktörler katkıda bulunmuş olabilir. Ancak bilgisayar oyunlarının şiddete neden olup olmadığını merak ediyorsanız buna kesinlikle cevap verebilirim. Evet, oluyorlar.” diyor. Bushman, bilgisayar oyunları ile artan şiddet olayları arasındaki ilişkiyi sigara tiryakiliği ile akciğer hastalıkları arasındaki ilişkiye benzetiyor: “Bir tane sigara içmek akciğer kanserine neden olmayabilir ancak uzun süre boyunca kullanılan sigaranın riski oldukça artırdığı ortada. Sürekli bilgisayar oyunu oynayanlar, sigara tiryakileri gibi yaptıkları şeyin zararsız olduğunu iddia ediyorlar. Oysa bilimsel araştırmalar son derece net.” Amerikan Eğlence Yazılımları Cemiyeti’nin 2010 verilerine göre; bilgisayar oyunlarının Amerikan piyasasındaki yıllık değeri 25,1 milyar dolar.
   </p>
   <p>
    Hollywood faktörü: Amerika’da her katliam sonrasında tartışmaya açılan konulardan biri de Hollywood sinemasının şiddetle olan tehlikeli ilişkisi oluyor. Aralarında dünyaca ünlü oyuncu ve yönetmenlerin de bulunduğu birçok kişi filmlerde pervasızca kullanılan şiddet sahnelerinin bilhassa gençler üzerinde olumsuz etki yaptığını düşünüyor. Başrolünü oynadığı ‘Django Unchained’ filminin tanıtımında konuyla ilgili bir açıklama yapan ünlü aktör Jamie Fox, “Filmlerdeki şiddetin insanları etkilemediğini iddia ederek katliamlara sırtımızı dönemeyiz. Çünkü etkiliyor.” diyerek Hollywood’a yükleniyor. Benzer bir açıklama birkaç yıl önce Nichole Kidman tarafından da gündeme getirilmişti. Hollywood’un kadınları zayıf ve seks objesi olarak gösterdiğini belirten Kidman, bu yüzden kadına yönelik şiddet vakalarının arttığını iddia etmişti.
   </p>
   <p>
    Can Dostum ve Ölü Ozanlar Derneği filmleriyle sinemaseverlerin gönlünde yer eden Robin Williams’ın konuya yaklaşımı ise oldukça çarpıcı. Sık sık Hollywood’a yönelttiği sert eleştirilerle gündeme gelen Williams, Batman filminin galasındaki katliam sonrasında şöyle demişti: “Hollywood filmlerinde hiç gösterilmeyen bir şey var. O da şiddetten sonraki yaşam. Birisi vurulduğunda ya da sakatlandığında ne oluyor, o insanların aileleri neler yaşıyor? Bunları Hollywood filmlerinde göremezsiniz.”
   </p>
   <h3>
    <span>
     Son 10 yılın en kanlı okul saldırıları
    </span>
   </h3>
   <p>
    <strong>
     Aralık 2012:
    </strong>
    Amerika’nın Connecticut eyaletindeki Newtown kasabasında 20 yaşındaki Adam Lanza, Sandy Hook İlkokulu’nda 20’si çocuk 26 kişiyi öldürdükten sonra intihar etti. Lanza, okula gitmeden önce evde annesini de öldürmüştü. Lanza, saldırıları annesine ait biri yarı otomatik makineli tüfek ve ikisi tabanca olmak üzere 3 farklı silahla düzenlemişti. Saldırının zenginlerin yaşadığı, suç oranı düşük Newtown’da olması, bireysel silahlanma yasasını tekrar tartışmaya açtı.
   </p>
   <p>
    <strong>
     Nisan 2011:
    </strong>
    Brezilya’nın Rio şehrindeki Tasso da Silveira İlköğretim Okulu, Wellington Oliveira adlı eski bir öğrencisinin saldırısına uğradı, 12 öğrenci öldü. 20 kişi ise ciddi şekilde yaralandı. 24 yaşındaki saldırgan polis tarafından yaralandıktan sonra kendini vurarak intihar etti. Polis, saldırıda politik ya da dinî herhangi bir sebep bulanamadığını söyledi.
   </p>
   <p>
    <strong>
     Mayıs 2009:
    </strong>
    Almanya’nın kuzeyindeki Winnenden şehrindeki Albertville Ortaokulu’nda eski öğrencilerden Tim Kretschmer tarafından gerçekleştirilen saldırıda, 16 kişi öldü, 11 kişi yaralandı. 17 yaşında olan ve okuldan bir yıl önce mezun olan Kretschmer, saldırının akabinde bir süre polisten kaçmaya çalıştı. Okula sabah 09.30 sularında gelen Kretschmer, 9 mm’lik yarı otomatik silahıyla öğrencilere ateş etmeye başladı. Saldırıda hayatını kaybeden öğrencilerin büyük bir bölümünün kız olması, Kretschmer’in kız öğrencileri hedef aldığı söylentilerinin yayılmasına neden oldu. Ancak bu hiçbir zaman tam olarak bilinemedi. Çünkü Kretschmer, saldırıdan birkaç saat sonra kendini başından vurarak intihar etti.
   </p>
   <p>
    <strong>
     Mart 2009:
    </strong>
    Almanya’nın Baden-Württemberg eyaletindeki Winnenden kentinde eğitim veren Albertwille Lisesi’nde  meydana gelen saldırıda, 16 kişi hayatını kaybetti. Ölenlerin büyük bir bölümü öğretmendi. Polis, 17 yaşındaki saldırganın çatışmada öldüğünü, kaçarken üç kişiyi daha öldürdüğünü açıkladı. Söz konusu okulda eğitim gören birçok Türk öğrenci olmasına rağmen saldırıda ölenler arasında hiç Türk yoktu. Albertville Lisesi öğrencileri yaşadıkları şoku uzun süre atlatamadı. Daha sonra yapılan araştırmalarda saldırganın kullandığı silahların ruhsatlı ve anne-babasına ait olduğu öğrenildi.
   </p>
   <p>
    <strong>
     Eylül 2008:
    </strong>
    Finlandiya, ülkenin batısındaki Kauhajoki kasabasında eğitim veren bir meslek okuluna düzenlenen silahlı saldırıyla sarsıldı. Okul öğrencilerinden Matti Juhani Saari tarafından gerçekleştirilen saldırıda 10 öğrenci hayatını kaybetti, çok sayıda kişi yaralandı. Yaklaşık 1,5 saat boyunca etrafa ateş eden Saari, sonra da kendisini başından vurdu. Saari olaydan 5 saat sonra kaldırıldığı hastanede öldü. Saldırının akabinde Finlandiya yönetimi ülkede bin günlük yas ilan etti. Aşçılık ve otelcilik  bölümü 2. sınıf öğrencisi olan Saari, saldırıdan 1 gün önce Youtube’a koyduğu videoda “Hayat bir savaş ve acı. Savaşını tek başına vereceksin.” demişti.
   </p>
   <p>
    <strong>
     Şubat 2008:
    </strong>
    Amerika’nın Şikago eyaletindeki Northern Illinois Üniversitesi’ndeki silahlı saldırı uzun süre konuşuldu. Steven Kazmierczak isimli eski bir öğrencinin düzenlediği saldırıda 5 kişi hayatını kaybetti, 21 kişi yaralandı. Saldırı saat 15.05 sularında gerçekleşti. Saldırı sonrası yaralılar hastaneye kaldırılırken, öğrenciler büyük korku yaşadı. Saldırgan Steven Kazmierczak ise olaydan sonra intihar etti. Saldırının sevgililer günü olarak bilinen 14 Şubat’ta gerçekleştirilmesi uzun süre konuşulmasına neden oldu.
   </p>
   <p>
    <strong>
     Kasım 2007:
    </strong>
    Finlandiya’nın güneyindeki Tuusula şehrinde eğitim veren Jokela Lisesi’nde gerçekleşen silahlı saldırı ülkede büyük bir korku meydana getirdi. Okul öğrencilerinden 18 yaşındaki Pekka-Eric Auvinen okulu kurşun yağmuruna tuttu, sonra da kendisini kafasından vurdu. Ölmeyen saldırgan yoğun bakıma alındı. Auvinen 7 öğrenci ile okul müdiresini öldürdü, okuldan kaçmaya çalışan onlarca öğrenciyi de yaraladı. Saldırı şiddet oranı çok düşük olan Finlandiya’da uzun süre gündemde kaldı.
   </p>
   <p>
    <strong>
     Nisan 2007:
    </strong>
    ABD’deki Virginia Tech Üniversitesi ülkenin en kanlı okul saldırılarından birine şahit oldu. Saldırıda aralarında saldırganın da bulunduğu 32 kişi öldü, 29 kişi de yaralandı. Seung-Hui Cho isimli saldırganın, polis tarafından vurularak mı öldürüldüğü yoksa intihar mı ettiği hiçbir zaman kesinlik kazamadı. Cho’nun, önce kampüsteki yatakhanede, 2 saat sonra da mühendislik binasında ateş açtığı bildirildi. Saldırının küçük bir üniversite kampüsünde, üstelik 2 saat arayla gerçekleşmesi uzun süre konuşuldu. Birçok kişi polisi suçladı. Saldırı ABD tarihinin en kanlı okul katliamlarından biri olarak anılmaya devam ediyor. Cho, saldırıyı gerçekleştirmeden önce bir video kaydı hazırlamıştı. Söz konusu kaydı NBC televizyonuna gönderen Cho, işleyeceği cinayetleri kendince ‘haklı’ gösteren nedenleri sıralıyordu
   </p>
   <p>
    <strong>
     Mart 2005:
    </strong>
    ABD’nin Minnesota eyaletinde yaşayan 16 yaşındaki Jeffrey Weise, 22 Mart 2005’te büyükbabasını ve büyükbabasının arkadaşını öldürdükten sonra Red Lake Lisesi’nde on dakika süren silahlı çatışmada bir öğretmeni, bir okul güvenlik görevlisini ve beş öğrenciyi öldürdükten sonra intihar etti. Weise’nin internette Neonazi taraftarı sitelere yazılar gönderdiği ortaya çıkmıştı. Weise bu sitelerde gezinirken kendisine rumuz olarak ‘Ölüm Meleği’ni seçmişti.
   </p>
   <p>
    <strong>
     Nisan 2002:
    </strong>
    Almanya’nın bilinen ilk okul saldırısı bu tarihte meydana geldi. 19 yaşındaki Robert Steinhaeuser tarafından gerçekleştirilen saldırıda 13’ü öğretmen, 2’si öğrenci, 1’i sekreter, 1’i de polis olmak üzere toplam 16 kişi hayatını kaybetti. Saldırı Steinhaeuser’in de öğrencisi olduğu   Lisesi’nde gerçekleşti. Silah kulübü üyesi olan Steinhaeuser, saldırı sonrasında intihar etti. Saldırı Almanya’da büyük yankı buldu. Saldırının akabinde ateşli silah sahibi olmaya izin verilen yaş, 18’den 21’e yükseltildi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-34409-okul-cinayetlerinde-hollywood-etkisi.html), [web.archive.org (arşiv bağlantısı)](http://web.archive.org/web/20121228053709/http://aksiyon.com.tr:80/aksiyon/haber-34409-okul-cinayetlerinde-hollywood-etkisi.html)
