# Avrupa’da krizi gören ‘cennet’e kaçtı

*Emre Oğuz 2013.05.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa’da başgösteren ekonomik krizin asıl etkileri yeni ortaya çıkıyor. Göçler artarken,  zenginler paralarını ‘vergi cenneti’ diye tabir edilen ülkelere kaçırıyor.
  </font>
 </div>
 <div id="newsText">
  <font class="detail-text">
   <p>
    Yetmiş yedi yaşındaki emekli eczacı Dimitris Hristulas, Nisan 2012’de Atina’nın ünlü Sintagma Meydanı’nda başına kursun sıkarak intihar etti. Bir çocuk babası Hristulas, intihar mektubunda şu ifadelere yer verdi: “Hükümet ayakta kalma şansımı yok etti. Çöplerden yiyecek toplayacak duruma düşmeden onurumla ölmeyi seçiyorum...”
    <p>
     Avrupa’da 2011 yılında İrlanda ile başlayan ve kısa süre önce Yunanistan, ardından Portekiz, İspanya, İtalya gibi ülkelere sıçrayan ekonomik krizin etkisi devam ediyor. Birçok ülkede kaydedilen resesyon alametleri başta Avro Bölgesi, bir bütün halinde Avrupa Birliği’nin geleceğini tartışmaya açıyor. İngiltere’de kamuoyu bir süreden beri AB üyeliğinden çıkıp çıkmamayı tartışıyor. Başbakan David Cameron’un  ilk fırsatta konuyu referanduma taşıyacağından kimsenin şüphesi yok.
     <p>
      Öte yandan ekonomik sıkıntılar dolayısıyla intihar vakaları artıyor. İstatistikler, Yunanistan’da geçen yılki intihar vakalarının bir önceki yıla oranla yüzde 40 arttığını gösteriyor. Ekonomik krizin bir diğer yan etkisi toplu göçler. 2012 yılında Portekiz’de 100 bin, İrlanda’da 87 bin, Yunanistan’da 1 milyon kişi ülkesini terk ederek değişik ülkelere göç etti. Dünyanın en müreffeh birliği içten içe kaynıyor. Birçok ülkede orta sınıf isyan etme noktasına geldi. Ancak bu tablonun sadece görünen yüzü. Arka tarafta ise; vergi cenneti olarak bilinen ülkelere kaçırdıkları paralarla gününü gün eden burjuva sınıfı yer alıyor. İngiltere merkezli uluslararası yardım kuruluşu Oxfam’ın verilerine göre; Avrupa genelindeki varlıklı kişiler toplam 14 trilyon avroyu vergi cenneti olarak bilinen ülkelerde saklıyor. Bu rakam AB dâhil dünya çapında yaşanan aşırı yoksulluğu iki kez ortadan kaldırmaya yetebilir. Oxfam Başkanı Natalia Alonso, durumun vahametini şu cümlelerle ifade ediyor: “AB liderleri, gözlerinin önünden kaçırılarak vergi cennetlerinde saklanan paranın miktarına baktıklarında bu duruma bir önlem almamak için hiçbir bahane bulamayacaklar.”
      <p>
       Mevcut durum Avrupalı liderleri de ürkütmüş durumda. Zira bahsedilen rakamlar gerçekten dudak uçuklatacak cinsten. Bu yüzden, 22 Mayıs’ta Brüksel’de gerçekleştirilen AB liderler zirvesinin birinci gündemi vergi kaçakçılığı oldu. Zirve öncesinde bir açıklama yapan Avrupa Birliği Konseyi Başkanı Herman Van Rompuy, AB’nin vergi kaçakçılığı ve yanlış vergi politikaları sebebiyle uğradığı zararın yılda 1 trilyon avro olduğunu söyledi. Bu miktar Avrupa’nın en büyük 5. ekonomisi durumunda olan İspanya’nın Gayri Safi Yurtiçi Hasıla’sının ( GSYH) neredeyse tamamına, halihazırda çok ciddi bir ekonomik kriz yaşayan Güney Kıbrıs Rum Kesimi’ne verilmesi kararlaştırılan borcun ise 100 katına denk geliyor.
       <p>
        Brüksel’de düzenlenen liderler zirvesi sonrasında AB genelinde vergi kaçakçılığının önüne geçilmesi için birtakım önlemlerin alınması kararlaştırıldı. Bu önlemlerin başında AB genelinde geçerli olacak ‘bilgi paylaşım sistemi’ yer alıyor. Bu sistem sayesinde, AB içerisindeki herhangi bir ülke, vatandaşlarının üye diğer ülkelerdeki banka hesaplarıyla ilgili bilgileri talep edebilecek. Üye ülkeler de bu bilgileri vermekle yükümlü olacak. Halihazırda vergilerin son derece yüksek olduğu Danimarka, İsveç, Belçika gibi ülkelerde yaşayan çok sayıda iş adamı paralarını vergilerin nispeten daha düşük olduğu ülkelerde saklıyor. Özellikle İngiltere’nin (Birleşik Krallık) vergi cenneti olarak bilinen deniz aşırı ülkeleri bu iş adamlarına büyük kolaylık sağlıyor.
        <p>
         Başta Almanya Başbakanı Angela Merkel, birçok Avrupalı lider bu yüzden birlik dışındaki ülkelerin de sisteme dahil olmasını istiyor.  Zirve sonrasında bir açıklama yapan Merkel, söz konusu bilgi paylaşım sistemini ‘AB’nin geleceği için büyük bir adım’  olarak değerlendirdi ve söz konusu sistemin üçüncü ülkelerle yapılan anlaşmalarla genişletileceğini vurguladı.
         <p>
          Zirve öncesinde en çok merak edilen konu; Avrupalı zenginlerin AB içerisinde vergi cenneti olarak bilinen Avusturya, Malta, Kıbrıs Rum Kesimi ve Lüksemburg’un bilgi paylaşım sistemine destek verip vermeyeceğiydi. Zira bu iki ülke uzun zamandan beri ‘kişisel bilgilerin korunması yasası’ ve ‘sırdaş hesap yasası’na atıfta bulunarak bilgi paylaşım sistemine karşı çıkıyordu. Ancak geçen hafta içerisinde konuyla ilgili bir açıklama yapan Avusturya Başbakanı Werner Faymann, yabancıların banka hesaplarına ilişkin bilgilerin AB’ye verileceğini ve bilgi paylaşım sisteminin parçası olacaklarını açıkladı. Avusturya’da Doğu Avrupa ülkeleri ile çeşitli AB ülkelerinde yaşayan çok sayıda zenginin banka hesabı olduğu, bu sayede kendi ülkelerindeki yüksek vergilerden kaçtıkları belirtiliyor.
          <p>
           <strong>
            Google, Apple, Amazon...
           </strong>
           <p>
            Avrupa Birliği içerisinde son dönemde çok sayıda uluslararası firmanın adı vergi kaçakçılığıyla birlikte anılmaya başladı. Bu firmalar arasında; Google, Apple, Amazon gibi dev firmalar da yer alıyor.  Söz konusu firmaların, gelirlerinin büyük kısmını vergi cenneti olarak ifade edilen ülkelerde gösterdiği ve bu sayede AB içerisinde normalden çok daha düşük vergi ödediği ifade ediliyor. 2011 yılında İngiltere’de (Birleşik Krallık) 2,6 milyar sterlin gelir elde eden Google’ın 224 milyon sterlin vergi ödemesi gerekirken sadece 6 milyon sterlin ödemesi, kamuoyunda büyük tartışmalara yol açtı. İngiliz Parlamentosu Kamu Harcamaları Komitesi Başkanı Margaret Hodge, Google’ı etik olmayan dolambaçlı yollara tevessül etmekle suçladı. İngiltere’de vergi kaçırmakla suçlanan bir diğer uluslararası firma Amazon. 2012 yılında İngiltere’deki ticaret hacminin 42 milyar sterlin olduğu ifade edilen Amazon’un bunu 320 milyon olarak gösterdiği ve sadece 3,2 milyon sterlin vergi ödediği belirtiliyor. iPhone ile büyük bir çıkış yakalayan Apple’ın ise İrlanda üzerinden vergi kaçırdığı ifade ediliyor. Londra yönetimi, söz konusu haberlerin kamuoyuna yansımasından sonra harekete geçerek Bermuda ve Cayman Adaları gibi denizaşırı ülkelerle bilgi paylaşımı konusunda iş birliğini artıracağını belirtti.
            <p>
             Benzer tartışmalar Fransa’da da yaşanıyor. Özellikle eski Bütçe Bakanı Jerome Cahuzac’ın vergi yolsuzluğuna karıştığını itiraf etmesinin ardından başlayan tartışmalar Cumhurbaşkanı François Hollande’i sert önlemler almaya zorladı. Bundan böyle bakan olacak politikacıların sıkı denetimlerden geçirileceğini ifade eden Hollande, vergi cenneti olarak bilinen ülkeleri her yıl düzenli olarak yayımlayacakları kara liste ile ifşa etmekle tehdit etti. Hollande, Brüksel’deki zirve sonrasında yaptığı açıklamada ise; “Bazı firmaların mevcut yasal durumdan istifade ederek sürekli vergi ödemekten kaçmasını kabul edemeyiz. Avrupa genelinde koordine olmalı, yasalarımızı uyumlu hale getirmeli ve bu sorunu çözmek için stratejiler üretmeliyiz.” diyerek uluslararası firmalara yüklendi. Hollande, bilgi paylaşım sisteminin bu yolda atılmış önemli bir adım olduğunu öne sürdü.
             <p>
              Bu arada bilgi paylaşım sisteminin en erken yıl sonu itibariyle çalışmaya başlayabileceği ifade ediliyor. Söz konusu sistemin AB’deki vergi kaçakçılığını ortadan kaldırabileceğini söylemek için henüz çok erken. Ancak başka bir ülkede banka hesabı bulunan AB vatandaşlarının huzurunun bozulduğu bir gerçek.
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-35637-avrupada--krizi-goren-cennete--kacti.html), [web.archive.org (arşiv bağlantısı)](http://web.archive.org/web/20130729183034/http://aksiyon.com.tr:80/aksiyon/haber-35637-avrupada--krizi-goren-cennete--kacti.html)
