# Ekonomiye sosyal medya darbesi

*Emre Oğuz 2014.03.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Amazon.com CEO’su Jef Bozos, “Müşteriyi gerçek dünyada mutsuz ederseniz bunu altı kişiye söyler, sanal dünyada mutsuz ederseniz bunu altı bin kişiye söyler.” diyor. Twitter ve YouTube’u yasaklayan Türkiye için bu sözün bir anlamı olabilir mi?
  </font>
 </div>
 <div id="newsText">
  <font class="detail-text">
   <p>
    Türkiye, dünyada Twitter’ı tümüyle yasaklayan ikinci, Google DNS’lerini yasaklayan ilk ülke olarak tarihe geçti. Ardından gelen YouTube yasağı ise Türk demokrasisini uluslararası arenada tartışmalı hâle getirdi. Bunu Avrupa ülkeleri ve Amerika’dan gelen tepkiler açıkça gösterdi. Ama yasağın tek negatif etkisi demokrasiye değil, aynı zamanda ekonomi de ciddi zararlar görüyor. Uluslararası kredi derecelendirme kuruluşluşları uyarı üstüne uyarı yayımlıyor. Geçen hafta önce Moody’s, Türkiye’deki siyasi çalkantıların ekonomiyi daha kırılgan hâle getirdiğini, ardından S&amp;P Türk bankaları için belirsizliğin arttığını açıkladı. Türkiye’nin kredi notunun önünüzdeki dönemde düşürülmesi hiç de sürpriz olmaz. Her ne kadar Maliye Bakanı Mehmet Şimşek “Toptancı bir yaklaşım yok, siyasi bir sansür yok, diğer platformlar açık.” diyerek Twitter yasağının yabancı yatırımcılar üzerinde olumsuz bir etki yapmayacağını savunsa da söz konusu yasağın YouTube’a da sıçraması önümüzdeki dönemde daha geniş çaplı yasakların gündemde olduğunu düşündürüyor. Başbakan Recep Tayyip Erdoğan’ın sosyal medya platformlarına yönelik sert açıklamaları bu durumu doğrular nitelikte.
    <p>
     Twitter yasağının en büyük darbesi Türkiye’nin uluslararası arenadaki imajına oluyor. Yıllarca çalışarak ve çok ciddi paralar harcanarak oluşturulan ülke imajı bu tür yasaklarla bir anda yerle bir oluyor. Türkiye’nin adının dünyanın değişik ülkelerindeki birçok haber bültenlerinde Kuzey Kore, Çin ve İran ile birlikte anılıyor olması bunun en acı ispatı. Yabancı yatırımcı algısının bu ortamdan etkilenmemesi imkânsız. Söz konusu yasağın yanında Türkiye’de yargı bağımsızlığı ve hukukun üstünlüğü konusunda da endişe verici gelişmelerin yaşanması yabancı yatırımcıları iyiden iyiye ürkütüyor. Yatırımlarının güvenliği konusunda endişe yaşayan işadamları Türkiye yerine daha güvenli buldukları ülkelere gidiyor. Asıl tehlike ise hâlihazırda Türkiye’de yatırımı bulunan yabancı şirketlerin ülkeden çekilmesi. Yasakların ve baskıların bu şekilde devam etmesi hâlinde bu hiç uzak bir ihtimal değil. Bu anlamda TUSKON Başkanı Rızanur Meral’in yine geçen hafta yaptığı açıklama çok önemli: “Türkiye’deki gerilim politikası Türkiye’ye gelecek olanları (yatırımcı) korkutuyor. Türkiye’de bir gecede kanunlar değişiyor. Güvenilir hukuk devletinden, bir gecede kanunları değişen bir ülke hâline geldik. Yatırımcı gelirken bakıyor.”
     <p>
      Günümüzde sosyal medyanın en fazla etkilediği sektörlerden biri şüphesiz turizm. İnsanların büyük bölümü tatilde yaptıklarını ve bulundukları mekânları sosyal medya siteleri sayesinde takipçileriyle paylaşıyor. Dünyanın önde gelen turizmcilerini her yıl İngiltere’de bir araya getiren Dünya Seyahat Platformu tarafından yapılan araştırmaya göre; tatilde akıllı telefon kullanan insanların oranı yüzde 85. Bunların yüzde 72’si tatilde çektiği fotoğrafları sosyal medyada paylaşıyor. Dolayısıyla sosyal medya kullanımı tatil yerinin tercihinde son derece önemli rol oynuyor. Meseleye bu çerçeveden yaklaşıldığında Twitter yasağının Türkiye’de yeni bir sezonun başında olan turizmi olumsuz etkileyeceği açık. Türkiye’nin turizm gelirlerinin ciddi bir bölümünü oluşturan Avrupalı turistler şimdiden başka ülkelere yönelmeye başladı bile. İtalya geçen hafta vatandaşlarını Türkiye’ye gitmemeleri konusunda uyaran bir bildiri yayımladı. Yasakların devam etmesi durumunda benzer açıklamalar diğer AB ülkelerine de yayılabilir. Bu yüzden söz konusu yasağı sert bir dille eleştirenlerin başında turizm sektörünün temsilcileri yer alıyor. Birçok dernek ve cemiyet yöneticisi yaptıkları açıklamalarda yasağın turizmi olumsuz etkileyeceğini dile getirdi. Onlardan biri Türkiye Profesyonel Otel Yöneticileri Derneği (POYD) Başkanı Ali Kızıldağ idi. “Dışarıdan bakıldığında antidemokratik uygulamaların olduğu bir ülke turistik seyahat açısından hoş karşılanmaz. Turist böyle bir ülkeye gitmek istemez.” diyen Kızıldağ, özellikle Avrupalı turistlerin bu tür yasaklara karşı hassas davrandığını belirtiyor. Bu arada Türkiye İstatistik Kurumu (TÜİK) verilerine göre, 2013 yılı turizm gelirlerinin 32 milyar doların üzerinde olduğunu ve bunun ülke ekonomisinde önemli bir yer tuttuğunu hatırlatmakta fayda var.
      <p>
       Twitter yasağının darbe vurduğu bir diğer alan Türkiye’de henüz arzulanan seviyede olmasa da son yıllarda gerçekleştirdiği atılımlarla önemli bir noktaya gelen internet ekonomisi. Yasakla birlikte ürünlerini sosyal medya üzerinden pazarlayan ya da firmalarının tanıtımını bu siteler üzerinden yapan çok sayıda firma ciddi zarara uğruyor. Konuyla ilgili yazılı açıklama yayımlayan Türkiye Bilişim Sanayicileri Derneği (TÜBİSAD) Twitter yasağının internet ekonomisinin gelişmesinin önünde bir engel olduğunu vurguladı. Twitter yasağının ifade özgürlüğüne de aykırı olduğunu belirten dernek açıklamasında, “Ülkemizin 2023’te dünyanın en büyük 10 ekonomisi arasına girme hedefini tutturabilmesi, ekonomik büyümenin itici gücü olduğuna inandığımız bilgi iletişim teknolojileri ve internet sektörünün sağlıklı ve özgür gelişimi ile mümkün olacaktır.” deniyor.
       <p>
        2011 yılında internetin Türkiye ekonomisine katkısının 22 milyar lira olduğu tahmin ediliyordu. Bu rakam Türkiye gayri safi yurt içi hasılasının (GSYİH) yüzde 1,7’sine karşılık geliyor. Yapılan projeksiyon çalışmaları bu rakamın 2017 yılına kadar yüzde 19 büyüyerek GSYİH’nin yüzde 2,6’sına ulaşacağını gösteriyor.
       </p>
       <p>
        Hem bütçe artır hem yasakla!
        <p>
         Aslına bakılırsa sosyal medyanın ehemmiyeti hükümet tarafından da biliniyor. Bu yüzden geçen yıl, Gezi Parkı olayları ve Suriye’de devam eden iç savaşın sebep olduğu tedirginlik dolayısıyla hedeflenen turizm gelirini elde edemeyince Kültür ve Turizm Bakanlığı daha önce hiç yapmadığı bir şey yaptı ve yurtdışı tanıtım bütçesinin beşte birini sosyal medyaya ayırmaya karar verdi. Bu sayede bir taraftan Türkiye’nin uluslararası arenadaki imaj kaybı telafi edilmeye çalışılacak diğer taraftan tarihî ve turistik mekânların tanıtımı yapılacaktı. Kültür ve Turizm Bakanlığı’nın tanıtım çalışmaları yapacağı sosyal medya şirketleri arasında Facebook, Youtube, Pinterest ve Twitter yer alıyor. Söz konusu bütçe teklifi Aralık 2013’te TBMM tarafından kabul edildi. Aslında bu son derece normal, hatta gerekli bir hareket. Zaten birçok gelişmiş ülke benzer sosyal medya stratejileri ile turizm gelirlerini artırmaya çalışıyor. Sosyal medya kullanıcılarının 1 milyarın üzerine çıktığı günümüzde tanıtım bütçesinin bu şekilde kullanılmasının mantıklı bir yatırım olacağını söylemek için ekonomi uzmanı bile olmaya gerek yok. Normal olmayan; Türkiye’nin hem sosyal medyaya daha fazla bütçe ayırıp hem sosyal medya sitelerini yasaklaması. Twitter yasağı AKP hükümetinin son zamanlarda hayata geçirdiği çelişkili uygulamalardan sadece biri. Yabancı yatırımcıları da en çok AKP’nin kendi uygulamaları ile çelişen bu tür politikaları endişelendiriyor.
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38213-ekonomiye-sosyal-medya-darbesi.html), [web.archive.org (arşiv bağlantısı)](http://web.archive.org/web/20140406185349/http://www.aksiyon.com.tr:80/aksiyon/haber-38213-ekonomiye-sosyal-medya-darbesi.html)
