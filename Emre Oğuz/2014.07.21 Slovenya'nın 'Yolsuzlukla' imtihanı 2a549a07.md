# Slovenya'nın 'Yolsuzlukla' imtihanı

*Emre Oğuz 2014.07.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yolsuzluktan suçlu bulunan Slovenya Başbakanı Janez Jansa, 20 Haziran’da hapse girerken, kendisine komplo kuranlara en güzel cevabın sandıkta verileceğini söyledi. Fakat 13 Temmuz’daki seçimde Jansa’nın partisi hezimet yaşadı.
  </font>
 </div>
 <div id="newsText">
  <font class="detail-text">
   <p>
    Janez Jansa, Slovenya’nın bağımsızlık mücadelesinin önde gelen isimlerinden biriydi. Yugoslavya Sosyalist Halk Cumhuriyeti’nin dağılıp Slovenya’nın bağımsızlığını kazandığı 1991’de kendisi Savunma Bakanlığı görevinde bulunuyordu. Dönemin İçişleri Bakanı Igor Bavcar ile birlikte Yugoslavya ordusuna karşı yürütülen bağımsızlık savaşının stratejisini belirledi. 1993’te muhalefetteki Slovenya Demokrat Partisi’nin başkanlığına seçildi. 3 Ekim 2004’te yapılan genel seçimlerde ise 1992’den bu yana ülkeyi yöneten liberallerin iktidarına son vererek başbakan oldu. Halkın arasından gelen biriydi ve güçlü hitabetiyle geniş kitleleri yönlendirebiliyordu. Slovenya birkaç ay önce AB’ye üye olmuştu ve birçok reform hayata geçirilmek üzere kapıda beklemekteydi. Ekonomide işler yolunda değildi. Bankalar ciddi bir kredi krizi ile boğuşmaktaydı. Henüz 46 yaşında bir başbakan olarak Jansa, gelecek adına çok şey vaat etmekteydi. Bütün gözler üzerine çevrilmişti.
   </p>
   <p>
    Ancak kendisinden beklenen performansı bir türlü sergileyemedi. Ülke ekonomisini devraldığından çok daha kötü bir noktaya getirdi. Başbakan olarak sorumluluğu üzerine almak yerine başkalarını suçlamaya başladı. Ekonomideki kötü gidişin nedeninin ‘kodamanlar’ diye tabir ettiği üst düzey zenginler olduğunu savundu. Bu insanlara yönelik bir dizi soruşturma başlatılmasına ön ayak oldu.
   </p>
   <p>
    <img alt="" height="432" src="http://web.archive.org/web/20140911092759im_/http://medya.aksiyon.com.tr/aksiyon/2014/07/21/slovenya'nin-imtihani2.jpg">
     2008 yılındaki parlamento seçimlerinden birkaç hafta önce ise Finlandiya devlet televizyonu YLE, Jansa’nın Finlandiya merkezli savunma şirketi Partia’dan rüşvet aldığına dair bazı görüntüleri kamuoyuyla paylaştı. Jansa, bütün suçlamaları reddederek görüntülerin aşırı solcu bazı gazeteciler tarafından kendisine kurulan bir ‘komplo’ olduğunu savundu. Konuşmalarında adını verdiği bazı gazeteciler ve medya kuruluşları hakkında da soruşturmalar başlatıldı. Kendisi hakkında açılacak yolsuzluk soruşturmasına ise bir şekilde engel olmayı başardı. Ancak halkın tepkisi çok sert oldu. Muhalefetteki Borut Bahor liderliğindeki Sosyal Demokrat Parti, 21 Eylül 2008’de yapılan parlamento seçimlerinde oy oranını neredeyse 3 kat artırarak sandıktan büyük bir zaferle çıktı.
    </img>
   </p>
   <p>
    Jansa, 2012 yılında patlak veren hükümet krizinin akabinde yeniden başbakanlık koltuğuna oturdu. Ancak hakkında çıkan yolsuzluk ve rüşvet iddiaları bir türlü yakasını bırakmadı. Jansa, bu iddiaları gündeme getiren medyayı hükümetini karalamakla, kendisine karşı çıkan herkesi eski komünist rejimin kuklası olmakla suçladı. Onun bu açıklamaları Slovenya toplumunu iyice gerdi. Görevde bulunduğu süre boyunca ülkenin çeşitli yerlerinde düzenlenen protesto gösterileri dinmek bilmedi. Protestocular,  Jansa’nın başbakanlıktan istifa etmesini ve yargılanmasını istemekteydi.
   </p>
   <p>
    Nihayet parlamentoda bir araştırma komisyonu kuruldu. Komisyon, Ocak 2013’te raporunu yayınladı. Raporda Janez Jansa’nın malvarlığında usulsüzlükler bulunduğu, üzerine kayıtlı olan bazı taşınmazların çeşitli firmalar tarafından finanse edildiği ve hesabında kaynağı belli olmayan ciddi miktarda para bulunduğu ifade edildi. Raporun ardından hükümet düştü ve Jansa’ya mahkemenin yolu gözüktü. 5 Haziran 2013’te Ljubljana Bölge Mahkemesi’nde görülen davada suçlu bulundu ve 2 yıl hapse mahkûm edildi. 20 Haziran 2014’te cezasını çekmek için Dob Pri Mirni Hapishanesi’ne giderken bile öfkeli açıklamalarına devam etti.
   </p>
   <p>
    Takipçilerinden, üç hafta sonra gerçekleştirilecek genel seçimde partisine sahip çıkmalarını, kendisine komplo kuranlara en güzel cevabı oylarıyla vermelerini istedi. Halkın kendisini sandıkta aklayacağına inanmaktaydı.
   </p>
   <p>
    Jansa’nın bahsettiği o seçim 13 Temmuz 2014 Pazar günü gerçekleştirildi. Prof. Dr. Miro Cerar tarafından yaklaşık 1 ay önce kendi adıyla kurulan Miro Cerar Partisi, oyların yüzde 35’ini alarak seçimden büyük bir zaferle çıkarken; Janez Jansa’nın Demokrat Parti’si adeta hezimet yaşadı. Ciddi bir siyasi tecrübesi olmayan Miro Cerar’ın seçim başarısının arkasında Jansa’nın aksine son derece sakin ve birleştirici bir üslup kullanması etkili oldu. Kendisinin hukukçu olması ve yolsuzluk konusunda temiz bir sicile sahip olması, kısa sürede böyle büyük bir seçim başarısı elde etmesinin bir diğer nedeni.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A7389B22F9240115A3B7967C2250F695?newsId=39060), [web.archive.org (arşiv bağlantısı)](http://web.archive.org/web/20140911092759/http://www.aksiyon.com.tr:80/aksiyon/newsDetail_getNewsById.action;jsessionid=A7389B22F9240115A3B7967C2250F695?newsId=39060)
