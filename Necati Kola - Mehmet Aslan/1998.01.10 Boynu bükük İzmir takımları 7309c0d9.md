# Boynu bükük İzmir takımları

*Necati Kola - Mehmet Aslan 1998.01.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Futbolun bir sektör haline geldiği günümüzde takımların başarıları da paraya endeksli.
  </font>
 </div>
 <div id="newsText">
  <font class="detail-text">
   Sanayiin geliştiği ve nüfusun yoğun olduğu şehirlerin takımlarının üst sıralarda yer alması (İstanbul, Kocaeli, Bursa, Karabük, Çanakkale) bu tezin birer ispatı. Türkiye'nin üçüncü büyük kenti olan ticaret ve sanayi merkezi İzmir ise bu teze aykırılık teşkil ediyor. 1. Lig'de şampiyonluğa oynayan İzmir takımı yok; tek Ege takımı Altay, düşme hattından kurtulmak için uğraşıyor. 2. Lig'deki Karşıyaka, Göztepe ve Bucaspor'un durumları da Altay'dan farklı değil. Şu anda en başarılı görünen takım 3. Lig'de şampiyonluğa oynayan İzmirspor. 1. Amatör Küme'deki Altınordu ise tekrar eski günlerine dönebilmenin hayallerini kuruyor.
   <br/>
   <br/>
   Küme düşmemek büyük başarı
   <br/>
   <br/>
   39 yıllık Türkiye 1. Ligi'nde Galatasaray, Beşiktaş ve Fenerbahçe'den sonra en fazla mücadele eden takım 37 sezon ile Altay. Siyah Beyazlılar, bugüne kadar hep küme düşmemek için uğraşmışlar, hedef büyütmemişler. 2. Lig'e düşmemek onlar için büyük başarı olarak kabul edilmiş. Altay'ın şu ana kadarki en büyük başarısı, Federasyon Kupası'nı iki defa (1966 67 ve 1979 80) müzesine götürmesi.
   <br/>
   <br/>
   Altay, Zorlu Holding'in sahiplerinden Nafiz Zorlu başkanlığında yönetiliyor. Sezon başından beri birçok teknik direktör ve oyuncu değiştirmelerine rağmen istenen çıkışı henüz gerçekleştiremediler. Teknik direktörlüğe Sakıp Özberk'in gelmesiyle son üç takım arasına girmekten kurtulmak için biraz umutlandılar ama öyle gözüküyor ki küme düşmemek, yine büyük başarı sayılacak Altay için.
   <br/>
   <br/>
   Altay Başkanı Nafiz Zorlu, İzmir takımlarının başarılı olamamasının nedenini, başta, bilinçli yöneticilerin yetişmemesine bağlıyor. Zorlu'ya göre bilinçsiz yöneticiler altyapıya, tesisleşmeye önem vermediler, rastgele transferler yaptılar. Tüm bu olumsuzluklara rağmen başarılı futbolcular yetişti ama bu başarıya kulüpler ayak uyduramadı, kaliteli futbolcular büyük paralarla zengin kulüplere gitti. Dolayısıyla takımlar taraftar desteğini de tam manasıyla arkalarında göremediler. Zorlu, yakın zamanda başarıdan ümitli değil.
   <br/>
   <br/>
   Türkiye 1. Ligi'nde 21 sezon mücadele eden ve 1969 yılında Avrupa Fuar Şehirleri Kupası'nda (şimdiki UEFA Kupası) yarı final oynama başarısı gösteren Göztepe, şimdilerde 2. Lig'de mücadele ediyor. İzmir takımları arasında en başarılı ve taraftarı en fazla olan SarıKırmızılılar iki defa (196869 ve 196970) Federasyon, bir defa da (1969 70) Cumhurbaşkanlığı Kupası'nın sahibi oldular.
   <br/>
   <br/>
   Mazide hatırı sayılır başarıları olan Göztepe'nin bu sezon başında durumu hiç de iyi değildi. Oyuncuların alacakları ödenemiyor, takım maç kazanamıyordu.  Puan cetvelinin dibine demir atan Göztepe'ye 3. Lig yolcusu olarak bakılıyordu ki İzmir'in köklü gazetesi Yeni Asır, köklü kulüp Göztepe'ye sahip çıkma kararı aldı. Yönetim değişti, kulüp şirketleşti, acilen futbolcular transfer edildi, Sabah Grubu ve atv olayın büyüklüğünü kamuoyuna duyurdu, tribünler dolmaya başladı. Düşme hattından şimdilik kurtulan ve 7. sırada bulunan Göztepe'nin geleceğini şirketleşme nasıl etkileyecek, bilinmiyor.
   <br/>
   <br/>
   Şirketleşme Karşıyaka'yı kurtaracak mı?
   <br/>
   <br/>
   Aralıklarla 15 sezon Türkiye 1. Ligi'nde mücadele eden Karşıyaka ise geçen yıl 2. Lig'e düştü. YeşilKırmızılılar'ın hemen 1. Lig'e döneceği tahmin ediliyordu ama olmadı. 2. Grup'ta alt sıralardan kurtulmaya çalışan Karşıyaka, ilk yarıyı 7. sırada tamamladı. Zor durumdaki kulübün üç hafta önce yapılan kongresinde şirketleşme kararı alındı ve yönetim Yaşar Holding'e devredildi. Bu karara göre KSK A.Ş. hisselerinin yüzde 75'i Yaşar Holding'e, yüzde 10'u kulübe, yüzde 15'i de halka satılacak.
   <br/>
   <br/>
   Karşıyaka Başkanı Ünal Kamalı, şirketleşme ile başarıların geleceği kanaatinde: 'Ekonomik ve siyasi açıdan destek bulunamadığı için İzmir futbolu geriledi. Diğer illerde belediye başkanları kulüplerin arkasında, İzmir'de ise değil. Kulüpler, maddi sıkıntılarını gidermek için yıldız futbolcularını satıyor, vasat oyuncularıyla mücadele etmeye çalışıyor ancak başarılı olamıyorlar. Futbolda tüm kaymağı İstanbul yiyor. Biz çareyi şirketleşmede bulduk. Kulüp yöneticileri altyapıya ve tesisleşmeye eğilemedikleri için geleceklerini de garantiye alamadılar. Hep cepten yediler ve İzmir futbolu geriledi. 1. Lig'de sadece Altay var. O da ligin dibinde. Biz şirketleştik ve yarınlara güvenle bakıyoruz'.
   <br/>
   <br/>
   Şirket değil, vakıf kuracağız
   <br/>
   <br/>
   1. Lig'de 10 yıl mücadele eden İzmirspor, şu anda 3. Lig'de şampiyonluk mücadelesi veriyor. Başkan Cemal Dönmez'e göre bu duruma düşmelerinin nedeni haksız rekabet. 'Artık futbol bir sanayi oldu. Yerel takımlar ayakta kalabilmeleri için yıldız futbolcularını satmak zorunda kaldılar. Ligdeki hedeflere vasat futbolcularla ulaşılmaya çalışıldı ancak bunda da başarılı olunamadı'. Dönmez'e göre İzmirspor için en uygun olanı şirketleşmeden ziyade vakıflaşma: 'Şirket iyi yönetilmezse batar, vakıf ise böyle değil. İzmirspor'u Sevenler Vakfı kuracağız ve hedefimiz 1. Lig'de üst sıralar olacak.'
   <br/>
   <br/>
   İzmir'in bir başka 2. Lig takımı ise ilk yarıyı 10. sırada tamamlayan Bucaspor. Başkan Adnan Dolma İzmir takımlarının başarısızlığını şu sebeplere bağlıyor: 'İzmir kulüpleri İstanbul kulüplerinin altyapısı olmuş durumda.   Maddi açıdan zayıf durumdayız. Bir iki yıl yöneticilik yaptıktan sonra gerek maddi, gerekse manevi olarak yoruluyoruz. Kaliteli futbolcularını satan İzmir kulüpleri maddi açıdan da zayıf olduğu için kendilerini geliştiremiyor'.
   <br/>
   <br/>
   Altınordu-Amatörordu
   <br/>
   <br/>
   İzmir takımlarının en kötü durumda olanı ise 9 yıl 1. Lig'de mücadele ettikten sonra 1. Amatör Küme'de eski günlerin hayalini kuran Altınordu. Kulübün binası hâlâ Tilkilik semtinde. Bir zamanlar İzmir'in ileri gelenleri burada otururken Altınordu da başarılı sonuçlar alıyormuş. Şimdi ise semt gecekondu görünümünde, takım 1. Amatör Küme'de. Yönetim, haftalık toplantılarını, eski kulüp binasının ikinci katındaki müzede mazideki günlerin hayalini kurarak gerçekleştiriyor. Geçen yıl 3. Lig'in kapısından dönen Altınordu, bu yıl oldukça iddialı.
   <br/>
   <br/>
   Evet, Türkiye'nin üçüncü büyük şehrinin kulüplerinin en büyük sıkıntısı, parasızlık nedeniyle kaliteli oyuncularını İstanbul takımlarına kaptırmaları veya satmak zorunda olmaları. (Metin Oktay, Mustafa Denizli, Erdi, Hayrettin, Alpay, Toprak, Atakan...) Para olmayınca hedef büyütemiyorlar, hedef büyütmeyince de taraftar desteğini göremiyorlar. 70 bin kişilik Atatürk stadı 27 yıldan beri 27 kere dolmuş değil. Geçen yıllarda İzmir Büyükşehir Belediye Başkanı Burhan Özfatura ve eski Vali Kutlu Aktaş, İzmir takımlarının birleşmesini ve iki kulüp haline gelmesini teklif etmişler ama bu, kulüpler tarafından olumlu karşılanmamış. Bazı kulüplerin şirketleşmelerine rağmen durum onu gösteriyor ki İzmir takımları yakın zamanda dişe dokunur bir başarı elde edemeyecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5EA4E0CB27CA260CB8B4666B1A0DE01E?newsId=3372), [web.archive.org (arşiv bağlantısı)](http://web.archive.org/web/20121003054927/http://www.aksiyon.com.tr:80/aksiyon/newsDetail_getNewsById.action;jsessionid=5EA4E0CB27CA260CB8B4666B1A0DE01E?newsId=3372)
