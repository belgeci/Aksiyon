# Kapatmak ferahlatacak mı?

*Adnan Öksüz - Ercan Yavuz - Yalçın Salay 1998.01.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Refah Partisi kapatıldı. Anayasa Mahkemesi Başkanı Ahmet Necdet Sezer 16 Aralık 1998 günü öğleden sonra yaptığı açıklamada Refah Partisi'nin 2'ye karşı 9 oyla kapatıldığını ilan ediyordu.
  </font>
 </div>
 <div id="newsText">
  <font class="detail-text">
   Kapatılan, son seçimde en çok oyu almış, iktidar olmuş, lideri olan kişi tam bir yıl başbakanlık yapmış ve halihazırda Türkiye'nin en büyük partisiydi. Durum böyleyken, RP neden kapatılmıştı? Parti yöneticilerinin hiç beklenmedik anda ve ortamda, "bu kadar da olmaz, olamaz" dedirten acayip sözleri, sorumsuz davranışları mıydı? Partiyi mahkemeye verenler ve davanın arkasında olanlar, Erbakan ve arkadaşlarını, niyetleri hiç değişmemiş ve değişmeyecek bir sistem muhalifi olarak mı algılıyordu? Ya da Refah ne yapmış, hangi "affedilmez" hataları işlemişti de kapatılmayı haketmişti?
   <br/>
   <br/>
   RP'nin kapatılması toplumda Eşber Yağmurdereli'nin cezaevine konması kadar bile etki göstermemişti. Gerçi partisinin kapatıldığı gün tüm açıklamalarında 'provokasyonlara gelinmemesi' konusunda uyarılarda bulunmuştu Necmettin Erbakan. Ama yine de küçük çaplı gösterilerin yapılması bazı mahfillerin genel beklentisiydi. Bu da olmadı.
   <br/>
   <br/>
   RP'lilerin bir kısmı televizyonlarının başında yapılan açıklamaları dakika dakika izlerken bir kısmı da parti merkezlerine gelerek gelişmeleri buradan takip ettiler. RP'nin kapanmasından hemen sonra beklenen tepki gelmedi; ancak şimdi sıra ikinci aşamaya, yani gerekçeli kararın yayınlanmasına geldi. Gerekçeli kararın yayımının ise ne zaman gerçekleşeceği kesin olarak bilinmiyor. Çünkü Anayasa Mahkemesi'nin öyle kararları bulunuyor ki gerekçeli kararı bir yıldan beri yayınlanmış değil.
   <br/>
   <br/>
   Bundan sonrası, liderlik...
   <br/>
   <br/>
   Birinci senaryo; Yargıtay Başsavcısı Vural Savaş'ın 'RP'li üyelerin listesi disketlerimizde mevcut. Herhangi bir partileşme sürecinde yeni partinin bu partinin devamı olduğu anlaşılırsa onu da kapatırız' demecinin ardından RP kurmayları nasıl bir seyir takip edecekler? Birinci senaryoya göre yeni parti Fazilet Partisi olabileceği gibi farklı bir parti de kurulabilecek.
   <br/>
   <br/>
   Portre...
   <br/>
   <br/>
   Siyasetle geçmiş bir hayat
   <br/>
   <br/>
   Necmettin Erbakan, 29 Ekim 1926'da Sinop'ta doğdu. Babası Mehmet Sabri Erbakan ağır ceza hakimiydi. Dedesinin saraya yakınlığı sebebiyle aile "saraylılar" namıyla tanınıyordu. İlkokula Kayseri'de başlayan Erbakan, babasının tayini sebebiyle eğitimine Trabzon'da devam etmek zorunda kaldı. Yüksek öğrenimini İTÜ'de makina mühendisi olarak tamamladı. Aynı dönemde Süleyman Demirel ve Turgut Özal da İTÜ'deydi. Erbakan okul yıllarında Süleyman Demirel'in imamlığını yapıyordu. 1951 yılında Aachen Teknik Üniversitesi'nden doktor unvanı aldı. 1953 yılında 27 yaşında doçent, 1965/te profesör oldu.
   <br/>
   <br/>
   1956 yılında Türkiye'de ilk yerli motoru imal eden Erbakan, 200 ortaklı Gümüş Motor A.Ş.'yi kurdu. Fabrikanın açılışını Nakşibendi şeyhlerinden M. Zahit Kotku'ya yaptırınca eleştiriler aldı. Gümüş Motor, ilk yerli otomobil olan "Devrim"i üretti. Ancak mali krize düşen fabrika kısa sürede battı.
   <br/>
   <br/>
   Demirel: "O adamı uzaklaştırın!"
   <br/>
   <br/>
   Erbakan, Şubat 1966'da Odalar Birliği Sanayi Dairesi Başkanlığına getirildi. Küçük esnafa dönük politikaları sebebiyle büyük sanayicilerden tepki aldı, başkan olmasını sağlayan Demirel'in imzası ile görevden alınmak istendi. TOBB Başkanlığı için yapılan seçimi kazanmasına rağmen, seçim Demirel tarafından iptal edildi. Ancak Erbakan'ın koltuğu bırakmaya niyeti yoktu. Demirel, Ankara Valisi Ömer Naci Bozkurt'a "Ne pahasına olursa olsun o adamı oradan uzaklaştırın" talimatını verdi. Güvenlik güçleri Erbakan'ı TOBB'a sokmamak için tedbir almıştı, Erbakan arka kapıdan binaya girmeyi başardı. Bunun üzerine Demirel, Ankara Emniyet Müdürü İbrahim Ural'ı arayarak Erbakan'ı makamından almasını istedi. Ural Erbakan'ın makamına çıktı. Erbakan tutanak hazırlamak istediğini söyledi. Tutanak 55. sayfayı bulduğunda Ural "Yeter!" demek zorunda kaldı. Şahsi eşyalarını toplayıp TOBB'u terkeden Erbakan'ın siyasi yaşamı bu atılışla başladı. AP'den milletvekili olmak için yaptığı girişimler Demirel tarafından engellenince 2 Eylül 1969'da Konya'dan bağımsız milletvekili adayı olduğunu açıkladı.
   <br/>
   <br/>
   İlk tecrübe MNP
   <br/>
   <br/>
   26 Ocak 1970'te kurduğu Milli Nizam Partisi 12 Mart yönetimi tarafından kapatıldı. Bir süre İsviçre'ye gitti, daha sonra geri döndü. AP'nin trendinden ürken 12 Mart'ın komutanlarından Muhsin Batur ve Orgeral Turgut Sunalp'in Erbakan'ı dönmeye ikna ettiği iddiaları ortaya atıldı. Bu dönüş, tepki çekmesine rağmen yeni parti kurma çalışmalarına başladı. 11 Ekim 1971'de Milli Selamet Partisi kuruldu. Geçici Genel Başkan Süleyman Arif Emre'ydi. Erbakan'ın genel başkan olma isteğine başta Oğuzhan Asiltürk olmak üzere, bir çok partili karşı çıktı. Ancak Hoca, koltuğu devraldı. MSP, 1973 seçimlerinde yüzde 12 oyla 48 sandalye kazandı.
   <br/>
   <br/>
   Koalisyon bozan inat
   <br/>
   <br/>
   MSP önce CHP ile koalisyonda yer aldı. Ecevit, yapacağı bir gezide Başbakanlığı vekaleten Orhan Eyüboğlu'na vermek istiyordu ama Erbakan Başbakan Yardımcısı olarak koltuğa kendisinin vekalet etmesi gerektiğinde ısrarlıydı. İsmail Cem'in TRT Genel Müdürlüğü'ne atanması yüzünden başlayan tartışma doruğa çıkmıştı ki, Erbakan kendisinin de Libya'ya gidebileceği önerisini yaptı. CHP'liler Erbakan'ın gezi kararnamesine imza atmayınca, Ecevit 19 Ekim 1974'te Çankaya'ya istifasını sundu. CHP-MSP koalisyonunun dağılmasıyla birlikte MSP, AP, MHP ve CGP (Cumhuriyetçi Güven Partisi) ile birlikte l. Milliyetçi Cephe olarak anılacak hükümetin kuruluşunda yer aldı. l. MC kısa sürede dağıldı. 1977'de seçime gidildi. Seçimden tek başına iktidar olarak çıkacaklarını söyleyen (ki, bu iddiasını sonraki hemen bütün seçimlerde tekrarladı) Erbakan hüsran yaşadı. 2. MC'nin iktidar olduğu günlerde MSP için açılan kapatma davası siyasi partiler kanununda yapılan bir değişiklikle kolay atlatıldı. 1977 seçimlerinde kan kaybeden Erbakan'a, Turgut ve Korkut Özal kardeşler karşı liste çıkardılar. Çekişmeli geçen seçimi Erbakan kazandı. 2. MC hükümeti 12 Eylül İhtilaliyle sona erince tüm partiler kapatıldı. Erbakan ve diğer yöneticiler hakkında davalar açıldı.
   <br/>
   <br/>
   "Doğru Yol"u Demirel kaptı
   <br/>
   <br/>
   Erbakan ve bir kaç arkadaşı tutuklanırken diğerleri serbest kaldı. Karar askeri çevreleri şok edince yeni bir emirle salıverilen MSP'liler 15 gün sonra yeniden tutuklandılar, 7 ay sonra beraat ettiler. Ancak Erbakan'a 10 yıllık siyaset yasağı getirilmişti. Buna rağmen yeni parti için emir verdi. Doğru Yol Partisi ismi konusunda anlaşma sağlandı. Ancak Demirel, okul arkadaşına ikinci azizliğini yaparak erken davranıp bu ismi kendi partisine koydu. Eylül 1987'deki referandumla yeniden siyasi haklarını elde eden Erbakan, 19 Temmuz 1983 tarihinde Refah Partisi'ni kurdurdu. Geçici Genel Başkanlığa Ali Türkmen getirildi. MGK'nın baskıları sonucu Ahmet Tekdal başkanlığı devraldı. RP Genel Başkanı Tekdal, "Hocam şu ölü köpeği al ağzına dışarı at derse atarım" diyecek kadar bağlıydı Erbakan'a. 11 Ekim 1987 tarihinde yapılan kongrede Erbakan, oy birliği ile Genel Başkanlığa seçildi. 20 Ekim 1991 seçimlerinde Konya'dan yeniden milletvekili seçildi.
   <br/>
   <br/>
   1995 Aralık genel seçimlerinden Erbakan'ın partisi az bir farkla da olsa birinci parti olarak çıktı. 28 Haziran 1996'da hükümeti kurma görevini alarak Tansu Çiller'in Genel Başkanlığı'nı yaptığı Doğru Yol Partisi ile koalisyon kurdu ve 7 Temmuz'da Başbakan oldu. 27 yıl süren Başbakanlık hayalini sonunda gerçekleştirmişti ama bu koltukta daha fazla oturmasını engelleyecek süreç de başlamıştı. 1997 Şubat ayı sonunda toplanan "28 Şubat Kararları" olarak anılan kararları alan MGK toplantısı RPDYP koalisyonu için sonun başlangıcı oldu. Erbakan, Başbakanlığı Tansu Çiller'e devretmek için istifa etti ve Cumhurbaşkanı'nın hükümeti kurma görevini Tansu Çiller'e değil, ikinci büyük parti olan Anavatan Partisi'ne vermesiyle birlikte, 54. Hükümet'in ömrü sona erdi.
   <br/>
   <br/>
   Anayasa Mahkemesi'nin verdiği kararla birlikte üçüncü kez partisi kapatılan Necmettin Erbakan, 33 yıllık siyasi yaşamı boyunca demokrasi ve demokratlık kavramını en çok son dönemde ağzına aldı.
   <br/>
   <br/>
   Önemsenen, tabeladan çok, yekvücut olarak hareketi sürdürmek. Burada hemen şu soru akla geliyor; yıllarca bu hareketi sürdüren ve Milli Nizam Partisi'nden başlayarak Milli Selamet Partisi ve son olarak da Refah Partisi liderliğini yürüten Prof. Necmettin Erbakan'dan sonra koltuğu doldurabilecek yeni isim kim olacak? Bu misyon, kimin eliyle geleceğe taşınacak? İşte bu noktada RP'li kurmayların tutumu hemen hemen net; hareketin liderliği hemen bir kişiye teslim edilmeyecek. Bunun yerine bir geçiş dönemi yaşanacak partide. Belki 2, belki 3 sene parti deyim yerindeyse emanetçi bir isme teslim edilecek; ardından gerçek lider hareketin başına geçecek. İsim mi? Şu anda geçici genel başkanlık koltuğuna ismi ağırlıklı olarak geçen tek isim Recai Kutan.
   <br/>
   <br/>
   Veliaht kim?
   <br/>
   <br/>
   Gerek Erbakan'ın en çok güvendiği bir isim olması gerekse sistemin dinamikleriyle öteden beri kurduğu iyi ilişkiler sebebiyle bu alanda yıldızı parlayan tek isim neredeyse Kutan. Çok konuşmaması ve kelimelerini özenle seçmesi de Kutan'ın şansını artırıyor böyle bir dönemde. Köşk'le arasının her dönemde iyi olduğu, Süleyman Demirel'in Kutan için 'Onun yeri ayrı' dediği biliniyor. Kesinlikle unutulmaması gereken bir isim de Oğuzhan Asiltürk. Partide özellikle Güneydoğu kökenli milletvekillerinin koruyucusu ve savunucusu olduğu her zaman konuşulan Asiltürk, Erbakan'ın yanında en rahat olan RP'li kurmay. Kritik oylamalarda ve toplantılarda, özellikle koalisyon toplantılarında Asiltürk'ün yeri bir başka. Ama, kalbinden rahatsızlığı önündeki en büyük engel. Yine de parti içinde 'Oğuzhan Abi'nin söyledikleri/söyleyecekleri Erbakan'dan hemen sonra geliyor. İstanbul Büyükşehir Belediye Başkanı R. Tayyip Erdoğan'ın ağırlığı devam etse de RP'liler Tayyip'siz bir İstanbul belediye seçimini düşünmek bile istemiyorlar. Özetle RP kurmayları ve Erbakan 5 yıl sonrasının hesaplarını gözönünde bulundurarak hareketi ayakta tutmanın kısa, orta ve uzun vadeli programını yapıyor.
   <br/>
   <br/>
   Öyle görünüyor ki bundan sonraki iki yıl RP tabanında 'sessiz gemi' şeklinde geçecek. Erbakan'ın gelecekle ilgili görüş ve temennilerini de yabana atmamak gerekiyor. RP'liler eski genel başkanlarının görüşlerine bundan sonra belki her zamankinden daha fazla sahip çıkacaklar.
   <br/>
   <br/>
   İkinci senaryo; Anayasa Mahkemesi'nin gerekçeli kararının ardından RP'nin sandalye sayısı 147'ye düşüyor. Bu rakamdan nereden bakarsanız 7 tane ayrı grup kurulabilir, Meclis ve Hazine imkanlarından ayrı ayrı yararlanılabilir. Başlangıçta bazı milletvekilleri bu görüşü dile getirdiler ancak bu 'Bir imkanın istismarı olarak kamuoyunda rahatsızlık meydana getirebileceği düşüncesinden dolayı' genel kabul görmedi. Hem 6-7 ayrı partiyi bir görüş etrafında birleştirmek ve hareket ettirmek de o kadar kolay değil. Gözden ırak olan gönülden de zamanla ırak olabilecekti. Bu nedenle ikinci senaryo daha başlangıcında sekteye uğradı.
   <br/>
   <br/>
   Söylemler değişecek...
   <br/>
   <br/>
   RP kurmaylarının şimdilerde üzerinde durduğu en büyük yenilik ise 'bugüne kadar kullanılan bir kısım söylemlerin kesinlikle kullanılmaması' yönünde. Her ne kadar RP'nin iktidarda olduğu aylarda Adil Düzen söyleminden büyük ölçüde uzaklaşıldıysa da bundan böyle daha radikal değişimlere gebe RP hareketi. Yeni stratejiye göre Adil Düzen'le birlikte Milli Görüş kavramları da artık kullanılmayacak. Yargıtay Başsavcısı Vural Savaş'ın 'yine kapatma davası açarım' açıklamasını haklı kılacak ve yeni hareketin RP'nin devamı şeklinde algılanmasını önleyecek her türlü tedbirin şimdiden alınması gerektiğini ifade ediyor RP'liler. RP'nin genç kurmayları Bülent Arınç, Azmi Ateş, Mustafa Baş vb; yeni dönemde eskiye izafe edilebilecek söylemlerin kesinlikle kullanılmaması gerektiğini ısrarla ifade ediyorlar.
   <br/>
   <br/>
   Erbakan'ın taktiği
   <br/>
   <br/>
   RP lideri Necmettin Erbakan partisinin kapatıldığı gün (16 Ocak 1998) Meclis'te Başbakan Mesut Yılmaz ile DYP Genel Başkanı Tansu Çiller'e sürpriz bir ziyaret gerçekleştirmişti. Ziyaretin amacı ilk etapta anlaşılamadı. Hatta 'Hoca, veda ziyaretleri yapıyor' türünden espriler yapıldı. Evet, bu ziyaretler gerçekte de bir anlamda veda ziyaretleriydi ancak arkasında önemli bir gündemi saklıyordu; Siyasi Partiler Kanunu'nda yapılacak değişiklik konusunda destek aramak. Erbakan liderlere 'bugün bize yarın size' yaklaşımını sergiliyor ve Siyasi Partiler Kanunu'nun siyasi yasak getiren maddelerinin yumuşatılması önerisini getiriyordu. Teklif, meyvesini hemen verdi ve ANAP ile RP temsilcileri geçtiğimiz hafta biraraya gelerek yapılacak yeni düzenlemeler konusunda mutabakata vardılar. ANAP, SPK'da yapılacak değişikliğe destek verecek, bunun karşılığında CHP'nin olumsuz baktığı bazı yasalarda RP'nin desteğini sağlayacaktı. Meclis'teki bu tablo CHP lideri Baykal'ı kızdırdı. Baykal'ın önümüzdeki günlerde seçim lafını telaffuz etmekle kalmayıp DYP ile seçim hükümeti kurma önerisini ciddi ciddi gündeme getirebileceği konuşuluyor. RP liderinin partisinin kapatıldığı günkü atraksiyonu politikanın önümüzdeki günlerdeki gündemini de belirleyeceğe benziyor. Refah Partisi, kapatıldı ancak RP'li milletvekilleri bağımsız milletvekilleri olarak Meclis'te büyük bir güç. TBMM'de konuyla ilgili herhangi bir yasa değişikliğine gidilmediği takdirde top Yüksek Seçim Kurulu'nda olacak. Siyasi Partiler Kanunu'nun 95. maddesi ile Anayasa'nın 69. maddesi arasındaki çelişkiyi son olarak Yüksek Seçim Kurulu yorumlayacak. Fakat Erbakan ve arkadaşlarının dokunulmazlıkları kaldırılıp 1 yılı aşkın ağır hapis cezası aldıkları takdirde durum farklı bir  konuma bürünecek ve bu isimler seçilme ehliyetlerini kaybedecekler.
   <br/>
   <br/>
   Akarcalı'nın tesbiti
   <br/>
   <br/>
   Refah Partisi'nin kapatılmasının ardından ortaya çıkan  seçmen boşluğu ile ilgili önemli bir tespitte bulunan ANAP İstanbul Milletvekili Bülent Akarcalı; "Ben bugüne kadar seçmenin baskı altına alınmasının iki önemli olumsuz sonucunu gördüm. Bunlardan birincisi 1983 milletvekili genel seçimlerinde Kenan Paşa'nın, oyların, Turgut Sunalp'in partisi MDP'ye verilmesi yönündeki o ünlü televizyon hitabıydı. Halk tam tersini yaptı ve Özal'ı tek başına iktidara getirdi. İkincisi ise 1989 mahalli seçimleridir. Biz ANAP olarak gazetelere sayfa sayfa ilanlar vererek iktidar partisinden seçilmeyecek bir belediye başkanının elinin kolunun bağlı olacağını ifade ettik. Seçmeni baskı altına almaya kalktık. Ama netice bizim için hayalkırıklığı oldu ve ANAP o seçimlerde büyük başarısızlığa uğradı" diyor. Akarcalı, RP'li yaklaşık 6 milyon seçmenin nereye kanalize olması gerektiğinin başkalarınca belirlenmesinin yanlışlığına değiniyor. İktidarların seçim sistemlerini kendi lehlerine geliştirmek isteyip aksi sonuç almaları da Akarcalı'nın bu düşüncelerinin bir parçası olarak ortaya çıkıyor.
   <br/>
   <br/>
   Bundan sonraki strateji...
   <br/>
   <br/>
   Anayasa Mahkemesi'nin verdiği kapatma kararından sonra gerekçeli kararın yayımlanmasını bekleyen RP, kararı Avrupa İnsan Hakları Mahkemesi'ne götürecek. İnsan Hakları Mahkemesi'nin bugüne kadar Türkiye aleyhine verdiği kararların yaptırım gücünün olmadığını bilen RP, Mahkemeden iade-i itibar koparmaya çalışacak. Avrupa İnsan Hakları Mahkemesi üyelerinin kararın hukuki temelden yoksun olduğuna ilişkin ilk açıklamalarından sonra iyice cesaretlenen RP, Anayasa Mahkemesi'nin verdiği kapatma kararının hukuki temelden yoksun olduğunu anlatabilmek için bir rapor hazırladı. Mahkeme kararının adil olup olmadığının halkın onu içine sindirmesiyle mümkün olacağını belirten RP lideri Erbakan, kapatma kararının sadece kendi tabanlarında değil, diğer siyasi parti tabanlarında da olumlu karşılanmadığını söylüyor.
   <br/>
   <br/>
   Kapatma kararını asrın en büyük haksızlığı olarak nitelendiren RP yönetimi, hukuk katliamı olarak gördükleri kararın hukuki gerekçelerden yoksun olduğunu uzun uzun maddelerle açıklıyor. Avrupa İnsan Hakları Mahkemesi'nde RP'nin belli başlı kozları şunlar olacak:
   <br/>
   <br/>
   1 Anayasa Mahkemesi'nin RP'nin kapatılmasına gerekçe olarak gösterdiği "Laiklik karşıtı eylemlerin odak noktası" olduğuna ilişkin gerekçesinin Anayasa'ya aykırı olduğu ortaya konulacak. Anayasa'da 'odak' tabirinin Siyasi Partiler  Kanunu'nun 103. maddesinden geldiği ve bu kanunun, Anayasa'ya kaynak teşkil ettiği vurgulanarak, kararın 103'e göre verilmediği belirtilecek. Odak sözcüğünün Batıdaki karşılığı "terörist eylem yapan birlik" olduğu için RP'nin terörist örgüt olmadığı anlatılacak.
   <br/>
   <br/>
   2 Bugüne kadar partinin "laiklik karşıtı eylemlerin odağı" olduğuna ilişkin hüküm giymiş tek bir üyesinin bulunmadığı vurgulanacak.
   <br/>
   <br/>
   3  Suç ve cezaların şahsiliği ilkesinden hareketle tüzel kişilik için açılan bir davadan kişilerin ceza almasının mümkün olmadığı dile getirilerek, yargılanmayan kişilere ceza verildiği ispat edilecek.
   <br/>
   <br/>
   4 Sıradan mahkemelerde yargılanıp ceza almayan kişilerin tüzel kişilik (parti) için açılan bir davadan ceza almasının hukuki temelden yoksun olduğu belirtilecek.
   <br/>
   <br/>
   5Anayasa gereği "dokunulmazlığı bulunan kişilerin yargılanması ve cezalandırılması ancak dokunulmazlığının kaldırılması ile mümkün olur" tezinden hareketle Erbakan dahil 5 üyeye verilen cezanın geçersiz olduğu iddia edilecek.
   <br/>
   <br/>
   6  Milletvekillerinin kürsülerden yaptığı konuşmalarının sorumluluk gerektirmediği yönündeki haktan hareketle, bunun İnsan Hakları Evrensel Beyannamesi'nin örgütlenme ve ifade özgürlüğünün çiğnenmesi olduğu anlatılacak.
   <br/>
   <br/>
   7 Başsavcı Vural Savaş'ın RP'nin kapatılmasıyla ilgili davayı Siyasi Partiler Kanunu'nun 103. maddesine göre açtığı, ancak Anayasa Mahkemesi'nin 103. maddeyi iptal ederek 101. maddeye göre kapatma kararı vermesinin, hukukun savunma hakkı ilkesine aykırı olduğu vurgulanacak.
   <br/>
   <br/>
   8 Kapatma kararının Anayasa'nın 69. maddesine dayandırılmasının mümkün olmadığı, Anayasalara göre yargılamanın yapılmayacağı dile getirilecek.
   <br/>
   <br/>
   9Kapatmaya gerekçe teşkil eden Başbakanlıkta verilen iftar yemeğinin mahkemelerce denetlenmesi veya yargılanmasının mümkün olmadığı, hükümetlerin icraatlarının yalnızca Meclis tarafından denetlenebileceği anlatılacak.
   <br/>
   <br/>
   10 Anayasa Mahkemesi'nin Erbakan ve 5 yönetici hakkında verdiği 5 yıllık siyaset yasağının, Anayasa Mahkemesi tarafından ceza olarak değil de "Anayasal tedbir" olarak nitelendirilmesinin hukukumuzda yeri olmadığı belirtilecek. 1984 yılında DYP için açılan ve Anayasa Mahkemesi'nce takipsizlik kararı ile sonuçlanan dava dayanak olarak gösterilecek.
   <br/>
   <br/>
   11 Anayasa'ya 1995 yılından sonra "odak" kelimesinin girdiğinden hareketle Genel Başkan Yardımcısı Ahmet Tekdal'a verilen cezanın 1993 yılındaki bir açıklamasından dolayı verilmesinin cezaların geriye yürütülmesi ilkesine aykırı olduğu dile getirilecek.
   <br/>
   <br/>
   12 Ankara Milletvekili Hasan Hüseyin Ceylan, Ş. Urfa Milletvekili H. İbrahim Çelik ve Rize Milletvekili Şevki Yılmaz'ın partiden ihraç edilmesinden sonra bu kişilerin eylemleri gerekçe gösterilerek partiye ceza verilmesinin hukuka aykırı olduğu vurgulanacak.
   <br/>
   <br/>
   13 Başsavcı Vural Savaş'ın dönemin Meclis Başkanı Mustafa Kalemli'ye yazdığı "SPK'nin 103. maddesi değiştirilmeden RP hakkında dava açamam.." yazısı delil olarak gösterilerek bu madde iptal edilmeden kapatma kararının verilmesinin mümkün olmadığı kaydedilecek.
   <br/>
   <br/>
   14 Anayasa'nın güçler ayrılığı ilkesinden hareketle yargının parlamentonun aritmetiğini değiştirecek bir karar almasının güçler ayrılığı ilkesine aykırı olduğu vurgulanacak.
   <br/>
   <br/>
   15  Kapatmaya ilişkin gerekçeli kararın yayınlanmasından sonra Avrupa'daki tüm hukuk kuruluşlarına, verilen karar inceletilecek.
   <br/>
   <br/>
   Bülent Arınç
   <br/>
   <br/>
   (Manisa Milletvekili):
   <br/>
   <br/>
   Bir şekilde
   <br/>
   <br/>
   devam edecektir
   <br/>
   <br/>
   RP'nin başına gelen olay birçok siyasi parti için de tehdit unsurudur. Anayasa'nın 69. maddesinde tanınan Anayasa Mahkemesi tespit eder hükmü bu mahkeme için adeta bir kanaati herşeyin üstünde görmektedir. Bu kanaat ve takdir objektif kriterlere bağlanmalıdır. 6 milyondan fazla oy almış bir partinin sadece altı kişinin sözleriyle bir tutulması Türkiye'de ve dünyada her zaman ayıpla karşılanacak bir olaydır. Türk milletinde inanca karşı büyük bir talep var. Refah bunu seslendiriyor. Partinin kapatılmasıyla bu fikir ve inançlar kapatılamayacağına göre ve Refah'ın temsil ettiği misyon bir siyasi hareket olduğuna göre bu mutlaka devam edecek. Yargıtay Başsavcısı hiç de yetkisi olmadığı halde daha kapatma tarihinin akşamında televizyon kanallarında bir hukuk adamına yakışmayan tarzda aba altından sopa gösteriyor. Bu çok önemli değil belki ama kamuoyunu oluşturması bakımından bu tehditlerin bir yeri var.
   <br/>
   <br/>
   RP'nin savunduğu fikirler bir siyasi parti olarak mutlaka devam edecektir. Ve bunun çok kısa bir zaman içinde olabileceğini söylemek istiyorum. Demokrasiye, insan haklarına, özgürlüğe daha iyi bir anlam kazandırmamız lazım. Bu konuda Türkiye'nin tamamını içine alan bütün demokrat ve yurtseverlerle işbirliği yapmamız gerekiyor.
   <br/>
   <br/>
   <br/>
   <br/>
   Abdullah Gül (Kayseri Milletvekili, Genel Başkan Yardımcısı):
   <br/>
   <br/>
   Demokrasinin
   <br/>
   <br/>
   sınırları daraltıldı
   <br/>
   <br/>
   Yanlış ve çok tartışılacak bir karar. Bu kararla Türkiye'de demokrasinin normları ve sınırları daraltılmış oluyor. Çünkü gerekçeli karar çıktığında görecekler ki bir siyasi parti kapatmak bir derneği kapatmaktan kolay hale gelmiş olur. Bu karar tüm siyasi partiler için Demokles'in kılıcı haline gelmiştir. Türkiye'yi dünya ülkeleri arasında başka bir kategoriye taşıyan bir karar oldu. Bizim için önemli olan insanların kalbinde kapanmamak. Kamuoyunun nezdinde RP'yi temsil eden insanların çok daha büyüdüğüne, ve onların kuracağı herhangi bir siyasi partinin çok daha büyük destek alacağına inanıyorum. Halk büyük bir tepki gösterecektir.
   <br/>
   <br/>
   Kararın tam metni
   <br/>
   <br/>
   Yargıtay Cumhuriyet Başsavcılığı'nın, 21.5.1997 günlü, 1997/ 109 sayılı iddianamesiyle, RP'nin, Anayasa'nın 69. maddesinin 6. fıkrası göndermesiyle, 68. maddesinin 4. fıkrası gereğince kapatılması istenilmekle gereği görüşülüp düşünüldü.
   <br/>
   <br/>
   1 Laik Cumhuriyet ilkesine aykırı eylemleri nedeniyle Anayasa'nın 68 ve 69. maddeleriyle, 2820 sayılı Siyasi Partiler Yasası'nın 101. maddesi B bendi ve 103. maddenin 1. fıkrası gereğince, RP'nin kapatılmasına Haşim Kılıç ile Sacit Adalı'nın karşı oylarıyla, oy çokluğuyla,
   <br/>
   <br/>
   2Beyan ve eylemleriyle partinin kapatılmasına neden olan Konya Milletvekili Necmettin Erbakan, Kocaeli Milletvekili Şevket Kazan, Ankara Milletvekili Ahmet Tekdal, Rize Milletvekili Şevki Yılmaz, Ankara Milletvekili Hasan Hüseyin Ceylan ve Şanlıurfa Milletvekili İbrahim Halil Çelik'in milletvekilliklerinin Anayasa'nın 84. maddesinin son fıkrası hükmü gereğince, gerekçeli kararın Resmi Gazete'de yayınlandığı tarihte sona ermesine oybirliğiyle,
   <br/>
   <br/>
   3 Beyan ve eylemleriyle partinin kapatılmasına neden olan üyeleri Necmettin Erbakan, Şevket Kazan, Ahmet Tekdal, Şevki Yılmaz, Hasan Hüseyin Ceylan, İbrahim Halil Çelik ile Şükrü Karatepe'nin, Anayasa'nın 69. maddesinin 8. fıkrası gereğince, gerekçeli kararın Resmi Gazete'de  yayınlanmasından başlayarak 5 yıl süreyle bir başka partinin kurucusu, üyesi, yöneticisi ve deneticisi olamayacaklarına oybirliğiyle,
   <br/>
   <br/>
   4 Davalı partinin tüm mallarının 2820 sayılı Yasa'nın 107. maddesi gereğince Hazine'ye geçmesine oybirliğiyle,
   <br/>
   <br/>
   5 1 trilyon 236 milyar lira devlet yardımının partiye ödenmemesine ilişkin 12.1.1998 günlü 1997/1 sayılı tedbirin gerekçeli kararın Resmi Gazete'de yayınlanmasına kadar devamına oybirliğiyle,
   <br/>
   <br/>
   6 Gereğinin yerine getirilmesi için karar örneğinin TBMM Başkanlığı'na, Başbakanlığa ve Yargıtay Cumhuriyet Savcılığı'na gönderilmesine, 16.1.1998 gününde karar verilmiştir. Hayırlı olsun.
   <br/>
   <br/>
   RP'nin kısa tarihçesi...
   <br/>
   <br/>
   Siyasi ömrü 14 yıl süren Refah Partisi, 19 Temmuz tarihinde kuruldu. İlk genel başkan Ali Türkmen veto edilince, genel başkanlığa Ahmet Tekdal getirildi.
   <br/>
   <br/>
   25 Mart 1984 tarihinde yapılan yerel seçimler RP'nin  katıldığı ilk seçimler oldu. Parti yüzde 4.8 oranında oy aldı.
   <br/>
   <br/>
   12 Eylül darbesiyle yasaklılar arasına katılan Erbakan'ın  yasaklılığı 1987 yılında yapılan referandum sonucu ortadan kalkınca 11 Ekim 1987 tarihinde yapılan 2. Büyük Kongre'de oybirliği ile genel başkanlığa seçildi.
   <br/>
   <br/>
   RP, kuruluşunu takiben bütün yurt genelinde  teşkilatlanmaya başladı. 6 Kasım 1983 seçimlerine katılabilmek için,  yasaların öngördüğü sayıdaki il ve ilçelerde teşkilat kurma barajı aşıldı. Ancak, RP 6 Kasım 1983 genel seçimlerine giremedi.
   <br/>
   <br/>
   RP, 25 Mart 1984'te yapılan mahalli seçimlerde  Şanlıurfa, Van illeri ile 5 ilçenin belediye başkanlığını kazandı. Bu tarihte, yurt sathında 64 il ve 59 ilçede teşkilatlanmasını tamamlayan RP, 30 Haziran 1985'te ilk olağan büyük kongresini yaptı. Parti, 1987 Milletvekili Genel Seçimlerine girdi. Yüzde 7.2 oy aldı ama bu Refah'ın parlamentoya girmesine yetmedi. 1991 Milletvekili Genel Seçimleri'nde "Kutsal İttifak" gerçekleştirildi. Refah, MÇP (Milliyetçi Çalışma Partisi) ve IDP (Islahatçı Demokrasi Partisi) ittifakı ile seçime gitti.
   <br/>
   <br/>
   İttifak yüzde 16.8 oy aldı. Refah Partisi 62 milletvekili ile TBMM'de temsil edildi. Ancak, MÇP ve IDP'li 23 milletvekili Refah Partisi'nden ayrıldı, 1 milletvekili de partiden ihraç edildi. Refah'ın 38 milletvekili kaldı. 27 Mart 1994 tarihinde yapılan mahalli genel seçimlerde Refah Partisi, başta İstanbul,  Ankara, Konya, Kayseri, Erzurum, Diyarbakır gibi büyük şehirler olmak üzere; 28 il ve 400'e yakın ilçe ve beldede belediye başkanlıkları kazandı.
   <br/>
   <br/>
   İl barajı kaldırılmış olarak 24 Aralık 1995 tarihinde yapılan milletvekili genel seçimlerinde Refah Partisi'nin oylarını 4 milyondan 6 milyona çıkardığı görüldü. Böylece 38 olan milletvekili sayısı 158'i buldu. DYP ile birlikte 54. Hükümet kuruldu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3408-26-kapatmak-ferahlatacak-mi.html), [web.archive.org (arşiv bağlantısı)](http://web.archive.org/web/20130528232852/http://www.aksiyon.com.tr:80/aksiyon/haber-3408-26-kapatmak-ferahlatacak-mi.html)
