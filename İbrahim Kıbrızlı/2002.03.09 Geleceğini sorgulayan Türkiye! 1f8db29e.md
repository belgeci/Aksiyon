# Geleceğini sorgulayan Türkiye!

*İbrahim Kıbrızlı 2002.03.09*

<div>
 <img border="0" src="/web/20020329160410im_/http://www.aksiyon.com.tr/yazar/ibrahimkibrizli.jpg"/>
 <p class="spot">
  Ne Avrupalı ne de Ortadoğulu kabul edilmemenin bizi tatmin edecek, mantıklı ve somut  bir  gerekçesi olmalı. Osmanlı geçmişimiz, Türk ve Müslüman çoğunluğa sahip demokratik hukuk devleti olmamız her iki coğrafyanın da dışına itilmemizin nedeni olarak gösterilemez
 </p>
 <p class="metin">
 </p>
 <p class="metin">
  Yüzümüz oldum olası Batı'ya dönük olmasına rağmen, bir türlü Avrupa'ya kabul edilmiyoruz.
 </p>
 <p class="metin">
  Bu dışlanma, ister istemez, insanı, 'Öyleyse biz de bulunduğumuz coğrafyanın gereği Ortadoğulu olalım' deme noktasına taşıyor.
 </p>
 <p class="metin">
  Ortadoğu coğrafyasında yer alan ülkeler kendilerine göre gerekçeler üreterek bizi kendilerinden bulmadıkları için onu da olamıyoruz.
 </p>
 <p class="metin">
  Ne Avrupalı ne de Ortadoğulu kabul edilmemenin bizi tatmin edecek, mantıklı ve somut  bir  gerekçesi olmalı.
 </p>
 <p class="metin">
  Osmanlı geçmişimiz, Türk ve Müslüman çoğunluğa sahip demokratik hukuk devleti olmamız her iki coğrafyanın da dışına itilmemizin nedeni olarak gösterilemez.
 </p>
 <p class="metin">
  Eğer, salt bu özelliklerimiz dolayısıyla gerek Avrupa gerekse Ortadoğu ülkeleri tarafından dışlanıyor ve aralarına alınmaya değer bulunmuyorsak, bu bizim için üzüntü duyulacak bir husus olmaktan çok memnuniyet verici bir neden olur...
 </p>
 <p class="metin">
  Kaldı ki, diğer taraftan hem geçmişte Osmanlı döneminde, hem de hali hazır Türkiye Cumhuriyeti Devlet'inde toplumsal yaşam içerisinde ırk, dil, din hiç bir zaman için bir ayırım nedeni olmamıştır.
 </p>
 <p class="metin">
  Tam aksine geçmişte olduğu gibi bugünkü idare ve toplum tarafından çok kültürlülük toplumsal bir zenginlik olarak genel kabul görüyor, ortak değerler olarak sahip çıkılıyor ve yaşatılıyor.
 </p>
 <p class="metin">
  Bu ülkenin vatandaşları arasında kimsenin kimseye, 'sen şusun, busun veya bizden değilsin' diye her hangi bir suçlama getirdiğinin söylenmesi söz konusu olmadı ve kendi haline bırakıldığı takdirde de  ne ırk, ne din, ne de mezhep kavgasının çıkma ihtimali var.
 </p>
 <p class="metin">
  Ancak, bir arada yaşamanın ön koşulu olan bu gibi temel konularda sağlanan toplumsal uzlaşmanın sağlıklı yapısını bozmaya dönük ayırımcılığın yaratılması için dışarıdan özel bir gayret sarf edildiği biliniyor. Bu dışsal yönlendirme dün de vardı, bugün de var. Olmaması da düşünülemez. Tersine inanmak rehavete kapılmayı ve dolayısıyla çok daha vahim siyasi ve toplumsal sonuçlara hazırlıksız yakalanmayı beraberinde getirir.
 </p>
 <p class="metin">
  Burada komplo teorisyeni olmanın, komplo teorisi üretmenin gereği yok. Tarihe bakmamız yeterli.
 </p>
 <p class="metin">
  Bir 'Cihan İmparatorluğu'nun çıkar ittifakları kurularak nasıl parçalandığı ve tarihe gömüldüğü unutulmamalı.
 </p>
 <p class="metin">
  Bugünkü Cumhuriyet'in, dışarıdan içeriye yöneltilen bütün direnmelere ve engellemelere rağmen, hangi zorluklar aşılarak bu topraklar üzerinde kurulduğu ve yaşatılmaya çalışıldığı ise, iç siyasi çıkar hesaplarına dayalı ideolojik yönlendirme yanlışına düşülmeden salt bilimsel tarafsızlık ilkesine sadık kalınarak doğru öğretilmeli.
 </p>
 <p class="metin">
  İşte, ancak o zaman, kendini bu ülkeye ait kabul eden her bir bireyin Avrupalı veya Ortadoğulu olunamamasının nedenlerini öğrenilebilmesi mümkün olur. Tüm özverili gayret ve çabalara rağmen AB üyeliğine bir türlü kabul edilmememizin niçinlerini anlaması yolu açılabilir.
 </p>
 <p class="metin">
  Yaptıkları çalışma ve yazdıkları kitaplarla bu soruların cevaplarını öğrenebilmemiz için bizlere kapı aralamaya çalışan içimizde ciddi devlet adamı, araştırmacı ve bilim adamlarının olduğunu bilmek sevindirici bir gelişme.
 </p>
 <p class="metin">
  Mustafa Kemal Atatürk; Nutuk,  İlber Ortaylı; Gelenekten Geleceğe ve Tarihin Sınırlarına Yolculuk, Ayfer Özçelik; Osmanlı Devleti'nin Çöküşünde Ekonomi Politik Baskılar Üzerine Bir Deneme, Lothar Rothmann; Alman Emperyalizminin Türkiye'ye Girişi, Uygur Kocabaşoğlu; Anadolu'daki Amerika, Çağrı Erkan; Türk Amerikan İlişkilerinin Tarihsel Kökenleri, Yalçın Küçük; Tekelistan ve Şebeke, Süleyman Kocabaş; Dönmeler ve Dönmelik, Ilgaz Zorlu; Ben Bir Selanikliyim, Aytunç Altındal; Vatikan ve Tapınak Şövalyeleri... bir çokları içinde öncelikle akla gelen devlet adamı, araştırmacı ve bilim adamları ile yayınlanan araştırma ve kitaplara verilebilecek en doğru ve yerinde örnekler...
 </p>
 <p class="metin">
  Bu uğurda yazılan bunca eserden sonra yapılacak bir şey daha var belki... Ama ne?
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/379/prizma/1.htm), [web.archive.org (arşiv bağlantısı)](http://web.archive.org/web/20020329160410/http://www.aksiyon.com.tr:80/2002/379/prizma/1.htm)
