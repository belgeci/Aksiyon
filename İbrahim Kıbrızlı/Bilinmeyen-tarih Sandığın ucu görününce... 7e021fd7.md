# Sandığın ucu görününce...

*İbrahim Kıbrızlı Bilinmeyen-tarih*

<div>
 <font>
  <img border="0" height="1" src="/web/20050227031039im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031039im_/http://www.aksiyon.com.tr/resim/366/blank.gif" vspace="5"/>
  </p>
 </font>
 <font class="content">
  Her fırsatta ‘alternatifsiz’ oldukları iddiasında bulunan hükümet ortakları barajın altında kalma korkusunu ciddi bir tehdit olarak kabullenmek zorunda kalıyorlar. Bu korkuyu yaşayan siyasi partiler, muhtemel bir genel seçimde parlamento dışında kalma tehdidini aşma yollarını zorlama eğilimi içerisindeler
 </font>
 <br/>
 <p>
  <font class="content">
   Her ne kadar ABD Büyükelçisi çok yakın bir dönem içerisinde genel seçim öngörmüyor olsa da, son zamanlarda siyasi parti ve aktörlerin seçim sistemleri üzerine açtıkları tartışmalar siyaset gündeminde önemli bir yer ediniyor.
   <br>
    <br>
     Seçim sistemleri denince, akla; dar bölge, tercih, ön seçim gibi katılımcı demokrasinin gereği uygulamalar geliyor. Yürütülen tartışmaların bu gibi demokrasi uygulamasının teknik kavramları ile uzaktan yakından alâkası yok.
     <br>
      <br>
       Tartışmalar, toplam oyların yüzde 10’u olan ülke geneli oy barajının düşürülmesinin yanısıra siyasi partilerin seçime ortak liste ile katılmalarına yasal imkan hazırlanması etrafında yoğunlaşıyor.
       <br/>
       <br/>
       Her iki yöntemin; birlikte veya birinin bir diğerine tercih edilmesi biçiminde uygulanması söz konusu. Ancak, hangisi uygulanırsa uygulansın, daha çok demokrasiye ulaşılmasının hedeflendiği gibi naif bir duyguya kapılınmamalı. Böyle bir hataya düşülmesi, tamamen politikacılarımızın hafife alınması anlamına gelir ki, bu da şüphesiz safdillik olur.
       <br/>
       <br/>
       Bir kere öncelikle şunu iyice hatırlamalıyız, bu ülkede olduk olası politikacılar eğer bir şeyi hem de yasal düzenlemeye gitmek suretiyle uygulamaya dönüştürmeyi hedefliyorlarsa, mutlaka burada kendilerine yönelik önemli avantajları var demektir. Bu hep böyle olmuştur. Anlaşılan o ki, böyle olma geleneği de bu yolla tek taraflı olarak sürdürülmeye devam ettirilmek isteniyor.
       <br/>
       <br/>
       Gerek seçim barajı gerekse ittifakı, hangisi olursa olsun, etrafında oluşturulmaya çalışılan tartışmaların veya kamuoyunun altında siyasi parti ve siyasetçilerin kurumsal ve bireysel çıkar hesaplarının yattığı da bir gerçek.
       <br/>
       <br/>
       Bu noktada, özellikle halen parlamentoda temsil hakkı bulunan siyasi partilerimizin genel başkanları ve yöneticileri ile tüzel kişiliklerinin demokrasi düşkünü oldukları gibi gerçek dışı bir düşünceye kapılınmamasında büyük fayda var.
       <br/>
       <br/>
       Şu anda yapılan kamuoyu araştırmaları parlamentoda temsil edilen partilerin bir önceki seçimde aldıkları halk desteğini arkalarına almakta zorlandıkları sonucunu veriyor. Özellikle, hükümeti oluşturan her üç siyasi partinin de yüzde 10’luk ülke barajını aşma bakımından ciddi güçlükleri olduğu gözlemleniyor.
       <br/>
       <br/>
       Kamuoyu araştırmalarında dikkat çeken en önemli husus seçmenlerin hemen hemen yarıya yakınının ‘kararsızlar’ safında yer alması. Bu yapı hükümeti oluşturan siyasi partilerin daha çok mevcut ekonomik ve sosyal sorunlara çözüm üretememesinden kaynaklanıyor.
       <br/>
       <br/>
       Şurası kesin ki, seçmen bu kötü gidişten tamamen iktidar partilerini sorumlu tutuyor. Her üç partinin de sorunların çözümüne dönük performansını yeterli bulmuyor. Yaşanan ekonomik ve toplumsal sorunların bu partiler tarafından çözüleceğine ise inanmıyor.
       <br/>
       <br/>
       Hal böyle olunca da, her fırsatta ‘alternatifsiz’ oldukları iddiasında bulunan hükümet ortakları barajın altında kalma korkusunu ciddi bir tehdit olarak kabullenmek zorunda kalıyorlar.
       <br/>
       <br/>
       Bu korkuyu yaşayan siyasi partiler; seçim barajının düşürülmesi veya mevcut oy büyüklükleri itibarıyla zaten barajı aşamayacak olan küçük partilerle ittifak kurarak, yakın bir gelecekte yapılacak muhtemel bir genel seçimde parlamento dışında kalma tehdidini aşma yollarını zorlama eğilimi içerisindeler.
       <br/>
       <br/>
       Ülke geneli barajının düşürülmesi öncelikle halen parlamentoda temsil edilen bazı partilerin ‘doğal seleksiyona’ tabi tutulmasını geciktirecek etkiyi içinde barındırıyor. Yüzde 10 baraj uygulamasına devam edilmesi halinde ilk genel seçimde parlamentoda grubu bulunan 6 partiden bazılarının Meclis dışında kalmasını beraberinde getirecek.
       <br/>
       <br/>
       Gündeme getirilen ittifak uygulaması, söz konusu bu ‘doğal seleksiyonu’ engellemeye yönelik çabanın ötesinde bir anlam taşımıyor. Hatta, mevcut parçalı siyasi yapıyı daha da parçalı bir hale getirmesi kaçınılmaz. Bugün 6 olan parlamentodaki parti sayısının 11—12’leri bulması bu yöntemle mümkün.
       <br/>
       <br/>
       Baraj uygulaması, her ne kadar temsilde adaletten çok istikrara yönelik içeriğe sahipse de bu uygulama demokratik tavır açısından her zaman eleştiriye açık. Demokratik olduğu savunulamaz. Ancak, Türkiye gibi şu anda istikrarın önem taşıdığı bir ülkede baraj uygulaması bir ihtiyaç. Bununla birlikte seçim barajı, baraj altında kalan partilerin seçmenle yüz yüze gelmesinde önemli bir görev üstleniyor.
       <br/>
       <br/>
       1995’de MHP, 1999’da CHP yüzde 10 ülke geneli barajı altında kaldıkları için parlamentoda temsil edilemediler. Bu gerçek, her iki partinin de kendi içlerine dönerek öz eleştiri yapmalarına vesile oldu. MHP bunun neticesinde girdiği ilk genel seçimde kendisini parlamentoya taşıdı. Bu gün aynı durum, kendine çeki düzen verme gayretleri içerisinde olan CHP için de söz konusu. Kuşkusuz, baraja takılan CHP kendini gerek fikir gerekse kadro olarak yeniliyor. Kamuoyu araştırma sonuçları seçmenin CHP’de yaşanan bu değişimi olumlu algıladığını ortaya koyuyor.
       <br/>
       <br/>
       CHP Genel Başkanı Deniz Baykal’ın, ‘Biz barajın altında kaldık ve bunun faydasını gördük, milletin değerleriyle barıştık’ sözleri baraj uygulamasının statik siyasi partilerimiz üzerindeki dinamik etkisini net bir biçimde gösteriyor. Politikalarında değişime gidilmesini zorluyor. Kendilerini yenilemeye aracı oluyor. Milletin gerçekleri ile yüz yüze gelinmesine imkan tanıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12320), [web.archive.org (arşiv bağlantısı)](http://web.archive.org/web/20050227031039/http://www.aksiyon.com.tr:80/detay.php?id=12320)
