# Osmanlı ve Türkiye: Derin bürokrasi...

*İbrahim Kıbrızlı 2001.12.01*

<div>
 <img border="0" src="/web/20020329154610im_/http://www.aksiyon.com.tr/yazar/ibrahimkibrizli.jpg"/>
 <p class="spot">
  Türkiye'de, siyaset ve bürokrasinin kilit birimlerindeki kadrolaşmayı belirli kesimlerin tekeline alma veya tutmayı hedef alan yapay bir asiller sınıfı yaratma arayışı olduğu yolundaki şüpheler giderek güçleniyor.
 </p>
 <p class="metin">
 </p>
 <p class="metin">
  Bizans'ta, mevkiler her an geri alınabilir nitelikteydi. Bu mevkilere yapılan atamaları doğrudan doğruya imparator belirlerdi. Buna karşılık miras olarak devredilemeyen unvanlar yaşam boyu geri alınmazdı.
 </p>
 <p class="metin">
  Taşra dahil önemli görevlere yapılan atamalar, görevden almalar ve kamu hizmetlerinde çalışanların ücret ödemeleri merkezi yönetim tarafından gerçekleştirilmekteydi.
 </p>
 <p class="metin">
  Ancak, XI. yüzyıldan itibaren Bizans'ta Aleksios Komnenos'la birlikte imparatorlar en yüksek unvanları ve yönetim görevlerini kendi aile üyelerine dağıtmışlar. Hatta, giderek bir çok unvan bu dönemde tarifeye bağlı satın alınabilir oldu. Bu yapısal dejenerasyonun Bizans'ın sonunu hazırlayan önemli etkenlerden biri olduğu biliniyor.
 </p>
 <p class="metin">
  Prof. İlber Ortaylı, asalet sisteminin yürümediği Osmanlı İmparatorluğu'nda, yönetici sınıfın; sınıflar arasında geçişken bir yapının geçerli olduğu şartlarda herkes için idarede görev alma ve yükselme imkanının var olduğu saptamasını yapıyor.
 </p>
 <p class="metin">
  Her ne kadar 18. ve 19. yüzyıllarda hanedan yaratma çabaları gözlense de, Ortaylı, Osmanlı'nın; aristokrasisi, hanedan düzeni olmayan bir imparatorluk olduğu üzerinde önemle duruyor.
 </p>
 <p class="metin">
  Tarihçi Ortaylı, Osmanlı'da; "Sınıf esası olacak, sadece iyi aile çocukları idareye hükmedecek, toplumu idare edecek" veya "Ben şu okulda okuyup bu okulda okumayanı harcarım" gibi yaklaşımların özellikle olmadığına, "devletin kendi kurduğu okullarda, o eğitimi verdiği tüm insanları" hiç bir ayırıma gitmeden yönetim ve bürokrasi kademelerinde görevlendirmeyi benimsediğine dikkatleri çekiyor.
 </p>
 <p class="metin">
  İlber Ortaylı'nın bu tesbitlerinden hareketle, idari yapıda göreve getirilme veya görevden alınma esaslarının Osmanlı İmparotorluğu döneminde de temel esaslar itibarıyla Bizans İmparatorluğu döneminden farklı olmadığı söylenebilir.
 </p>
 <p class="metin">
  Yönetim kademelerine getirilecek yönetici seçiminde 'zümre hakimiyeti, zümre karşıtlığı doğurulmaması' tarihçiler ve sosyal bilimciler tarafından doğrudan sistemin devamlılığının gerekçesi olarak öne çıkarılıyor. Ne Bizans'ta ne de Osmanlı'da sınıf esası üzerine kurulu bir yönetim ve bürokrasi yapılanması gözlenmiyor.
 </p>
 <p class="metin">
  Her ikisinde de günümüz Türkiye'sindeki uygulamanın tam tersi; kamu görevlerine gelme noktasında eğitim, bilgi, birikim ve liyakatın değer bulduğu hassas bir fırsat eşitliği uygulamasının geçerli olduğu anlaşılıyor.
 </p>
 <p class="metin">
  Bir dönem İTÜ, ODTÜ ve Mülkiye'yi bitirmiş olmak hem siyasette hem de bürokraside yükselmenin önemli bir mihenk taşıydı. 1980'li yılların başından itibaren de başta ABD üniversiteleri olmak üzere eski adıyla Robert Koleji yeni ismiyle Boğaziçi Üniversitesi mezunluğu, kamu kesiminde üst düzeye gelmek için başlıca kriter oldu.
 </p>
 <p class="metin">
  Özellikle son dönemlerde, bazı kişilerin isimleri etrafında kamuoyu oluşturma adına ' şu Osmanlı paşasının bilmem kaçıncı göbekten torunu' veya 'paşa dedesi de bilmem hangi ilkleri tarihimize kazandırmıştı' gibi ırsi bağlar kurulmaya çalışılıyor. Böylece, topluma isimleri yabancı olan bu kişilerin gerek siyasette gerekse bürokraside sürpriz bir biçimde görev almaları veya yükselmelerine gerekçe oluşturma gayretleri sergileniyor.
 </p>
 <p class="metin">
  Diğer taraftan, siyasi ve bürokratik kilit görevlere kişilerin atanmasında veya getirilmesinde hepsinden de vahim olanı; liyakattan çok akrabalığın yanısıra bölgesel bağlar ile siyasi kimliğin giderek önem kazanıyor olması.
 </p>
 <p class="metin">
  Siyaset ve bürokraside gözlenen kadrolaşma anlayış ve uygulamalarının benzeri bir yapılanmayı sivil toplum örgütlerinin yönetici ve idari kadrolaşmasında da görmek mümkün.
 </p>
 <p class="metin">
  Türkiye'de, ne Bizans'ta, ne de Osmanlı'da gözlemleyemediğimiz, hanedanlar kurulmaya çaba sarfediliyor. Açık bir biçimde bölgecilik yapılıyor. Kamu yönetimi siyasallaştırılıyor.
 </p>
 <p class="metin">
  Dışişleri ve Maliye Bakanlıkları ile Başbakanlık, Hazine ve Devlet Planlama Teşkilatı Müsteşarlıkları ile Merkez Bankası, BDDK, YÖK, SPK Başkanlıkları yanısıra piyasa mekanizmasına işlerlik kazandırma düşüncesinden hareketle kurulan çeşitli kurullar ve Üniversite yönetimlerinde bu anlayış ve yapının hakim unsur haline dönüştürüldüğü bir gerçek.
 </p>
 <p class="metin">
  Bu tarz uygulamalarla Türkiye'de, siyaset ve bürokrasinin kilit birimlerindeki kadrolaşmayı belirli kesimlerin tekeline alma veya tutmayı hedef alan yapay bir asiller sınıfı yaratma arayışı olduğu yolundaki şüpheler giderek güçleniyor.
 </p>
 <p class="metin">
  Yöneticilerin seçilme ve atanmasında fırsat eşitliği esası gibi liyakat ilkesinin dikkate alınmaması, kendi içinde siyasi ve bürokratik idari sistemlerin zaafiyete uğraması yanısıra toplumsal barışı da tehdit etmeye dönük azımsanmayacak bir etkiyi barındırıyor. Türkiye gibi farklı etnik kökene sahip Osmanlı mirası homojen nüfusu olan ülkelerde, karşıt kutuplaşmaları harekete geçirme ve toplumsal barışı bozma tehlikesi taşıyor.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/365/prizma/1.htm), [web.archive.org (arşiv bağlantısı)](http://web.archive.org/web/20020329154610/http://www.aksiyon.com.tr:80/2001/365/prizma/1.htm)
