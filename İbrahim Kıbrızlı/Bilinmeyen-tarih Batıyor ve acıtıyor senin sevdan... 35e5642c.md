# Batıyor ve acıtıyor senin sevdan...

*İbrahim Kıbrızlı Bilinmeyen-tarih*

<div>
 <p>
  <font>
   İş bulma ve daha iyi yaşam koşullarına kavuşabilme düşüncesinden hareketle; başta Avusturya, Hollanda, Belçika, Fransa ve İsviçre olmak üzere bir çok Avrupa ülkesi umut kapısı oluyor vatandaşlarımız için. Avrupa ülkeleri büyükelçilikleri kapısında vize almak için bekleşen insanlarımızın sayısındaki artış bunun kanıtı
   <br/>
   <br/>
   Ekonomik krizden çıkış yollarının, klasik ‘küçülme yanlısı’ ekonomi politikalarının uygulanmasında aranması, açık bir biçimde, dar ve sabit gelirli kesimin  üzerine ilave geçim sıkıntısı yüklüyor.
   <br>
    <br>
     Şu bir gerçek ki, uygulanan sıkı para politikası ve sıkı mali politikalar daha çok dar ve sabit ücretle geçinmek zorunda olan kesimin yaşamını zorlaştırıyor. Temel mal ve hizmet fiyatları artıyor. Yeniden değerlendirme oranındaki artış yüzde 53 olarak belirleniyor.
     <br>
      <br>
       Özel araçlardan alınan vergiler ile cezalar ve vergi benzeri kamu gelirlerindeki artışlar bu oran düzeyinde yapılıyor. Buna karşılık ücret ve maaşlardaki artış önümüzdeki yılın ilk altı aylık dönemi için yüzde 10 olarak ilan ediliyor.
       <br>
        <br>
         Vergi oranlarının yüksekliği yanısıra çalışanların sosyal güvenlik ödemelerine yaptıkları katkı ve diğer sayısız kesintilerin baskısı iş yerlerinin varlıklarını sürdürmesini güçleştiriyor. Hatta, daha da vahimi, kapanmasını beraberinde getiriyor. Bu şartlar altında iş yerlerinin küçülerek ayakta kalmaya çalışması veya krizin baskısına dayanamadıkları için kapanması ve zorunlu işten çıkartmalara bağlı işsiz sayısındaki artış insanımızın yeni arayışlara yönelmesine yol açıyor.
         <br/>
         <br/>
         Özellikle de, seçilmiş ve seçilmişler tarafından atanmış yönetici sınıfının bozulan dengeleri tekrar tesis edebileceklerine karşı azımsanmayacak düzeyde bir güvensizlik söz konusu.
         <br/>
         <br/>
         Siyasi ve bürokratik kademelerin daha önceleri de defalarca denenen ve hiç bir sonuç alınmayan klasik yöntemlerle yaşanan; siyasal, toplumsal ve ekonomik sorunlara çözüm yolları üretme noktasındaki ısrarcılıkları bu güvensizliğin boyutunu giderek artırıyor.
         <br/>
         <br/>
         Finans kesiminin içine düştüğü zor durum, bankaların iyi yönetilememesi, Hazine’nin borç batağına batmış olması, maliyenin toplaması gereken gelirleri toplayamaması, kamu kesiminin küçültülüp küçültülememesi, ülkenin daha iyi yönetilmesi için gerekli yasaların parlamentodan çıkartılamaması vs. tüm bunlarla ilgili olarak sokaktaki adam artık eskisinden farklı düşünüyor.
         <br/>
         <br/>
         Küreselleşme ve haberleşme teknolojilerindeki gelişimin etkisi ile bu gibi alanlarda dünyada olan bitenin ve yeniliklerin bir yerden bir yere anında akmasının bu düşünce farklılaşmasında ciddi bir yeri olduğu kuşkusuz. Toplumun geçirdiği düşüncedeki bu evrim, yönetici kademelerinde oturanların vizyon sahibi olmadıklarının ötesinde yetersizliklerinin de çok daha anlaşılır ve net bir biçimde ortaya çıkması sonucunu doğuruyor.
         <br/>
         <br/>
         Bu yapısal dönüşüm; siyasetçi, bürokrat ve sivil toplum kuruluşlarına olan toplumsal  güvenin yitirilmesinin ötesinde kurumsal yapıların da sorgulanması gibi hiç de istenmeyen bir duruma yol açıyor.
         <br/>
         <br/>
         Hatta, bu gibi kurum ve tüzel kişiliklerin; ekonomik ve toplumsal yaşamı iyileştirmeye dönük yapısal dönüşümü geçiktirmesi veya sisteme kazandırma noktasında direnç göstermeleri giderek insanımızın ülkesine bağlılığını dahi tehdit eden bir faktör olma aşamasına geliyor.
         <br/>
         <br/>
         Bu yöneticilerle ‘ böyle gelmiş böyle gider’ düşüncesi giderek hakim görüş olma yolunda hızla ilerliyor. Sayıları hiç de küçümsenmeye gelmeyecek toplumun önemli bir kesimi düzelme ve iyileşmeye olan inançlarını yitiriyor.
         <br/>
         <br/>
         Bu kesim insanımız kendilerinin ve çocuklarının geleceğini garanti altına alma düşüncesinden hareketle yaşamlarını dilini, kültürünü bilmedikleri, tanımadıkları bir başka ülkede sürdürmeyi dahi göze alma noktasına geliyor.
         <br/>
         <br/>
         Bu noktada, iş bulma ve daha iyi yaşam koşullarına kavuşabilme düşüncesinden hareketle; başta Avusturya, Hollanda, Belçika, Fransa ve İsviçre olmak üzere bir çok Avrupa ülkesi umut kapısı oluyor. Avrupa ülkeleri büyükelçilikleri kapısında vize almak için bekleşen insanlarımızın sayısındaki artış bunun kanıtı.
         <br/>
         <br/>
         Göçmen kabul eden ABD, Kanada, Avustralya ve Almanya gibi ülkelerin Ankara’daki büyükelçiliklerinin kapısındaki kuyruklar yaşanan ekonomik krizler karşısında öncelikle gençler olmak üzere insanımızın ekonominin iyileşeceğine, yaşam standartlarının çağdaş seviyeye çıkarılabileceğine duyduğu güvensizliğin ciddi bir göstergesi.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 8 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12254), [web.archive.org (arşiv bağlantısı)](http://web.archive.org/web/20050302050039/http://www.aksiyon.com.tr:80/yazdir.php?id=12254)
