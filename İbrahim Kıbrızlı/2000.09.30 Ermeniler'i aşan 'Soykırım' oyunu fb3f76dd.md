# Ermeniler’i aşan ‘Soykırım’ oyunu

*İbrahim Kıbrızlı 2000.09.30*

<div>
 <img border="0" src="/web/20020224081105im_/http://www.aksiyon.com.tr/yazar/ibrahimkibrizli.jpg"/>
 <p class="spot">
  Tarih sayfalarında kalması gereken hususların tekrar tekrar pişirilerek gündeme getirilmesi, Türkiye ve genç Ermeni Devleti arasında oluşmaya başlayan ilişkilere zarar verecek nitelik taşıyor
 </p>
 <p class="metin">
  Ermeni lobi kuruluşları, ABD'deki başkanlık seçimleri öncesinde özellikle Demokratları etkileyerek —fırsat bu fırsattır düşüncesinden hareketle— ABD kamuoyunda "Sözde Ermeni Soykırımı" tasarısını yeniden pişirerek gündeme getirmeyi başardı. Aynı zamanda 52 Eyalet Meclisi'nin 24'ünde de tasarı kabul edilmiş durumda.
 </p>
 <p class="metin">
  Bu noktada ilk bakışta, ABD'de yaşayan Ermenilerin geçmişe yönelik gerekçelere dayalı büyük bir kararlılık içerisinde Türkiye aleyhine yılmadan yürüttükleri çalışmalarından netice aldıkları sonucu çıkarılabilir. Ancak şu kadarı da iyi bilinen bir husus ki, sorun hiç bir şekilde ne Ermeniler ne de Türkiye tarafından bu noktaya asla taşınmadı.
 </p>
 <p class="metin">
  Gelinen nokta itibarıyla, mesele şimdi eğer uygun görülür ve sevk edilirse, Temsilciler Meclisi ve Senato'da kabul edilirse resmi ABD görüşü niteliği kazanabilir.
 </p>
 <p class="metin">
  Böyle bir kararın Temsilciler Meclisi ve Senato'da onaylanması ne anlama gelir?
 </p>
 <p class="metin">
  Türkiye için ne denli bağlayıcı bir karar niteliği taşır veya yaptırım gücünün derecesi ne olur?
 </p>
 <p class="metin">
  Netice itibarıyla tamamen iç politik hesaplara dayalı böyle bir tasarının onaylanarak resmi politikaya dönüşmesi ihtimali oldukça zayıf. Korkuya gerek olmadığı gibi yine de ciddiye alınması önceliği olan bu davranışa karşı politikaların oluşturulması kaçınılmaz. ABD'nin meseleyi daha da büyüterek Türkiye ile arasında oluşan köprüleri yıkma noktasına gelmeyeceği de açık.
 </p>
 <p class="metin">
  Diğer taraftan bilinen bir diğer gerçek ise Türkiye'nin bugünkü kuzeydoğu sınırları 1921 yılında Rusya ve Türkiye arasında kabul edilen sınır anlaşması ile kabul edilmiştir. Sovyetler Birliği'nin yıkılması ile ortaya çıkan bugünkü Ermeni Devleti Parlamentosu, Sovyetler döneminde yapılan bir anlaşmayla oluşan bu sınırı tanımadığını açıkça deklare etmiştir. İki ülke arasında var olan bu sınır uyuşmazlığı zaman içerisinde daha ciddi soruna dönüşme ihtimali içeriyor.
 </p>
 <p class="metin">
  Buna rağmen her iki devlet de karşılıklı olarak ilişkilerde yumuşama yanlısı bir yaklaşımı benimsemiş bulunuyor. Özellikle Türkiye'nin Ermeni devleti ile sınır ticaretinin geliştirilmesi, demir ve karayolu ulaşım bağlantılarının tesisi, Trabzon ve Hopa limanlarının geliştirilerek Ermenistan'ın dış dünyaya açılımının önündeki engellerin kaldırılması bağlamında özverili gayretler sergilediği de bir gerçek.
 </p>
 <p class="metin">
  I. Dünya Savaşı sırasında ve sonrasında Türkiye'nin doğusunda gerçekleştiği iddia edilen sözde Ermeni Soykırımı engelinin de bir nokta unutularak iki ülke arasında bir engel teşkil etmemesi gerektiği doğrultusunda yakınlaşma sağlandığı biliniyor. Daha açıkçası, bu tarz tezlerin Ermenistan'ın Türkiye'ye karşı resmi dış politikası olmaktan çok, başta ABD ve Fransa olmak üzere Ermenistan dışında yaşayan Ermeni Cemaatleri tarafından desteklendiği anlaşılıyor.
 </p>
 <p class="metin">
  İki toplum arasındaki bu gibi tarih sayfalarında kalması gereken hususların üçüncü şahıslar tarafından tekrar tekrar pişirilerek gündeme getirilmesi, Türkiye ve genç Ermeni Devleti arasında oluşmaya başlayan ilişkilere zarar verecek nitelik kazanma ihtimali taşıyor.
 </p>
 <p class="metin">
  "Sözde Ermeni Soykırımı" üzerinden prim yapmak isteyen veya bölgesel politikaların oluşmasında rol almak isteyen tarafların jeopolitik ve jeostratejik tek taraflı hesaplardan netice alınmasının mümkün olmadığı bilinmeli.
 </p>
 <p class="metin">
  Kaldı ki, henüz Türkiye'nin de resmi belgelere dayanarak kendi argümanını ortaya koymadığı da açık. Aslında, Türkiye konunun iddia edildiği gibi olmadığını, tarihe ışık tutacak nitelikte bilgi ve belgelerle kanıtlama imkanına sahip. Ancak, bu doğrultuda dünya kamuoyunu bilgilendirme bakımından etkin lobi faaliyeti yürütme noktasında zayıf kaldığı da kabul edilmeli.
 </p>
 <p class="metin">
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2000/304/prizma/1.htm), [web.archive.org (arşiv bağlantısı)](http://web.archive.org/web/20020224081105/http://www.aksiyon.com.tr:80/2000/304/prizma/1.htm)
