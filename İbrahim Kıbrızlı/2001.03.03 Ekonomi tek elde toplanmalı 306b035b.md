# Ekonomi tek elde toplanmalı

*İbrahim Kıbrızlı 2001.03.03*

<div>
 <img border="0" src="/web/20010702011920im_/http://www.aksiyon.com.tr/yazar/ibrahimkibrizli.jpg"/>
 <p class="spot">
  Yeni krizlerin yaşanmasının önünün alınması tamamen ekonominin sağlıklı ve sürekli kaynak üreten yapıya kavuşturulmasından geçiyor
 </p>
 <p class="metin">
 </p>
 <p class="metin">
  Kasım 2000 ve Şubat 2001'de ard arda yaşanan iki kriz, IMF ve Dünya Bankası destekli orta vadeli makro ekonomik programın henüz 14. ayı dolmadan rafa kaldırılmasını beraberinde getirdi.
 </p>
 <p class="metin">
  Peş peşe üzerine gelen bu iki dalgaya direnç göstermekten uzak kalan Türkiye ekonomisinin çok kırılgan bir yapı üzerinde oturduğu anlaşılıyor. Şüphesiz bu kırılgan yapı; ekonomik dengelerin bozulması ve ekonominin içinden çıkılması oldukça güç bir krize sürüklenmesinin sebebi.
 </p>
 <p class="metin">
  Daha çok üretmeden tüketen, para ile para kazanmanın hakim olduğu ekonomi giderek yatırım ve üretimden uzaklaşmanın yansıması olan düşük oranlı ekonomik kalkınmanın baskısı altında. Üretim kapasitesinin sınırlılığı, dış satım gelirlerinin sağlıklı yollardan artırılamaması ve lüks tüketime dayalı ithalatın süreklilik arz eden artışı temel sorunların başında geliyor.
 </p>
 <p class="metin">
  Üretimde mal çeşitliliğinin yaratılamamış olması, verimliliğin ve dış rekabet edebilirlik düzeyinin düşük düzeyde kalması, işsizlik ve her geçen gün daha da bozulan gelir dağılımı krizin kısa sürede atlatılmasını zorlaştıran faktörler. İşsizlik ve gelir dağılımındaki dengesizliğin önünün alınamaması ile enflasyonla mücadele de yeterli başarının sağlanamaması tamamen ekonominin arz cephesinin geliştirilememesinde aranmalı.
 </p>
 <p class="metin">
  Gerek ilave kaynak yaratmada gerekse mevcut kıt kaynakların verimli yönlendirilememesi alınan tedbirleri de palyatif kılıyor. Bu palyatif tedbirlerin sonucu gözlenen dönemsel iyileşme sonrası doğal olarak ekonomik krize yol açıyor. Böylesi bir kısır döngünün ise salt para ve mali önlemler üzerine kurgulanan makro ekonomik tedbirlerle aşılması imkansız.
 </p>
 <p class="metin">
  Diğer taraftan artan nüfusun sosyal ve ekonomik ihtiyaçlarının yeterli düzeyde karşılanamaması geleceğe dönük kaygıları artırır ve umutları azaltır nitelikte. Ekonomik ve toplumsal kalkınmaya dönük ihtiyaçların karşılanması noktasında kamusal kaynakların yetersiz kalması ister istemez yüksek faiz karşılığında iç ve dış borçlanma zorunluluğunu doğuruyor.
 </p>
 <p class="metin">
  Borçlanma yolu ile sağlanan kaynakların, ağırlıklı olarak ekonomik geri dönüşü sınırlı popülist alanlarda kulanılıyor. Bunun neticesinde, gerek iç gerekse dış borçlar yeni ve daha yüksek faizli borçlanma ile takas ediliyor. Bu yöntem devlet borçlarının giderek daha da artmasına yol açıyor.
 </p>
 <p class="metin">
  İç ve dış borçların ana para ve faizlerinin geri ödemesinde bütçe kaynaklarının yetersiz kalması ve ancak yeniden borçlanma ile karşılanabilir olması, ekonominin hareket kabiliyetini sınırlıyor. Bu özellik ekonominin kırılganlığını artıran nedenlerin başında geliyor. Bu yapı tersine çevrilemediği müddetçe ekonominin her an başka krizlere de açık olduğu tartışmasız bir gerçek.
 </p>
 <p class="metin">
  Yeni krizlerin yaşanmasının önünün alınması tamamen ekonominin sağlıklı ve sürekli kaynak üreten yapıya kavuşturulmasından geçiyor. Bu ise tamamen dış pazarlarda aranan ve yüksek teknoloji içeren malların üretimi ile bire bir ilişkili. Şüphesiz bu tip bir üretimden beslenen ekonomik yapının tesisi için ciddi bir sürece ihtiyaç var. Hiçbir zaman vakit başlamak için geç değil. Mesele, planlı ve programlı bir anlayış doğrultusunda işin bir yerinden başlanmasına bağlı.
 </p>
 <p class="metin">
  Bu noktada, ihtiyaç duyulan kaynak açığının kapatılması için; kayıt dışı ekonominin üzerine gidilmesi, özelleştirmeye hız verilmesi, bankacılık sektörü dahil yapısal reformların sisteme entegre edilmesi, Devlet İhale Yasası'nın günün koşullarına cevap verecek şekilde düzenlenmesi ayrıcalıklı bir yere sahip.
 </p>
 <p class="metin">
  Kayıt dışı ekonominin üzerine gidilerek vergi kayıp ve kaçaklarının önünün alınması, özelleştirme ile ek kaynak yaratılması, yapısal reformlarla gider tasarrufunun sağlanması, maliye ve sosyal güvenlik kuruluşlarının tahsilinde güçlük çektiği vergi ve prim alacakları tahsilatının gerçekleştirilmesi ilk aşamada kısa dönemli rahatlama imkanı sunan enstürmanlar.
 </p>
 <p class="metin">
  Yaratılan ilave kaynakların verimli kullanılmasının sağlanması için harcamalarda denetim ve şeffaflığın yanısıra, olmazsa olmazı ekonomi yönetiminin bugünkü dağınık yapıdan kurtarılarak tek bir siyasi otoritenin koordinasyonu altında toplanması ve kurumlar arası eşgüdümün tesisi.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/326/prizma/1.htm), [web.archive.org (arşiv bağlantısı)](http://web.archive.org/web/20010702011920/http://www.aksiyon.com.tr:80/2001/326/prizma/1.htm)
