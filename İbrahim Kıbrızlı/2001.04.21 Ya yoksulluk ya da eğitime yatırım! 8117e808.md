# Ya yoksulluk, ya da eğitime yatırım!

*İbrahim Kıbrızlı 2001.04.21*

<div>
 <img border="0" src="/web/20020422235236im_/http://www.aksiyon.com.tr/yazar/ibrahimkibrizli.jpg"/>
 <p class="spot">
  Ekonomik gelişmişliği yakalayan ülkeler incelendiğinde, bu ülkelerin; sanayinin ihtiyaç duyduğu ara ve nitelikli iş gücünü oluşturmaya dönük teknik ve mesleki eğitimin yanısıra, hizmet içi eğitime bütçelerinden yüklü pay ayırdığı gerçeği ile karşılaşıyoruz
 </p>
 <p class="metin">
 </p>
 <p class="metin">
  Kabul edilmelidir ki ülkelerin iç ve dış saygınlıkları ekonomik zenginlikleri ile doğru orantılı. Günümüz dünyasında ekonomik zenginlik, siyasal ve iktisadi demokrasi standartlarının yanısıra, o ülkenin bilimsel gelişmeye katkısı ve bu meyandaki dış pazarlarda aranan ürün kapasitesine de bağlıdır.
 </p>
 <p class="metin">
  Teknolojik üstünlüğü ve ürün çeşitliliğini haiz dış pazarlarda rekabet avantajı olan ve üretimden beslenen malların döviz kazandıran niteliği, aynı zamanda o ülkenin refah seviyesini artıran temel faktörlerden biri.
 </p>
 <p class="metin">
  Kuşkusuz bu gibi ülkelerde, ekonomik zenginlik gücünü piyasa dinamizminden alır. Piyasaya girişler kadar, piyasadan çıkışlar da serbest rekabet ortamında gelişimini sürdürür. Fırsat eşitliği her alanda tam manasıyla geçerliliğini korur ve ayırımsız herkes için işletilir. Bürokrasinin en aza indirgendiği ve ticaretin acımasız kurallarının geçerli olduğu iklimde, gerek yerli, gerekse yabancı sermaye risk alabilme kapasitesi bağlamında kendisi için uygun bulduğu alanlara yatırımlarını yönlendirir. Yerli ve yabancı sermayenin yatırımlarında tercih nedenlerinin arasında beşeri sermayenin gelişmişliği de önemli bir yer tutar.
 </p>
 <p class="metin">
  Kamu, piyasa ekonomisi kurallarının geçerli olduğu ortamı tesis etmekle kendisini yükümlü tutar. Haksız rekabete yol açmayacak bir biçimde, tarafsızlık ilkesinden hareketle piyasaların tam rekabet ortamında işleyişini denetler ve sağlar. Yasal ve kurumsal düzenlemelerle, piyasaları doğrudan yönlendirmeye dönük siyasi otoritenin müdahalesi, hemen hemen etki alanının dışına çıkarılır.
 </p>
 <p class="metin">
  Kamunun ve siyasi otoritenin ekonomik faaliyetleri şeffaf ve daha çok mikro sivil toplum kuruluşları tarafından denetlenebilir çizgide sınırlandırılır. Bu her şeyden önce, siyasi otoritenin vergi toplama ve harcama yolu ile piyasalara müdahale etme enstrümanını kapatma bakımından da önemlidir. Çünkü, siyasilerin sınırsız ve sorumsuzca kamusal gücü kullanmaları, kesimler veya sektörler arası dengesizliğe yol açma tehlikesini de içerisinde barındırmaktadır.
 </p>
 <p class="metin">
  Kamusal hizmet üretimi günümüzde; savunma, emniyet, adalet, uluslararası ikili ilişkiler, eğitim, sağlık ve çevre başta olmak üzere iç ve dış güvenlik ile sosyal içerikli alanlarda yoğunlaşıyor. Özellikle, ekonomik gelişim ve verimliliğin artırılması bakımından, eğitimin ayrıcalıklı bir yere sahip olduğu muhakkak.
 </p>
 <p class="metin">
  Zahmetli ve uzun süreç gerektiren bir yöntem olmasına rağmen gerek yoksullukla mücadele, gerekse işsizliğe kalıcı çözüm üretilmesi, eğitim hizmetlerinin çeşitlendirilmesi ve standardının yükseltilmesi ile bire bir ilişkilidir.
 </p>
 <p class="metin">
  İster klasik, ikinci dalga, isterse bilgi ve teknoloji yoğun üçüncü dalga üretim modelleri hakim üretimden beslenen ekonomiler olsun, ülkelerin ekonomik verimliliği yakalaması için kaynakların, eğitim sektörünün geliştirilmesine harcanması kaçınılmazdır.
 </p>
 <p class="metin">
  Beşeri kaynakların yaratıcılık ve üretkenliğinin eğitim yolu ile artırılması, kamusal bir hizmet alanı olduğu kadar, özel sektörün de faaliyet gösterebileceği bir alan durumundadır. Bu nedenle kamu, bu alanı özel sektöre açmanın ötesinde, çeşitliliği ve uzmanlığı sağlayacak açılımları da sağlamak mecburiyetindedir. Yaratıcılığı ve uzmanlığı geri plana iten klasik lise ve üniversite eğitimi ile bir yere varılamayacağı açık.
 </p>
 <p class="metin">
  Ekonomik gelişmişliği yakalayan ülkeler incelendiğinde, bu ülkelerin; sanayinin ihtiyaç duyduğu ara ve nitelikli iş gücünü oluşturmaya dönük teknik ve mesleki eğitimin yanısıra, hizmet içi eğitime bütçelerinden yüklü pay ayırdığı gerçeği ile karşılaşıyoruz. Bu gün teknolojik gelişmeler paralelinde hizmet içi eğitim dahil gelişmiş ülkelerde, ABD örneğinde olduğu gibi yaklaşık 220 bin eğitim çeşidi bulunuyor. Öyle ki ABD'de 220 bin iş sahası ve üretim çeşidinin varlığı bizim için son derece önemli göstergelerden biri değil mi? Bizde ise bu rakam 19 binin bile altında.
 </p>
 <p class="metin">
  Türkiye, bırakın uygulamalı veya uygulamasız teknik ve mesleki yeni eğitim alanlarını devreye sokmayı, var olanı koruma noktasında dahi ciddi zorluklar çekiyor. Teknik ve endüstri meslek yüksek okulları uygulamasına son veriyor. Bu nedenle lise seviyesinde uygulamalı endüstri ve teknik meslek okulları ile bunların yüksek bölümlerinin eğitim sistemimize kazandırılması zorunludur. Çünkü yeni istihdam alanlarının yaratılması ve üretimde verimliliğin/çeşitliliğin artırılması ancak beşeri kaynağın üretime aktif katılımı ile mümkündür.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/333/prizma/1.htm), [web.archive.org (arşiv bağlantısı)](http://web.archive.org/web/20020422235236/http://www.aksiyon.com.tr:80/2001/333/prizma/1.htm)
