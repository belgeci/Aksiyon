# Şeffaflık; demokrasinin gereği...

*İbrahim Kıbrızlı Bilinmeyen-tarih*

<div>
 <font>
  <img border="0" height="1" src="/web/20050302225811im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225811im_/http://www.aksiyon.com.tr/resim/293/blank.gif" vspace="5"/>
  </p>
 </font>
 <font class="content">
  Devlet Planlama Müsteşarlığı tarafından hazırlanarak Meclis’e sunulan 8. plan, 5 ana başlık altında toplanan temel makro ekonomik yapısal reform politikaları arasında, kamusal uygulamalara yönelik şeffaflık ilkesini öne çıkarıyor.
 </font>
 <br/>
 <p>
  <font class="content">
   Kamusal şeffaflığın sağlanması için kamusal hizmet üretiminde, siyasi ve idari karar alma ve uygulama aşamasında yetki ve sorumlulukların  açık bir biçimde tanımlanması ile, hesap verme sorumluluğunun geliştirilmesi hedefleniyor. Ayrıca; duyarlı ve yerinde bir yaklaşımla denetimi sınırlayan düzenleme ve uygulamalara son verecek çalışmalar başlatılarak, denetim sisteminin siyasi otoritenin müdahalesinden arındırmak sureti ile bağımsız işleyecek yeni bir yapıya kavuşturulması benimseniyor.
   <br>
    <br>
     Kamu kaynaklarının siyasal kararlara dayalı verimlilik ilkesi gözetilmeksizin harcanması hususunda, bugüne kadar geçerli olan tabuları kökten yıkacak bu uygulama ile ciddi bir kalıcı düzenlemeye gidilmek istendiği anlaşılıyor.
     <br>
      <br>
       Kamusal harcamalarda şeffaflık sağlama düşüncesine hizmet edecek ikinci bir adım ise; şüphesiz, Devlet İhale Yasası’nda değişiklik yapılmasını hedefleyen taslak çalışmanın yeni yasama döneminde Meclis’e sevk edilmeye hazır hale getirilecek olması diyebiliriz. AB ve Dünya Ticaret Örgütü normlarına uyumlu hale getirilecek olan Kamusal Hizmet Alımları ve Üretimi İhale Yasası’na bu düzenleme ile kamuoyunun denetim ve gözetimine açık bir nitelik kazandırma amaçlanıyor.
       <br/>
       <br/>
       Korpsiyon yani rüşvet ve yolsuzluk gibi yasa dışı tutarsızlıklara daha çok demokrasi kültürünün eksik olduğu az gelişmiş veya gelişmekte olan ülkelerde rastlamak mümkün. Kamu hizmet alım ve üretiminde demokrasinin gereği kabul edilen şeffaflığın yerleştirilmemiş olması bağlamında ortaya çıkan çarpık yapı ekonomik büyüme ve gelişmeyi yavaşlattığı gibi, yabancı sermaye ve yatırımların gelmesini engelleyen bir nitelik taşıyor.
       <br/>
       <br/>
       Daha çok demokrasinin gelişmediği veya diktatörlük benzeri rejimlerle yönetilen ülkelerde siyasi erki ele geçirenler ve onların yandaşı konumunda olan bürokratlar ülkelerinin bir anda anlaşılması güç bir biçimde en varlıklı bireyleri olduğu bilinen bir gerçek. Bu gibi ülkelerin yöneticileri büyük bir dayanışma halinde, ülkelerinin kaynaklarını sınırsızca sorumsuzluk içerisinde sömürerek ülkelerini yoksulluğa sürükledikleri gibi, ulusal kaynakların yetersiz kalması durumunda borç batağına sürüklemekten de geri kalmazlar.
       <br/>
       <br/>
       Ulusal kaynaklar veya kamu fonları yanı sıra iç ve dış borçla temin edilen ilave paralar, ülkenin ihtiyaç duymadığı hatta çoğunlukla ekonomik verimliliği olmayan göstermelik projelerin finansmanına kullanılmak suretiyle, rüşvet veya aracılık payları olarak yöneticiler ve onların lobi gruplarının zenginleşmesine katkı sağlarlar.
       <br/>
       <br/>
       Geçmiş dönemlerde Orta ve Güney Amerika ülkelerinde içinde bulunduğumuz dönemde ise Afrika ve Orta Asya ülkelerinde rastlanan birçok örnekte olduğu gibi kamusal hizmetlerin üretimi noktasında boşa yapılan harcamalar ile kamusal fonların ülkenin ekonomik ve sosyal kalkınmasından çok siyasi ve bürokratik kadroların kalkınmasına hizmet ettiği bilinen bir gerçek.
       <br/>
       <br/>
       Bu gibi ülkelerde demokrasi kültürünün gelişmesi doğrultusunda atılacak adımlar, seçkinlerin keyfi yönetim uygulamasına son vereceği için çıkış yolu olarak değer buluyor. Demokrasinin kurum ve kuralları ile gelişmesi sayesinde, kayırmacılık ve masa altı ödemelerin önünün alınması bakımından ciddi yarar sağlayacak girişimler olarak kabul ediliyor.
       <br/>
       <br/>
       Bu noktalardan yaklaşıldığında herşeyden önce bireyler veya kurumlar arasında son dönemlerde ülkemizde de yaşanan güven bulanılımının aşılması noktasında gerek 8. planda önemle üzerinde durulan şeffaflık uygulamasına geçilme çalışmaları gerekse kamu ihale yasasında yapılmaya çalışılan değişiklik girişimi büyük önem taşıyor. Bu çalışmalar hiç şüphesiz ülkemizin ve demokrasimizin sağlıklı gelişimi için gecikmeli, ama ileriye dönük büyük katkı sağlayacağı açık, tartışmasız ciddi bir adım...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14182), [web.archive.org (arşiv bağlantısı)](http://web.archive.org/web/20050302225811/http://www.aksiyon.com.tr:80/detay.php?id=14182)
