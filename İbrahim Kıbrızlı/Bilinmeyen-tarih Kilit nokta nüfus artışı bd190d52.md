# Kilit nokta, nüfus artışı

*İbrahim Kıbrızlı Bilinmeyen-tarih*

<div>
 <font>
  <img border="0" height="1" src="/web/20050302173607im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302173607im_/http://www.aksiyon.com.tr/resim/301/blank.gif" vspace="5"/>
  </p>
 </font>
 <font class="content">
  1923 yılında yaklaşık 12 milyon olan ülke nüfusu 1990 yılında 56.5 milyon ve 1997 sayımında ise 62.8 milyon seviyesine yükselmiş bulunuyor
 </font>
 <br/>
 <p>
  <font class="content">
   Cumhuriyetin kuruluşundan günümüze geçen süreç içerisinde ülke nüfusu 5.5 misli gibi gelişmiş Batılı ülkelerle karşılaştırıldığında oldukça yüksek kabul edilecek bir artış gösteriyor.
   <br>
    <br>
     1923—1990 arasında ortalama yüzde 2.2 olan yıllık nüfus artış hızı, 1990—1997 yılları arasında yüzde 1.5 seviyelerine gerilemiş bulunuyor. Ancak, binde 7 düzeyinde bir gerilemeye rağmen yine de bu artış hızı bizim gibi gelişmekte olan ülkeler için yüksek kabul edilme durumunda.
     <br>
      <br>
       Toplam 38 bin 288 yerleşim biriminde gerçekleştirilen 1997 sayım sonuçlarına göre nüfusun yüzde 64.7’si kentsel yerleşim birimlerinde, yüzde 35.3’ü kırsal yerleşim birimlerinde ikamet etmekte. Bu oranlar 1990 yılında kentsel yerleşimde yüzde 59.2 ve kırsal yerleşimde yüzde 40.2 şeklindeydi.
       <br/>
       <br/>
       Bu verilerden hareket edildiğinde yıllık ortalama yüzde 1.7 gibi oldukça yüksek oranlı bir kentleşme hızı söz konusu. Hızlı kentleşmenin sonucuna bağlı olarak doğum oranlarında yavaşlama beklentisi Türkiye’de arzu edilen düzeyde gelişme kaydetmekten uzak kalıyor.
       <br/>
       <br/>
       Gerek nüfus artış hızının yüksekliği gerekse kırsal kesimlerin kentsel yerleşim birimlerine yönelik aşırı yüksek oranlı göç vermesi Türkiye’nin belki de sosyal ve ekonomik sorunlarının ilk sırasında yer alıyor. Bu sorun kesin ve kalıcı yöntemler üretilerek çözüme kavuşturulamadığı müddetçe ekonomik ve sosyal kalkınma programlarından umulan neticenin alınmasının beklenmesi hayalcilik olur.
       <br/>
       <br/>
       Çünkü, yüksek oranlı nüfus artışı ve kentleşme sağlık, eğitim, ulaşım, haberleşme, güvenlik, enerji, yeni yerleşim alanlarının üretimi gibi bir çok sosyal ve iktisadi alt ve üst yapı yatırımlarının yapılmasını gerektiriyor. Her şeyden önemlisi de artan nüfus ile doğru orantılı olarak yeni istihdam sahalarının yaratılması zorunluluğunu ortaya çıkarıyor.
       <br/>
       <br/>
       Açık bir ifadeyle, sürekli artan nüfus yapısına sahip olunması, artan oranlı kamusal harcamaları gerektiriyor. Her ne kadar bu doğrultuda 1950’li yıllarda başlatılan ve 1980’li yıllarda daha da hız verilen alt ve üst yapı yatırımları söz konusu ise de, bunların yeterli olduğunu söyleyebilmemiz mümkün değil. Kaldı ki, ekonomiye geri dönüşü göreceli olan yatırımların ülke ekonomisine başlangıç aşamasında yük getirdiği bir diğer gerçek. Bu tip sosyal alt ve üst yapı yatırımları mevcut ekonomik yapısı itibariyle Türkiye gibi ülkelerde daha çok bütçe açığına sebeb olduğu için neticede enflasyon olarak karşımıza çıkıyor.
       <br/>
       <br/>
       Diğer taraftan, nüfus artışı paralelinde en azından temel ihtiyaç maddelerine yönelik yeterli üretim artışının sağlanamaması ister istemez ithalat artışının gerekçelerinin başında yer alıyor. Özellikle de temel tüketim maddeleri ağırlıklı ithalat artışının sebebleri burada aranmalı.
       <br/>
       <br/>
       Türkiye gibi hızlı nüfus artışının yaşandığı bir ülkede nüfus artışının getirdiği yükün taşınabilir olması, ancak yüksek oranlı hızlı kalkınmanın sağlanması ile absorbe edilebilir. Ekonomik büyümenin sağlanamaması veya inişli çıkışlı değişken bir seyir izlemesi, her şeyden önce gelir dağılımını tahrip edeceği için sosyal barışın da sürekliliğini tehdit eden etkeni oluşturur.
       <br/>
       <br/>
       Hızlı nüfus artışının ülke gerçekleri ile uyumlu ve taşınabilir bir seviyeye çekilmesi, Türkiye için öncelikli konuların başında geliyor. Bu doğrultuda geniş kapsamlı bir programın hayata geçirilmesi belki de hali hazırda uygulanan enflasyonla mücadele ağırlıklı ekonomik programdan da arzu edilen sonucun alınması bakımından ayrı bir önem kazanıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13960), [web.archive.org (arşiv bağlantısı)](http://web.archive.org/web/20050302173607/http://www.aksiyon.com.tr:80/detay.php?id=13960)
