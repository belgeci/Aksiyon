# Yeniden yapılanma için bir öneri...

*İbrahim Kıbrızlı 2001.01.13*

<div>
 <img border="0" src="/web/20010622032956im_/http://www.aksiyon.com.tr/yazar/ibrahimkibrizli.jpg"/>
 <p class="spot">
  Ortaya çıkan yeni yönetsel eğilim piyasa demokrasisinin geliştirilmesini yadsınamaz bir biçimde ortaya çıkardı. Devlete eskisinden çok farklı yeni idari ve fonksiyonel yükümlülükler getirdi.
 </p>
 <p class="metin">
 </p>
 <p class="metin">
  Sovyet rejiminin sona ermesine bağlı olarak kapalı siyasal ve ekonomik sistemlerin kapılarını dışa açması ile bireyin öneminin artması devletin yeni konumunun tartışılmasını da beraberinde getirdi.
 </p>
 <p class="metin">
  Yeni dünya düzeninde piyasa dinamikleri dışlanarak iktisadi ve sosyal yaşantının siyasi ve bürokratik kadrolar tarafından masa başından planlanması dönemi böylece kapandı.
 </p>
 <p class="metin">
  Bu gelişme, özellikle,  iç ve dış piyasalardan gelen sinyallerin doğru algılanarak gereğinin bu doğrultuda yapılması olgusunun yönetime hakim düşünce olarak yansımasına yol açtı.
 </p>
 <p class="metin">
  Ortaya çıkan yeni yönetsel eğilim piyasa demokrasisinin geliştirilmesini yadsınamaz bir biçimde ortaya çıkardı. Devlete eskisinden çok farklı yeni idari ve fonksiyonel yükümlülükler getirdi.
 </p>
 <p class="metin">
  Devlet yönetiminde; etkinliğin ve verimliliğin artırılması, fonksiyonelliğin sağlanması ve karar süreçlerine demokratik katılımcılığın dahil edilmesi yükselen değerler olarak öne çıkıyor.
 </p>
 <p class="metin">
  Bu gelişme hissedilir bir şekilde merkezi idarenin yerel idarelerle güç paylaşımını gündeme getiriyor. İkinci bir olguyu ise ulusal ve yerel kararların alınması safhasına sivil toplum kuruluşlarının dahil edilmesi kavramı oluşturuyor.
 </p>
 <p class="metin">
  Kamusal hizmetlerin üretilmesinde kalite ve verimlilik kavramlarına yer verilmesi uygulanması kaçınılmaz bir diğer zorunluluk olarak ortaya çıkıyor. Kamu kesiminde karar almada yavaş hareket edilmesi ve karmaşık örgüt yapısının varlığı kalitesizlik ve verimsizliğin nedenlerini oluşturuyor.
 </p>
 <p class="metin">
  Bürokratik işlemlerin yavaşlığı, idarenin çok başlılığının sebeb olduğu karmaşık yapı ve organizasyon bozukluğu, adam kayırmacılığa dayalı siyasi ve bürokratik kadroların yetersiz nitelikte insan kaynağı ile doldurulması hizmetin kalite ve verimliliğini azaltan diğer etkenler arasında yer alıyor.
 </p>
 <p class="metin">
  Hiyerarşik sistemin çabuk ve esnek hareket etmeyi engelleyen yapısından kaynaklanan inisiyatif kullanamama da hizmette kalite ve verimliliği düşüren diğer etkeni oluşturuyor.
 </p>
 <p class="metin">
  Siyasal ve bürokratik karar alma süreçlerinde bireysel yaratıcılığa özgürlüğünün geri verilmesi bu noktada ayrı bir önem taşıyor.
 </p>
 <p class="metin">
  Uygulamada kalite ve verimliliğin artırılması, piyasa kurallarıyla çatışmayan çözümlerin üretilmesi ile birebir ilişkilendirilmeyi zorunlu kılıyor. Bu hedefe ulaşılmasında izlenmesi gereken yöntem ise devletin piyasalarda eksik rekabete yol açmadan verimliliğini artırmanın koşullarını yaratmasına bağlı.
 </p>
 <p class="metin">
  Merkeziyetçi yapılanmadan uzaklaşma ve yerel idarelere yetki devrinin uygulamada hayata geçirilmesi, kamusal hizmet üretiminde verimliliğin artırılmasına doğrudan katkı sağlayan yeni olmayan bir yaklaşım. Şüphesiz etkinliğin tesisi idarenin bu doğrultuda yasal ve kurumsal düzenlenmesi yanısıra sivil toplum inisiyatifinin karar süreçlerine aktif katılımının sisteme kazanılmasına bağlı.
 </p>
 <p class="metin">
  Devletin tepe organizasyonunda işlevselliği beraberinde getirecek olan yapılanma da bir diğer önemli husus. Özellikle devleti siyasal otorite olarak yöneten hükümetin  karmaşıklığını ve hantallığını önleyen sadelik olarak ağırlık kazanıyor. Bu bakımdan meseleye yaklaşıldığında; başkan ve başkan yardımcısı dahil 16 kişiden oluşan ABD kabinesi ideal örnek olarak görülebilir. Buna karşın başbakan ve üç başbakan yardımcısı, 14 devlet bakanı, 18 icracı bakan ile toplam 36 kişiden oluşan Türkiye'deki hükümet yapısı hizmet üretiminde kalite ve verimliliği düşürüyor.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/319/prizma/1.htm), [web.archive.org (arşiv bağlantısı)](http://web.archive.org/web/20010622032956/http://www.aksiyon.com.tr:80/2001/319/prizma/1.htm)
