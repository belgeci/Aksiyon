# Altta kalanın canı çıksın

*İbrahim Kıbrızlı Bilinmeyen-tarih*

<div>
 <font>
  <img border="0" height="1" src="/web/20050302175927im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175927im_/http://www.aksiyon.com.tr/resim/307/blank.gif" vspace="5"/>
  </p>
 </font>
 <font class="content">
  Uygulanan orta vadeli istikrar programı paralelinde memur maaş artışı ileriye dönük enflasyon hedefine endeksli 2001 yılının ilk altı ayı için yüzde 10, ikinci altı ay için ise yüzde 5 olarak belirlendi.
 </font>
 <br/>
 <p>
  <font class="content">
   Diğer taraftan 2000 yılında memur maaşlarına toplam yüzde 31.15 oranında zam yapan hükümet, tüketici fiyatlarındaki artış bu oranın üzerinde gerçekleşirse, aşan kısmına yüzde iki refah payı ilave edilmek suretiyle ek bir zam yapmayı da ilke olarak benimsedi. Bu durumda, yılın ilk yarısına yönelik memur maaşlarındaki artışın yüzde 15 oranına ulaşma ihtimali bulunuyor. Buna yılın ikinci yarısı için düşünülen yüzde 5 artış dahil edildiğinde, tüm yılı kapsayan maaş artışı kümülatif yüzde 21 olarak ortaya çıkıyor. Bu uygulama hükümetin uygulanan programın birinci yılı sonuna gelinmeden yüzde 25 olarak belirlenen enflasyon hedefinin yaklaşık 10 puan aşılacağını da kabul ettiğinin açık göstergesini oluşturuyor.
   <br>
    <br>
     Hükümet tarafından YPK’da görüşülen ve TBMM’ye sevk edilen bütçe tasarısında toplam personel harcamaları, bir önceki yıla göre yüzde 21—22 artışla, 12 katrilyon TL civarında tutuyor. Yıl içinde yapılması benimsenenler de dahil memur maaşlarına yapılacak önümüzdeki yılın tamamını kapsayan artış, yüzde 18 olarak programlanan 2001 yılı ortalama enflasyon hedefi ile uyumlu bir yapı arz ediyor.
     <br>
      <br>
       Enflasyonla mücadele programı uygulayan hükümetin penceresinden memur maaşlarında yapmayı planladığı artış değerlendirilecek olursa, hükümet programla tutarlı ciddi bir kararlılık içerisinde görüntü veriyor. Bu kararlılığını da enflasyonun gerekçesi olduğuna kanaat getirdiği bütçenin yüzde 25’ine karşılık gelen personel harcamalarını kısma yönünde, yaklaşık 1 milyon 850 bin devlet memuruna düşük maaş artışı vermek suretiyle gösterme eğilimi sergiliyor.
       <br/>
       <br/>
       Bu gün, yoksulluk sınırının 500 milyon sınırında gezindiği ülkemizde 1 milyon 450 bin devlet memurunun eline ayda ortalama 200—250 milyon TL geçiyor. Kamu çalışanının gelirlerine enflasyon kadar artış verilmesi neticesinde belki; yaklaşık 5.5—6 milyon insanımız enflasyona karşı korundu tezi ileri sürülebilir. Ancak bu, sabit gelirle geçinen bu insanlarımızın kronik enflasyonun tahrip ettiği geçmişin birikimi ile azalan gelir gücüne bağlı olarak yoksulluğa doğru hızla ilerlediklerinin üstünü örtmeye yetmez.
       <br/>
       <br/>
       Kaldı ki; programın uygulamaya konulduğu ilk yıl için bir defaya mahsus alınan vergilerin kalıcı hale getirilmesi, sabit gelirle geçinenlerin alım gücü üzerinde azaltıcı bir başka etkiye daha yol açıyor. Politikacıların popülist uygulamalarının neticesi olan ekonomik bozulmanın faturasını; gelirleri artmayan, buna rağmen daha fazla vergi ödeme ile karşı karşıya bırakılan sabit gelirle geçinenlere çıkartma yaklaşımını desteklemek hiç de kolay değil.
       <br/>
       <br/>
       Özelleştirmeyi ağırdan alan, yapısal reformları geciktiren, kayıt dışı ekonominin üzerine gidemeyen hükümet, özveriyi toplumdan bekleyen bir tavır içerisinde olduğu izlenimi veriyor. Uygulanmakta olan makro ekonomik istikrar tedbirlerinin sonuçları ne olursa olsun, kendi harcamalarını kısmak suretiyle devlet harcamalarında daha fazla tasarrufa giderek özveride bulunmayan siyasi karar alıcıları inandırıcılıklarını yitirme gibi bir tehlikenin beklediği unutulmamalı.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13802), [web.archive.org (arşiv bağlantısı)](http://web.archive.org/web/20050302175927/http://www.aksiyon.com.tr:80/detay.php?id=13802)
