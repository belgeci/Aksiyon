# İstikrarın yolu hükümet etmede

*İbrahim Kıbrızlı 2001.04.28*

<div>
 <img border="0" src="/web/20020325032304im_/http://www.aksiyon.com.tr/yazar/ibrahimkibrizli.jpg"/>
 <p class="spot">
  Türkiye'nin içine çekildiği ekonomik krizlerden kurtulamaması veya istikrarın yakalanmasında yetersiz kalmasının gerekçeleri demokratik kurum ve kuruluşlarının hükümet etme ve hizmet üretme anlayışında yatıyor
 </p>
 <p class="metin">
 </p>
 <p class="metin">
  Türkiye ekonomisinde çok partili parlamenter demokrasinin en parlak dönemleri olarak; 1950/57 Demokrat Parti, 1965/69 Adalet Partisi ve 1983/87 Anavatan Partisi iktidarları özlemle anılıyor.
 </p>
 <p class="metin">
  Hangi açıdan değerlendirilirse değerlendirilsin, ekonomik istikrar ve düşük enflasyon ortamında yüksek büyümenin sağlandığı bu üç dönem, Türkiye'nin 55 yıllık parlamenter demokrasi yaşamında tartışmasız en parlak 15 yılı.
 </p>
 <p class="metin">
  1950/57'de ortalama yüzde 7.9 enflasyon, yüzde 9 büyüme; 1965/69'da yüzde 6.7 enflasyon, yüzde 5.9 büyüme ve 1983/87'de ise yüzde 36.6 enflasyon, yüzde 6.4 büyüme sağlanması bu üç dönemin öne çıkan ortak karakteristik özelliğini oluşturuyor.
 </p>
 <p class="metin">
  Başarının altında yatan bir diğer türdeşlik ise; kuşkusuz, gerek merhum Adnan Menderes ve Turgut Özal gerekse Süleyman Demirel başbakanlıklarında hemen hemen toplam oyların yarıya yakınını almak suretiyle güçlü siyasal iktidarların iş başına getirilmiş olması noktasında aranmalı...
 </p>
 <p class="metin">
  'Milli Mutabakat' hatta 'Teknokratlar Hükümeti' uygulamaları yanısıra çeşitli azınlık ve koalisyon hükümetlerinin ülkeyi yönettiği, ciddi siyasal ve ekonomik git—gellerin yaşandığı, 70'li yıllarda olduğu gibi; 90'lı yıllarda yaşanan, hâlâ etkisi altında olduğumuz sorunların sebebinin de siyasal belirsizlikte aranması sonucunu ister istemez kendiliğinden doğuruyor.
 </p>
 <p class="metin">
  Ekonomik istikrarsızlık ve krizlerin hakim olduğu son 11—12 yılda gerçekleşen 4 genel seçim neticesinde, 6 değişik başbakanın yönetiminde, azınlık dahil çoğunluğu koalisyon olmak üzere 9 değişik hükümet kurulduğuna şahit oluyoruz.
 </p>
 <p class="metin">
  Yıllık yüzde 70'ler düzeyinde kronik enflasyonun yaşandığı 1989/2001 yıllarını kapsayan bu dönemde, ortalama yıllık 3.2 ekonomik büyümenin sağlanmış olması, siyasal iktidarların koalisyonlara mahkum olmasında yatıyor.
 </p>
 <p class="metin">
  Gelinen nokta itibarıyla, siyasetin bugünkü parçalanmış yapısı ve parlamentoda bulunan siyasal partilerin hemen hemen hepsinin yüzde 20'nin altında bir oy tabanına sahip olmaları, ekonomik sorunların da çözümsüzlüğünün gerekçesi kabul edilebilir.
 </p>
 <p class="metin">
  Sorunun köklü ve kalıcı çözüme kavuşturulması, ancak ve ancak siyasi yapının yeniden yapılandırılması noktasında düğümleniyor. Türkiye için olmazsa olmaz çıkış yolu, siyasi partiler ve seçim yasalarındaki mevcut oligarşik anlayışın, doğrudan halkın iradesinin yönetime yansımasına ve demokrasinin kurumsallaşmasına imkan verecek biçimde yeniden düzenlenmesinden geçiyor.
 </p>
 <p class="metin">
  Bu düzenleme her şeyden önce; siyasi yapımızdaki kilitlenmenin önünün açılması, siyasal iktidarların yaptıkları veya yapamadıklarından dolayı sorumluluk üstlenmesi için gerekli.
 </p>
 <p class="metin">
  Siyasetçilerin hesap vermesi ve verdikleri hesap bağlamında tekrar seçilip seçilmemesi veya iktidara getirilip getirilmemesi, siyaset yapmanın kurum ve kurallarının yeniden düzenlenmesi ile birebir ilişkili.
 </p>
 <p class="metin">
  Sorumlu siyaset yapma geleneği geliştirilerek, hükümetlerin hatalı icraatlarının bedelini siyaseten ödeme etiği geliştirmediği müddetçe, içerisine düşülen gerek siyasi gerekse ekonomik istikrarsızlık dönemlerinin aşılabileceği yanlış kanaatine kapılınmamalı. Aksi düşünülmesi halinde, mevcut bozulmanın daha da derinleşmesi kaçınılmaz görünüyor.
 </p>
 <p class="metin">
  Türkiye'nin içine çekildiği ekonomik krizlerden kurtulamaması veya istikrarın yakalanmasında yetersiz kalmasının gerekçeleri tartışmasız demokratik kurum ve kuruluşlarının hükümet etme ve hizmet üretme anlayışında yatıyor.
 </p>
 <p class="metin">
  Kim ne derse desin; ekonominin tekrar denge konumuna gelmesi, demokrasi kültürünün gelişimini engelleyen hususların ortadan kaldırılması ve demokrasinin işleyiş veya işletilişine imkan veren yasal yapılandırılma ile birebir bağlı.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/334/prizma/1.htm), [web.archive.org (arşiv bağlantısı)](http://web.archive.org/web/20020325032304/http://www.aksiyon.com.tr:80/2001/334/prizma/1.htm)
