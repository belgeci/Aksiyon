# Anadolu Pars’ı bulundu, Kaplan’a ne oldu?

*İbrahim Kıbrızlı 2002.03.02*

<div>
 <img border="0" src="/web/20020329053107im_/http://www.aksiyon.com.tr/yazar/ibrahimkibrizli.jpg"/>
 <p class="spot">
  Gelişen Anadolu sermayesine geçit vermeyen, kendi müteşebbis ve sermayesini kaçıran Türkiye, şimdi; yaşanan ekonomik ve sosyal kötü gidişten kurtulmak için yatırıma dönük yabancı sermaye gelsin diye nafile plan ve programlar yapıyor
 </p>
 <p class="metin">
 </p>
 <p class="metin">
  Derin ekonomik krizin dayanılmaz ağırlığının altında ezilen Türkiye, bu krizden çıkış yollarını üretme noktasında çaresiz kalıyor.
 </p>
 <p class="metin">
  Ekonomik krizden kurtuluş için gereken toplumsal özverinin gösterilmesinde bir eksik olduğu söylenemez. Hatta bu özverinin, beklenenin üzerinde ve  fazlası ile verildiği tartışmasız bir gerçek.
 </p>
 <p class="metin">
  Öyle ise sorun ne? Nerede yanlış yapılıyor?
 </p>
 <p class="metin">
  Çözümü kendi iç dinamiklerimizin ötesinde tamamen dışa bağımlı yöntemlerde arama hatasına düşmemiz, bu soruların tek ve açık cevabı.
 </p>
 <p class="metin">
  Şu bir gerçek ki, ekonomi üretmiyor. Üretmeyen ekonominin katma değer yaratma kapasitesi de sınırlı kalıyor. Bu şartlar altında, ister istemez, kamunun ihtiyaç duyduğu gelir büyüklüğüne gelmesi de mümkün olamıyor. Üretim yetersizliğinin yaşanan ekonomik krizlerin temel tetikleyicisi olduğu kesin bir olgu.
 </p>
 <p class="metin">
  Ülkenin toplam ekonomik büyüklüğü ile kamunun ulaştığı büyüklüğün taşınır olmaması bu duruma gelinmesine yol açan bir diğer faktör. Daha doğrusu, kamunun ulaştığı büyüklük ile ekonomik büyüklük birbiriyle örtüşmeli.
 </p>
 <p class="metin">
  Bugün Türkiye'de bu büyüklüklerin birbiriyle örtüşmediği somut bir gerçek. Kamunun ulaştığı büyüklüğü finanse edebilme adına izlediği politikalar ve kaynak tüketen yapısı ekonomik krizlerin yaşanması sonucunu kaçınılmaz olarak yaratıyor.
 </p>
 <p class="metin">
  Öyle ise, krizin birbiriyle iç içe geçmiş, birinin azlığı veya çokluğuna dayalı; birincisi, kamunun gereğinden fazla büyük olması, ikincisi de, ekonominin yeterli üretim büyüklüğünü yakalayamaması olarak tanımlayabileceğimiz  iki sebebi bulunuyor.
 </p>
 <p class="metin">
  Ancak, ekonominin üretimden gelen ivmeye bağlı olarak dış satım, katma değer ve istihdam yaratma, kamu harcamalarını finanse etmeye yetecek vergi sağlama işlevlerini yerine getirebilse idi, kamu kesiminin bugün ulaştığı büyüklüğün temel kamusal hizmetlerin üretilmesi noktasında yetersiz kalacağı da unutulmamalı.
 </p>
 <p class="metin">
  Kamu kesiminin eğitim, sağlık, adalet, iç ve dış güvenliğin sağlanması gibi kamusal alanlarda hizmet üretme adına ulaştığı büyüklükten çok, sorunun kaynağı, kamunun  hemen hemen bir çok alanda doğrudan ticari ve iktisadi  hayatın içerisinde aktif rol üstlenmesinde aranmalı.
 </p>
 <p class="metin">
  Devlet bugün; en büyük işveren, temel mal ve hizmetlerin üreticisi ve pazarlamacısı, ücretler dahil  hemen her alanda fiyatları belirleyen ve piyasaya yön veren otorite. Bu yapısı ile kamunun piyasaları manipule edici yasal enstrümanları kullanarak kıt kaynakları kendine çekmesi ve ekonominin kendi mecrasında gelişimini engellemesi işin kaçınılmaz sonucu.
 </p>
 <p class="metin">
  Dolayısıyla ekonominin piyasa kuralları çerçevesinde yakalaması gereken doğal ivme ve dinamizmin de önündeki engeli bizatihi devletin kendisi teşkil ediyor.
 </p>
 <p class="metin">
  Devlet bir noktada müdahaleci uygulamaları ile sermaye gelişim ve dağılımına yön veriyor. Hangi alanda üretim yapılacağını, sermayenin kimler tarafından ve ne şekilde yatırıma dönüştürüleceğini belirliyor. Mutlaka bu kararların verilmesinde merkezi otorite üzerinde etkili olan büyük sermaye gruplarının yürüttüğü lobi faaliyetlerinin azımsanmayacak etkisi söz konusu.
 </p>
 <p class="metin">
  Üretim ve ticaret ile finans piyasalarını kontrolleri altında tutan ve kendilerine  kendilerinin dışında içeride yeni yerli ve yabancı rakipler istemeyen siyasi yaptırım gücüne sahip bu gruplar, ekonominin gelişimi ve büyümesi önündeki ciddi engel.
 </p>
 <p class="metin">
  Bu gruplara olan bağımlılıktan kurtulmak için; ilki 1914 yılında İttihat ve Terakki yönetimi tarafından, ikincisi Cumhuriyet'in kurulduğu ilk dönemlerde, sonuncusu ise 1980—1987 yılları arasında olmak üzere üç dönem Anadolu'da yeni sermayedar grubunun yaratılması düşüncesine uygulama kazandırılmaya çalışıldı.
 </p>
 <p class="metin">
  Ancak, Anadolu'da müteşebbis sınıfı yaratma yönünde atılan bu iyi niyetli ve doğru alternatif adımlar her defasında çeşitli dışsal ve içsel müdahaleler sonucu netice alınamadan sona erdirildi.
 </p>
 <p class="metin">
  İlk uygulamayı akim bırakan I. Dünya Savaşı olurken, ikinci ve üçüncü benzer girişimler daha çok içsel müdahalelere bağlı hedefine ulaşma şansı bulamadı. Özellikle yakın zamanda yaşanan ve bugün yaşanan ekonomik krizin nedenleri arasında yer alan  üçüncü engellemenin Türkiye ekonomisine maliyeti çok ağır oldu.
 </p>
 <p class="metin">
  Çoğu ihracata dönük üretim yapan, ciddi büyüklükte dış gelir sağlayan, istihdam yaratan, vergi üreten 125 binin üzerinde işyeri kapatıldı. 2.3 milyon kişi işini kaybetti. Katma Değer üreten bu iş yerlerinin kapatılması ile kamu maliyesi önemli miktarda gelir kaybına uğradı. Üretimden uzaklaşan ekonomi yüzde 8.5 oranında küçüldü. Kendi ülkesinde yaşama alanı bulamayan bu sermaye komşu ülkelere gitti. Bu ülke ekonomilerinin ayağa kalkmasında önemli rol üstleniyorlar.
 </p>
 <p class="metin">
  Gelişen Anadolu sermayesine geçit vermeyen, kendi müteşebbis ve sermayesini kaçıran Türkiye, şimdi; yaşanan ekonomik ve sosyal kötü gidişten kurtulmak için yatırıma dönük yabancı sermaye gelsin diye nafile plan ve programlar yapıyor. 'Özel sektörün gelişimini teşvik etmek' için, içeriden ve dışarıdan borçlanmak suretiyle sağlanan kaynaklarla zor durumdaki banka ve özellikle de büyük şirket gruplarının kurtarılmasını planlıyor.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/378/prizma/1.htm), [web.archive.org (arşiv bağlantısı)](http://web.archive.org/web/20020329053107/http://www.aksiyon.com.tr:80/2002/378/prizma/1.htm)
