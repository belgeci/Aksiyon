# Aman, Cottarelli ‘ince ayar’ istemesin!

*İbrahim Kıbrızlı Bilinmeyen-tarih*

<div>
 <font>
  <img border="0" height="1" src="/web/20050302180627im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180627im_/http://www.aksiyon.com.tr/resim/305/blank.gif" vspace="5"/>
  </p>
 </font>
 <font class="content">
  IMF ve Dünya Bankası destekli uygulamaya konulan orta vadeli makro ekonomik istikrar programının birinci yılından daha da büyük bir öneme sahip olan ikinci yılına giriliyor.
 </font>
 <br/>
 <p>
  <font class="content">
   Bu açıdan meseleye yaklaşıldığında, henüz hazırlık çalışmaları yürütülen ve 17 Ekim’de TBMM’de görüşülmeye başlanacak olan, 2001 yılı bütçe büyüklükleri ekonominin sağlıklı bir yapıya kavuşturulmasını çok yakından ilgilendiriyor.
   <br>
    <br>
     Uygulanan ekonomik istikrar programının birinci yılında enflasyon, cari işlemler açığı ve büyüme gibi temel makro ekonomik hedeflerde sapma yaşanmış olsa da, bu sapmalar programın başarısızlığı anlamına gelmiyor. 2001 yılında da benzer sendromların yaşanmasına imkan vermemek için ulaşılmak istenen hedefle tutarlı ve uygulamaya yönelik ek tedbirlere ihtiyaç duyulduğu bir gerçek.
     <br>
      <br>
       Gerek kronik enflasyonla mücadele gerekse bu hedefi yakalamaya dönük uygulama esnasında kaçınılmaz olarak cari işlem açığına sebep olan koşulların giderilmesi noktasında yıllık bütçe ve programı hazırlayan başta DPT Müsteşarlığı ve Maliye bürokrasisi olmak üzere Hazine Müsteşarlığı ve Merkez Bankası’na ciddi görev ve sorumluluk düşüyor. Şüphesiz, belki de daha fazlası siyasi karar alıcı ve uygulayıcılara...
       <br/>
       <br/>
       Deprem vergileri, özelleştirme ve eğitim katkı payı gelirleri gibi bir defaya mahsus uygulanan gelirlerin üstlendiği fonksiyon ve 2000 yılı bütçesine sağladığı katkıların önemi hiç de küçümsenmemeli. Özelleştirme gelirleri dışında kalan diğer ilave gelir kaynaklarından istifade etme imkanının 2001 yılında olmadığı açık. Bu gibi ilave gelir kaynaklarından yoksun kalınmasına bağlı olarak oluşacak olan açığın kapatılmasında bütçeyi hazırlayan kesimlerin ciddi problemler yaşayacağı anlaşılıyor.
       <br/>
       <br/>
       Bu olumsuz yapıya rağmen 2001 yılı bütçesini hazırlayanlar bir önceki yıla göre vergi gelirlerinde yüzde 30 artış, harcamalarda ise yüzde 1.5 oranında bir azalış bekliyor. Harcamalarda beklenen azalışın temel etkenini ise, iç ve dış borç faiz ödemelerinin bir önceki yıla göre yüzde 29 oranına kadar varan daha küçük gerçekleşme tahmini oluşturuyor.
       <br/>
       <br/>
       Bu bağlamda bütçe gelirlerinin 39.5 katrilyon TL, bütçe giderlerinin ise 46 katrilyon TL büyüklükleri seviyesine ulaşacağı ve bütçenin yıl sonunda 6.5 katrilyon TL açık vereceği tahmin ediliyor. Netice itibarıyla, 2001 yılı bütçesinde 8.5 katrilyon TL düzeyinde bir faiz dışı fazla beklentisi ağırlık kazanıyor.
       <br/>
       <br/>
       Bütçe hazırlığı safhasında ortaya çıkan temel büyüklüklerden hareketle tablo incelendiğinde; faiz harcamalarının ve kamusal yatırımların küçüldüğü gerçeği ortaya çıkıyor. Temel felsefenin ise gelir kaynaklarını artırmak, harcamaları kısmak ve tüketimi frenlemek olduğu.
       <br/>
       <br/>
       Bu felsefeye işlerlik kazandırılması için de, 2001 yılında etkin talep kısıcı önlemler almak suretiyle; ekonomik büyümenin yüzde 4—4.5 seviyesinde tutulması, cari işlemler açığının GSMH’nın yüzde 3—3.5 aralığına çekilmesi ve faiz dışı bütçe fazlasının da milli gelirin yüzde 6.5—7’sine yükseltilmesi hedefleniyor. Şüphesiz böylesine iddialı hedeflere ulaşmanın yolu gelir kaynaklarının artırılması, kamusal harcamaların ve iç tüketimin kısılmasından geçiyor.
       <br/>
       <br/>
       Gelir kaynaklarının artırılması için taşıt alım vergisinin artırılması, eğitime katkı payı yanısıra özel işlem ve iletişim vergi uygulamalarına devam edilmesi, akaryakıt, LPG ve elektriğe zam yapılması, geçici vergilerin üçer aylık dönemler halinde tahsil edilmesi, gelir idaresine işlerlik kazandırılması gibi yine ek vergi ve mali önlemlere ihtiyaç doğuyor.
       <br/>
       <br/>
       İç talep kısıcı önlemlerin başında ise; en fazla deflatör kadar memur ve işçilere maaş ve ücret artışı verilmesi, hedef enflasyon kadar tarımsal ürünlere fiyat verilerek tarım reformu uygulamasına devam edilmesi, tüketici kredisi kaynak kullanımı destekleme fon kesinti oranının artırılması, KİT’lerin özelleştirilmesi ve verimsiz çalışanların kapatılarak tasviye edilmesi ile BDDK bünyesinde bulunan 8 banka ile dört kamu bankasının satılması geliyor.
       <br/>
       <br/>
       Uygulanan programın başarısı tüm bu somut önerilerden hareketle hükümetin göstereceği performansa bağlı. Hükümete düşen görev ise, bütçe disiplininin sağlanması için harcama ve gelir politikalarını taviz vermeden uygulamak olmalı. Ancak, böylesine sert ve kapsamlı tedbirler içeren önlemler neticesinde üretimin yavaşlaması, gelirlerin düşmesi, işsizliğin artması, gelir dağılımının daha da bozulması ve yoksulluğun yaygınlaşmasının kaçınılmaz olduğu da unutulmamalı...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13853), [web.archive.org (arşiv bağlantısı)](http://web.archive.org/web/20050302180627/http://www.aksiyon.com.tr:80/detay.php?id=13853)
