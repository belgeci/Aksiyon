# Kayıp kaçak bahane, biraz da bana...

*İbrahim Kıbrızlı Bilinmeyen-tarih*

<div>
 <font>
  <img border="0" height="1" src="/web/20050302223933im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223933im_/http://www.aksiyon.com.tr/resim/295/blank.gif" vspace="5"/>
  </p>
 </font>
 <font class="content">
  Hesap uzmanları kurulu tarafından hazırlanan ve kurul başkanınca başbakana sunulan rapor, hazırlayanların penceresinden değerlendirildiğinde, vergi sistemine yönelik ciddi kaygılar içeriyor.
 </font>
 <br/>
 <p>
  <font class="content">
   Konu ile uzaktan veya yakından ilgilenenler için bilinen sorunların tekrarı niteliği taşıyan raporda yer alan tespitler, vergi sistemine yeni bir açılım getirmiyor. Tam aksine, mevcut vergi sisteminin devamından yana görüşleri içeren rapor, salt hesap uzmanları ve vergi denetim elemanlarının maaş ve ücretlerinin artırılması için hazırlanmış gibi bir düşünceyi ister istemez çağrıştırıyor.
   <br>
    <br>
     Bu çalışma ile; vergi sisteminin vergi kaçırmayı adeta teşvik ettiği, beyannameye tabi vergi mükelleflerinin gelirlerini eksik beyan ederek gizledikleri, vergisini ödeyen kesimlerin üzerine gidilmek suretiyle ağır vergi ödemeye mahkum edildiği, vergi kayıp ve kaçaklarının azaltılması için gelir idaresinin iyileştirilmeye ihtiyaç duyduğu gibi bilinen gerçekler tekrar gün ışığına çıkarılmaya çalışılıyor. Raporda yer alan bulguların arasında; götürü vergiye tabi mükellef sayısında yaşanan büyük düşüş ile gerçek usülde vergi ödeyen mükellef sayısında gözlenen yüzde 1 düzeyindeki artış cımbızla ayıklanırcasına öne çıkarılıyor.
     <br>
      <br>
       Son 15 senede ülke nüfusunun yüzde 30’lar seviyesinde artış kaydetmesi paralelinde bu verilere yaklaşıldığında ilk bakışta kaygılanmamak elde değil...
       <br/>
       <br/>
       Buna karşın, aynı dönemde kurumlar vergisi mükellef sayısının 9 katın üzerinde artması, raporda belirtilenin aksine oldukça memnuniyet verici. Kurumsallaşmanın teşvikine yönelik, son 20 senedir uygulamaya konulan politikalar kapsamında hedefe ulaşılma bakımından hiç de azımsanmayacak kadar mesafe kat edildiği anlaşılıyor.
       <br/>
       <br/>
       Her ne kadar, uygulanan bir çok muafiyet dolayısıyla kurumlar vergisine tabi mükelleflerin ödediği vergilerdeki artış 7 kat seviyesinde gerçekleşmiş olsa da...
       <br/>
       <br/>
       Diğer taraftan gelir ve kurumsal kazançlar üzerinden alınan vergilerden oluşan dolaysız vergilerin toplam vergi gelirleri içerisindeki payı azalırken, başta KDV olmak üzere tüketimden alınan dolaylı vergilerin payının artmasının raporda kaygıyla karşılanması anlaşılır gibi değil.
       <br/>
       <br/>
       Bilindiği gibi; günümüz dünyasında daha çok geçerli olan model, gelirin yüksek oranlı vergilendirilmesi yerine, tüketimin türlerine göre değişken oranlarda vergilendirilmesi biçiminde.
       <br/>
       <br/>
       Böyle bir uygulamanın, gelir dağılımında adaletin sağlanması hedefine ulaşmaya hizmet ettiği açık. Aynı zamanda, vergi kaçırma gerekçesi olarak kabul edilen gelirin yüksek oranda vergilendirilmesi uygulamasından vazgeçilerek, gelirin kabul edilebilir makul oranlarda vergilendirilmesinin sisteme kazandırılması sonucunda mükellefler için vergi ödemenin taşınabilir hale getirilebilmesi amaçlanır.
       <br/>
       <br/>
       Türkiye, bu ileri uygulamaya zemin oluşturacak içerikte değişiklikleri geçtiğimiz dönemlerde sistemine entegre etmek için ciddi adımlar attı. Her nedense, vergi gelirlerinin azalması gerekçe gösterilerek, daha sonra uygulamadan vazgeçildi.
       <br/>
       <br/>
       Klasik muhafazakâr düşünce yapısından sıyrılabilme eğilimi ortaya konulabilseydi, şüphesiz bugün hâlâ vergi kayıp ve kaçaklarından yakınma durumunda olunmazdı...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14133), [web.archive.org (arşiv bağlantısı)](http://web.archive.org/web/20050302223933/http://www.aksiyon.com.tr:80/detay.php?id=14133)
