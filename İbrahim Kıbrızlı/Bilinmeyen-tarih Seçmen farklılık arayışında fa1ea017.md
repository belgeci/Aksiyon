# Seçmen farklılık arayışında

*İbrahim Kıbrızlı Bilinmeyen-tarih*

<div>
 <font>
  <img border="0" height="1" src="/web/20050302224140im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224140im_/http://www.aksiyon.com.tr/resim/3/294/blank.gif" vspace="5"/>
  </p>
 </font>
 <font class="content">
  Siyasi parçalı yapı, oy kaybına uğradıklarını yeni yeni anlamaya başlayan, Parlamentoda temsil edilen siyasi kesimleri ve kişileri sistemli biçimde etkilemeye başladı.
 </font>
 <br/>
 <p>
  <font class="content">
   İlk genel seçimde Parlamentoda temsil edilmek için gerekli barajı aşmaya yönelik yeterli oy çoğunluğunu elde edememe tehdidiyle karşı karşıya olan bazı siyasi partilerin, son günlerde sergiledikleri çıkışlardan, yeni formül arayışları içerisinde oldukları anlaşılıyor.
   <br>
    <br>
     Bu tarz girişimlerden netice alınması, uygulamada seçmen tarafından arzu edilmesine rağmen, çok partili demokrasiye gidildiğinden bu yana ülkemizde görme şansı elde edemediğimiz karşılıklı feragat ve özveri gerektiriyor. Kabul edilmeli ki; partiiçi demokrasinin bırakın geliştirilmesine, işletilmesine dahi müsaade etmeyen partinin genel başkanı ve dar yakın kadrosunun sıkı sıkıya sarılmış oldukları sorumsuz yetki kullanımını, birleşme neticesinde yeni gelenlerle paylaşmalarını beklemek sistem gereği mümkün değil. Genel başkanların bu denli güçlü yetkilerle donatıldığı, siyasi parti yapılanmaları gözönünde bulundurulduğunda, Batı tarzı demokrasilerde rastlanması doğal kabul edilen demokrasinin gereği hoşgörü ortamının, ülkemizde de beklenmesi eşyanın doğasına aykırı.
     <br>
      <br>
       Diğer taraftan, büyük bir iş gerçekleştirilmek isteniyormuşçasına, önümüze konulan yapay birleşme önerilerinin yeni bir kavram olarak kabul edilme düşüncesi ciddiye alınamaz. Hatırlanacağı üzere; siyasal yapıda bugün gelinen dağınıklığın ve parçalanmışlığın çok öncesi diyebileceğimiz 1991 genel seçimleri sırasında Türkiye Odalar ve Borsalar Birliği Başkanı Rona Yırcalı, siyasi partiler tarafından hiç de hoş karşılanmayan birleşme yanlısı kabul edilebilecek bir öneri ile ortaya çıktı. Bu tip öneriler, devam eden yıllar içerisinde, çeşitli sivil toplum kuruluşlarınca da zaman zaman yenilendi. Fakat, gerek merkez sağda gerekse merkez solda yeralan siyasal partiler birleşme, hatta yakınlaşma öncesi yumuşama yanlısı bir çizgiye gelme eğilimi içerisinde dahi olmadılar.
       <br/>
       <br/>
       İki kez bu yakınlaşmanın sağlanabilmesine imkan veren ortam hasıl oldu. Birincisi, tamamen tek aday üzerinde anlaşılarak ortak hareket edilmesi veya birinin güçlü olduğu bölgede, diğerinin aday çıkartmaması biçiminde değerlendirilme imkanı sunan 1999 Mart ayında yapılan yerel yönetim seçimleri. İkincisi ve belki de en önemlisi ise uzun ömürlü olmayacağı ihtimali baştan bilinen, 1995 genel seçimleri sonrası medyanın zorlaması ile gerçekleştirilen ANAYOL hükümeti idi.
       <br/>
       <br/>
       Her ikisi de şartların elverişli olmasına rağmen değerlendirilemedi. Birinci fırsat hiç akıl edilmediği için uygulama şansı bulamadı. İkincisi ise, gereksiz hükümet içi çekişmeler dolayısıyla tüm beklenti ve desteğe rağmen çok kısa ömürlü oldu.
       <br/>
       <br/>
       Dün tüm şartlar uygun olmasına rağmen, biraraya gelemeyenler, suların tersine akmasının mümkün olmadığı köprünün altında ne oldu da, bugün biraraya gelme ihtiyacı duyuyor. Korkuları veya kendilerini —istemeye istemeye de olsa— yeni arayışlara zorlayan başka etkenler neler olabilir?
       <br/>
       <br/>
       Herkes tarafından makul kabul edilebilecek akla yatkın bir dizi gerekçe sıralanabilir. Ancak, birbirlerini Yüce Divanlarda aklayarak seçmenin gözünde güven ve itibar kaybına uğrayanların Parlamento dışına itilme baskısını hissetmeleri temel faktör kabul edilme durumunda.
       <br/>
       <br/>
       Bu şartlar altında, birleşme —suni de olsa— gerçekleştirilse bile, bir netice alınacağının beklenmesi taraflar adına yanıltıcı olur kanaati hakim. Daha doğrusu, geniş seçmen kitlelerinin arayışları ve beklentileri, mevcutların devamı bağlamında yoğunlaşmıyor. Tam aksine, seçmenlerin arayışları yeni siyasal oluşumlara prim verir nitelikte. Yeni isim ve fikirler etrafında tutarlı bir biçimde kümeleşmeye doğru hızla yol alınıyor. Açıkçası seçmen her türlü siyasal demokratik gelişme içerisinde aktif olarak yer almayı ve adam yerine konulmayı istiyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14158), [web.archive.org (arşiv bağlantısı)](http://web.archive.org/web/20050302224140/http://www.aksiyon.com.tr:80/detay.php?id=14158)
