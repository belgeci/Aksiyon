# 10 derece sağ, 5 derece sol...

*İbrahim Kıbrızlı Bilinmeyen-tarih*

<div>
 <font>
  <img border="0" height="1" src="/web/20050226213901im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226213901im_/http://www.aksiyon.com.tr/resim/341/blank.gif" vspace="5"/>
  </p>
 </font>
 <font class="content">
  Seçmen nabzını tutma düşüncesinden hareketle yapılan kamuoyu araştırmalarında, mevcut siyasi partilerin bir önceki seçimlerde aldığı oy oranının çok gerisinde desteklendiği anlaşılıyor.
 </font>
 <br/>
 <p>
  <font class="content">
   Seçmenin, ‘Bu gün bir seçim olsa oyunuzu hangi partiye verirsiniz? ‘ sorusuna, ağırlıklı olarak ‘Hiçbiri’ veya ‘Oy vermeyeceğim’ biçiminde yanıt vermesi, bu görüşte olanların doğruluk payını kuvvetlendiriyor.
   <br>
    <br>
     Bu iki eğilimde olanların oranındaki hızlı artış, yapılacak bir genel seçimde, doğal olarak mevcut siyasi partilerin oylarında ciddi bir azalma olacağı beklentisinin oluşmasına yol açıyor.
     <br>
      <br>
       Türkiye’nin zaafları belli. Çözüm yolları da biliniyor. Fakat, gerekenleri hayata geçirme riskini alabilme cesaretini sergileyecek düzeyde devlet adamı nosyonu taşıyan siyasetçi ve siyasal kararlılık gösterecek siyasi parti eksik.
       <br/>
       <br/>
       Bir diğer husus ise, siyasi partiler ve yöneticilerinin toplumdan giderek kopma süreci içerisine girmiş olmaları. Dolayısıyla, gerçek sorunların analizi noktasında da yetersiz kalmaları, konumlarını veya varlıklarını tartışmaya açıyor.
       <br/>
       <br/>
       Bu yapı içerisinde olan siyasi partilerin topluma aşılamaya çalıştıkları iyimserlik ve dış imaj parlatma çalışmaları yetersiz kalıyor. Bu ve benzeri girişimler, toplum tarafından genel olarak sorunların üzerini örtme çabaları olarak algılanıyor. Netice itibarıyla, ortada sorunları çözme doğrultusunda olan veya bu sorunların farkına varan bir siyasi yapının olup olmadığı, geniş halk kitleleri nezdinde sorgulanıyor.
       <br/>
       <br/>
       Büyük bir belirsizlik yaşanıyor. İnsanlarımız kendileri ve gelecek nesilleri adına giderek artan boyutta korku duyuyor. Özellikle kırsal kesimde yaşayan vatandaşlar ve gençler arasında bezginlik, ümitsizlik ve gelecek kaygısı hissediliyor. Ciddi düzeyde artan oranlı Ankara’ya, daha doğrusu merkezi idareye tepki hali gözleniyor. Ankara’nın, sorunların çözümü noktasında yetersizliği giderek yaygınlık kazanıyor.
       <br/>
       <br/>
       Bir ülkede siyasi partiler kendi içlerinde demokrat değillerse, bu anlayıştaki siyasi partilerden oluşan siyasi yapının demokrasi ile bağdaştığının söylenmesi beklenemez. Toplum, ne kadar demokrasiye açık olursa olsun, bu yapıdaki siyasi partilerin hakimiyetinde olan bir yönetim zaman içinde kaçınılmaz olarak demokrasiye kapalı bir anlayışı da beraberinde getirme tehlikesini içeriyor.
       <br/>
       <br/>
       Hiç bir siyasi oluşum açık değil. Hatta, rahatlıkla ülke sorunlarına dönük çözüm önerileri olmadığı söylenebilir. Günlük politik çekişmelerle zaman geçiriliyor ve Türkiye ciddi bir biçimde bilinçli olarak politikacılar tarafından yanıltılıyor. Belki de, mevcut siyasi oligarşinin siyasal konumlarının korunması ve devamlılıklarının sağlanması çıkarcılığı uğruna sonu hüsranla neticelenecek bir yola giriliyor.
       <br/>
       <br/>
       Ankara’daki yöneticilerin göremediği veya algılamak istemediği, sokaktaki vatandaşın her şeyin farkında olduğu şu gerçek yani artık, değişen dünya koşullarında mevcut statükocu siyasi yapı ve siyasetçilerle ülke yönetiminin yürütülmesinin mümkün olmadığı, yüksek sesle dile getiriliyor.
       <br/>
       <br/>
       Bu olgu, ister istemez yeni siyasi oluşumların da gündeme gelmesine sebep oluyor. Siyasi atak yapmak isteyenleri zemin arayışına itiyor. Bu arayışlar yoğun olarak, siyasi yelpazenin ‘aktif orta’ diye isimlendirilen merkezin 10 derece sağı ile 5 derece solu arasında yer alan seçmen kitlesine yönelik. Solun bireysel özgürlükçü sosyal adalet ve insan haklarına ilişkin değerleri yanısıra, sağın sosyal yönü eksik olmayan ekonomik liberalizm ve ulusal değerlere yaptığı açılımları içeren görüşleri, siyasi yelpazenin bu ara boşluğundaki seçmeni arayışa iten faktörler.
       <br/>
       <br/>
       Siyasi yelpazenin bu ara boşluğunda yer alan seçmenin karakteristik ve ortak özelliği; siyasi, ekonomik ve sosyal alanların tamamını kapsayan demokrasiye olan bağımlılığı teşkil ediyor. Ancak, ne mevcut siyasi partiler ne de siyaset sahnesinde var olma arayışı içerisinde bulunan yeni siyasal oluşumlar, hem siyasal ve ekonomik, hem de sosyal alanlara yönelik demokratik açılımlar getirme noktasında eksik kalıyorlar.
       <br/>
       <br/>
       Bu eksikliklerin varlığı, kaçınılmaz olarak, toplumun siyasetçilere ve siyasi partilere güvensizliğini  artırıyor. Siyasi partilere ve siyasetçilere güvenin olmadığı bir sistemde de demokrasiden bahsetmek mümkün olmuyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12709), [web.archive.org (arşiv bağlantısı)](http://web.archive.org/web/20050226213901/http://www.aksiyon.com.tr:80/detay.php?id=12709)
