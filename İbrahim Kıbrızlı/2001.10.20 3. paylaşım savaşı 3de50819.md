# 3. paylaşım savaşı

*İbrahim Kıbrızlı 2001.10.20*

<div>
 <img border="0" src="/web/20020522125408im_/http://www.aksiyon.com.tr/yazar/ibrahimkibrizli.jpg"/>
 <p class="baslik">
 </p>
 <p class="spot">
  Büyük Ortadoğu; Özbekistan merkezli 'Orta Asya Cumhuriyetleri Birliği', 'Orta Asya Birliği', ile Türkiye'nin de içerisinde bulunduğu 'Yakın Doğu Birliği' şeklinde üç alt bölgeye bölünebilir. Kafkasya'nın yeniden tanzimini Rusya'ya bırakan Amerika ve İngiltere ittifakının ağırlıklı hedefinin de bu olduğu anlaşılıyor
 </p>
 <p class="metin">
 </p>
 <p class="metin">
  Sovyet İmparatorluğunun yıkılmasıyla dünya siyasi ve ekonomik manada yeniden paylaşılmaya sahne oluyor.
 </p>
 <p class="metin">
  Komünizm tehdidinin ortadan kalkması ve iki kutuplu siyasal yapılanmanın sona ermesi, önceliğin Kıta Avrupa'sında yer alan siyasal ve ekonomik ilişkiler bakımından dışa kapalı ülkelere verilmesini gerektirdi.
 </p>
 <p class="metin">
  2. Dünya Savaşı sonrası tek bir Almanya'dan çıkan iki Almanya, Federal Almanya çatısı altında hızla birleşti.
 </p>
 <p class="metin">
  Sovyetler Birliği'nden ayrılan ve bağımsızlığını ilan eden Letonya, Estonya, Litvanya gibi Kuzey Avrupa ülkeleri ile, Avrupa Kıtası'nda yer alan ülkeler arasındaki siyasal ve ekonomik ilişkilerin kurulmasına dönük mekanizma çok çabuk işletildi.
 </p>
 <p class="metin">
  Sovyet hakimiyet alanı dışına çıkan Macaristan, Polonya, Romanya, Bulgaristan ile olan ilişkilerin geliştirilmesinde de aynı yöntemin devreye sokulduğu açık.
 </p>
 <p class="metin">
  Farklı milletlerden oluşan eski Çekoslovakya ve Yugoslavya'ya benzer yöntemlerin uygulanmadığı bir gerçek. Etnik kimlik ayırışımları baz alınarak kontrol edilmeleri daha kolay devletlerin kurulması her iki ülke için uygulanan model.
 </p>
 <p class="metin">
  Asya'nın Pasifik kıyısında yer alan Burma, Laos, Tayland, Vietnam, Endonezya, Malezya, Kamboçya, Filipinler gibi ülkelerin yanısıra Kuzey ve Güney Amerika ile Avrupa'nın şekillenmesi sonrası dünya, siyasi ve ekonomik yeniden tanzim edilme evresinin sondan bir evvelki aşamısına girdi.
 </p>
 <p class="metin">
  Afrika Kıtası'nın paylaşılmasına dönük düzenlenme öncesi tanzim edilme sırası; Ortadoğu, Kafkasya, Orta Asya Türk devletleri ile Asya Kıtası'na geldi.
 </p>
 <p class="metin">
  Rusya Federasyonu, Ukrayna, Beyaz Rusya, ve Çin'i dışarıda bırakan, Türkiye ve Mısır'ı içerisine alan Hindistan'ın da dahil olduğu yaklaşık 23 ülkenin bulunduğu bu geniş coğrafyaya artık 'Büyük Ortadoğu' tanımı getiriliyor.
 </p>
 <p class="metin">
  Doğal olarak bu kadar büyük bir coğrafyanın tek bir siyasi ve ekonomik çatı altında toplanması mümkün görülmüyor. Bölgenin biribirine geçişlerinde sağlandığı alt bölgelere ayrıştırılarak yeniden düzenlenmesini zorunlu kılıyor.
 </p>
 <p class="metin">
  Ancak, bölgenin düzenlemesi öncesi ileride sorun oluşturma ihtimali yüksek olan pürüzlerin giderilmesi kaçınılmaz kabul ediliyor. Bu pürüzlerin başında kuşkusuz; demokrasi, insan hakları ve özgürlükleri kısıtlayan yönetim biçimleri ile Afganistan, İran ve Irak geliyor. Buna Kafkasya'da Çeçenistan ile Abazya bölgeleri ile Suudi Arabistan ve Yemen'i de dahil edebiliriz.
 </p>
 <p class="metin">
  Öyle ise, bu bölge ve ülkelerde, siyasi ve ekonomik ilişkiler bakımından dış dünyadan kopuk, içe dönük rejim ve yönetimlerin değiştirilmesi gerçekleştirilmeli. Gerekirse zor kullanılarak demokrasiye geçişleri sağlanmalı. İnsan hakları, ekonomik ve siyasi özgürlüklere değer veren yönetim anlayışı hakim unsur haline getirilmeli.
 </p>
 <p class="metin">
  Bölgede siyasi istikrarın sağlanması alt bölgesel siyasi ve ekonomik birlikteliklerin kurulması için ön koşul kabul ediliyor. Bu bağlamda mesele irdelendiğinde, Taliban yönetimi altındaki Afganistan'ın yanısıra, Molla rejimi ile yönetilen İran ve Saddam diktatörlüğünün hakim olduğu Irak'ın da hedefteki diğer ülkeler olduğu sonucu çıkarılabilir. Bu arada istikrarı bozma ihtimali olan İsrail—Filistin sorunu ile Kıbrıs meselesinin de çözümlenmesi araya sıkıştırılabilir. Ancak bundan sonra bölge, sorunlarından arındırılmış olur.
 </p>
 <p class="metin">
  Büyük Ortadoğu; Kazakistan, Türkmenistan, Kırgızistan ve Tacikistan'ın yer aldığı Özbekistan merkezli 'Orta Asya Cumhuriyetleri Birliği', Pakistan, Bengaldeş, Afganistan, İran ve Hindistan'dan oluşan bir ikinci 'Orta Asya Birliği', Türkiye'nin de içerisinde bulunduğu Azerbaycan, Mısır ile Ortadoğu ülkelerini bir araya getiren 'Yakın Doğu Birliği' şeklinde üç alt bölgeye bölünebilir.
 </p>
 <p class="metin">
  Kafkasya'nın yeniden tanzimini Rusya'ya bırakan Amerika ve İngiltere ittifakının ağırlıklı hedefinin de bu olduğu anlaşılıyor.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/359/prizma/1.htm), [web.archive.org (arşiv bağlantısı)](http://web.archive.org/web/20020522125408/http://www.aksiyon.com.tr:80/2001/359/prizma/1.htm)
