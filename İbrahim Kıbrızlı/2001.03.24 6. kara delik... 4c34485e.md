# 6. kara delik...

*İbrahim Kıbrızlı 2001.03.24*

<div>
 <img border="0" src="/web/20020428174258im_/http://www.aksiyon.com.tr/yazar/ibrahimkibrizli.jpg"/>
 <p class="spot">
  Mevcut 5 kara delikle bir mücadelenin başlatılmış olması hiç şüphesiz önemli bir gelişme. Ancak, yeterli siyasi kararlılığın gösterilmediği de yadsınılmaz bir doğru... Siyasal kararlılığın gösterilmediği bir diğer husus ise 6. kara delik olarak gündeme gelen 'yolsuzlukla mücadele'
 </p>
 <p class="metin">
 </p>
 <p class="metin">
  Ekonominin içine çekildiği çıkmazın temel gerekçesi olarak kamu kesimi bütçe açığı genel kabul gören bir husus.
 </p>
 <p class="metin">
  Bütçe açığına ise; sosyal güvenlik, kamu iktisadi teşekkülleri, yerel yönetimler, tarım satış birlikleri, iç borç anapara ve faiz geri ödemeleri için bütçe içerisinden yapılan transfer harcamalarının yol açtığı teşhisi konuluyor.
 </p>
 <p class="metin">
  Bütçe açığına sebep olan bu kalemler topluca 5 kara delik olarak kamu iktisadı literatürümüzde haklı yerini aldı. Uzun süre bu tabir gündemdeki yerini korudu. Makro iktisatçılar, bu kara deliklerle mücadele yöntemleri aradı. Devleti yöneten siyasi ve bürokratik kadroların dikkatlerini bu noktaya yönlendirme gayreti sergilediler. Çeşitli öneriler getirdiler. Kimisi benimsendi, kimisi ise hiç dikkate değer bulunmadı.
 </p>
 <p class="metin">
  Her ne kadar 17. stand—by düzenlemesi üst üste yaşanan iki kriz sonrası rafa kaldırılmış gibi görünse de, bu hususlara yönelik önlemleri gündeme getirmesi itibarıyla oldukça önemli bir yere konulma durumundadır.
 </p>
 <p class="metin">
  En azından programı hazırlayan siyasi ve bürokratik kadroların bu hususlara yönelik tedbirleri, isteseler de istemeseler de programa koymaları önemli bir gelişme kabul edilmelidir.
 </p>
 <p class="metin">
  Kuşkusuz bu bağlamda sosyal güvenlik sistemi ile ilgili düzenlemelerin başlatılmış olması azımsanmayacak bir gelişme olarak öne çıkıyor. Özellikle, 'Ulusal Program' kapsamında AB ve İLO normlarının sisteme kazanılması doğrultusundaki maddelere yer verilmesi de ayrı bir yere oturtulmalı.
 </p>
 <p class="metin">
  'Köprüyü sattırmam' anlayışından özelleştirme uygulamasının gerekliliğine gelinmesi önemli bir aşama kabul edilme durumunda. Hâlâ ciddi engellemeler veya siyasi kararsızlık yaşanıyor olsa bile...
 </p>
 <p class="metin">
  Tarım kesimine doğrudan destek uygulamasına dönük çalışmaların başlatılmasının yanısıra, Tarım Satış Birlikleri yönetimine özerklik verilmesine yönelik yasal düzenlemeye gidilmesinin sistem için kara deliklerden bir diğeri ile de mücadele edilmesinin kabulü anlamına geldiği açık.
 </p>
 <p class="metin">
  İç borç anapara ve faiz yükünün bütçe üzerindeki baskısını hafifletmeye, hatta tamamen kaldırmaya dönük mali önlemlerin alınması şüphesiz olayın öneminin siyasilerden çok toplum tarafından da anlaşılmasını sağladı. Toplum, bütçenin faiz dışı fazla vermesi amacına yönelik; daha düşük maaş ve ücret artışına, daha fazla vergi ödemeye gönülsüz de olsa razı oldu...
 </p>
 <p class="metin">
  Personel alımları ve yatırım harcamalarının durdurulmasının yanısıra ücret ve maaş artışlarının enflasyonun gerisinde artırılmasına bağlı olarak sonuncu kara delik olarak kabul edilen yerel yönetim harcamalarında da yeterli olmasa da önemli tasarruflar yapıldığı bir gerçek.
 </p>
 <p class="metin">
  Eksiğiyle gediğiyle, az veya çok mevcut 5 kara delikle bir mücadelenin başlatılmış olması hiç şüphesiz önemli bir gelişme. Ancak, yeterli siyasi kararlılığın gösterilmediği de yadsınılmaz bir doğru...
 </p>
 <p class="metin">
  Siyasal kararlılığın gösterilmediği bir diğer husus ise 'Yolsuzlukla mücadele' olarak öne çıkıyor. Yolsuzlukla mücadele ekonomi için 6. kara delik olarak gündeme geliyor.
 </p>
 <p class="metin">
  Yolsuzlukların kamu bütçesine getirdiği yükün, bütçenin yüzde 30'u büyüklüğünde olduğu tahmin ediliyor. Dolaylı olarak yolsuzluğun, bütçe açığını artırmaya dönük ciddi bir etken olduğu gerçeğinden hareketle, 6. kara delik olarak tanımlanması yerinde ve doğru bir yaklaşım.
 </p>
 <p class="metin">
  Yolsuzlukların bütçe üzerine getirdiği yüke bağlı olarak bütçenin açık vermeye devam edeceği düşünülecek olunursa, bu sendromla mücadele edilmesinin ne denli önemli olduğu ortada...
 </p>
 <p class="metin">
  Öyle ise, 5 kara delikle mücadele yanısıra 6. kara delik olan yolsuzlukla da etkin önlemler alınarak mücadele edilmesi zorunluluğu bulunuyor. Denetim mekanizmalarının işletilmesi ve yasal yaptırımların uygulamaya konulması kadar yolsuzlukla etkin mücadele için siyasi kararlılığa ihtiyaç duyuluyor. Arkasına siyasi kararlılığın koyulmadığı bir yapı içerisinde yolsuzlukla mücadele uygulamasında etkinlik kazanılması düşünülemez.
 </p>
 <p class="metin">
  Bu gün, Türkiye'de, yolsuzlukla mücadelede mesefa kat edilememesinin altında yatan temel neden hükümet ve siyasilerin samimiyetle bu meseleye yeterli önemi vermeme eksiğinde aranmalı. Ekonomi programına dış destek vermeye hazır olan uluslararası finans çevrelerinin bu desteği yeterli düzeyde vermemesinin altında da, siyasi otoritenin bu kararlılığı sergilememesi gerçeği yatıyor.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/329/prizma/1.htm), [web.archive.org (arşiv bağlantısı)](http://web.archive.org/web/20020428174258/http://www.aksiyon.com.tr:80/2001/329/prizma/1.htm)
