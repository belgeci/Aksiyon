# Tarih tekerrürden ibarettir...

*İbrahim Kıbrızlı 2002.01.12*

<div>
 <img border="0" src="/web/20020428171041im_/http://www.aksiyon.com.tr/yazar/ibrahimkibrizli.jpg"/>
 <p class="spot">
  Günümüzde yaşananlarla Osmanlı döneminde yaşananlar arasında ciddi bir benzerlik söz konusu: Bütçe açıklarının ve harcamalarının karşılanması için kısa vadeli yüksek faizle alınan iç ve dış borçlar. Bu borçların anapara ve aşırı faizlerinin geri ödenebilmesi noktasında yaşanan zorluklar. Alacaklıların özel sektöre açtıkları kredileri devlet garantisi altına aldırmaları. Finans piyasalarının içine düştüğü likitide sorununun yol açtığı ekonomik krizler...
 </p>
 <p class="metin">
 </p>
 <p class="metin">
  İngiltere ile Osmanlı İmparatorluğu arasında 1838 yılında imzalanan ticaret anlaşması sonun başlangıcını hazırlayan  mihenk taşlarından belki de ilki olarak tanımlanabilir.
 </p>
 <p class="metin">
  Bu anlaşma ile gümrük ayrıcalığı kazanan İngiltere, Osmanlı İmparatorluğu dahilinde serbest ticaret yapabilme hakkını elde etti. Gümrük vergi avantajı yabancı sanayi ürünleri için ciddi bir rekabet şansını beraberinde getirdi. Çünkü, yabancı ürünlere gümrük vergisi uygulamasına gidilirken yerli ürünlerin dahilde dolaşımından alınan vergiler bunun çok üzerinde tutuldu.
 </p>
 <p class="metin">
  Osmanlı iç pazarında üretilen sanayi ürünlerinin bu şartlarda ithal ürünlerle rekabet etmesi bir yana sanayinin kendini ayakta tutması dahi zora girdi. İngiltere'ye tanınan bu ticari ayrıcalık, Osmanlı sanayiinin gelişimini ciddi bir biçimde tahrip etmenin ötesinde zamanla yok olmasına yol açtı.
 </p>
 <p class="metin">
  1839 Tanzimat reformları, 1854 Kırım Savaşı ve 1856 Islahat Fermanı,  başta İngiltere ve Fransa olmak üzere, Avrupa devletlerine tanınan ticari imtiyazlar Osmanlı iç pazarının tamamiyle bu ülkelerin açık pazarı haline dönüşmesine yardımcı oldu.
 </p>
 <p class="metin">
  Batılı ülkelerin Osmanlı İmparatorluğu'na dayatmasının bir sonucu olarak hayata geçirilen Tanzimat düzenlemeleri; dış ticaretin daha çok serbestleşmesi ve ekonominin yabancı sermayeye açık konuma gelmesini beraberinde getirdi.
 </p>
 <p class="metin">
  Yabancı sermayenin mali ve ticari ilişkilerine aracı olan yerli sermaye bu yolla elde ettiği sermayeyi yatırıma dönüştürme yerine yüksek getiri sağlaması amacıyla ya devlete borç olarak verdi, ya da ülke dışına çıkardı.
 </p>
 <p class="metin">
  Bu arada patlak veren Kırım savaşının finansmanı için çıkartılan devlet tahvilleri ile İngiltere ve Fransa ağırlıklı Batılı ülkelerin borsalarından borçlanılması dış borçlanmanın başlangıcını oluşturdu. Avrupa ülkelerinin borsalarında borç tahvillerinin satışını üstlenen yerli ve yabancı aracı banka ve bankerlere yüksek komisyonlar ödendi.
 </p>
 <p class="metin">
  Zamanla biriken dış borçların ana para ve faizlerinin geri ödenmesi, daha ağır koşullarda yeniden borçlanılarak sağlandı. Dış borç bulunamadığı zamanlarda da gerek dış borçların geri ödenmesi gerekse bütçe harcamalarının finansmanı için kısa vadeli avans kullanmak veya hazine bonoları çıkarmak suretiyle; Osmanlı Bankası, Galata Bankerleri ve yerli tüccarlardan devletin sınırları ve piyasa imkanlarının üzerinde iç borçlanma yoluna girildi.
 </p>
 <p class="metin">
  Bu yolun tıkanması ise Osmanlı'yı zorunlu olarak 'Muharrem Kararnamesi' ile moratoryum ilan etmeye sürükledi. Osmanlı borçlarının toplanarak birleştirildiği ve borçlanma tahvillerinin itibari değerinin satış fiyatı değeri olarak kabul edildiği bu kararname iflasın istenmesi anlamına geliyor.
 </p>
 <p class="metin">
  Ekonomik krizin hakim olduğu bu dönemde Osmanlı'nın borç ödemelerini askıya alması, kendisine borç veren Galata Bankerleri ve yerli sermayenin mali yapıları üzerinde de ciddi olumsuz bir etki oluşturdu. İç finans piyasaları ve bankacılık sektöründe iflasları artırdı.
 </p>
 <p class="metin">
  Duyun—u Umumiye İdaresi kuruluyor. Osmanlı maliyesi ve iç siyaseti bir noktada bu idarenin denetimi altına giriyor. Bu idare; bütçe hazırlanmasına müdahale ediyor. İdari ve mali reformları dikte ediyor. Uygulanmasını denetliyor. Yeni vergiler salıyor. Alacaklılar adına devletin vergi ve benzeri gelirlerini tahsil ediyor. Gelirlerin ciddi bir bölümü hazineye girmeden, Osmanlı Bankası ve Galata Bankerlerine olan borçların ödenmesine öncelik tanınarak, doğrudan iç ve dış borçların transferi gerçekleştiriliyor. Böylece, Osmanlı'nın sonunu hazırlayan ekonomik çöküş tamamlanıyor.
 </p>
 <p class="metin">
  Günümüzde yaşananlarla Osmanlı döneminde yaşananlar arasında ciddi bir benzerlik söz konusu.  Bugünün Türkiyesi adeta aynı sendromları yaşıyor: Bütçe açıklarının ve harcamalarının karşılanması için kısa vadeli yüksek faizle alınan iç ve dış borçlar. Bu borçların anapara ve aşırı faizlerinin geri ödenebilmesi noktasında yaşanan zorluklar. Alacaklıların özel sektöre açtıkları kredileri devlet garantisi altına aldırmaları. Finans piyasalarının içine düştüğü likitide sorununun yol açtığı ekonomik krizler. Ekonomik krizden çıkabilmek için IMF'nin finansal yardımlarına ve önerdiği mali reçetelere muhtaç olunması.
 </p>
 <p class="metin">
  Tüm bu gelişmeler ile geçmiş gelişmeler arasında bir paralellik kurulduğunda;Osmanlı'nın çöküşüne kadar varan olaylar dizisi ile şu günler ne kadar benzerlik arz ediyor diye, insan düşünmeden edemiyor?
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/371/prizma/1.htm), [web.archive.org (arşiv bağlantısı)](http://web.archive.org/web/20020428171041/http://www.aksiyon.com.tr:80/2002/371/prizma/1.htm)
