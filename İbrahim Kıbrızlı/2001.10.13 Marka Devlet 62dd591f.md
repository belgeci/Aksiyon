# Marka Devlet

*İbrahim Kıbrızlı 2001.10.13*

<div>
 <img border="0" src="/web/20020428173644im_/http://www.aksiyon.com.tr/yazar/ibrahimkibrizli.jpg"/>
 <p class="spot">
  Üzerinde yaşadığımız dünyada artık birinci sınıf devletler, ikinci sınıf devletler, üçüncü sınıf devletler gibi kavramlar yok. Türkiye, ya siyasi yapısı ve ekonomisiyle 'Marka Devlet' olmanın gereklerini yerine getirecek ve 'birinci sınıf devlet' olacak, ya da 'diğerleri' sınıfında yer almayı kabullenecek
 </p>
 <p class="metin">
 </p>
 <p class="metin">
  Eski DPT Müsteşarı ve Milletvekili İlhan Kesici ile son iç ve dış gelişmeler üzerine genel bir durum değerlendirmesi kabul edilebilecek manada bir sohbet yapıyoruz.
 </p>
 <p class="metin">
  Kesici, bugünkü siyasi dünyanın, ana hatları itibarıyla, I. Paylaşım Savaşı'nın ertesinde şekillendirildiği saptamasını yapıyor.
 </p>
 <p class="metin">
  Özellikle, soğuk savaşın sona ermesi ve Sovyet İmparatorluğu'nun dağılması ile bu güçler dengesinin bütünüyle değişme sürecine girdiğini söylüyor. Bu görüşten yola çıkarak, en az önümüzdeki 30 yıllık bir dönem içinde yeni bir dünya düzeninin kurulmasına dönük yepyeni güçler dengesinin oluşma aşamasına girildiği tesbitinde bulunuyor.
 </p>
 <p class="metin">
  Ve hemen ekliyor; " Bu gelişmelerden etkilenecek bölgelerin başında ise, bizim de içinde olduğumuz coğrafya geliyor. Amerikalılar artık bu coğrafyaya, yeni bir tabir olarak, 'Büyük Ortadoğu' diyorlar."
 </p>
 <p class="metin">
  Büyük Ortadoğu haritasını da şöyle çiziyor; " Eskiden Ortadoğu dediğimiz zaman Arap Yarımadası, Kuzey Afrika'nın bir bölümü akla gelirdi. Bugünkü tanımı ile Büyük Ortadoğu dendiğinde, bunun içine; Türkiye, Mısır'dan itibaren bütün Arap Yarımadası, buna ilave olarak Hazar Havzası, Kafkasya'nın tamamı ile Orta Asya giriyor."
 </p>
 <p class="metin">
  Kesici, bu geniş coğrafyanın hem siyasi hem de iktisadi bakımdan tanzim edilecek bölgelerin başında yer aldığına ve bu yeni yapılanma içerisinde Türkiye'ye de, yeni görev ve sorumlulukların düştüğüne dikkat çekiyor. Her ne kadar şimdiki hali ile Türkiye'nin iradesinin dışında birtakım gelişmeler söz konusu ise de, programlanan yapılanmanın gerçekleşmesi noktasında Türkiye'siz netice alınmasının mümkün olmadığı açık.
 </p>
 <p class="metin">
  Bu bakımdan Türkiye'nin; dünyadaki, özellikle bulunduğu coğrafyada yer alan her ülkeden daha uyanık, daha dikkatli, daha derli toplu olması gerekiyor. Bu sağlanmalı ki, bütün bu kargaşa içerisinde hem yenilenme işlerine yön verebilsin, hem de bölgesinde üzerine düşen misyonu hakkıyla yerine getirebilsin.
 </p>
 <p class="metin">
  Tabii bu yeniden yapılanma sürecinde ülkelerin ve devletlerin yönetim anlayışlarında da köklü değişikliklerin olması kaçınılmaz. Ulus devlet anlayışı ana hatları ile devam edecek. Görünen o ki, ulus devletin yerine konulacak yeni bir politik kavram henüz yok. Etnik kimlik, dini kimlik, mezhebe dayalı kimlik ülkelerin politik kimliğini belirleyen unsurlar arasında artık olmayacak. Hakim unsurlar daha çok; Batılı anlamda demokrasi, insan hakları, içerisinde serbest piyasa ekonomisi, fikir ve vicdan hürriyetlerinin yer aldığı özgürlükler kavramı olacak.
 </p>
 <p class="metin">
  Bu tarife uymayan devletler kurulma startı verilen yeni dünyanın içerisinde kabul edilmeyecek. 'Marka Devlet' özelliklerini taşımadığı için dünya devletler ailesinin dışına itilecek.
 </p>
 <p class="metin">
  Kesici'nin yeni dünya düzenine yönelik unsurlar tanımlamasından çıkan sonuç çok yalın. Türkiye, ya bu üç unsuru sistemine kazanacak ya da devre dışı kalacak. Öyle ise Türkiye için tek seçenek politik kimliğini bu doğrultuda yeni baştan oluşturmak.
 </p>
 <p class="metin">
  Yani, Türkiye'nin sistemini ve ekonomik yapısını; bütün kurumlarıyla, kurallarıyla, mevzuatıyla bu yeni dünya anlayışına göre yeni baştan şekillendirmesi lazım. Bu yapıldığı ölçüde içinde yer aldığı coğrafyada öne çıkma şansı var. Aksi halde bir üçüncü dünya ülkesi olmaktan ileri geçme imkanı yok.
 </p>
 <p class="metin">
  Çünkü, artık üzerinde yaşadığımız dünyada birinci sınıf devletler, ikinci sınıf devletler, üçüncü sınıf devletler gibi kavramlar yok. Türkiye, ya siyasi yapısı ve ekonomisiyle 'Marka Devlet' olmanın gereklerini yerine getirecek ve 'birinci sınıf devlet' olacak, ya da 'diğerleri' sınıfında yer almayı kabullenecek.
 </p>
 <p class="metin">
  Sohbetin tam burasında, İlhan Kesici, ortaya "Bütün bunları kim yapacak?" sorusunu atıyor. Cevabı da, kendisi veriyor: "Kamu bürokrasisi!"
 </p>
 <p class="metin">
  Hemen ardından, "Kamu bürokrasisini kim düzenleyecek?" diye ikinci bir soru geliyor. Kesici'nin yine net bir cevabı var: "Hükümet"
 </p>
 <p class="metin">
  Hükümetlerin, hükümet etme şansını; siyasi ve idari yapının yeni dünya anlayışına uygun tanzim edilmesine endeksliyor. Bunu da, 'bir büyük meydan okuma' olarak değerlendiriyor. Türkiye'nin 21. yüzyılda hak ettiği yere gelmesini doğrudan bu meydan okumanın üstesinden gelmesine bağlıyor.
 </p>
 <p class="metin">
  Mevcut hükümet ve siyasi anlayışla bu meydan okumanın üstesinden gelinebileceğine de kesinlikle inanmıyor.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/358/prizma/1.htm), [web.archive.org (arşiv bağlantısı)](http://web.archive.org/web/20020428173644/http://www.aksiyon.com.tr:80/2001/358/prizma/1.htm)
