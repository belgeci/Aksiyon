# KİT’ler, hesapsız işletmeler...

*İbrahim Kıbrızlı Bilinmeyen-tarih*

<div>
 <font>
  <img border="0" height="1" src="/web/20050302223730im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223730im_/http://www.aksiyon.com.tr/resim/300/blank.gif" vspace="5"/>
  </p>
 </font>
 <font class="content">
  Kamu İktisadi Teşebbüsleri, tamamen işletmecilik anlayışında hesapsız bir biçimde rantabl işletilmemelerinden dolayı Hazine’ye getirdikleri yük dolayısıyla ciddi eleştirilere maruz kalıyor. İçinde bulundukları durumdan kurtarılması uzun zamandır konuşulan, fakat bir türlü çözüm üretilemeyen bir bilinmez, KİT'lerin durumu.
 </font>
 <br/>
 <p>
  <font class="content">
   İş başına gelen her hükümet, KİT’leri bu durumdan kutarma doğrultusunda her defasında çeşitli formüller üretti. KİT’lerin durumlarının iyileştirilmesi ve devlete yük olmaktan çıkartılması için hiç bir zaman hayata geçirilme şansı bulamayan bir çok ıslah programı hazırlandı. Ancak, ne dünkü hükümetler, ne de halen iş başında bulunan hükümet bu soruna kalıcı ve kökten bir çözüm getirme noktasında yeterli direnci gösteremedi.
   <br>
    <br>
     Tarım, ulaştırma, haberleşme, taşımacılık, bankacılık ve finans piyasaları, enerji, makina ve teçhizat, içki ve sigara gibi hizmet ve üretim sektörlerinin hemen hemen her alanında yaygın olarak KİT’lerin faaliyeti söz konusu. Devlet memuru ve işçi statüsünde 650 bin kişiye devamlı veya geçici olarak iş yaratma kapasiteleri bulunuyor. Bu nitelikleri itibarıyla KİT’ler daha çok iktidarlara siyasi amaçlı işe adam alma başta olmak üzere oy tabanlarını genişletme aracı olarak hizmet veren kuruluşlar olarak değerlendiriliyor.
     <br>
      <br>
       Siyasi getirilerini riske etmemenin yanısıra, uygulamaya konulacak reform mahiyetindeki önlemlerin de beraberinde getireceği riskler, siyasileri yapılması gerekenleri yapmama noktasında frenleyen faktörlerin başında geliyor. Dolayısıyla siyasi kadrolar KİT’lere yönelik operasyonları hayata geçirme noktasında kararsız ve isteksiz bir tutum sergiliyor.
       <br/>
       <br/>
       Ancak, her defasında palyatif tedbirler uygulamaya koyarak göz bağcılık yaparmaktan da geri kalmıyorlar. Bu gibi tedbirlere bağlı olarak özellikle üretim sektöründe faaliyet gösteren KİT’ler yatırım yapamaz duruma geldiler. Gelişen teknolojinin de çok gerisinde kaldılar. Bu yapı ister istemez söz konusu muameleye tabi olan kuruluşların verimsiz işletilmesine de sebebiyet veriyor.
       <br/>
       <br/>
       Ekonominin temel girdilerini üreten bu kuruluşların verimsiz işletilmesi paralelinde kaçınılmaz olarak ortaya çıkan ürün maliyetlerindeki artışlar, bu ürünleri hammadde veya yarı mamül olarak kullanan sektörlere de yansıyor. KİT’lerin teknoloji yenilememe, aşırı istihdam gibi nedenlere dayalı verimsiz çalışmalarından kaynaklanan yüksek maliyetle üretim yapmaları, diğer sektörlerin de iç veya dış piyasalarda rekabet edebilirliğini tehdit eder boyutta etkiliyor.
       <br/>
       <br/>
       Diğer taraftan; şimdiye kadar fiyatlarına zam yapmak suretiyle verimsiz çalışmalarını kamufle eden, enflasyonla mücadele için uygulanan ekonomik istikrar tedbirleri bağlamında fiyatlarına artık zam yapmasına müsaade edilmeyen KİT’lerin mali durumları giderek daha da kötüleşiyor. Bu gibi uygulamalar neticesinde zorunlu olarak finansman dengeleri bozulan KİT’lerin finansman açıklarının yine bütçe imkanlarından finanse edilmesi kaçınılmaz.
       <br/>
       <br/>
       Anlaşılan o ki, siyasi korku kaynaklı yapılması gerekenlerin yapılmaması dönüp dolaşıp sonuç olarak faturayı tekrar topluma çıkarıyor. KİT’ler ekonomiye kazandırılmadan da, ne bütçe açığının azaltılma ne de enflasyonla mücadele hususlarının çözüme kavuşturulma şansı olmadığı bilinmeli. Bu sorunun kesin çözüme kavuşturulması ise, KİT’lerin ekonomik ve sosyal getirisi olmayanlarının faaliyetlerine son verilerek tasfiye edilmesi, özerkleştirilmesi ve özelleştirilmesinden geçiyor.
       <br/>
       <br/>
       Gayet tabii bu nihai işlem öncesinde birbirlerine olan borçların tasfiyesi, lüks idari ve hizmet binası inşaatlarının yapılmasına müsaade edilmemesi, lojman ve gayrimenkuller yanısıra kamp ve sosyal tesislerin satışı, emekliliği gelen çalışanların emekliliğe sevki, işe yeni adam alınmaması gibi ciddi radikal önlemleri içeren rehabilitasyon programı uygulanması gerekiyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14014), [web.archive.org (arşiv bağlantısı)](http://web.archive.org/web/20050302223730/http://www.aksiyon.com.tr:80/detay.php?id=14014)
