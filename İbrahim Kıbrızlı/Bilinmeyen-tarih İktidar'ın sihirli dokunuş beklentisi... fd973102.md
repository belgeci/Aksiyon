# İktidar’ın sihirli dokunuş beklentisi...

*İbrahim Kıbrızlı Bilinmeyen-tarih*

<div>
 <font>
  <img border="0" height="1" src="/web/20050225005304im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005304im_/http://www.aksiyon.com.tr/resim/386/blank.gif" vspace="5"/>
  </p>
 </font>
 <font class="content">
  Bu hükümet döneminde; AB’nin, ‘Türkiye ile tam üyelik görüşme müzakerelerini ’ başlattığını açıklaması, iktidar partilerinin bugün sergiledikleri katı tutumu bırakmaya itecek direkt etkiye sahip. İktidar partilerini canlandıracak ‘sihirli dokunuş’ olsa olsa bu olurdu denebilir...
 </font>
 <br/>
 <p>
  <font class="content">
   Siyasetçisi, bürokratı, işadamı, vatandaşı ile tüm ülke, sözbirliği etmişçesine duyduğu rahatsızlığı her ortamda dile getiriyor. Siyasal ve ekonomik gündemin tıkandığı bir gerçek. Kimsenin, mevcut durumundan memnun olduğu söylenemez; bu işin nasıl bu düzeye geldiğini anladığı da yok.
   <br>
    <br>
     Çıkış yollarının bulunmasında yöneticilerin yetersiz kaldığı reddedilemez bir doğru. Bu tıkanıklığın işbaşındaki yönetim kadroları ve uygulanan yöntemlerle çözüme kavuşturulacağı yolunda ciddi sıkıntılar olduğu gözlemleniyor.
     <br>
      <br>
       Bu tıkanıklığın aşılmasına yönelik çözüm yollarının bulunmasını, mevcut yapı ve anlayışın sürdürülmesi ısrarcılığı daha da karmaşıklaştırıyor. Seçilmiş ve onlar tarafından atanmış yöneticilerin, bu yapısal rahatsızlığa çözüm üretilmesinin önündeki engel olduğu genel kanaati giderek güçleniyor.
       <br/>
       <br/>
       Yönetici sınıfların yetersizliği, ister istemez, herkes ve her kesimi mucizeler yaratacak bir ‘kurtarıcı’ arayışına itiyor. Sorunlarına çözüm bulunamaması, bu işten çıkış arayışı çaresizliğine düşen insanımızı ‘mucize’ beklentisi içerisine çekiyor.
       <br/>
       <br/>
       ‘Yeni Oluşum’ veya ‘eski partilere yeni lider’ formülleri, arayış ve beklenti içine sokulan Türkiye’ye, çıkış yolları olarak sunulmaya çalışılıyor. Bu formüllerin ne derece ülke çıkarına olduğu tartışılır. Genel inanış, daha çok bu gibi formülleri üretenlerin çıkarına olduğu noktasında...
       <br/>
       <br/>
       Türkiye’nin önüne konulan bu seçenekler dışında, parlamenter demokrasinin gereği başka alternatifler olduğu kesin. Parlamento içerisinden yeni bir hükümet kurulması, akla gelen ilk çözüm yolu. Demokrasinin gereği baş vurulacak bir diğer yol ise, erken seçime gidilmesi.
       <br/>
       <br/>
       İktidar olmanın getirdiği imkanları kaybetmeme isteğinde olan iktidar partileri ile onların iktidarda olmasından nemalanan çevrelerin, çeşitli siyasi, ekonomik ve sosyal gerekçeleri bahane göstererek her iki alternatifin de uygulamaya kazandırılmasının karşısında olacağı bilinmeli. Bu kesimlerin işine gelmediği için parlamento içerisinden yeni bir hükümetin çıkmasına direnç gösterecekleri açık.
       <br/>
       <br/>
       Bir önceki seçimde elde ettikleri seçmen desteğini kaybettikleri ve tekrar seçilememe korkusuna kapılan iktidar ve muhalefeti ile tüm siyasi partilerin ve milletvekillerinin bir erken seçime karşı çıkmaları da çok doğal karşılanmalı.
       <br/>
       <br/>
       Siyasi partiler ile yakın çıkar çevrelerinin hesapları, parlamento içerisinden yeni bir hükümetin kurulması ve erken seçime gidilmesi gibi kararların alınmasında ülke çıkarlarının önünde geliyor. Öyle olunca da her iki ihtimalden birinin uygulamaya dönüştürülmesi, bu kesimlerin beklentileriyle örtüştüğü ölçüde mümkün oluyor.
       <br/>
       <br/>
       Mevcut durum göz önünde bulundurulduğunda, koalisyonu oluşturan siyasi partilerin ne bu koalisyonun bozulmasına, ne de bir erken seçime gidilmesine yanaşmayacakları açık.
       <br/>
       <br/>
       Bunun böyle olmasının nedeni, şüphesiz, koalisyon partilerinin ülke sorunlarına çözüm bulma noktasında ortaya koydukları performansa bağlı olarak seçmen tabanlarında bir önceki seçime kıyasla aynı ölçüde destek bulamamaları. Hatta, bu desteğin önemli kabul edilebilecek oranlarda kaybedilmiş olması gösterilebilir.
       <br/>
       <br/>
       Demek ki, iktidar partilerinin daha çok kendi tıkanıklıklarını aşmaları bir hükümet değişikliğinin söz konusu olabilmesi veya erken seçim kararının alınabilmesinin ön koşulu. Siyaset ve siyasetçinin reel gerçekleri ile örtüşmediği müddetçe, ülkedeki tıkanıklıkların aşılması noktasında ne denli isabetli ve doğru olsa dahi farklı bir uygulama beklentisi fahiş bir yanılgı olur.
       <br/>
       <br/>
       Peki, bugün hangi koşullarda her iki yoldan birinin uygulamada hayat bulması ihtimali söz konusu olabilir?
       <br/>
       <br/>
       Görünürde, iktidar partilerinin ne bir hükümet değişikliğine ne de bir erken seçime yanaşmaya razı olacakları bir gelişme yok. Öyle ise siyasi partilerin bu çizgide geleceğe yönelik karar değişikliğine gitme ihtimallerinin neler olabileceği üzerinde durulmalı.
       <br/>
       <br/>
       Bu hükümet döneminde; AB’nin, ‘Türkiye ile tam üyelik görüşme müzakerelerini ‘ başlattığını açıklaması, iktidar partilerinin bugün sergiledikleri katı tutumu bırakmaya itecek direkt etkiye sahip.
       <br/>
       <br/>
       AB’nin alacağı böyle bir karar, her ne kadar Türkiye’nin AB üyeliğine hemen kabulü anlamına gelmese de, yine de özelde başbakanlığı elinde bulunduran parti ile AB’den sorumlu işleri yürüten iktidar ortağı partiye ciddi avantaj sağlayacak niteliğe sahip. Dolayısıyla, iktidar partilerini canlandıracak ve bir erken seçim kararı alınması için harekete geçirecek ‘sihirli dokunuş’ olsa olsa bu olurdu denebilir...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11926), [web.archive.org (arşiv bağlantısı)](http://web.archive.org/web/20050225005304/http://www.aksiyon.com.tr:80/detay.php?id=11926)
