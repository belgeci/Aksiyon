# Modern tıp gelenekle barıştı

*Ömer Önder 1997.02.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Toros yörüklerine atfedilen meşhur bir söz vardır; 'Göçerler alttan, yerleşikler ottan medet umar' diye...
  </font>
 </div>
 <div id="newsText">
  <font class="detail-text">
   Bitkilerden sağlık alanında yararlanmanın geçmişi insanlık tarihi kadar eskidir. İkinci Dünya Savaşı'ndan sonra ise bu yararlanma kimya dalındaki gelişmelere paralel şekilde bilimsel standartlara kavuşarak fitoterapi, farmasötik botanik bilimleri gözkamaştırıcı bir hal aldı...
   <br/>
   <br/>
   Yüzlerce hastalığa binlerce bitki
   <br/>
   <br/>
   Ülkemizde de tıbbi bitkilerden yararlanma atadan, dededen kalma köklü bir alışkanlığımız. Best Seller listelerinde yer almamakla birlikte 'Lokman Hekim, Halk Hekimliği, Şifalı Bitkilerle Tedavi, Emraz ve Şifalı Bitkiler' v.b. kitaplar en çok satanlar arasında. İşte en çok satan beşon kitaptaki binlerce tariften (mutlaka bir uzmanına danışmak kaydıyla) size bir fikir vermesi için seçtiklerimiz...
   <br/>
   <br/>
   Boğazınız iltihaplandı ise sığırkuyruğu bitkisinin çiçeğiyle gülhatmi var... Soğuk algınlığı mı geçiriyorsunuz, Barış Manço'nun şarkısına ilham kaynağı olan nane, limon kabuğunu bir güzel kaynatıp içine bir tutam da hatmi çiçeği niye katmıyorsunuz? İnce hastalığın yoklayacağından ya da kansız kalacağınızdan korkuyorsanız jentiyan köküyle arslankuyruğu yaprağı hazır. Kalp ağrılarınız varsa aktarınız size yüksükotu, alış, mayısçiçeği, kediotu, karaısırgan tavsiye edecektir.
   <br/>
   <br/>
   Uyku düzensizliğinden yakınanlara rezene otu çayı bire bir... Sinirleri gergin olanlara arslankuyruğu, su tırfılı ve çam yaprağı... Dayanılmaz başağrılarına neden olan migren için melissa otu, basura karşı civanperçemi, kırlangıçotu çiçeği, dizanteride mürver...
   <br/>
   <br/>
   Bitkilere bilimsel yaklaşım
   <br/>
   <br/>
   Ege Üniversitesi Eczacılık Fakültesi Farmasötik Botanik Anabilim Dalı Başkanı Doç.Dr. Ulvi Zeybek, zehirli olmayan tıbbi bitki florası bakımından Türkiye'nin çok zengin olduğunu söylüyor. Bundan yararlanamayışımızın ciddi bir eksiklik olduğuna dikkat çeken Doç. Zeybek, Sağlık Bakanlığı'nın konuya ilgisiz kalmakta ısrar etmesi halinde meydanın şaklabanlara kalacağını vurguluyor ve şöyle konuşuyor:
   <br/>
   <br/>
   "Tıbbi bitkileri toplama, depolama ve işleme teknikleri özen isteyen aşamalar olarak karşımıza çıkıyor. Bitkilerden yapılan ilaçları alternatif tıp olarak sunmanın da doğru olmadığını düşünüyorum. Hastalara kemoterapi ve radyoterapinin yanısıra pekala fitoterapi de uygulanabilir. Üstelik, sentetik olarak elde edilen ilaçlar beraberinde birçok yan etkiyi getirirken, ilaç formunda kullanmak kaydıyla, bitkisel ilaçların hiçbir yan etkisinin görülmediği bilinmektedir. Bizdeki başıboşluğu önleme görevi Sağlık Bakanlığı'na aittir. Türkiye'de yeterli akademik beyin, işadamı ve medeni cesaret var. Yeter ki, Sağlık Bakanlığı bu konuda yapıcı adımlar atsın, gerekli yasal düzenlemeleri yapsın; arkası kendiliğinden gelecektir."
   <br/>
   <br/>
   Ege Üniversitesi Eczacılık Fakültesi'nden Prof. Dr. Tekant Gözler, Doç. Dr. Bijen Kıvçak ve İzmir Tabipler Odası'ndan Doç.Dr. Hamit Hancı tarafında bitkisel tedavinin bilimsel normlara kavuşturulması için bir proje de geliştirilmiş durumda. Ege Üniversitesi Eczacılık Fakültesi, İzmir Tabipler Odası ve Ege Üniversitesi Eczacılık Fakültesi Mezunları Derneği tarafından Tabipler Odası'na sunulan projede 2030 tıp doktoruna filoterapi kursu düzenlenmesi öngörülüyor. Tıp doktorlarına ücretsiz olarak sunulacak eğitim sonunda kursiyerlere sertifika verilecek.
   <br/>
   <br/>
   Bitki ekonomisinin temeli atılıyor
   <br/>
   <br/>
   Ege Üniversitesi Eczacılık Fakültesi tarafından yapılan çalışmalar bu konuda geleceğe umutla bakabileceğimizin bir göstergesi. Bugüne kadar kocakarı ilaçları gibi görülen bitkisel tedavinin bilimsel normlar içinde ele alınmasına E.Ü. Eczacılık Fakültesi öncülük ediyor.
   <br/>
   <br/>
   Ayrıca GAP'la yol ayrımına gelen Ege tarımına şifalı bitkiler üretimi alternatif bir model olabilecek. Ülkemizin zengin bitki florasının değerlendirilmesi yoluyla halihazırdaki ürünlerden 10 kat fazla gelir sağlayacak şifalı bitkiler tarımı ve ekonomisinin altyapısının oluşturulması konusu üzerinde ciddiyetle durulması hedefleniyor.
   <br/>
   <br/>
   Bugüne kadar neden uzak duruldu?
   <br/>
   <br/>
   Ege Üniversitesi Eczacılık Fakültesi Farmakognozi Anabilim Dalı Başkanı Prof. Dr. Tekant Gözler de halk hekimliğinin bilimsel olarak yönlendirilememesinin önemli bir eksiklik olduğu görüşünde. Fitoterapinin ülkemizde ihmal edilmesinin en önemli sebebini bilimsel denetimden uzak kalan uygulamaların dejenere olması olarak gösteriyor. 1950'lilerden sonra Türk tıbbına AngloSakson tıbbının hakim olması da bir başka sebep. Çünkü İngilizAmerikan kaynaklı Anglo Sakson tıbbı, bitkilerle tedaviye Avrupa tıbbı kadar ilgi göstermiyor. Prof. Gözler, Avrupa'da bu konuda bir sanayi geliştiğine dikkat çekerek Türkiye'de de bir an önce faaliyetlere başlanması gerektiğini belirtiyor:
   <br/>
   <br/>
   "Ülkemizde de izin verilmesi durumunda büyük ilaç firmaları çalışma yapabilir. Afyon'da kurulan haşhaş endüstrisi gibi ülkemiz bu konuda da söz sahibi bir ülke olur. Üstelik GAP'la alternatif ürün arayışındaki çiftçimiz normalin 510 katı kâr getirecek ürünlere yönelir. Artık toplayıcılık gibi ilkel yöntemler yerine hukuki ve zirai altyapıları kurarak harekete geçmeliyiz. Ayrıca, doktorların uygulayacağı tedavilerin tıbbi iyileştirmenin yanısıra psikolojik etkiye de sahip olduğu bilinmektedir."
   <br/>
   <br/>
   Helvayı kim yapacak?
   <br/>
   <br/>
   Ülkemizin gerek zengin bitki florası ve gerekse bilim seviyesi ele alındığında önümüze gözkamaştırıcı ama atıl bir potansiyel çıkıyor. Bu potansiyelin bilimsel normlarda harekete geçirilebilmesi için hekim, eczacı, girişimci işbirliği gerekiyor. Sektör bir gelişmeye başlarsa, gerek materyal, gerekse de teknoloji olarak dışa bağımlı olmayan orta ölçüde ilaç ve ilaç hammaddeleri sanayiinin kurulup gelişmemesi için hiçbir sebep yok. Hem de orta ve uzun vadede ilaç fiyatlarında ciddi düşme sağlanacağından, yan etkilerinin olmamasından halk sağlığı açısından yararlı sonuçlar verecek. Tıbbi bitki üretimi kültürünün başlaması alternatif ürünler olarak kâr getirici özellikleriyle tarım ekonomisini canlandırabilecek. Uçucu yağların değerlendirilmesi sonucunda ise parfümeri gibi ekonomik potansiyeli çok yüksek olan bir dalın doğup büyümesinin vasatı hazırlanmış olacak.
   <br/>
   <br/>
   Uzmanlar, halen mevcut olan talebin, sosyal ve kültürel gelişme arttıkça bilinçli tüketici grubunun baskısıyla artacağını belirtiyorlar. Psikolojik nedenler, hava ve çevre kirlenmesi gibi değişik koşullarla meydana gelen kronik hastalıklar ve konvansiyonel tıbbın ilaçlarının yan etkilerinin anlaşılması da bu artışta etken olacak gibi görünüyor. Bu artışa rağmen Aromaterapi, Fitoterapi ve Hemoterapi gibi destekleyici tedavilerin sistemli bir yapıya oturtulmaması durumunda piyasada istismar amaçlı eğitimsiz kişilerin cirit atacağına da dikkat çekmeden edemiyorlar.
   <br/>
   <br/>
   Halk arasında çok yaygın olan şifalı bitkilerin tedavide kullanılması faydalarıyla birlikte çok önemli tehlikeleri de beraberinde getiriyor. Dokuz Eylül Üniversitesi Tıp Fakültesi Farmakoloji Anabilim Dalı Başkanı Prof. Dr. Hülya Güven, halk arasında şifalı bitkilerin kullanımının çok yaygın olduğunu hatırlatarak, "Şifalı bitkilerle birlikte halkın ayırt edemeyeceği birtakım zehirli bitkiler de yanlışlıkla kullanılabilmektedir. Şifa bulayım derken zehirlenme de sözkonusu. Halk arasında acı düvelek olarak bilinen ve daha çok Ege Bölgesi'nde kullanılan bitkiden zehirlenenlerin sayısı bir hayli fazla" diyor.
   <br/>
   <br/>
   Yarım doktor candan eder
   <br/>
   <br/>
   Her derde deva diye satılan bazı bitkilerin kalp üzerinde zararlı etkisi olduğunu belirten Prof. Hülya Güven, şöyle konuşuyor:
   <br/>
   <br/>
   "Acı düvelek, sinüzit için buruna sıkılıyor. Sonuçta burunda şişlik, sıkıntı, kalp ve böbrek yetmezliği ortaya çıkıyor. Boruotu denilen bitkiyi gençler sarhoş olmak, rahatlamak için içiyorlar, hayal görme, koma derken işin ucu ölüme kadar gidiyor. Hint yağı bitkisi ise, çocuklar tarafından yenildiğinde böbrek ve kalp yetmezliği yapıyor."
   <br/>
   <br/>
   Zakkumun da kalp üzerinde zarar verici bir etkiye sahip olduğunu kaydeden Prof. Hülya Güven, zehirli bitkilerin pişirilmesi durumunda zararlılık oranının eksilmediğine işaret ediyor. Halkın her ne maksatla olursa olsun bitkileri tedavi maksadıyla kendi başına kullanmaması gerektiğini de sözlerine ekliyor.
   <br/>
   <br/>
   Ömer Önder / Şerif Erdikici
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=65EB2DFB2A62F86208A00AA1B3DA8949?newsId=2224), [web.archive.org (arşiv bağlantısı)](http://web.archive.org/web/20140717224315/http://www.aksiyon.com.tr:80/aksiyon/newsDetail_getNewsById.action;jsessionid=65EB2DFB2A62F86208A00AA1B3DA8949?newsId=2224)
