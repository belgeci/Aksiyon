# Onu dünya tanıyor

*Birol Uzunay - Haşim Söylemez 1996.06.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaşı 70'e yaklaşsa da o hala elinde bir fotoğraf makinası olmadan sokağa çıkmıyor. Yaklaşık 55 yıldır kimse girememiş objektitiyle arasına. Ne yaptığı işe dudak bükenler, ne de çektiği maddi sıkıntılar bir an olsun ayıramamış onu bu tutkusundan. "Öyle bir tutku ki 55 yılımı aldı. Bir daha dünyaya gelsem seve seve bir 55 yıl daha veririm" diyor.
  </font>
 </div>
 <div id="newsText">
  <font class="detail-text">
   Fotoğrafla tanışması 15 yaşında olmuş. Kendisinin de bir gün fotoğrafçı olacağını bilmeden inanılmaz bir öğrenme duygusuyla başlamış dersini çalışmaya. Elinde kimin makinası varsa onun öğrencisi oluverip, başlıyormuş soruları sıralamaya: "Bu düğme ne işe yarar? Buraya basarsam ne olur?" Kısa zamanda soruları; gölgeyi nasıl arkaya düşürebilirim, yüzdeki ifadeyi nasıl ön plana çıkartabilirime dönüşmüş. Belli bir aşamadan sonra tanıdığı fotOğrafçılar senin bizlik bir işin kalmadı artık. Bundan sonrası iç zenginliğine kalmışdeyip bir makina bulmasını tavsiye etmişler. O ana kadar hiç düşünmemişti "Ben nereye kadar fotoğraf çekeceğim" diye. Bir dönemeçteydi. Ya bitirdiği liseden son ra memur olacak ya da içini kıpır kıpır eden fotoğraf çekmeyi bir iş haline getirecekti. Ailesinden gelen tepkiye aldırmadan, evlenmesi için ailesinin kendisine ayırdığı parayla hayallerini süsleyen bir makina alıvermişti. Artık dönüş yoktu. En iyi çekimleri o yapacaktı. Aldığı zevkin öte sinde para da kazanmalıydı. En önemli s0runu ise fotoğrafın o yıllarda lüks ve zengin işi sayılmasıydı. Bir çok kez ücretsiz çektiği fotoğraftan sonra insanların şaşkın bakışları içinde 'Nasılolur?' sözünü işitmişti. Sadece net çekim yapmak onu tatmin etmiyordu. Netliğin ötesinde başka bir şeyler arıyordu fotoğrafta. Yaptığı onlarca denemeden sonra çektiği objeleri resmederken onlara kendinden bir şeyler katmaya başladı. Başlarda yaptığı bu soyut çalışmalar pek pirim yapmasa da zamanla fotoğrafa kendinden bir şeyler katmanın farkını çevresine anlatabilmişti. İçindeki insan sevgisini fotoğraflara aktarmakla kalmıyor, insanlara sanatıyla yararlı olmanın yollarını da arıyordu. Pek az kimsenin giçlip göremediği. yerlere gidip, oraları insanlara1göstermek istiyordu. Rastlantı sonucu gittiği Halkapınar Köyü'nde yöre insanının dışında kimsenin bilmediği yel değirmenlerini fotoğraflayıp tanıtımını sağlarak ve binlerce kişinin bu yöreleri ziyaret etmesini sağladı. Fotoğrafı zengin ve seçkin kişilerin hobisi olmaktan kurtarmak için .1976'dan beri köylerde resim sergisi açmaya başladı. Bir çok köye sergi açmasının sebebini o "Şehirdeki yakınlarım bana bu sergiler için ne gereği vardıdiyorlardı. Ama ben hiç pişman olmadım. Çünkü hayatında düğün ve asker fotoğrafından başka fotoğraf görmeyen köy halkımn neredeyse tamamı sergimi geziyor. Onları, onların hayatını anlatan köy fotoğraf
   <br/>
   <br/>
   larını görünce şaşırıp "Vay be biz böylemiy mişiz?" bile diyen oluyor. Onların ayaklarına gitmem bana bir şey kaybettirmiyor. Onlara ise güzel duygular kazandırdığına inamyorum. Benim en büyük mutluluğum da onların benim eserlerimi gördükten sonra edindikleri güzel duygular..." Açtığı mizah sergileriyle insanların fotoğraf sanatına olan bakış açısını da değiştirmiş. Bu sergileri gezen insanlar fotoğrafa bakıp sadece ne kadar güzel çekilmişdemeyip hatif bir tebessüm ederek 'Hayret biz bunu farketmemiştik' diyorlar.
   <br/>
   <br/>
   Gelişen teknolojiyle beraber kullandığı makinaları da yenilemiş. 55 yıllık fotoğrafçı olmasına rağmen evladı gibi bağlandığıbir makinası hiç olmamış. Bu özelliği için "Makinaya aşırı bağlılık bu meslekte sizi başarısız kılar. Çünkü makinaların, filmlerin teknolojisi çok çabuk gelişiyor. Belli bir süre sonra de mo de olabilirsiniz. 1 995'te Londra'da gittiğim bir fuarda gördüğüm teknoloji beni adeta büyüledi. Teknoloji fotoğrafı; dijital imaj ile bilgisayarlı sisteme doğru hızla götürüyor" diyor.
   <br/>
   <br/>
   Fotoğrafı; şiirdir, hikayedir, belgedir diye tanımladıktan sonra derin bir nefes alıyor ve ekliyor: "Tıpta, sanayide, teknolojide, okulda, askerde, yarin cebinde kısaca yaşamın her bölümünde noter işlevi gören tarihin en önemli buluşlarından biridir. Fakat bu sanatın oluşması için yani canlılığın enstantanenin, hüznün, sevincin oluşması için sanatçının iç zenginliği olmalı, işini yaparken yüreğini koymalı ortaya. El becerisi, konuyla ilgili kültürü ve tecrübesi olması gerekir."
   <br/>
   <br/>
   Türkiye'de beğendiği fotoğraf sanatçılarından ise arkadaşı Ara Güler, Gültekin Çizgen, Sami Güner, Mehmet Bayhan, İbrahim Zaman ve Sabit Kalfagil başta geliyor.
   <br/>
   <br/>
   BALIKESıR'DEN DÜNYAYı GÖREN OBJEKTiF
   <br/>
   <br/>
   Özellikle yurtdışında kazandığı ödüller onun için adeta çekip sakladığı fotoğraflar gibi "paha biçilmez". Başlarda ürünlerini çevresinin dışındaki insanların nasıl değerlendirdiğini öğrenmek için yarışmalara katılıyor. Pek ummadığı halde katıldığı birçok yarışmadan eli boş dönmeyince yurtdışındaki büyük organizasyonlara da fotoğraflarını gönderiyor. Sonuçlara daha çok şaşırıyor. Çünkü hayal bile edemediği dereceler için kendisini sık sık yurt dışına. davet etmeye başlıyorlar. Aldığı ödülleri nihayet farkedenler oluyor ve Karaca Büyük Sözlük, Genel Kültür Ansiklopedisi, Kim Kimdir gibi ansiklopedilerde hakkında bilgi yazılmaya başlanıyor. Türkiye'de ise bir elin parmağını geçmeyecek sayıda fotoğraf sanatçısı olsa da onun ismini, aldığı ödülleri, ortaya çıkardığı ürünleri pek az kimse biliyor. Bunu da sanatı dışında hiç bir uğraşla ilgilenmemesine, kendini tanıtmak için ünlülerle çalışma gereği duymamasına ve Balıkesir gibi küçük bir yerde ikamet etmesine bağlıyor. Hakettiği şöhreti yakalayamaması onu hiç bir şekilde üzmemiş. Bu durumunu: "Sadece sanatım ve ben çok mutluyuz. Yaşadığım şehirde fotoğrafçı Esmer Amca olarak tanınıyorum. Tanıyanlarımın tamamı bana hüsnü zan besliyor. Stüdyomda kendime yetecek kadar para kazanabiliyorum. Varsın olmasın şaibeli şöhret ve beraberinde gelen çok para" deyip kestiriveriyor.
   <br/>
   <br/>
   Yarım yüzyılı aşkın bir süredir sürekli fotoğraf çekse de henüz ideallerini tam olarak gerçekleştirebilmiş değiL. Bir kitap yazmak, kendi ismiyle bir albüm çıkartmak henüz gerçekleştiremediği hedefleri arasında. Mücadeleyi de bırakmış değiL. İleride ekonomik koşulların iyileşmesiyle bu arzularını da gerçekleştireceği inancında...Albüm ve ansiklopediler için çektiği fotoğraflardan ayrı bir lezzet alıyor. Çünkü bu yolla daha çok insanla iletişime girdiğine inanıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=EC27DC9F388B04360EF70B91621ED4F8?newsId=52), [web.archive.org (arşiv bağlantısı)](http://web.archive.org/web/20140914013803/http://www.aksiyon.com.tr:80/aksiyon/newsDetail_getNewsById.action;jsessionid=EC27DC9F388B04360EF70B91621ED4F8?newsId=52)
