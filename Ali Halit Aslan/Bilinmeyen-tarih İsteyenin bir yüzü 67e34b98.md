# İsteyenin bir yüzü

*Ali Halit Aslan Bilinmeyen-tarih*

<div>
 <font>
  <img border="0" height="1" src="/web/20050227092445im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092445im_/http://www.aksiyon.com.tr/resim/372/48.jpg" vspace="5"/>
  </p>
 </font>
 <font class="content">
  Türk—Amerikan ilişkileri, aradaki bazı nispeten küçük görüş ayrılıklarına rağmen, son yılların altın dönemini yaşıyor. Diyanet İşleri Başkanı Mehmet Nuri Yılmaz’ın da ilk kez katıldığı Başbakan Ecevit’in gezisi gelinen bu noktayı pekiştirmiş oldu.
 </font>
 <br/>
 <p>
  <font class="content">
   “İsteyenin bir yüzü kara, vermeyenin iki yüzü.” Sakıp Sabancı’nın Amerikan Ticaret Odası’nda Başbakan Bülent Ecevit’in de konuşma yaptığı ve her iki ülkeden çok sayıda işadamının katıldığı yemekli toplantı sonrasında kullandığı bu Anadolu tabiri, Başbakan Ecevit ve beraberindeki kalabalık heyetin bu haftaki Washington ziyaretinin ruhunu çok iyi özetliyordu.
   <br>
    <br>
     Çünkü bu ziyaretin Türkiye açısından öncelikli amacı şuydu: İki ülke arasındaki stratejik ortaklıkta ticari ilişkilerin siyasi ilişkilerde olduğu kadar ileri noktalara taşınması. Ve dolayısıyla bu çerçevede Beyaz Saray’dan somut ticari taleplerde bulunulması.
     <br>
      <br>
       Gerçi bunun teknik altyapısı henüz hazırlanmamış durumda. Ancak her seferinde olduğu gibi bu kez de Amerika ziyareti Türk kamuoyunda fazla abartıldı ve aşırı yüksek beklentilere maruz kaldı. Bu nedenle olsa gerek, Başbakan Ecevit, ABD’ye getiren özel uçak daha Washington yakınlarındaki Andrews Askeri Hava Üssü’ne iniş yapmadan, Beyaz Saray’da bir grup Türk muhabiri misafir eden Bush’un Milli Güvenlik Başdanışmanı Dr. Condoleezza Rice, şöyle bir değerlendirme yapacaktı: ‘Ticareti artırma yollarını bulmak istiyoruz. Ancak bunu yapmanın somut yollarını tesbitin biraz zaman alacağını düşünüyorum.’
       <br/>
       <br/>
       Ağız birliğini genelde çok başarılı şekilde gerçekleştiren Amerikan yönetiminde salı günü Başkan Yardımcısı Dick Cheney ve çarşamba günü Başkan George W. Bush tarafından ticari konularda Başbakan Ecevit’e iletilen mesaj da bu minvalde olacaktı.
       <br/>
       <br/>
       Seyahatin ilginç bir yönü de, yüzü aşkın sayıda işadamının Ecevit’in ziyaretine katılmış olması. Türk liderlere göre bu şöyle bir anlam taşıyor: ABD’ye Türk özel sektörünün hükümet ile dayanışma halinde olduğunu göstermek ve iki ülke arasındaki ticari ilişkilerin artırılması yönündeki iştiyakın derecesini vurgulamak.
       <br/>
       <br/>
       Türkiye’nin somut ekonomik ve ticari talepleri ise şunlardı: ABD’nin IMF ve Dünya Bankası üzerinden Türkiye’ye sağladığı kredi desteğinin sürmesi, Özel Endüstriyel Bölgeler (QIZ) kurulması, iki ülke arasında Serbest Ticaret Anlaşması yapılması, Avrupa Birliği’ne tanınan öncelikli statünün Türkiye’ye de tanınması, ihracatta kotaların kaldırılması, bu mümkün değilse artırılması.
       <br/>
       <br/>
       Amerikan yönetimi, gerek Başbakan Ecevit’e gösterdiği itibar, gerekse ikili görüşmelerde ifade edilen konular itibariyle, Türkiye’nin ekonomik krizden kurtulmasına yardımcı olma hususunda kararlılık sergiledi. Ancak, tabii ki Türkiye’nin de ekonomik reformlarda aynı kararlılığı göstermesi şartıyla.
       <br/>
       <br/>
       Bu arada, Başbakan’la görüşmesi sonrasında IMF Başkanı Hörst Köhler, Türkiye’ye 2002 yılı için 10 milyar dolarlık yeni finansman paketinin en geç şubat başında fonun icra direktörleri kurulundan onay alacağını beklediğini açıklaması gezinin en somut olumlu sonuçlarından biri oldu. Köhler, Ecevit’in ekonomik alanda şu ana kadar yaptığı reformların başarılı ama hâlâ yetersiz olduğunu belirti. Köhler’e göre reforma devam edilmesi gereken konular şunlar: Bankacılık, iyi yönetim ve yatırım mevzuatı...
       <br/>
       <br/>
       İki ülke arasındaki ticari alışverişin büyük oranda ABD lehine değil, biraz da Türkiye’yi mutlu edecek şekilde gerçekleşirilmesi gereğine prensipte olumlu bakan Bush yönetimi, bu alanda somut taahhütlerde bulunmaktan kaçınıyor. Ancak iki tarafın, üst düzey resmi heyetler oluşturarak zaman içinde bu yolda formüller üretme noktasında anlaşmaya varmaları da önemli bir sonuç.
       <br/>
       <br/>
       Özellikle 11 Eylül sonrasında ABD için stratejik öneminin daha da arttığının farkında olan Türk yönetimi, ‘ne koparırsak kârdır’ düşüncesiyle hareket ediyor. Türkiye’nin milyarlarca dolarlık askeri borçlarının bir kısmının silinmesi ve Afganistan’a gönderilecek Barış Gücü askerlerinin masraflarının karşılanması gibi talepler dahi en üst seviyelerde olmasa bile muhataplara usulünce iletildi.
       <br/>
       <br/>
       Gerçekten de Amerikalı makamlar özellikle Terörle Mücadele’de ve Afganistan Savaşı’ndaki desteği münasebetiyle Türkiye’ye karşı müteşekkir bir hava taşıyor. Bu hava Ecevit’e muhatapları tarafından Bush ve Cheney başta gelmek kaydıyla, en üst düzeyde yansıtıldı.
       <br/>
       <br/>
       Model ülkenin demokrasi sorunları
       <br/>
       <br/>
       Türkiye’nin ABD’nin terörle mücadele poltikasına ‘uzun vadede’ yapabileceği katkının da farkında Amerikan yönetimi. Hemen her vesileyle Türkiye’yi ‘hem laik, hem demokrat bir Müslüman ülke’ olması cihetiyle İslam dünyasına ‘model ülke’ olarak gördükleri mesajını tekrarladılar. Ancak bu ‘model’in insan hakları ve demokrasi konusundaki kusurları ise hemen hemen hiç nazara verilmedi. Bu konularda Demokrat Clinton yönetiminden daha pragmatist ve ketum olmakla bilinen Cumhuriyetçiler’in yönetimindeki Beyaz Saray, dost Türk hükümetinin ‘damarına basmak’ istemedi.
       <br/>
       <br/>
       İki ülke arasında özellikle askeri ilişkiler açısından sağlam bir dostluğun olması, Amerikan cenahında da ‘Türkiye’nin yapması gerekenler’ adına çıkarılmış bir liste bulunmasını engellemiyor. Bunlar arasında önde gelen bazıları şöyle: Türkiye’nin terörle mücadeleye karşı oluşan uluslararası koalisyona katkılarını sürdürmesi ve Türk—Yunan sorunlarında ve Kıbrıs’ta yapıcı olması. Önceki dönemlere göre Türkiye’nin AGSP konusunda topu kendi sahasından Avrupa Birliği sahasına atmış olması ve Kıbrıs’ta Denktaş ve Klerides arasındaki görüşmelerin başlamış olması Türk tarafının elini rahatlatan faktörlerdi.
       <br/>
       <br/>
       Bakü—Ceyhan’a destek, AGSP’ye teşekkür
       <br/>
       <br/>
       Başkan Bush ile Başbakan Ecevit’in görüştüğü gün Kıbrıslı Türk lider Rauf Denktaş’ın ve Rum lider Glafkos Klerides’in de uzun bir aradan sonra yeniden ikili müzakerelere başlıyor olması Beyaz Saray’daki tansiyonu Türkiye lehine etkiledi. Çünkü Bush yönetimi, Denktaş’ın görüşmeye ikna olmasında Türkiye’nin mühim bir rolü olduğunu çok iyi biliyordu. Amerikalı yetkililer Türk muhataplarına bu konuda yakalanmış momentumun sürdürülmesi gerektiğini vurguladılar, hem Kıbrıs, hem AGSP için teşekkür ettiler. Yunanistan’ın AGSP konusunda sorun çıkaran taraf olması dikkate alınırsa, geçtiğimiz haftalarda ABD’yi ziyaret eden Simitis’e göre Ecevit’in daha akl—ı selim bir müttefik olarak karşılanmasına yaradı.
       <br/>
       <br/>
       Washington Türkiye’nin Avrupa Güvenlik ve Savunma Politikası’ndaki (AGSP) tutumuna  ve Cheney’nin ifadesiyle ‘sadece ekonomik değil ticari nedenlerle’ de  Bakü—Tiflis—Ceyhan petrol boru hattının yapımına ‘kuvvetle destek’ verdiğini açıkladı.
       <br/>
       <br/>
       Ziyaretin gerçekleşeceği kesinleştiği günden itibaren süren en önemli konu olan Irak’ta iki ülke arasındaki stratejik taktik farklılıkları bulunması bu ziyarette ön plana çıkmadı. Çünkü ABD’de de Irak’a yapılacak muhtemel askeri operasyonun şekli ve zamanlaması konusunda tam bir fikir oluşmuş değil. Bunun böyle olması, Amerika’nın Irak konusunda fikrini değiştirdiği anlamına gelmiyor. Çünkü yönetim her seviyede Saddam rejiminin gitmesini istediğini açık açık söylüyor. ABD’nin eski Türkiye büyükelçisi ve şimdiki Dışişleri Bakan yardımcısı Marc Grossman da bir televizyona yaptığı açıklamada bu noktanın altını çiziyor. Ecevit’le yaptığı görüşmede bu konuda kendi görüşlerini ilettiklerini, Türkiye’nin görüşlerini dinlediklerini belirten Grossman, bir operasyon olması durumunda mutlaka Türkiye ile  konunun önceden istişare edileceğini söyledi.
       <br/>
       <br/>
       Bu yüzden Washington, bu gezi kapsamında  Türkiye’den Irak konusunda somut bir talepte bulunmuş değil. Birçok gözlemciye göre, Irak’ta yapılması muhtemel bir operasyon için Türkiye’nin görüşlerini ve onayını almaya özen gösterecek.
       <br/>
       <br/>
       Türk—Amerikan ilişkileri, aradaki bazı nispeten küçük görüş ayrılıklarına rağmen, son yılların altın dönemini yaşıyor. Diyanet İşleri Başkanı Mehmet Nuri Yılmaz’ın da ilk kez katıldığı Başbakan Ecevit’in gezisi gelinen bu noktayı pekiştirmiş oldu.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12472), [web.archive.org (arşiv bağlantısı)](http://web.archive.org/web/20050227092445/http://www.aksiyon.com.tr:80/detay.php?id=12472)
