# Müslüman oyu kıymete bindi

*Ali Halit Aslan Bilinmeyen-tarih*

<div>
 <font>
  <img border="0" height="1" src="/web/20050302173435im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302173435im_/http://www.aksiyon.com.tr/resim/308/50.jpg" vspace="5"/>
  </p>
 </font>
 <font class="content">
  ABD’de kıyasıya bir yarışın yaşandığı Kongre ve başkanlık seçimi kampanyalarında siyasetçiler sayıları 6 milyonu bulan Müslümanların oylarını kapmaya çalışıyor.
 </font>
 <br/>
 <p>
  <font class="content">
   Müslümanlar da siyasetçilerden taviz koparmak için ideal olan bu dönemi en iyi şekilde değerlendirmeye çalışıyor.
   <br>
    <br>
     Önceki gün bir grup önde gelen Amerikalı Müslüman örgütü, başkanlık seçimlerinde tercihlerinin Texas Valisi George W. Bush olduğunu ilan etti.
     <br>
      <br>
       Dört Müslüman örgütünün temsilcilerinden oluşan ‘Amerikalı Müslüman Siyasal Koordinasyon Konseyi’ (AMPCC) Başkanı Agha Saeed, Bush’a destek verme kararlarının ana gerekçelerini ‘Bush, Müslüman camianın hem mahalli hem de ulusal temsilcileriyle görüştü. İç ve dış siyaset konularında Müslümanların taleplerinin takipçisi olacağına söz verdi’ şeklinde açıkladı.
       <br/>
       <br/>
       AMPCC; Amerikan Müslüman İttifakı (AMA), Amerikan Müslüman Konseyi (AMC), Amerikan İslami İlişkiler Konseyi (CAIR) ve Müslüman Halkla İlişkiler Konseyi (MPAC) adlı etkin örgütlerden oluşuyor.
       <br/>
       <br/>
       Blok olmaya çalışıyorlar
       <br/>
       <br/>
       Müslümanların blok halinde oy vererek Amerikan siyasetinde etkinliğini artırmasını hedefleyen AMPCC, Ortadoğu kökenli diaspora Müslümanları’nın bir kesimini temsil ediyor. Siyahi Müslüman lider İmam Warith Deen Muhammed’in Müslüman Amerikan Cemiyeti (MAS) de siyaseten bu gruba yakın duruyor. Ancak Amerika’da sayıları 6 milyonu bulan Müslümanların yaklaşık yarısını teşkil eden siyahilerin çoğu Nation of Islam lideri Louis Farrakhan’ın etkisi altında bulunuyor. Beyaz mühtedi Müslümanların ise 200 bin dolayında olduğu tahmin ediliyor. Dolayısıyla Müslümanların oy tercihinde birçok grup ve faktör rol oynuyor.
       <br/>
       <br/>
       George W. Bush’un Al Gore’la yaptığı ikinci televizyon tartışmasında ‘gizli delil’ uygulamasını eleştirmesi AMPCC’nin desteğini almasını sağlayan en önemli faktörlerden. Amerikalı Müslüman grupların bir kısmı, Amerikan Göçmenlik ve Yurttaşlık Dairesi’ne (INS) sınırdışı davalarında milli güvenlik gerekçesiyle suç delillerini gizleme hakkı veren 1996 tarihli terörle mücadele kanununda değişiklik yapılması için yoğun çaba sarfediyordu.
       <br/>
       <br/>
       Şimdiye kadar daha çok Müslüman göçmenlerin aleyhine işletilen uygulamanın kaldırılması için Senato’da cumhuriyetçi Michigan senatörü Spencer Abraham, Temsilciler Meclisi’nde ise demokrat Michigan milletvekilleri John Conyers ve David Bonior tarafından verilen kanun teklifleri genel kurul aşamasına geldi. Demokratların başkan adayı Al Gore da 14 Ekim’de Michigan’da yaptığı mitingde kanun değişikliğini desteklediğini söylemişti.
       <br/>
       <br/>
       Müslümanlar nereden nereye?
       <br/>
       <br/>
       ABD’de Müslüman nüfusunun en yoğun olduğu eyaletler Kaliforniya, New York, New Jersey, Illinois, Michigan and Ohio. Mesela senato ve başkanlık yarışının başabaş sürdüğü Michigan’da seçmen nüfusunun yüzde 4’ünü oluşturan Arap—Amerikalıların tercihi büyük önem kazanıyor. Oysa 1984’te başkan adayı Walter Mondale, Musevi lobisinden çekinerek Arap Amerikalılardan bağış almayı reddetmişti. 1988’de Michael Dukakis ve 1996’da Bob Dole benzer gerekçelerle Müslüman liderlerle görüşmedi.
       <br/>
       <br/>
       Son yıllarda örgütlü çalışma kabiliyetlerini geliştirmenin meyvelerini yavaş yavaş toplamaya başlayan Müslümanlar, 2000 başkanlık seçimi kampanyasında ise siyasetçileri adeta peşlerinden koşturuyor.
       <br/>
       <br/>
       Siyasi partiler kıyasıya geçecek seçimlerde önemi daha da artan Müslüman seçmenlere bu yıl çeşitli jestlerle çiçek attı. Mesela Amerikan tarihinde ilk kez Philadelphia’daki cumhuriyetçi parti kurultayında Hıristiyan ve Yahudilerin yanısıra bir Müslüman’a da dua yaptırıldı. Demokratlar da aynı jesti Los Angeles’taki kongrelerinde yaptılar. Müslümanlar Amerikan tarihinde ilk kez bu yıl demokrat partiden delege çıkardı. Bush, 5 Ekim’de Michigan’da 35 dolayında Müslüman ve Arap örgütü temsilcisiyle görüştü.
       <br/>
       <br/>
       Siyasi tercihleri nasıl?
       <br/>
       <br/>
       Ağustos ayı sonunda Müslüman siyasi tercihleriyle ilgili bir araştırmanın sonuçlarını açıklayan ünlü anket uzmanı John Zogby, Müslüman topluluğun oyunun ‘değişken’ olduğunu ve önceden tahmin edilmesinin güç olduğunu söylemişti. Zogby, Müslümanları ‘kendini tanımlama sürecinde olan ve gelecek seçimlerde öncül konuma gelecek bir dini grup’ olarak nitelendirmişti.
       <br/>
       <br/>
       Zogby International’ın araştırmasına göre Amerikalı Müslümanlar 1996 seçimlerinde Clinton’a yüzde 60 oranında oy vermişlerdi. Zogby bu sene başında Müslümanların yarısının demokrat aday Al Gore’a, dörtte birinin Bush’a eğilimli olduğunu ortaya çıkardı. Ancak Amerikan Müslüman Konseyi (AMC) liderlerinden Abdurrahman Alamoudi’nin beyanı 2000 seçimlerinde Müslüman oyunu almanın hiç de kolay olmadığını gösteriyordu: ‘Müslüman camia oyunu çıkarı doğrultusunda kullanacaktır’. Nitekim Amerika’da azınlıklar geleneksel olarak demokratlardan yana oy kullanmasına rağmen, AMC’nin de aralarında bulunduğu bir grup Müslüman örgütü sonunda Bush’dan yana ağırlığını koydu.
       <br/>
       <br/>
       Bu arada Müslümanların önemli bir kısmı Lübnan asıllı Yeşiller Partisi adayı Ralph Nader’e de ilgi gösteriyor. CAIR adlı İslami örgütün kendi kanallarıyla Eylül ayında yaptığı bir araştırmaya katılanların yüzde 24’ü Nader’e oy vereceğini söylemişti. Senato’dan Amerikalı Müslümanları öven bir karar tasarısı çıkartan demokrat başkan yardımcısı adayı Senatör Joseph Lieberman da İsrail yanlısı tavrına rağmen bir grup Müslüman Amerikalı’ya sıcak geliyor.
       <br/>
       <br/>
       Madeni Clinton keşfetmişti
       <br/>
       <br/>
       Amerikalı Müslüman lobisi, devletin kapılarını kendilerine ilk kez açan Clinton yönetimine teşekkür borçlu. Clinton hükümetinin özellikle son dört yılında Amerikalı Müslümanlar birçok tarihi ilke mazhar oldu. Başkan Clinton konuşmalarında İslam’ı Hıristiyanlık ve Musevilik’ten sonra ABD’nin üçüncü büyük dini olarak resmen tescil etti. Ramazan ve Kurban bayramlarında sıcak tebrik mesajları yayınladı. Beyaz Saray’ın önündeki Ulusal Noel Ağacı’nın yanına Ramazan’da bir Müslüman hilali de koyulmasına izin verdi. Beyaz Saray ve Dışişleri gibi mekanlardaki toplantı ve davetlere Amerikalı Müslüman liderler de çağırılmaya başlandı. Dışişleri ve Pentagon’da ilk resmi iftarlar düzenlendi.
       <br/>
       <br/>
       Yapılan araştırmalar Amerikalı Müslümanların en çok ayrımcılığa karşı sivil haklar konusunda hassas olduğunu gösteriyor. Dış politika konuları da özellikle Ortadoğu kökenli Müslümanlar için önem taşıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13789), [web.archive.org (arşiv bağlantısı)](http://web.archive.org/web/20050302173435/http://www.aksiyon.com.tr:80/detay.php?id=13789)
