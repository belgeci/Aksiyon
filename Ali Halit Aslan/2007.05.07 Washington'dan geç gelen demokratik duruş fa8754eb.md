# Washington’dan geç gelen demokratik duruş

*Ali Halit Aslan 2007.05.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Genelkurmay bildirisiyle yükselen sesler, Washington'daki kafa karışıklığının izdüşümü gibiydi. Türk demokrasisinin zedelenmesi Amerikan çıkarlarına da ters; ancak ABD’nin ‘denge politikası’ demokratik tepkisini geciktirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123081931im_/http://www.aksiyon.com.tr/resim/648/46.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   WASHINGTON - Önceki cuma akşamı ajanslar ve internetten Genelkurmay’ın Türkiye’de bir geceyarısı bildirisiyle darbe tehdidinde bulunduğu haberleri geliyor. Saat dilimi farkından dolayı Washington’da akrep ve yelkovanlar mesai bitimini gösteriyor. Türk gazeteciler ABD hükümet sözcülerini ve kaynaklarını ‘tepkiniz ne?’ diye ararken, Amerikalı yetkililer de telaşla Türk Büyükelçiliği’nin telefonlarını çaldırarak ‘neler oluyor?’ sorusunu yöneltiyor.
   <br>
    <br>
     İlk Amerikan resmî tepkileri askerî müdahale isteklilerini sevindirecek cinsten. “Türkiye’nin laik demokrasisinin anayasal süreçlerini destekliyoruz.” tarzı suya sabuna dokunmayan beyanatlar çıkıyor ABD başkentinden. Bunda, hadisenin haftasonu meydana gelmesinin ve belki de yeterince üst düzey yetkililere ulaşılamamasının da etkisi olabilir. Oysa ABD hükümetini temsil eden Dışişleri’nin cumhurbaşkanlığı seçim sürecine kadarki çizgisi, AK Parti hükümetini destekler nitelikteydi. Dan Fried ve Matt Bryza gibi üst düzey yetkililer övücü şeyler söylüyorlardı. Hatta onların bu tür çıkışları bazı neocon elebaşlarını rahatsız ediyordu.
     <br/>
     <br/>
     TUTUK TEPKİNİN SEBEPLERİ
     <br/>
     <br/>
     Diğer yandan özellikle Pentagon’un 3 numaralı ismi eski Ankara büyükelçisi Eric Edelman ve Başkan Yardımcısı Dick Cheney’nin ofisinin Türkiye’deki laikçi egemenlere daha sempatik baktığı, AK Parti hükümetinden pek hazzetmediği de biliniyor. Washington’daki bazı gözlemcilere göre, ABD hükümetinin antidemokratik sürece tutuk tepkisinde bu odakların kanaati etkili oldu.
     <br/>
     <br/>
     Washington’un düşünce kuruluşlarının Türkiye masalarına nezaret eden uzmanları arasında da bir konsensus bulunmuyor. Mesela CSIS’ten Bülent Alirıza ve Brookings’den Ömer Taşpınar, liberal demokrat bir çizgi sergiliyor. WINEP’ten Soner Çağaptay ve Hudson’dan Zeyno Baran ise AK Parti’nin asker tarafından terbiye edilmesinden pek rahatsız olmuyor. Örneğin Baran, Amerikan Senatosu’ndaki bir konferansta ve NPR radyosunun röportajında ABD’nin tepkisini yeterli gördüğünü, askerlerin yaptığının sadece ikaz olduğunu, yapılmasa darbe olabileceğini savunuyor.
     <br/>
     <br/>
     Geçen hafta, farklı iç siyasi çizgileri temsil eden New York Times, Washington Post ve son olarak da Wall Stret Journal gibi önde gelen gazeteler, askerin siyasete müdahalesinin yanlışlığına işaret eden ve genel olarak Erdoğan hükümetine laikçi tepkileri abartılı bulan başyazılar yayımladılar. Post ve Times, Amerikan hükümetinin resmî duruşunu da eleştirdi.
     <br/>
     <br/>
     GÜL’E SEMPATİ VAR, CHP’YE İTİBAR EDEN YOK
     <br/>
     <br/>
     ABD’nin eski Ankara Büyükelçisi Mark Parris, 1 Mayıs’taki NPR röportajında Amerikan gazetelerindeki başyazılara paralel olarak hükümetin tepkisinin artacağını öngörmüştü. Nitekim aynı gün Dışişleri Bakanı Condoleezza Rice, Şarm el Şeyh zirvesi yolunda gelen bir soru üzerine, ABD’nin tutumunun Türk ordusuna açıkça müdahale etmeme uyarısında bulunan Brüksel’le ‘benzer’ çizgide olduğunu söyledi. Ardından Dışişleri sözcülerinden Tom Casey ise 2 Mayıs’ta krizin başından beri bir Amerikalı yetkilinin ağzından çıkan en net ifadeyi kullandı: “Ordunun ya da bir başkasının anayasal sürece müdahalesini ya da anayasa dışı bir yolla herhangi bir şey yapmasını istemiyoruz.”
     <br/>
     <br/>
     Türk demokrasisinin zedelenmesi ve dolayısıyla ülkedeki siyasi ve ekonomik istikrarın bozulması ABD’nin çıkarına değil. Bunlar, ABD’nin stratejik hedefi olarak gördüğü Türkiye’nin Avrupa Birliği tam üyelik sürecinin devamını da zorlaştıracak gelişmeler. Öte yandan ABD geleneksel olarak güçlü bağlarının bulunduğu Türk Silahlı Kuvvetleri’ni ve güçlü laikçi eliti de mecbur kalmadıkça karşısına almak istemiyor. Bu nedenle kamuoyu üzerinden değil, daha çok el altından ve diplomatik kanallardan mesajlarını iletmeyi tercih ediyor.
     <br/>
     <br/>
     Gözlemlerimiz, ABD başkentinde Abdullah Gül’ün cumhurbaşkanlığına küçük bir azınlık dışında pek soğuk bakan olmadığını ortaya koyuyor. Fakat siyasi krizin uzlaşı ile çözülmesi arzu ediliyor. Demokratik ve anayasal süreci zorlayıcı bir tutum sergileyen ana muhalefet partisi CHP’ye ise Washington’da pek itibar eden yok.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27360), [web.archive.org (arşiv bağlantısı)](http://web.archive.org/web/20071123081931/http://www.aksiyon.com.tr:80/detay.php?id=27360)
