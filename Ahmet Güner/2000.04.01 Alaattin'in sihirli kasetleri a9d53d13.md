# Alaattin'in sihirli kasetleri

*Ahmet Güner 2000.04.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Osmanlı'nın son döneminde, bugünkülerin ilk örnekleri diyebileceğimiz kabadayılar ortaya çıkmaya başlayınca, Devleti Aliye ve onun güvenlik kuruluşları da bu "yeni vaziyet"e karşı vaziyet almakta gecikmemişti.
  </font>
 </div>
 <div id="newsText">
  <font class="detail-text">
   Özellikle 2. Abdülhamit döneminde belirgin örnekleri görülen 'devletin kabadayı politikasının' temel esası şuydu: İti ite kırdırmak. Bir kabadayı çıkıp çevresine adamlar toplar, belli yerleri haraca keser, fakat buna dokunulmazdı pek. Zaten devletin çeşitli mevkilerinde tanıdıkları, hatırlıları bulunduğu için belalardan da kolayca sıyrılırdı. Hatta nazır, paşa vb. bazı devlet büyüklerinin besleyip arka çıktıkları, gereğinde de kendileri için kullandıkları kabadayıları vardı; öyle ki bazı nazırların Mabeyn'de birbirleriyle "benim adamım haklı, seninki haksız, benimki seninkini döver" tartışması yaptıklarını yazar kitaplar.. Fakat kabadayının yaptıkları devletin o zamanki sayısız hassas mevzularından birine dokunmaya başlayınca ya da kabadayı bir şekilde Osmanlı'nın güçlü kişileriyle çatışma içine girince ipi çekilirdi. İpi çekilirdi derken yaka paça yakalanıp asılmasını ya da Sinop zindanlarına gönderilmesini kasdetmiyoruz. Dengeler icabı biraz daha dolambaçlı bir yol tercih edilir, karşısına ondan daha belalı birileri çıkartılırdı. Böylece sözkonusu kabadayının, onu asıl yok etmek isteyen güçlerce devre dışı bırakıldığını, bu işin erbabı olanlar dışında pek farkeden olmazdı. Osmanlı'nın son 3040 yılı bu tür 'icraatların' örnekleriyle doludur.
   <br/>
   <br/>
   Nuriş'in kalesi
   <br/>
   <br/>
   Son birkaç ay zarfında Cumhuriyet Türkiyesi'ndeki "mafyaçete" bağlamında yaşananlara bakınca Osmanlı dedelerimize layık olabilmek için elimizden geleni yaptığımız görülüyor.
   <br/>
   <br/>
   Türk mafya âleminde adı nerdeyse efsane haline gelecek olan Alaattin Çakıcı ve grubu ile Karagümrük Çetesi arasında kalemle başlayan kavga, çok fazla geçmeden beklendiği gibi silahlı kavga halini aldı. Çakıcı'nın adamları olduğu iddia edilen silahlı bir grup, geçtiğimiz hafta tam da GalatasarayFenerbahçe maçının heyecanlı saatlerinde Nuriş'in (Nuri Ergin) kalesi kabul edilen Karagümrük'ü bastı. Bazı rivayetlerde Nuriş'e ait olduğu söylenen Karagümrükspor lokaline giren silahlı grup, lokaldekileri duvara dizip ayaklarına mermileri boşalttılar ve 16 kişiyi yaraladılar. Bu saldırı, birden fazla mesaj içermekte: Nuri Ergin'in son mektubuyla birlikte psikolojik üstünlük Nurişlere geçmişti; Çakıcı rövanşı, hem de kavgayı kalemden silaha tebdil ettirerek aldı. Bazı iddialara göre Çakıcı'nın adamları asıl hedefleri olan hemen yakındaki Nurişlerin lokali yerine yanlışlıkla başka yeri basmış olsalar dahi, Karagümrük gibi bir yerdeki saldırıyla verilen mesaj çok önemliydi: "Ben seni Karagümrük'te, yani ininde bile olsan gelir bulurum, benim giremeyeceğim, ulaşamayacağım yer yok." İlginç bir ayrıntı, saldırının gerçekleştiği lokalin birkaç yüz metre ilerisinde Fatih İlçe Emniyet Müdürlüğü bulunuyor. Şimdi üstünlük Çakıcı'ya geçti. Nurişlerden 'ses' çıkmaması halinde, bu, o âlemdeki anlayışa göre, korktukları, Çakıcı'nın üstünlüğünü kabul ettikleri anlamına gelir.
   <br/>
   <br/>
   Buraya kadarkiler, işin bir yönü. Konunun bir de derin, güçlü ve etkin çevreleri ilgilendiren yönü var. Çünkü mafya asla sadece mafya değildir.
   <br/>
   <br/>
   Güçlülerin tercihi galip gelecek
   <br/>
   <br/>
   Bu kanlı geçeceği kesin olan kavgada kimin galip geleceği önemli; çünkü uzun yıllardır, ASALA militanlarına saldırılar düzenlemek dahil 'vatan için' pekçok işler yaptırılan Çakıcı, şurası bir gerek ki, başta istihbarat olmak üzere bazı etkili ve güçlü çevrelerin koruma ve desteğine mazhardı. Kavganın sonucu, bu desteğin devam edip etmeyeceğini gösterecek. Yani Çakıcı feda edilecek mi sorusunun cevabı kavganın sonunda alınacak. Görünen tarafıyla bakılırsa, Çakıcı Fransa'dan getirildiği günden bu yana ağzını sıkı tutmak suretiyle kendisine güvenilebileceğini gösterdi. Fakat...
   <br/>
   <br/>
   Çakıcı'nın ipini çekenler...
   <br/>
   <br/>
   Fakat ilgili çevrelerden aldığımız bilgilere göre Çakıcı'nın ipi çekildi. Bunun birinci sebebi gerek siyaset arenasında, gerekse devletin çeşitli önemli kurumlarında bugüne kadar Çakıcı'ya arka çıkıp onunla "çalışmış" kişilerin önemli kısmının çeşitli sebeplerle devre dışı kalmış olması. Diğer sebep(ler) de en az ilki kadar önemli: Çakıcı bir siyasetçiyle para anlaşmazlığına düştü ve onu bazı şeyleri açıklamakla tehdit etti.
   <br/>
   <br/>
   Gazete satışından komisyon
   <br/>
   <br/>
   Çakıcı ile sözkonusu siyasetçinin arası önceki yıla kadar oldukça iyiydi. Müteaddid defalar telefon görüşmeleri yapmışlar, birlikte birtakım ballı işler kotarmışlardı. Fakat ne olduysa oldu, Çakıcı birden, siyasetçi için "üçüncü sınıf insan" demeye başladı. Bunun bir sebebi şöyle anlatılıyor: Önceki sene bir gazete kısa süreli de olsa el değiştirdi. Bu satışa Çakıcı ile siyasetçinin eşi aracılık etti. Satıştan alınan komisyondan Çakıcı'nın payını vermediler. Ve araları açıldı.
   <br/>
   <br/>
   Çakıcı'nın, bütün ilişkilerini açıkladığı itiraf kasetleri bulunuyor. Kasetler, Çakıcı'nın başına bir şey geldiğinde açıklanmak üzere yakınlarının elinde. Kasetlerin içinden, siyasetçi ile ilgili olanlarını açıklama tehdidinde bulunarak Çakıcı'nın sürekli haraç istediği, hatta birkaç kez aldığı söyleniyor. Bu sıkıntılı durumdan para vererek her zaman kurtulamayacağını hesap eden siyasetçinin başka çözümler aradığı, bunlardan birinin de Çakıcı'nın ortadan kaldırılması olduğu iddia ediliyor. Fakat ortadan kaldırma işinin Nurişlere mi, başka birilerine mi ihale edildiği şu an açıklık kazanmış değil. Fakat planlananın "adi bir cinayet" olduğu söyleniyor. Çakıcı'yla Nuriş arasındaki gerginliğin suni olarak büyütülüp, hapishanede çıkarılacak bir kargaşayla Çakıcı'nın öldürülmesi, (işi Nuriş yapsın ya da yapmasın) olayın da doğal olarak Nuriş'in üzerine havale edilmesi şeklinde bir plan bulunduğu söyleniyor.
   <br/>
   <br/>
   Bununla birlikte "devlet içinde ve dışında" Çakıcı'yı sevmeye devam edenlerle bizzat Çakıcı grubunun atraksiyonlarının bütün hesapları tersine döndürmesi ihtimalini de gözönünden ayırmamak gerekiyor.
   <br/>
   <br/>
   Kurban bayramına kadar süre
   <br/>
   <br/>
   Çakıcı merkezli olayların kurban bayramıyla birlikte yeniden alevlenmesi çoğu kimsenin dikkatinden kaçtı. İlgili çevrelerde kurban bayramı esprisi şöyle açıklanıyor: Çakıcı, Fransa'dan ilk geldiği günler içinde siyasetçiye haber gönderip, "Bir kanun çıkarttırıp benim hapisten çıkmamı sağla. Bunu da iki bayram arasında yapmalısın. En geç kurban bayramına kadar bu olmalı. Yoksa.." diye tehdit etti.
   <br/>
   <br/>
   Bununla birlikte Çakıcı'nın, söylediği gibi kasetleri açıklamaya başlaması da o kadar kolay değil. Bir kere Çakıcı içerde rahat değil. Yalnız başına ve sürekli öldürülme tedirginliği içinde bulunuyor. Herkesten ve herşeyden şüpheleniyor. Kasetleri açıklamaya yeltendiğinde sağ kalıp kalmayacağından emin değil. Bu yüzden çeşitli hapishanelerdeki bazı adamlarını yanına aldırabilmek için avukatına talimat verdi.
   <br/>
   <br/>
   Zehirlenme korkusu
   <br/>
   <br/>
   Kartal Cezaevi'ne konulmasının ardından Çakıcı, birkaç gün hapishane yönetimi tarafından verilen hiçbir yiyeceği yemedi. Sadece su içti. Ve dışardan adamlarının getirdiği yemekleri yedi. Zehirlenme korkusuyla ve günlerce aç kalarak yaptığı bu tedbir, medya tarafından Çakıcı'nın içerde krallar gibi yaşadığı şeklinde algılanıp yansıtıldı.
   <br/>
   <br/>
   Çakıcı'yı korkusunda haklı çıkaracak sebepler de yok değil hani. Hatta hemen yanıbaşında bulunuyor desek yeridir. Bazı 'devlet görevlilerinin' Çakıcı'yla kavgalı olan siyasetçinin isteği ve bilgisi dahilinde gardiyan görüntüsüyle Kartal Cezaevi'nde bulunduğu, bu kişilerin öncelikle Çakıcı'nın dış dünyadan tecrit edilmesine çalıştıkları, bu çerçevede Çakıcı'nın bir şekilde temin ettiği cep telefonlarını sürekli elinden aldıkları iddia ediliyor.
   <br/>
   <br/>
   Email: ahmetguner@mailcity.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6027-alaattinin-sihirli-kasetleri.html), [web.archive.org (arşiv bağlantısı)](http://web.archive.org/web/20140425060624/http://www.aksiyon.com.tr:80/aksiyon/haber-6027-alaattinin-sihirli-kasetleri.html)
