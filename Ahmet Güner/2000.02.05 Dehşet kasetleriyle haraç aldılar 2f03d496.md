# Dehşet kasetleriyle haraç aldılar

*Ahmet Güner 2000.02.05*

<div class="pNewsDetailMainContent ctx_content" itemprop="articleBody">
 Bir Susurluk skandalı vardı. Bir de şimdilerde paranoyamız haline gelen Hizbullah. Türkiye'nin "bodrum katında" neler olduğunu bu iki skandal bütün dehşetiyle ortaya koydu.Kan tuttuğumuz iki olayın birbiriyle alâkasına dair sadece ufak iddialar ortaya atıldı bugüne kadar. Fakat bakışlarımızı bodrum katının karanlıklarına yoğunlaştırdığımızda karşımıza inanılmaz bağlantılar çıkıyor.
 <br/>
 <br/>
 Susurluk skandalı patladığında Aksiyon, aylarca konuşulan bir gerçeği ortaya çıkartmıştı. Ömer Lütfi Topal'ın aslında arabasının içinde değil, başka bir yerde öldürüldüğü, infazın filme alındığı, daha sonra bu filmin kumarhane sahibi kişilere izlettirilip "ders alınmasının sağlandığı" şeklinde idi.
 <br/>
 <br/>
 Hizbullah operasyonu patlak verdiği günlerde Aksiyon'a ulaşan bilgiler, Susurluk'taki "baş rol ekibinin" aynı yöntemi burada da kullandığını ortaya çıkardı. Buna göre, Hizbullah'ın dehşet verici sorgu kasetleri, operasyondan aylar önce "birilerinin" malumu idi. Hizbullah'ın sorgu kasetleri geçtiğimiz yılın ortalarında bazı resmi kişilerin eline geçti. Bu kişiler, Susurluk'un önemli aktörlerinden Yeşil ve ekibi ile temasa geçti. Kasetler nakde dönüştürülecekti. Yeşil'in ekibi, kasetleri bazı işadamlarına seyrettirerek istedikleri miktarda haraçlar aldılar. Özellikle sağ görüşlü işadamları seçildi. Bunlar arasında kamuoyunda oldukça tanınan bir işadamı da var. Haraçlar, bildirilen banka hesaplarına yatırıldı. Bu yönteme yabancı değiliz; Susurluk skandalı sırasında da Yeşil, kestiği haraçları bankadaki hesabına yatırtıyor, öyle alıyordu. Aynısını Malki cinayetinde, Mehmet Sümbül'de de görüyoruz.
 <br/>
 <br/>
 Yeşil'in yanındaki kişilerden üçü Hizbullah'ın has adamı. Kaset "pazarlaması" işinde bu kişiler önemli rol oynadı.
 <br/>
 <br/>
 Hizbullah'ın Yeşil'le irtibata geçmesi G. Doğu'da gerçekleşti. Ahmet Cem Ersever'in, PKK'ya karşı "anladığı dilden" bir yöntem kullanılmasını şiddetle savunduğu dönemde bazı resmi görevliler, devletin politikasının tersine ferdi hareket ederek Hizbullah'la ilişki kurdu. Bunlar arasında Yeşil de vardı. Hizbullah'ın toplantı mekanı olarak kullandığı evlere ve spor salonları gibi yerlerde onlara "ders" veren, suikast planları yapanlardan biri de Yeşil'di.
 <br/>
 <br/>
 Hizbullah lideri Hüseyin Velioğlu ile Yeşil 1991'de işte bu vesile ile tanıştı. Tanışıklık daha sonraki süreçte "iş ortaklığına" dönüştü. İşleri o kadar içiçe girdi ki Yeşil, Velioğlu'nun verdiği üç kişiyi yanında bulundurmaya başladı.
 <br/>
 <br/>
 Bir istihbarat uzmanı, Hizbullah'ın "piyasaya sürülüş" gayesinin, PKK'nın çökertilmesi yanında, haraç, kaçakçılık, uyuşturucu gibi işlerden dolayı hükmettiği parasal gücün de elinden alınması olduğunu belirtiyor. Delil olarak da, Kürt kökenli ve uyuşturucu kaçakçılığı yaptığı bilinen insanların tasfiye edilmesi ile Hizbullah'ın "tam donanımlı" olarak ortaya çıkışının aynı dönemlere rastlamış olduğunu gösteriyor.
 <br/>
 <br/>
 İstihbaratçı, "Hizbullah'ın PKK tarzı terör amaçlı olarak değil, haraç, kaçakçılık ve ısmarlama adam öldürme üzerine kurulu bir yapılanması var. Bilen biri, Hizbullah'ın hiçbir zaman PKK gibi terör estiremeyeceğini görür" diyor. Raporlarda geçen Hizbullah'ın ilke ve amaçlarının içinde cihat, şeriat devleti, Kur'an'a kayıtsız şartsız riayet gibi hususların bulunduğunu hatırlattığımızda ise, "Bunları geçelim. Bunlar sizin nüfus cüzdanı almak için yaptırmak zorunda olduğunuz resmi işlemler gibi birşeydir" cevabını veriyor.
 <br/>
 <br/>
 Sümbül olayı
 <br/>
 <br/>
 Hizbullah skandalıyla Malki cinayetinin tetikçisi Mehmet Sümbül arasındaki ilişkinin boyutu kamuoyunu uzun süre meşgul etti. Çünkü olaylar ve kişiler arasında kopukluk vardı ve bu da konuyla ilgilenenleri ikilemde bırakıyordu. Sümbül bu işten 1.5 milyon dolar aldı. Malki'nin ölüm emrini veren "ünlü isim", tefeciden kalan yaklaşık 3.5 milyar dolara el koydu. Fakat bu paranın bir şekilde aklanması gerekiyordu. Sümbül'le birlikte, paraların münasip anlaşmalarla çeşitli grupların şirketlerine parça parça aktarılması, böylece de aklanması şeklinde bir yol belirlediler. Fakat bu sırada cinayet soruşturmasında bazı oklar "ünlü ismi" göstermeye meyillenmiş, telaşlanmışlardı. Zaten Hizbullah'la irtibatı bulunan Sümbül'ün, cinayeti üstlenen bir "iz" bırakması için Hizbullah yöneticilerine teklif götürmesi kararlaştırıldı. Teklif gitti fakat  Hizbullah, Sümbül ve yeğenini öldürülüp ellerindeki 1.5 milyon doları aldı. Asıl para "ünlü isim"deydi ve Hizbullah onu kaçırma planları yapmaya başladı. Ele geçirilecek milyarlarca dolarla Hizbullah, hayalindeki düzeni kurmak için G. Doğu'da "huruç" hareketine girişecekti. Fakat MOSSAD, Malki'den kalan paranın bütün Yahudi milletine ait olduğunu düşünüp harekete geçmiş, 3 elemanını Türkiye'ye göndermişti. "Ünlü isim"den fazlasıyla tahsil edilen para İsrail'e gitti. Bütün bu süreçte ajanlarla "ünlü isim" arasında bir aracı vardı: Yeşil. Parayı teslim edip komisyonunu aldı. Hizbullah'sa tetikçilerden aldığı 1.5 milyon dolarla yetinmek zorunda kaldı.
 <br/>
 <br/>
 "İlim"den mezarvillalara
 <br/>
 <br/>
 Hizbullah'ın Lübnan'daki Hizbullah'la pek ilgisi yok. İrfan Çağırıcı'nın, ta öğrencilik günlerinden kalma ukdesi olan "bir örgüt kurup adını Hizbullah koyma" takıntısı, memleketi Batman'da uygun zemin bulunca hayata geçti. Burada, "sistem"e şiddetle karşı olmakla birlikte bunu fikirsel boyutta tutan, fakat "Resulullah'ın, Mekkeli müşriklerin ticaret karvanlarına baskınlar düzenleyip mallarını almalarına cevaz verdiği, bugün de bu ilkenin geçerli olduğu" şeklinde bir görüşü benimsediklerinden dolayı şiddet eğilimi besleyen, kitabevleri ve camiler çevresinde toplanıp çeşitli radikal kaynaklardan İslam'ı öğrenmeye ve yaşamaya çalışan kapalı, MTTB'den kalma fanatik bir grup vardı. Başka yerlerde de bu tür radikal gruplar vardı. Hemen hepsi 12 Eylül'den sonra İran'a gidip İlmî (İslami) ve askeri eğitim almayı gelenek haline getirdiler. Giden kişilerin çoğunda Şia sempatizanlığı doğdu. Bu grupların kaderleri, bölgede zorunlu olarak PKK ile karşı karşıya gelmeleriyle değişti.
 <br/>
 <br/>
 21 Ekim 1991 genel seçimlerinden hemen sonra, Aralık ayında Hizbullahi eğilimli (Vahdet grubu) bir kişiyle oğlu İdil'de PKK tarafından öldürüldü. Bu öldürme olayı tesadüfi değildi. Bölücü emelleri için İslam'ı kullanmaya karar veren PKK, "Kürdistan Yurtsever İmamlar Birliği'ni" kurup, (bu oluşuma karşı bölgede bazı resmi kişilerin Kürdistan Yurtsever Dindarlar Birliği'ni kurmaları uzun sürmedi) kendilerine yakın imamlara kürsüden PKK propagandası yaptırdı. Karşı çıkan insanları öldürdü. İlimci Hizbullahi grup, PKK'ya cevap vermekte gecikmedi; Ocak 1992'de Dicle Üniversitesi'nde okuyan PKK'lı Abdülsamet Çetin Hizbullahçılarca öldürüldü. Karşılıklı öldürmeler sürdü, Ağustos 1992'ye gelindiğinde her iki taraftan da ölenlerin sayısı 200'ü geçiyordu. Çatışma güvenlik güçleriyle birlikte Yeşil türü insanların da dikkatini çekti. "Yeşiller", yaptıkları illegal işlerde önlerinde engel olan PKK'lıların yok edilmesi amaçlı olarak bu gruba yakınlaşmaya başladı. İlişkileri eğitim vermeye, cinayet siparişleri almaya kadar gitti. Bu gruplarla ilişki kuranların başında A. Cem Ersever ve Yeşil geliyordu.
 <br/>
 <br/>
 Yeşil'den 'pratik' dersler
 <br/>
 <br/>
 Yeşil ve benzeri kontrolden çıkmış bazı kişiler, içine girdikleri kirli işlerde karşılarına çıkan engellerin yok edilmesi için 1991, 1992 ve 1993 yıllarında Diyarbakır Silvan'da Hizbullah liderlerine birçok kez "yok edileceklerin" listesini getirip verdiler. Silvan'da Nisan 1992'de öldürülen Cemal Sönük, 4 Mayıs 1992'de Batman'da öldürülen Veysi Alıcı, aynı gün D. Bakır'da öldürülen Silvanlı Seyithan Tokur 'liste'deki kişilerdendi. Öldürülenlerin çoğunluğu PKK'lı oldukları için, aynı zamanda düşman temizlenmiş oluyordu.
 <br/>
 <br/>
 Yeşil ve arkadaşları Silvan'daki Hizbullah liderlerinden Nasri Güzel'in dört katlı büyük evine 1990'dan itibaren gitmeye başladılar; burada birtakım "pratik" dersleri veren Yeşil, ölüm listelerini de aynı yerde liderlere veriyordu.
 <br/>
 <br/>
 "Allah rızası için" uyuşturucu taşımak
 <br/>
 <br/>
 Operasyon, Hizbullah için bir dönüm noktası oldu. İlgili çevrelerde, Türkiye'de uyuşturucu işine hükmeden güçlerin, Hizbullah'ı uyuşturucu naklinde kullanacağı söyleniyor. Tepedeki kişinin öldürülmesi ile birlikte Hizbullah'ta uyuşturucu naklini profesyonel manada yapan, gizliliğe önem veren bir grubun öne çıktığı söyleniyor. Bu grup da uyuşturucuya hükmeden Türkiye'deki gücün kontrolünde. Türkiye'deki uyuşturucu naklinde KayseriBolu arasında hep 'sorun' çıkıyordu; bu iki yer arasındaki önemli geçiş merkezlerinde Hizbullah örgütlenme olarak oldukça güçlü. Operasyonlarda bu güzergahtaki önemli Hizbullah merkezlerinin dışarda tutulması ilginç bir rastlantı oldu. KayseriBolu arasında uyuşturucunun sağsalim geçmesi için bundan sonra Hizbullah taşeronluk yapacak.
 <br/>
 <br/>
 Sümbül uyuşturucu işindeydi
 <br/>
 <br/>
 Malki sanığı Mehmet Sümbül, Susurluk'taki birtakım isimlerin yanında DHKPC ve Hizbullah'la da ilişkisi bulunan Nevşehir'li uyuşturucu kaçakçısı ünlü bir aileyle taşıtı ve birtakım ortak işlere giriştiler. Hizbullah bu aileyle Mehmet Sümbül aracılığıyla uyuşturucu işine girdi.
 <br/>
 <br/>
 Ahmet Cem Ersever'in yakınlaştırdığı Yeşil ve ekibi ile Hizbullahçılar arasındaki alışveriş giderek arttı; Hizbullahçıların üs olarak kullandığı evlere sık sık bazı kişiler gelip teorik dersler veriyor; dinin elden gittiğini, PKK'nın müslümanları ve onların askerlerini öldürdüğünü, ülkenin bu beladan kurtarılması gerektiğini anlatıyorlardı. Spor salonlarında ise pratik dövüş dersleri veriyorlardı Hizbullahçılara. Yeşil, Mardin Kızıltepe'deki Bilali (Cumhuriyet) mahallesindeki İstiklal İlkokulu'nun hemen bitişiğindeki binada 199192 yılları içinde Hizbullahçılarla buluşup onlara dersler verdi, burada çeşitli cinayet planları yaptılar. 1984'te İrfan Çağırıcı, Hizbullah için İstanbul konsolosu aracılığıyla İran'dan 400 bin lirayı zar zor bulurken, 1992'ye gelindiğinde mali durum çok değişmişti. Kızıltepe'deki Yeşil derslerine gelenlerin çoğunun altında Mercedes ve BMW'ler vardı.
 <br/>
 <br/>
 Yeşil ve arkadaşları uyuşturucu işinde devreden çıkartmak istedikleri kişileri Hizbullah'a öldürtüyordu. Bu arada Yeşil'in, petrol istasyonu sahibi Bingöllü M.Y. ile kurduğu kendi özel ekibi de vardı ancak o ekip daha çok Elazığ, Bingöl, Bitlis, Tunceli hattındaki "muhtelif" işleri icra etmekteydi. Özellikle Batman'da itirafçı Alaattin Kanat ve Adem Yakın Hizbullah'la ilişki içinde oldu. Yeşil bu itirafçıları uyuşturucu ve cinayet işlerinde kullanıyordu.
 <br/>
 <br/>
 Yeşil, kendi ekibinin yapması sakıncalı olan infazları Hizbullahi gruba yaptırıyor, karşılığında beyaz işinden gelen paraların bir kısmını onlara veriyordu. 1991 Kasımında Silvan'da örgüte bu şekilde gelen paraların bölüşülmesi konusunda anlaşmazlık çıktı; Hizbullah'ın muhasebe işlerini yürü      Rıfai Yazgan, kitabevi sahibi Melle Mehmet ve Sofi Meki tarafından yaralandı.
 <br/>
 <br/>
 YeşilVelioğlu görüşmesi
 <br/>
 <br/>
 1980'lerin ortalarından 1992'de ortadan kaybolmasına kadar D. Bakır Kaynartepe mahallesindeki bir evde oturan Hizbullah lideri Hüseyin Velioğlu, 1991'de aynı evde Yeşil ile görüştü. Nedendir bilinmez bu sıralarda, çevresine PKK lideri Öcalan'la Siyasal Bilgiler'de birlikte okuduklarını, Bekaa'ya iki kere gidip kendisiyle görüştüğünü, Hizbullah'la PKK'nın kamplarının Bekaa'da yanyana olduğunu anlatıyordu. Pazarlıkta elini güçlendirmek için mi böyle davranıyordu, bilinmez. Daha sonra Yeşil ile ilişkileri oldukça gelişti. Öyle ki Yeşil, Hizbullah'a PKK'dan boşalan uyuşturucu ve haraç işlerinde paylar vermeye başladı. Yeşil, örgütün yapılanmasında ve taktiklerinin belirlenmesinde hayati roller oynadı. Yeşil sadece Silvan'da değil, Batman, D. Bakır, Mardin Kızıltepe, Nusaybin gibi bölgelerdeki ev veya kamplarda 1996 başlarına dek Hizbullahçıları eğitti. Yanında gezen üç Hizbullahçı'nın, korumalığın yanında Yeşil'in örgütle bağlantısını sağladıkları, birlikte bazı temiz işler yapılmasında aracı oldukları düşünülürse HizbullahYeşil ilişkileri hayli gelişmiş durumda.
 <br/>
 <br/>
 Şafak Otomotiv olayı
 <br/>
 <br/>
 Hizbullah Yeşil ilişkisini bugünlerde Hizbullahçı Abid Taşan sağlıyor. Taşan Şafak Otomotiv'in sahiplerinin kaçırılması olayının merkezindeki isim. Hizbullah İstanbul'a taşındıktan sonra tıpkı İslami Hareket gibi otomobil kaçırmaya başladı. İddiaya göre, kaçırdıkları lüks otomobillerin numaralarını değiştirip Şafak Otomotiv'e getiriyor, orada arabalar satılıyor, para paylaşılıyordu. Hizbullah adına çek ve senet işi de yapan Abid Taşan, yine iddiaya göre Şafak Otomotiv'i 35 milyar civarında dolandırdı. Şafakçılar parayı tahsil için Sakarya'da faaliyet gösteren '6. Filo' lakaplı mafya grubunu devreye sokuyor. Fakat Hizbullah hem Şafak Otomotiv'in sahiplerini, hem de bu arada parayı tahsil etmeye çalışan mafya elemanlarını kaçırıp öldürüyor.
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/dehset-kasetleriyle-harac-aldilar_505818), [web.archive.org (arşiv bağlantısı)](http://web.archive.org/web/20151221223007/http://www.aksiyon.com.tr:80/dosyalar/dehset-kasetleriyle-harac-aldilar_505818)
