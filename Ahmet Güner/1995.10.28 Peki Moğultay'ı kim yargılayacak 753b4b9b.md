# Peki, Moğultay'ı kim yargılayacak?

*Ahmet Güner 1995.10.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Koalisyonun, ismi etrafında belgeli veya belgesiz en çok söylentiye sebep olan bakanlarının başında geldi hep
  </font>
 </div>
 <div id="newsText">
  <font class="detail-text">
   Çalışma ve Sosyal Güvenlik Bakanlığı döneminden başlayarak yoğun bir "hemşehri ve kafadar" gözetme, onlara iş bulup kadro oluşturma temposu içine girdiği söylendi, yazıldı. Adalet Bakanı olunca, hızını alamayıp bakanlık içinde aynı kadrolaşmaya devam ettiği de... Fakat o, bunları hep yalanladı. Ta ki, geçtiğimiz ağustos ayında yapılan CHP İstanbul İl Kongresi'nde çılgınca alkışlar arasında dile getirdiği itiraflar veya övünmeler basına yansıyana kadar. Mehmet Moğultay o kongrede gecenin ilerleyen saatlerinde şöyle diyordu: "Hükümetten 5 bin kişilik kadro çıkardım. Bu kadroları örgütüme vermeyip de MHP'ye mi verseydim, Refah'a mı verseydim? Seyfi Oktay zamanında 2 bin civarında hakim alındı, benim zamanımda 1000 civarında hakim alındı. 3 bin hakim alındı. "
   <br/>
   <br/>
   Bu bir itiraftı ve istifa edip etmeyeceğini soran gazetecilere "Niye edeyim ki?" cevabını vermişti. Ama DYPCHP koalisyonunun son Adalet BakanıMehmet Moğultay'ın adı etrafında dqnen ciddi iddialar her zaman, kadrolaşma konusunda olduğu gibi kendi ağzından da olsa ispatlanma imkanı bulamadı. Kimi söylenti olarak kaldı, kimi de.. AKSİYON tarafından işte bu dosyada dile getirilecek.
   <br/>
   <br/>
   ÜMRANiYE CEZAEVI VE KADROLAŞMA
   <br/>
   <br/>
   Bugünlerde MİT İstanbul Bölge Müldürlüğü'nün, Üsküdar Ümraniye E Tipi Cezaevi'nde ve Paşakapısı Cezaevi'nde bölgesel kadrolaşma yapıldığına ve belli suçluların buralara gönderildiğine dair raporlar düzenlediği söyleniyor. Bayram,.paşa Cezaevi'nin kokuşmuş yapısı içinde mahkumların siyasi eğitim görüp "tam donanımlı" birer terörist olarak tahliye olmalarının önüne geçilmesi, bunun için Bayrampaşa'dan terör suçlularının da oraya nakledilmesi niyetiyle birkaç ay önce açılan Ümraniye Terör Cezaevi'nde de işlerin sarpa sardığıbildiriliyor.
   <br/>
   <br/>
   Ümraniye E Tipi Terör Cezaevi'ne, geçtiğimiz aylarda Türkiye'nin en büyük toplu memur alımlarından biri yapılmıştı. Üsküdar'daki yazılı ve mülakat imtihanını yapan, Üsküdar Başsavcısı Yusuf Yanık'la birlikte üç kişilik Adalet Komisyonu'ydu. Balık, hapishanede görevlendirilecek gardiyanların seçimi sırasında kokmaya başladı. Alınan 310 infaz koruma memurunun büyük bölümünün belli birkaç ilden olması ilk dikkat çeken husus. Sözkonusu hapishaneye alımı yapılan gardiyanların 157'si Doğu Anadolu, 53'ü İç Anadolu, 54'ü Karadeniz, 32'si Marmara, Tsi Ege, 4'ü Akdeniz Bölgesi kökenli. Güneydoğulu sayısı sadece 3. Gardiyanların doğum yerlerine göre dağılımı ise şöyle: Tuncelili 20, Malatyalı30, Karslı 24, Sivaslı 19, Ardahanlı 25, Erzincanlı 22, Bitlisli 12 kişi. Bursa, Konya, Aydın, Kocaeli, K. Maraş, İçel, Kayseri, G. Antep, İzmir gibi illerden sadece birer tane gardiyan alınmış. Gelişmişlik, nüfus ve eğitim düzeyi gözönüne alındığında, bu dağılımın en azından tuhaf olduğu gözlerden kaçmıyoL İmtihanın lise müfredat bilgisine göre yapıldığı ve İzmir'in, Bursa'nın, Kocaeli'nin, İstanbul'un ve Ümraniye Cezaevi'ne bir tane bile gardiyan gönderememiş olan illerin üniversite sınavlarındaki başarısı göz önüne alındığında, hele buna bir de Tunceli, Kars, Ardahan gibi illerin eğitim başarısı eklendiğinde, olay tuhaflıktan öte boyutlar kazanıyor. Hürriyet gazetesi yazarı Yıldırım Çavlı, bütün bunların, Mehmet Moğultay'ın 50. hükümetteki Adalet Bakanlığı sırasında gerçekleştirdiği aşırı kadrolaşmanın bir örneği ve göstergesi olduğunu belirterek, "Moğultay, politikasını sürekli kadrolaşma üstüne kurmuştur. Bakanlığında kesin ve geniş çaplıbir kadrolaşma yapmıştır. Bütün Moğultay döneminin en büyük kadrolaşması Ümraniye Cezaevi'dir" diyor.
   <br/>
   <br/>
   YAZ YAZIYI, AL BEDDUAYI
   <br/>
   <br/>
   çavlı'nın, Adalet Bakanlığı'ndaki kadrolaşma ve İsKİ konularındaki yazılarından sonra Moğultay'la ilginçmünasebetleri olmuş. Moğu1tay, Yalçın Bayer ve daha başka kişilere yaptığını Yıldırım çavlı'ya da yapmış ve televizyonda epey ağır sözler etmiş. çavlı'nın Bodrum'a gideceğini öğrenince de alışkanlığını yenememiş ve, "İnşallah dönernezsin, yollarda kalırsın" bedduasını etmiş. çavlı da, önce gülüp geçmesine rağmen, sonra korkmuş ve Bodrum'da kendi çapında tedbirler almadan edememiş.
   <br/>
   <br/>
   İstanbul Emniyet Müdürlüğü İstihbarat Daire Başkanlığı, Ümraniye E Tipi Cezaevi'ne alınan 310 gardiyanın alımlarının, tamamen belirli bir mezhep ölçüalınarak yapıldığı görüşünde. Kars, Ardahan, Erzincan, Tunceli, Sivas, Malatya hattında, Alevi vatandaşlarımızın yoğun
   <br/>
   olarak yaşadıkları biliniyor. Kürtler'in yoğun olduğu, işsizliğin yüzde 80'lere vardığı Güneydoğu Anadolu Bölgesi'nden sadece 3 kişinin Ümraniye E Tipi'ne alınmış olması, işsizlere ve Kürtler'e rağbet edilmediğinin göstergesi. İstanbul Emniyeti ayrıca, alınan personelden bazılarının, terör eylemlerine karışmış kişilerin yakın akrabaları olduğunu tesbit etmiş.
   <br/>
   <br/>
   Personel "altyapısı" müsait duruma getirilen Ümraniye E Tipi'nde, aynen Bayrampaşa Cezaevi'nin siyasi koğuşunda olduğu gibi ideolojik ve terör eğiiimin1n başladığına dair kendisine polis kaynaklı bilgiler geldiğini söyleyen Yıldırım çavlı, "içerdeki" durumu şöyle özetliyor: "Askeriye gibi sabah kalk, 20 dakika temizlik, 15 dakika cimnastik, sonra 2 saat siyasi eğitim. A grubu silahlı propaganda yöntemleri, B grubu ideolojik hazırlık, C grubu halk arasına sızma, D grubu hücre sistemi falan, böyle eğitiliyar. Gardiyan falan hiçbiri onların içine giremezler. "
   <br/>
   <br/>
   Gaziosmanpaşa, Ümraniye ve Okmeydanı'nda PKK, TİKKO ve onların uzantılarının çıkardığı hadiselerde yoğun bir gözaltına alınma olur. Adalet Bakanı Moğultay, 1 Ağustos 1995 tarihli bir genelgeyle, Toplantı ve Gösteri Kanunu'na aykırı hareket ederek tutuklanan bu kişileri Ümraniye Cezae vi' nde toplatır. Yani en tarafsız tesbitle, belirli görüş ve kökendeki görevlilerin her nasılsa bir araya geldiği bir hapishaneye, üstelik resmi bir emirle, aynı görüş ve kökendeki tutuklu ve mahkumlar gönderilir. Hakim ve savcı alımlarından İsKİ ve SUSER'e, bakanlıktaki kadrolaşmaya kadar Adalet Bakanlığı hakkında geniş araştırmaları olan Yıldırım Çavlı, şöyle diyor: "Kesin görüşüm odur ki bütün bunlarda Moğultay birinci derecede etken."
   <br/>
   <br/>
   Moğultay, İstanbul İl Kongresi'ndeki meşhur, "Seyfi Oktay zamanında 2 bin, benim zamanımda 1000 hakim alındı. Eğer bu yaptığım suç ise bu suçu işlemeye devam edeceğim" itirafından sonra, kadrolaşmaya gelen büyük kamuoyu tepkisi üzerine, ibretlik bir dönüş yapıyordu: "Sınavı adalet komisyonları yapıyor. Adalet komisyonunda bir başsavcı ile iki yargıç bulunmaktadır. Bakan ve bireyolarak benim hiçbir dahlim yoktur, olamaz da. Adalet Bakanlığı siyasete ve ufak ayak oyunlarına, küçük heveslere feda edilmeyecek yüceliktedir. Bakanlığın bu saygıdeğer yapısına gölge düşürülmemesi için azami titizlik ve gayreti gösteriyorum. Adalet Bakanlığı devlet düzeyinde ağırlığı olan çok ciddi bir bakanlıktır. "
   <br/>
   <br/>
   SUSER'E ALINAN ELEMANLAR
   <br/>
   <br/>
   Mehmet Moğultay, gerek Çalışma ve Sosyal Güvenlik, gerekse Adalet Bakanlığı sırasında "kendi adamlarını" koruyup gözetmede oldukça mahirdir. Hatta iki hademe için bir hastaneye üç kere telefon edecek kadar işin üstüne gider.
   <br/>
   <br/>
   Ergun Göknel ifadelerinden birinde, "Moğultay bana adam gönderir, onları işe alırdım" diyordu. Gerçekten de SUSER ile ilgili olarak kayıtlara geçmiş bilgilere göre, İstanbul Büyükşehir Belediyesi'nde SHP hüküm sürerken, Çalışma ve Sosyal Güvenlik Bakanı Moğultay'ın referansıyla İSKİ'ye bağlı SUSER şirketine 23 kişi alındığı sabit. İSKİ'de sular bulanınca, sözkonusu personelin güvenlik soruşturması tekrar yapılır. Bu kişiler belli bir bölgedendir, çoğunluğunun terör olaylarına karışmış ve sabıkalı olduğu ortaya çıkar.
   <br/>
   <br/>
   Yıldırım Çavlı, Moğultay'ın çeşitli yerlere yerleştirdi ği kişilerin 23'ün çok çok üstünde olduğunu, SUSER'dekinin kaydedildiği için bilindiğini belirtiyor.
   <br/>
   <br/>
   Mehmet Moğultay'ın sadece Çalışma ve Sosyal Güvenlik Bakanlığı ile Adalet Bakanlığı'nda değil, başka bakanlıklarda da kendi adamlarını yerleştirdiği söyleniyor, Kadrolara doldurduğu adamlarını toplu halde partiye üye yapan Moğultay'ın partideki taban kuvvetinin buradan geldiği de bir gerçek.
   <br/>
   <br/>
   HADEMELER TERFI ETMEK İSTEYİNCE..
   <br/>
   <br/>
   Yaklaşık iki ay önce S SK İstanbul Samatya Hastanesi'nde yaşanan bir hadiseyi, Moğultay'ın kadrolaşmaya ne kadar önem verdiğini ve nerelere vardırdığını göstermesi açısından aktaralım: Bir bilimadamı ve eşi SSK İstanbul Samatya Hastanesi Başhekimi Mücahit Atamanoğlu'nu ziyaretlerinde bir olaya şahit olurlar. Adalet Bakanı Mehmet Moğultay, başhekimi aramaktadır. Başhekim telefonda, "Evet efendim, emredersiniz efendim. Gerçi dosyalarda olumsuz rapor var ama madem siz emrediyorsunuz.." şeklinde konuşmaktadır. Oldukça şaşıran bilimadamına işin içyüzünü, hastane personelinden olaya vakıfbiri anlatır. Başhekim muavininin anlattığına göre bu, bakanın üçüncü tele fonu dur. Iki hademe hastane yönetimini, SSK Bölge'yi atlayarak doğrudan
   <br/>
   <br/>
   SSK'nın bağlı olduğu Çalışma ve Sosyal Güvenlik Bakanlığı'na dilekçe verip, terfien tayinlerini istemişlerdir. Hademeler makam atlayarak suç işlemelerıne rağmen, Bakanlık bir derkenar atıp, "Yerine getiriısin'" diye hastaneye gönderir yazıyı. Fakat hem S Nisan Kararları'ndan sonra personel alımı durduğu için, hem de hademeler makam atlayarak suç işledikleri için istek yerine getirilmez ve haklarında soruşturma açılır. İşte bu noktada Moğultay devreye girer ve istediğini elde eder.
   <br/>
   <br/>
   ISKİ, FEZLEKE, MOGULTAY
   <br/>
   <br/>
   İSKİ Skandalı patladığında, birçok büyük sosyaldemokrat ismi içine çeken bir karadelik gibiydi. İsmini skandald4' uzak tutmayı başaramayanlardan biri de zamanın Çalışma ve Sosyal Güvenlik Bakanı Mehmet Moğultay'dı. O günlerde hakkında, İSKİ'den 150O milyon lira maaşa bağlandığından, müteahhitleri haraca kestiğine kadar birçok şey yazılır. İSKİ Skandalı'nı soruşturan Savcı Selim Ulaş, Moğultay hakkında ciddi ifadeler ve belgeler elde edince, hakkında dava açılması için gerekli olan dokunulmazlığı. nın kaldırılması talebiyle 58 sayfalık bir fezleke hazırlar ve Adalet Bakanlığı'na gönderir. Adalet Bakanı Seyfi Oktay da, 1 Kasım 1993'te bir sunuş yazısıyla [ezlekeyi Başbakanlık'a iletir. Fezleke Başbakanlık'tan son durak TBMM Başkanlığı'na giderken Meclis'te bilinmeyen eller tarafından sansüre uğrar. Hüsamet. tin Cindoruk, fezlekenin kendisine birbuçuk sayfa olarak intikal ettiğini, usul hatası bulunduğu için de iade ettiğini belirtiyor. Böylece, belki de Moğul tay'ın dokunulmazlığının kalkmasına ve yargılanmasına sebep olabilecek fezleke, fezleke olmaktan çıkar. Moğultay Adalet Bakanı olunca da İSKİ ile ilgili davaların ve soruşturmaların şekli ve seyri değişir. Takipsizlik kararları, beraatlar birbirini izler. İsKİ Araştırma Komisyonu'nun çalışmaları bizzat Adalet Bakanlığı müfettişierince engellenir... Sonunda Ulaş'ın açtığı Moğultay dosyası da takipsizlik kararı ile kapanır. Olan Selim Ulaş'a olur, rütbe alması engellenir, daha az maaş alır.
   <br/>
   <br/>
   Mehmet Moğultay, önce fezlekenin olmadığını iddia eder. Sonradan, "paçavra" dese de varlığını kabul eder: "Başlıksız, hazırlık numarasız ve usulüne uygun olmayan, !ezleke şeklinde düzenlenmeyen, içinde dayanak belge bulunmayan, adeta bir arzuhalci üslubuyla hazırlanmış paçavra. "
   <br/>
   <br/>
   Fatih Cumhuriyet Savcısı Selim Ulaş, fezlekede, Mehmet Moğultay'ın İSKİ müteahhitlerinden rüşvet aldığını iddia ediyor. Ulaş, İsKİ eski Genel Sekreteri Ziya Kurtaran'ın not defterine kaydettiği ve kimlerden ne kadar para alındığı ve bu paranın nerelere gönderildiğini içeren notlar arasında "Moğultay: 50.000.000" ibaresinin de bulunduğu sayfayıfezlekesine almış. Kurtaran, Ulaş tarafından alınan ifadesinde, 50 milyon liranın, Ergun Göknel'in talimatıyla Moğultay'a ödendiğini belirtirken, Ergun Göknel ise, bu konuda bir talimatının bulunmadığını, şayet böyle bir ödeme yapılmışsa bunun Ziya Kurtaran'ın sorumluluğunda olduğunu dile getiriyor. Kimse Çıkıp da Moğultay'a, "Bu ne iştir?" diye soramıyor. İşte Ulaş'ın fezlekesi tam olarak TBMM Başkanlığı'na ulaşabilseydi, bu sorunun sorulmasını sağlayacaktı.
   <br/>
   <br/>
   İçeriği şimdiye kadar kamuoyuna tam aksetmeyen fezlekede Moğultay hakkında ciddi iddialar var. İddiaya göre, İstanbul Kartal'da "Veznedar Ali" lakabıyla tanınan Umut Koç, Moğultay'ın mutemetliğini yapmakta ve onun adına iş takip edip rüşvet toplamaktadır. Fezlekede Umut Koç, İstanbul Kartal bölgesinde SHP'ye bağlı bakanlıklarda halli. gereken işlerin çıkar karşılığında Moğultay aracılığıyla yaptırılmasına önayak olduğu ve bu yoldan çıkar sağladığı iddiaları ile suçlanıyor.
   <br/>
   <br/>
   ZIYA KURTARAN IÇiN ÜZÜLÜYORUM
   <br/>
   <br/>
   Umut Koç, 1990'da verdiği servet beyanında 400 metrekarelik bir arsa sahibi görünmektedir. 7 Eylül 1993'te soruşturma sırasında kendi el yazısıyla açıkladığı beyana göre, malvarlığı anormal şekilde artmıştır: Yakacık'ta 5 daire, Esenköy' de II adet villa, Maltepe Doğuşkent'te bir adet kooperatif dairesi, lüks araba. O dönemde 3,5 milyon lira maaş alan Koç, bu kadar serveti nasıl elde ettiğinin çe şi tli açıklamalarına girişir ama Selim Ulaş'ın kanaat i, Koç'un söylediklerinin tam aksinedir. Ulaş, geçtiğimiz gi4ılerde bir televizyon programında;" Ziya Kurtaran'ın bazılarının suçunun örtülmesi için adeta kurban seçilip mahkum edildiğini vurgulayarak, "Ziya Kurtaran için çok üzülüyorum" diyordu.
   <br/>
   <br/>
   Umut Koç, Moğultay'ın Kartal'da avukatlık yaptığı dönemde uzun süre adliyede kendisiyle birlikte bulunmuş. Hemşehrilik bağı onları birbirlerine daha da yakınlaştırmış. Ulaş, fezlekede Umut Koç'un üç yıl içinde edindiği inanılmaz servetin Moğultay'la bağlantısıüzerinde duruyor. Konu kendisine açıldığında Moğultay, "Fezlekenin eki vardır, yoktur, beni ilgilendirmez. Ama fezlekenin kaç sayfa olduğu önemlidir. Sivas Davası'nın iddianamesi 40-50 sayfadır ama onun 10 klasör eki vardır. Ekleriyle beraber Meclis'e gitmiş. Sonuçta kararı yargı veriyor, bunu ni,ye bu kadar tartışıyorsunuz ki. Fezleke iki sayfa, gayri ciddi bir evrak" cevabını veriyor.
   <br/>
   <br/>
   Yıldırım Çavlı, Moğultay olayının önemli bir yönünün, Çalışma ve Sosyal Güvenlik Bakanlığı dönemindeki SSK ihaleleri olduğunu belirtiyor. "Bu ihalelerle ilgili bize çok duyum geldi. Özellikle Kartal ve Göztepe başta olmak üzere İstanbul genelinde, bütün müteahhitlerin belirli bir kıstasa göre, en azından hemşerilik bağıyla seçildiği, bunun ötesinde daha başka iddiaları içeren ciddi duyumlar geldi bize" diyor Çavlı. Savcı Selim Ulaş'ın fezlekesinde müteahhitlerle Moğultay'ın bağlantısını Umut Koç'un kurduğu na dair iddialar bulunuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=1101), [web.archive.org (arşiv bağlantısı)](http://web.archive.org/web/20141003071402/http://www.aksiyon.com.tr:80/aksiyon/newsDetail_getNewsById.action?newsId=1101)
