# "Kuzey Irak'a gidin ve orada devleti kurun!"

*Ahmet Güner 1999.08.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bölücü terör örgütü PKK'nın başı Abdullah Öcalan'ın avukatları aracılığıyla örgüte yaptığı "silahları bırakın ve Türkiye dışına çekilin" çağrısı bugünlerde ülke gündemini tutuyor.
  </font>
 </div>
 <div id="newsText">
  <font class="detail-text">
   İlk izlenimler, örgütün, Apo'nun isteğine uyduğu şeklinde.
   <br/>
   <br/>
   Hadisenin bir cephesinde durum böyleyken, öte taraftan Apo'nun PKK'ya gizlice iki mektup/mesaj gönderdiği ortaya çıktı. Mayıs 1999'un 6'sında ve 13'ünde İmralı adasından örgüte gönderdiği iki mesajda Öcalan'ın, PKK meselesinin önümüzdeki günlerde alacağı biçime dair önemli ipuçları verdiği dikkati çekiyor. Mesajlardan en önemlisi örgütün Kuzey Irak'ta yoğunlaşarak orasını kontrol altına almasının salık verilmesi. Şimdilerde ortada dolaşan "Türkiye'yi terkedin" talimatıyla, Apo'nun mektubundaki, "Kuzey Irak'ta devlet veya benzeri bir oluşum meydana getirme" mesajları üst üste konduğunda ortaya çok önemli ve ilginç bir sonuç çıkıyor: PKK (dolayısıyla Apo), silah bırakma ve Türkiye'yi terketme esası üzerine kurduğu taktikle Türkiye'nin cenderesinden kurtulma yoluna giderken, Kuzey Irak'ta topladığı güçleriyle oradaki dengeleri değiştirip bir devlet kurmak, en azından Kuzey Irak'la ilgili alınabilecek her türlü kararda merkezi konumda bulunmak istiyor.
   <br/>
   <br/>
   Öcalan, örgütüne yaptığı silah bırakma çağrısının taktik olmadığını avukatları aracılığıyla özellikle vurgulamak ihtiyacı hissetti. Ancak örgütün çeşitli birimlerine gönderdiği mektupların içeriği ve sözde Başkanlık Konseyi'nin bu mektuplara ilişkin yaptığı değerlendirmeler, örgütün Kuzey Irak'a büyük ilgi gösterdiği ve bu bölgede devletleşmeye çalışacağı yönünde izlenim bırakıyor.
   <br/>
   <br/>
   Mektubun içeriğine ve mektuba dair sözde PKK Başkanlık Konseyi'nin tahlillerine bakılırsa, Öcalan planlı bir şekilde Avrupa'ya çıktı; böylece Türkiye'ye siyasi bir çözüm dayatılacaktı. Fakat İngiltere ve ABD'nin baskısıyla Avrupa devletleri Apo'yu dışlayınca bu plan suya düştü. Bu defa PKK'nın birinci gündemine, Apo'nun İmralı savunmasında da sözünü ettiği Kuzey Irak girdi. Kuzey Irak'ta bir devlet kurmak, bölgenin geleceğinde önemli rol oynamak isteyen örgüt, faaliyetlerini de bu doğrultuda yoğunlaştırmaya başladı.
   <br/>
   <br/>
   Mesajları nasıl ulaştırdı?
   <br/>
   <br/>
   Apo'nun örgütüne gönderdiği mektuplar 6 ve 13 Mayıs tarihini taşıyor. İmralı gündemine baktığımızda Apo'nun 6 ve 13 Mayıs tarihlerinde ve bunlara yakın zamanlarda ne avukatlarıyla, ne de akrabalarıyla görüşmediği ortaya çıkıyor. Bu durumda teferruat gibi görünen soru akla geliyor: Apo bu mesajları PKK'ya nasıl ulaştırdı?
   <br/>
   <br/>
   Bu mektuplarda Apo'nun örgüte gönderdiği mesajların içeriği, PKK'nın sözde Başkanlık Konseyi'nin bu mektuplara ilişkin değerlendirmeleri, bölgedeki ve dünyadaki yeni dengelere dair yorumları ve örgüte Apo'nun istekleri doğrultusunda verilen talimatlar/telkinler yer alıyor.
   <br/>
   <br/>
   Apo'nun mektuplarına dair sözde PKK Başkanlık Konseyi'nin açıklamasında, Apo'nun mesajlarının "Başkanlık Konseyi'ne, Merkez Komite'ye ve Avrupa Temsilciliği'ne yazılmış" olduğu vurgulanıyor.
   <br/>
   <br/>
   Öcalan'ın mektubu şöyle başlıyor:
   <br/>
   <br/>
   "Değerli yoldaşlar. 6 Kongre bildirisi ve daha sonra konsey adına çıkan bildirilere ve pratik gidişe dayanarak kapsamlı bir değerlendirme sunmayı tarihi bir görev saymaktayım."
   <br/>
   <br/>
   Bu girişin ardından Apo, nasıl yakalandığını kendince açıklıyor. Bölücübaşı, kendisine uluslararası bir komplo kurulduğunu, bu komplonun planlayıcı gücünün İngiltere ve ABD olduğunu belirtiyor. İngiltere'nin bölgede birinci derecede rol oynamaya devam ettiğini, "Şeyh Sait ve diğer Kürt isyanlarının bastırılmasında İngiltere'nin birincil derecede rol oynama durumu" olduğunu ve Türkiye'ye yaptığı yardımların karşılığında Musul ve Kerkük'ü aldığını ifade ediyor.
   <br/>
   <br/>
   "Irak'ta devlete oynayın"
   <br/>
   <br/>
   Mektubunda Kuzey Irak üzerinde önemle duran Abdullah Öcalan, 6 Mayıs tarihli mektubunda teröristlere "Irak'ta iktidar eğilimi içinde olmaları gerektiğini" belirtiyor(imla hataları kendisine ait): "Irak'taki gelişmeler daha iyiye gidebilir. Özellikle demokratik çözüm alternatifini, tüm halkı ve tüm kesimleri katarak genişletin. İktidar eğilimi olmalı. En azından olası bir federasyonda yer almak hedeflenmeli. Ve bunu ya demokratik çözümle, ya da zorla ve teslim almayla sonuçlanır. Buna göre yaklaşımlar geliştirin. Buna göre... çok kayıp veren çatışmalardan kaçının. En az çatışmayla aşın. Güneyde savaş kitlenin ve tarafların çıkarına değildir. Israrla çok kötü yaklaşma, burada daha hatalı ve provokasyona gelmek olur. En az kayıpla kendini koruyup geliştirmek, eylemleri en az kayıpla sınırlı tutmak, çok yönlü uzlaşmaya açık olmak. Esas olarak güneyde ve.. Irak'ta çözümün ve demokratikleşmenin güvencesi olmak, güney parti ve kitle çalışmasının esası olarak görülmelidir."
   <br/>
   <br/>
   Bu ifadelerden sonra, geçtiğimiz günlerde liderlerinden 'ülkeyi terkedin' mesajını alan PKK'lı teröristlerin gideceği yerin Kuzey Irak olduğunu tahmin etmek zor olmasa gerek. Bu tahminin devamı da var tabii ki; Kuzey Irak önümüzdeki aylarda, muhtemelen eylülden itibaren, PKKBarzaniTalabani arasında kanlı çatışmalara sahne olacak.
   <br/>
   <br/>
   "Muazzam gelişme olacak"
   <br/>
   <br/>
   'İçeride' idam edilip edilmeyeceği kadar Kuzey Irak'ı da düşündüğü anlaşılan Apo, 13 Mayıs tarihli mektubunda da Kuzey Irak'a değinmeden edememiş: "Güneyde (Kuzey Irak) özellikle KDP'ye (Barzani'yi kastediyor) dikkat edilmeli. Serbest ve cephe çalışma hakkı tanınmazsa devrimci tarzımızı her yolla uygulayın. Özellikle Erbil şehrinin herkesin serbest çalışma alanı olması için cephe ağırlığına alabildiğine yüklenmeli. En zayıf noktaları budur. Demokratik bir çalışma merkezi olmalıdır. KDP'nin Türkiye ve hatta ABD'nin belirtildiği gibi destekleyeceği tamdır. Gelişmelere bakarak Güneyde en büyük sonuçlar alınabilinir. Türkiye'nin buraya (Kuzey Irak) yönelik hareketlerine dikkat edin. Çok önem yüklenmemişse ona karşı hareket etmeyin. Hatta ateşkesi aşan, dolaylı yoldan olumlu yaklaşım içinde olmayı gözardı etmeyin. Muazzam bir gelişme süreci yaşanabilir. Tüm yollardan bir çözüm ve iktidar gücü olmayı asla elden bırakmayın. Çok esnek, güç büyüten, siyasi bir yaklaşımla durun. (Kuzey Irak'ta) Kaybı çok sınırlandıran bir eylem anlayışı esas alınmalıdır. Çok yönlü yoğunlaşma alanı ve süreci olasıdır."
   <br/>
   <br/>
   Görüldüğü gibi Apo, örgütün Kuzey Irak'ta çok yönlü bir yoğunlaşma sürecine gireceğinin işaretlerini daha mayıs ayında veriyor ve nasıl davranılması gerektiğikonusunda taktikler ortaya koyuyor.
   <br/>
   <br/>
   "Yakalanmam NATO kapsamında
   <br/>
   <br/>
   gerçekleştirildi"
   <br/>
   <br/>
   Apo yakalanışıyla ilgili değerlendirmelerde bulunurken "Yakalanmam meselesi geniş açıdan bakıldığında, bu yakalanmanın NATO kapsamında gerçekleştirilmesi, ABD'nin açık, İsrail'in istihbarat (desteği) ve Avrupa'nın engellemesi, Rusya'nın sergilediği tavır, Yunanistan'ın ise Kenya'ya kaçırtıp Türk güvenlik güçlerine imha amaçlı, sinsi, intikamcı yöntemle ve belki kısmen korkup pazarlıklar sonucu bunu gerçekleştirmesi sözkonusudur. Olayın ana hatlarının yansımasını bilemiyorum ama özde böyle olduğu kanısındayım" diyor.
   <br/>
   <br/>
   Abdullah Öcalan, aynı konunun devamında Talabani ve Barzani arasında varılan, Kuzey Irak'ın geleceği ile ilgili anlaşmaya temas ediyor, bundan rahatsızlık duyduğunu belirtiyor: "Gizli ve önemli bulduğum yorumum, NATO'nun önderliği olan ABD'nin tüm dünyada olduğu gibi Türkiye gibi kendisi için çok önemli bulduğu bir ülkede önemli avantajlar sağlamak için beni gözden çıkarmak, bunun karşılığında 17 Eylül Washington anlaşmasıyla güneyde daha da tehlikeli ve Türkiye'yi stabilize edecek bir durumu yakalaması, bununla hem Irak'ı hem de Türkiye'yi kendine bağlama ama bazen de demokratik normların ölçüsü olarak kullanma ve giderek, NATO'nun eskiden komünizme karşı olan görevini yerine getirmek için böyle bir amaca bağlamanın önemli rol oynadığı kanısındayım. Bu yorumumu biraz daha ilerletirsek, Kürt sorununun silahlı çatışmadan arındırılmış bir yansımasını da ekleyebiliriz. NATO ülkelerinde ve örneğin Bosna, Kosova ve yarın başka bir yerde çözümleri görebilme, çözümlere gelmeyenleri zorla buna getirme. Sanırım PKK'ye de uygulanmak istenen bu genel yaklaşımın bir parçasıdır."
   <br/>
   <br/>
   Bu noktada, mektuba dair yorumların yapıldığı sözde PKK Başkanlık Konseyi'nin ifadelerine dönmekte yarar var. Apo'nun ABD ve NATO merkezli değerlendirmesini 'Başkanlık Konseyi' şöyle anlıyor: "Yeni dünya düzeni kurulmak isteniliyor. Tartışmalı da olsa dünyanın birçok kıtasında kendisini önemli oranda oturtmuş durumda. Şimdi burada çözümlenmemiş sorunlar daha çok Balkanlar'da, Kafkasya'da ve Ortadoğu'da bulunmaktadır. Emperyalist sistem bu alanlardaki sorunları da kendi çıkarları dahilinde çözmek, yeni dünya düzenini bu alanlarda da yerleştirmek, kökleştirmek istiyor. Bunu yaparken, esas olarak geçmişte sosyalizme karşı bir savaşa yürütmüştü. 90'larda bunu önemli oranda başardı. Sovyetler'in yıkılmasından sonra dünya artık iki cephe olmaktan çıktı. Daha çok ABD önderliğinde emperyalist sistemin egemenliği dünya çapında gelişiyor. Şimdi bu sistemi oturturken zaten sosyalizmi önemli oranda devre dışı bıraktı. Ancak sosyalizmin özünü temsil eden hem sosyalizmin, hem de insan hareketinin emperyalizm açısından bir tehlike arzettiği bir gerçektir. Bunları temsil eden güçlerin başında PKK gelmektedir. PKK sosyalizmin ve insanlığın özünü temsil ettiği için başta ABD olmak üzere emperyalist sistem açısından büyük bir tehlike arz etmektedir. Yeni dünya düzeninin kurulması için bunun tasfiye edilmesi gerekiyor. Yani bir anlamda yeni dünya düzeninin kurulması için radikal sosyalist hareketlerin, radikal İslamcı çıkışların törpülenmesi ve düzene çekilmesi gerekiyordu. Ama emperyalistler bunu yaparken, aynı zamanda geçmişte birinci ve ikinci dünya savaşları ve daha sonrasında ortaya çıkan faşist, şoven, ırkçı hareketleri de törpülemek istiyor. Radikal solu, radikal İslamcılığı ve çok teşhir olmuş, günün koşullarına fazla denk düşmeyen faşist karakterli hareketleri veya devletleri de biraz devreden çıkararak hepsini törpüleyip yeni dünya düzeninde birleştirmek istiyor... İşte bu temelde emperyalizmin tüm dünyada yerleştirmek istediği yeni dünya düzenini Ortadoğu'da boşa çıkartabilecek güçte olan PKK hedeflendi. Önderliğe yönelik komplonun özünü böyle ifade edebiliriz. Bazı rütuşlar ve yapılacak bazı anayasal değişikliklerle Türkiye de bu sürece (yeni dünya düzeni) çekilmek isteniyor."
   <br/>
   <br/>
   Apo mektuplarında demokrasiden ve demokratik süreçten bahsedip, sorunun silahsız yollarla çözülmesine yönelik mesajlar da veriyor. Adeta PKK'ya bir vasiyet intibaı veren mektuplarda, PKK'nın demokratik zemine geçmesi gerektiğinden bahsediyor: "Unutmayın ki faşizm geriledi. Batıda demokrat bir gelişme sağlandı. Dolayısıyle reel sosyalizm kendi demokrasisini geliştiremediğinden ötürü çözüldü. Kendine göre topal da olsa genel demokratik sistem yoluna girdi. Bunu sosyalizme ihanet sayamayız. Kendini ilerletmeyen aşılır. 20. yüzyılın sonu genel demokrasinin zaferidir. Ve çok kötü de değil. Buna faşizmin değil demokrasinin zaferi demek gerekiyor. Artık tüm kültürel, ulusal, siyasal ve benzeri sorunlar demokrasinin barış ağırlıklı çözüm tarzının hal yoluna giriyor."
   <br/>
   <br/>
   PKK'nın sözde Başkanlık Konseyi'nin Apo'nun mektuplarından parçalar halinde alıp yaptığı değerlendirmeler, örgütün önümüzdeki dönemde alacağı şekil ve takınacağı tavırlar bakımından ilginç veriler sunuyor. Apo'nun yakalanması sonrasında yaşanan şok ve şaşkınlığın, umudun, umutsuzluğun yansıdığı değerlendirmesinde sosyalizmin yıkılışı sonrasında yaşanan hayalkırıklıklarına da değinen Konsey, "Yıkılan, kendisini yenileyemeyen reel sosyalizmdir. Gerçekte bilimsel sosyalizm yenilmemiş, bilimsel sosyalizmi temsil eden insanlık değerleri hâlâ mevcuttur ve ayaktadır. PKK bunun ifadesidir... Bu mevziler tümüyle yitirilmiş değildir" diyerek örgüt tabanına hâlâ umut kapıları aralamaya çalışıyor.
   <br/>
   <br/>
   Konsey değerlendirmesinde, Türkiye ile ilgili ilgi çekici iddia ve yorumlara yer veriliyor. Özal'la birlikte ve özellikle 1990'ların başlarında Türkiye'nin yeni dünya düzenine entegre edilmeye çalışıldığı, bunun sonucunda sert Doğu politikasından kısmen vazgeçildiği belirtildikten sonra şöyle deniyor: "Ancak, buna karşı, devlet içerisinde kirli savaşın sürdürülmesinden yana olan ve varlığını ancak o temelde sürdürebilen kesimler vardı. Bunlar, geçmişte Gladyo benzeri, biraz da soğuk savaş içerisinde şekillenen kesimlerdi. 50'lerden sonra Türkiye'ye egemen olan, Türkiye rejimini yönetmeye kendisini bu biçimde örgütleyen kesim olduğu için aşılması zor oldu. Bu iki kesim (Özal ve karşısındakiler) arasındaki çelişki ve çatışma 93'te Özal'ın tasfiyesiyle sonuçlandı... 9093 sürecinde (Özal politikaları) tartışmalı da olsa Türk devletinin içine girmek istediği sürecin bir benzeri günümüz koşullarında yeniden gündeme geliyor."
   <br/>
   <br/>
   Öcalan'ın idamı konusunda da sözde Konsey değerlendirmesinde, "Türk devleti önderliğe (Apo) yönelik imhayı dayatır ve gerçekleştirirse (idam ederse), bir daha asla Türkiye ile birleşme ve bütünleşme, Türkiye ile sorunları şu anda çözmek istediğimiz biçimde ele alma durumumuz olamaz. İbrahim Halil'den bu yana nasıl İsrail ile Araplar arasında düşmanlık tohumları ekilmiş ve binlerce yıldır sürdürülüyorsa, eğer Türkiye imhada ısrar ederse, o zaman Türklerle Kürtler arasında böyle onlarca, yüzlerce yıla sığabilecek düşmanlık ve savaş gerçeği ortaya çıkar. Önderliğin bütün çabası, onyıllarca sürebilecek böylesi çatışmalı bir durumu önlemeye yöneliktir. Bu açıdan demokratik çözümden yana ağırlık koymaktadır"deniliyor.
   <br/>
   <br/>
   Yeni dünya düzeninden yana tavır
   <br/>
   <br/>
   Apo'nun "damdan" örgüte gönderdiği mektuplardaki ifadelerde, ABD'ye ve onun temsil ettiği yeni dünya düzenine saldırmamaya çalıştığı dikkat çekiyor. "Çekidüzen verilmeyi" kabullenmiş bir tavır gösterilen ifadelerde sanki bir vaad/söz almış kişinin uysallığı gizli gibi. Apo'nun Kuzey Irak'ta yoğunlaşma çağrısını ne yapıp edip bir şekilde yeni dünya düzeniyle, herkesin bu yeni düzene uymak zorunda oluşuyla ilintilendirmesi de dikkat çekici.
   <br/>
   <br/>
   Mektubunda devletle barışmaya hevesli görünen ve her olayı Türkiye tarafından verilmiş olumlu işaretler olarak algılayan Öcalan, "Aslında 90 serhildanları sonrası dönemin başbakanı Demirel'in 'Kürt kimliğini tanıyoruz' demesi, Özal'ın daha ileri yaklaşımları, Genelkurmay Başkanı'nın da bu konuda bazı demeçleri var, cezalarda infaz indirimi, Kürt dili yasağının kaldırılması, Kürt kültürünün temsiline izin verilmesi, 9293 ateşkes denemesi, bunun yanında HADEP, DEP, HEP vb. partilerin kurulması bu gelişmelerin işaretleri idi" dedikten sonra, ilginç bir konuya temas ediyor: "Ama bu çok tartışmalıydı. Biraz daha anlamaya çalışmakla birlikte bizde bu gelişmeyi Şemdin ve benzerleri provoke etti. Devlette de çeteciliğe yönelenler bu süreci boşa çıkarttı. Daha sonraki süreç, Türkiye'de çetecilik, bizde de bu sürece anlam vermeyen yaklaşımların sonucu çatışmalı geçti."
   <br/>
   <br/>
   Sözünü ettiği süreci biraz daha açan Apo, şu ilginç değerlendirmeyi yapıyor: "Bu süreci faşizmin gelişmesi planı olarak görmek zor. Bana göre daha planlı, kontrollü, örgütlü, 90'lardan sonrası genel demokratik gelişmenin etkisiyle... bir çözüm bulmak için NATO'nun desteğini almış, toplumsal çalışması olan tüm partilerin.. özgün yanlarını hedefleyen, devleti bir çete gibi kullananları hedefleyen, yine her türlü kuruluşa da gerektiğinde kendini hissettiren, hizaya getiren bu yaklaşımın bir parçası da PKK'yi hedeflemeye çalışan bir süreçtir. Ordu içinde hakimdir.. Son gelişmeler bu sürecin bir parçasıdır."
   <br/>
   <br/>
   BÇG ve siyasi partiler
   <br/>
   <br/>
   Apo, "dam"da eline kalemi almışken, örgütünü her konuda irşad etmeden bırakmamış. Siyasi partiler, ordu ve Türkiye'de siyasi politikalar üzerine yazdıkları mesnetsiz de olsa ilginç: "Türkiye'de politikayı belirleyen ve uygulayan siyasi partiler değildir. Planlı bir tarzda, derin devlet dediğimiz veya onun da çekirdeğini oluşturan Batı Çalışma Grubu tarafından yönlendiriliyor. Bunların öteden beri geliştirmiş oldukları bir plan vardır. Türkiye'de geliştirilen de bu plandır. Yoksa partilerin herhangi bir fonksiyonu belirleyici değildir. Bu açıdan seçimde MHP'nin kazanması ve hükümete girmesi Türk solunun iddia ettiği gibi, eski sol söylemlerle değerlendirildiği gibi yapılmamalıdır. MHP eski MHP değildir, önemli oranda Türkiye'yi yöneten kesimler tarafından törpülenmiş, biraz düzenin kabul edebileceği çerçeveye çekilmek istenmiştir. Ve bunda önemli oranda da yol alınmıştır. Fazilet Partisi'nin de önemli oranda eski söylemini bir tarafa bıraktığı biliniyor. DSP de eski DSP değildir. Türkiye'deki siyasi partilerin tümü biraz da sağsol gösterilmesine rağmen, şu anda derin devletin sürdürdüğü politikanın birer aracı durumuna getirilmiş, bu temelde hizaya, düzene sokulmuşlardır. Hâlâ çelişkili yönleri bulunsa da bunların mevcut, yürürlükteki politikaya kafa tutar tarafları, cesaretleri ve güçleri yoktur.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5273), [web.archive.org (arşiv bağlantısı)](http://web.archive.org/web/20130213061713/http://www.aksiyon.com.tr:80/aksiyon/newsDetail_getNewsById.action?newsId=5273)
