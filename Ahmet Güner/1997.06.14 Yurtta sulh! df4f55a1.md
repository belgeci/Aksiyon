# Yurtta sulh!

*Ahmet Güner 1997.06.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      6 Haziran 1997 günü Genelkurmay karargahı adeta askeri bir müzeyi andırıyordu. Çoğu Rus yapımı yüzlerce çeşit silah sergileniyordu karargahta.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060526084154im_/http://www.aksiyon.com.tr/resim/132/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu malzeme, Barzani’ye destek sağlamak maksadıyla 14 Mayıs 1997 günü 2’nci Ordu Komutanlığı’nın sevk ve idaresinde Kuzey Irak’ta başlatılan Çekiç Harekatı’nda, bölücü terör örgütü PKK’nın inlerinde ele geçirilmişti. Silahlar, gıda maddeleri, tıp malzemeleri, militanların hatıra defterleri, kullanılan kap kacaklar... Hepsinin şüphesiz bir anlamı vardı. Ancak yerli ve yabancı basını bilgilendirmek için düzenlenen bu brifingde, Genelkurmay Genel Sekreteri Tümgeneral Erol Özkasnak’ın altını çizmek istediği şey, şok bir açıklamaydı.
   <br>
    <br>
     Bu, daha önce yine Genelkurmay’ın yaptığı açıklamaların aksine, Kuzey Irak’taki son operasyon esnasında 11 vatan evladının şehit olmasına yol açan helikopter facialarının bir kaza olmadığı, bizzat PKK tarafından düşürüldüğü idi. Kullanılan silah, Afgan mücahitlerine Kızılordu’ya karşı büyük bir güç kazandıran Amerikan yapımı Stinger füzelerinin Rus karşılığı SA—7B füzesiydi. Füze 18 Mayıs’ta bir Süper Cobra helikopteri düşürmüştü. 29 Mayıs’ta yine bir Süper Cobra isabet almaktan kıl payı kurtulmuştu. 4 Haziran günü de Cougar marka personel taşıyıcı helikopter isabet almış ve feci akibet yaşanmıştı.
     <br>
      <br/>
      Verilen bilgiler bu kadarla sınırlı kalmamıştı. PKK nasıl olup da terör örgütlerinin eline geçmemesi için özel satış şartları olan bu silahı elde edebilmişti? Diplomatik teamülleri biraz aşma pahasına da olsa bu hususla ilgili bilgiler de verilecekti. Verilen bilgiye göre, “terör örgütünün uzun zamandan beri bu tür silahları temin etme gayreti içerisinde olduğu Genelkurmay Başkanlığı’nca bilinmekte idi. Başta Suriye olmak üzere İran, Yunanistan, Sırbistan, Güney Kıbrıs Rum Yönetimi ve Ermenistan’ın bu füzelerin temini ve kullanacak personelin eğitiminde rol oynadıkları istihbarat kaynaklarınca teyit edilmiştir. Hatta bölücü terör örgütünden bu füzelerin atış eğitimini alan teröristlerin isimleri ve eğitim gördükleri yabancı ülkeler dahi Genelkurmay Başkanlığı’nca bilinmektedir” deniliyordu. Ayrıca teröristlerin dinlenen telsiz konuşmalarından, bunların, Ermenistan’dan temin edilip bölgeye İran üzerinden getirilen hava savunma füzeleri olduğu teyit ediliyordu.
      <br/>
      <br/>
      Kısacası Genelkurmay açıkça etrafımızın düşmanlarla sarılı olduğunu ifade ediyordu. Verilen bilgilere göre Ermenistan’dan Sırbistan'a uzanan geniş bir yayın içinde bulunuyordu Türkiye. Çoğu, Türkiye'ye karşı husumetle bakan ülkelerdi.
      <br/>
      <br/>
      Buraya kadar herşey normaldi. Milletçe tekrar etrafımızın düşmanla çevrili olduğunu anlamış, hemen o günün ertesinde patlak veren ödenek krizinde ordumuzun yalnız bırakılmaması gerektiğini düşünmüştük. Bu kadar ciddi ve çok yönlü tehditlerle kuşatılmış bir ülkenin ordusu gerekirse yemeyip içmeyip desteklenmeliydi. Aklın yolu, bir an önce içte aylardır süren ve ülkemizin bütün dünyadaki imajını ayaklar altına alan boş tartışmalara bir nokta koyulması gerektiğiydi. Ancak içeride tartışmalar alevlendikçe alevleniyor, ülke gittikçe bir yangın yerini andırıyordu. Trilyonlarca TL’lik vergiler ödeyen, yurtdışında ülkemizi en güzel şekilde temsil eden, Anadolu’daki yeni kalkınma hamlesinin ve en önemlisi sermayenin tabana yayılmasının sembolleri olan şirketlere, Genelkurmay’ın tavır aldığı haberleri yansıyordu gazetelere. Ardından Adalet Bakanı bypass yapılarak savcıların Genelkurmay’da ‘irtica’ brifingine katılmaları istendi. Davet edilen 120 yargı mensubundan 30’u hariç hepsi Adalet Bakanı’nın isteğinin aksine davete icabet etti. Ekonomi alanındaki bölünmeyi yargı takip ediyordu. Genelkurmay; “Meşrutiyet’in savcıları gelmez, Cumhuriyet’in savcıları gelir” diyerek kararlılığını gösteriyorlar. Tarih 11 Haziran’ı gösterirken basının bir kısmına verilen brifingde siyasetçilerin, medyanın, eğitim—öğretim kurumlarının ve şirketlerin bir kısmının irticaya ya açıkça destek verdiği ya da bizzat irticai faaliyetlerin  içinde bulunduğu belirtiliyordu. ‘İrtica’ olarak tanımlanan tehdide karşı gerekirse PKK’ya yapıldığı gibi silahlı mücadeleye girileceği, böyle bir mücadele için yasal düzenlemelerin mevcut olduğu açıklanıyordu. Ve tüm davetlilere İsmet İnönü’nün 1929 tarihli Takrir—i Sükun konulu konuşmasının basılı olduğu bir kitapçık dağıtılıyordu.
      <br/>
      <br/>
      Halbuki bizzat Genelkurmay’ın da ifade ettiği gibi, bütün bunlar, dört tarafından düşman gözlerle çevrili ve zayıf anının kollanıldığı 1997 Türkiye’sinde yaşanıyordu. Tarihi boyunca büyük medeniyetler kurmuş olan bu millet, adaleti ve hoşgörüsü ile her çağda insanî ufku temsil etmişti. En güçlü olduğu dönemlerde bile gücünü, zayıfları sömürmek için değil, barış, huzur ve sükûnun tesisi için kullandı. Bundan dolayıdır ki toprakları, zayıf ve güçsüzlerin sığınağı, mazlumların iltica mekanı olmuştu. Ancak bu kadar insanî niteliklerine ve şefkatine rağmen, muhataplarından aynı vefayı görememiş, hatta en hassas dönemlerinde arkadan hançerlenmişti. Bu acıklı talih, tarih boyunca da tekerrür edip durmuştur. İşte Türkiye’nin yeni bir dirilişinin emarelerinin görüldüğü şu dönemde, güzel ülkemiz, bizden hep iyilik ve şefkat görmüşlerin ihaneti ile karşı karşıya bulunuyor. Başka bir deyişle, Türkiye yeni bir tarihi tekerrürün eşiğinde bulunuyor.
      <br/>
      <br/>
      Yaşanan son gelişmeler bu coğrafyayı kana bulamak isteyen medeniyet canavarlarının iştahını kabartıyor. Hazırlanan yeni senaryo ile; Türk Silahlı Kuvvetleri’nin (TSK) aslî görevi dışında başka işlerle meşgul olduğu veya edildiği bir sırada, Türkiye’nin Suriye, Yunanistan ve Kıbrıs Rumları ile savaşa sokularak ekonomik ve askerî yönden ciddi derecede yıpratılması ve bu suretle büyük bir güç merkezi haline gelmesinin önlenmesi; aynı şekilde Suriye’nin marjinal bir güç haline getirilmesi; Ortadoğu’da bir Kürt devletinin kurulması; bu arada Ege ve Kıbrıs meselelerinin Yunanistan, Ermeni meselesinin de Ermeniler lehine çözüme kavuşturulması planlanıyor. Türkiye’de çıkacak bir arbede kimbilir İran’ı ne kadar sevindirir. Türkiye kendi içinde boğuşmaya başlasa da şu Orta Asya yolunda ciddi bir rakipten kurtulsam diyordur. Bu durumun tersi de sözkonusu. İran’ın kendi içindeki Azeri Türk’üyle barış içinde yaşamak yerine kavgayı tercih ettiğini düşünün. Acaba İran birliğini koruyabilir mi?
      <br/>
      <br/>
      Uygulanması düşünülen senaryo
      <br/>
      <br/>
      TSK’nın caydırıcılığı ortadan kalktığında veya ciddi derecede azaldığında, şartlara bağlı olarak, iki hareket tarzından birinin yürürlüğe konulması planlanıyor. Birinci hareket tarzında Suriye, Kıbrıs Rum Kesimi ve Yunanistan’ın aynı anda koordineli olarak taarruzları öngörülmekte; ikinci hareket tarzında ise, önce Suriye, ardından da Kıbrıs Rum Kesimi ve Yunanistan’ın müştereken taarruz etmeleri şeklinde, kademeli bir taarruz planlanmakta. Bu plan, Yunanistan’ın NATO ülkesi olduğu için Türkiye ile direkt bir savaşa giremeyeceği esasına bina ediliyor.
      <br/>
      <br/>
      Birinci hareket tarzı, Irak’ın Kuveyt’i işgale teşvik edildiği gibi, Suriye’nin (kuzeyde kuvvet teksifi yapabilmesi ve güneyini emniyette hissedebilmesi için), İsrail ile olan problemlerinin çözülmesini veya dondurulmasını müteakip, Hatay’ı geri almak ve sular meselesini çözmek maksadıyla Türkiye’ye taarruz ettirilmesini içeriyor. Bu mümkün olmazsa, I. Dünya Harbi’nde iki Alman zırhlısının Türk bayrağı çekilerek Boğazlar’dan geçirilmesi ve Sivastopol’un ateş altına alınarak Rusya’nın Osmanlı devletine savaş ilanına sebep olunması gibi; yaşanan bir gerginlik esnasında ve icra edilen bir tatbikatta, Kıbrıs Rum Kesimi’nde, Paphos’ta inşa edilen hava üssünden havalanan birkaç Yunan savaş uçağının, Suriye bayrağı ile Suriye hava sahasını kullanarak Türkiye’ye taarruz etmesi suretiyle, Türkiye’nin karşılık vermek zorunda bırakılması ve böylece iki ülkenin de iradesi dışında bir oldu—bitti ile Suriye—Türkiye savaşının başlatılması.
      <br/>
      <br/>
      * Suriye’nin taarruzları ile koordineli olarak, Kıbrıs Rumları’nın adada taarruza başlaması ve Yunanistan'ın hava desteğini de kullanarak adanın tümünü işgal etmesi.
      <br/>
      <br/>
      * Yunanistan’ın, Kıbrıs’ta ve Ege’de yapacağı hava ve deniz harekatı ile Suriye’nin ve Kıbrıs Rum Kesimi’nin taarruzlarına destek olması; böylece Türkiye 3 cephede savaşa zorlanırken, Suriye’nin başarısının kolaylaşırılması, Kıbrıs’ın ilhakının sağlanması, Ege’de sorunların Yunanistan lehine çözümlenmesi.
      <br/>
      <br/>
      * Üç cephede harekat devam ederken; cephelerdeki harekatı destekleyecek şekilde, içerdeki PKK ve diğer terörist unsurlar harekete geçirilerek cephenin gerisinde, terörist faaliyetler, baskın ve sabotajlar yapılması; aynı zamanda Kürt devleti için zemin hazırlanması.
      <br/>
      <br/>
      * Şimdiye kadar Kuzey Irak’ta bir Kürt devleti kurulmasına şiddetle karşı çıkan Türkiye’nin direncinin kırılarak Kuzey Irak’ta ve Güneydoğu Anadolu’da bir Kürt devletinin ilan edilmesi ve bu devletin Türkiye’ye kabul ettirilmesi. Bu mümkün olmadığı takdirde, Kuzey Irak'ta Kürt devleti kurulması, Türkiye topraklarında federatif bir yapı oluşturulması.
      <br/>
      <br/>
      * Türkiye’nin düştüğü bu zor durumdan istifade ile Ermenistan’a uygulanan ambargonun kaldırılmasının kabul ettirilmesi ve bu arada Karabağ’ın Ermenilerce ilhak edilmesi.
      <br/>
      <br/>
      * Suriye’ye karşı Türkiye’ye yardım için; Kıbrıs ve Ege meselesinin Yunanistan lehine halledilmesi, Irak’ta bir Kürt devleti kurulması ve Ermenistan’a uygulanan ambargonun kaldırılması ve Karabağ’ın Ermenilerce ilhak edilmesinin, Türkiye tarafından bir önşart olarak kabul edilmesinden sonra; NATO’nun, takviye kuvvetleriyle Suriye askeri gücünün imha edilmesi planlanmaktadır.
      <br/>
      <br/>
      İkinci, daha muhtemel hareket tarzı
      <br/>
      <br/>
      Birinci safhada, Türk—Suriye savaşının başlamasının ve Yunanistan’ın ilk hava darbesini vurmasının ardından, NATO tarafından Yunanistan’ın durdurulması, ancak, 1995 yılında imzalanan savunma işbirliği andlaşması çerçevesinde Suriye’nin, Yunanistan tarafından örtülü olarak desteklenmesi; bu suretle Türkiye ve Suriye arasındaki muharebe gücü dengesi muhafaza edilerek, her iki ülke silahlı kuvvetlerinin de ciddi dercede yıpratılması ve Türk Silahlı Kuvvetleri’nin bütün gücünü bu cepheye teksif etmesinin sağlanması, müteakiben NATO takviye kuvvetlerinin bölgede muharebeye sokularak kalan Suriye gücünün tamamen imha edilmesi öngörülmektedir.
      <br/>
      <br/>
      Böylece NATO, dünya kamuoyuna karşı, hem iki müttefik ülke (Türkiye ve Yunanistan) arasındaki savaşı önlemiş görüntüsü vermiş olacak, hem de takviye kuvvetleri ile Türkiye’nin imdadına koşarak, taahhütlerini yerine getirdiğini gösterme fırsatı bulacaktır.
      <br/>
      <br/>
      İkinci safhada ise; kuvvetleri güney cepheye kaydırılmış ve ciddi derecede yıpratılmış Türkiye’ye karşı, Yunanistan ve Kıbrıs’tan cephe açılarak, gayet risksiz ve kolay bir şekilde planlanan hedeflere ulaşılması düşünülmektedir.
      <br/>
      <br/>
      Bu ihtimalde de, cephelerdeki harekatı desteklemek üzere Türkiye’nin geri bölgelerinde PKK ve çeşitli mitinglerde tek tip üniformalarla asker gibi yürütülen gruplar tarafından terörist faaliyetlerin icrası planlanmaktadır.
      <br/>
      <br/>
      Senaryonun işaretleri
      <br/>
      <br/>
      Herkes bir senaryo yazabilir. Önemli olan senaryonun yaşanan gerçeklerle izah edilebilir olması. Yukarıda bahsedildiği tarzda bir senaryonun tatbik edilmek istendiği yönünde şu işaretler göze çarpıyor:
      <br/>
      <br/>
      * Ordumuzun; dışardan sevk ve idare edilen bazı eleman ve kuruluşlar ile bunların medyadaki uzantıları tarafından kasıtlı olarak, ısrarla iç politikaya bulaştırılmaya çalışılması, hatta darbeye teşvik edilmesi,
      <br/>
      <br/>
      * Batı dünyası tarafından Kürtlere ve Kürt devleti kurulmasına; ülkelerinde kurdukları Kürt enstitüleri, basın ve yayın organları, insani yardım kuruluşları ve gizli servisler vasıtası ile örtülü, açık, her türlü desteğin sağlanması,
      <br/>
      <br/>
      * Suriye’nin; yandaşlarına bölgede arazi satın aldırması, bölgeye yönelik televizyon ve radyo yayınlarındaki artış, Hatay bölgesinde ileride gayri nizami bir harp yürütmeye imkan verecek altyapının hazırlanması çalışmaları,
      <br/>
      <br/>
      * Sular meselesinin sürekli gündemde tutulması ve bu konuda Suriye ile Irak’ın devamlı tahrik edilmesi,
      <br/>
      <br/>
      * Yunanistan ile Suriye arasında askeri işbirliği tesisi ve bu konuda geleceğe yönelik gizli askeri anlaşmaların yapılması,
      <br/>
      <br/>
      * PKK’nın topyekün imhasına imkan verilmeden büyük kısmının Kuzey Irak’a çekilmesi ve daha sonra kullanılmak üzere burada muhafaza edilmesi; bir miktar PKK’lı teröristin ise daha sonra kullanılmak üzere, Yunanistan ve Kıbrıs Rum kesiminde barındırılması,
      <br/>
      <br/>
      * Kuzey Irak’ta Batılı insani yardım teşkilatları vasıtasıyla bir devlet için gerekli idari, adli, askeri, eğitim, iç güvenlik vb. bütün askeri ve sivil kurumların tesis edilerek gerekli altyapının tamamlanması; bölgede ABD lehine çalışan binlerce Kürdün, birkaç ay önceden gerektiğinde kullanılmak üzere emniyetli bölgelere tahliye edilmeleri ve özel olarak muhafaza edilmeleri,
      <br/>
      <br/>
      * Kıbrıs meselesinin çözümlenmesinin Clinton yönetimince bu döneme programlanması,
      <br/>
      <br/>
      * Kıbrıs Rum yönetiminin ve Yunanistan’ın, planlanan savaşa yönelik olarak silahlanmaya çok büyük paralar harcamaları ve harp hazırlığı yapmaları,
      <br/>
      <br/>
      * Batı dünyasının, Türkiye’de yaşanan son iç politik gelişmelerden rahatsızlık duyması ve bu konudaki endişesini sık sık dile getirmesi,
      <br/>
      <br/>
      * NATO'da Suriye ve Irak’ın birinci derecede tehdit olarak değerlendirilmesi, bu ülkelerin Hatay ve suların paylaşımı bahanesiyle Türkiye’ye taarruzları durumunda ilgili senaryoların 1990 yılında ve bu sene bilgisayar destekli  savaş oyunu şeklinde denenmesi ve aynı oyunun Amerikan harp akademilerinde harp oyunu olarak oynatılması konuyla ilgili emarelerden bazılarıdır.
      <br/>
      <br/>
      Bir Amerikalının senaryosu
      <br/>
      <br/>
      Konumuzla ilgili diğer ilginç bir doküman da, son günlerde popüler olan, ABD’li yazar Tom Clancy’nin “Acts of War”adlı romanı. Prof. Dr. Ayhan Songar, bir bilim adamı olarak bu romanla ilgili ilginç bir değerlendirme yapıyor ve diyor ki: ‘’Her roman, her roman yazarının alt şuurunun aynasıdır. Romancı evvela kendi içinde hadiseyi yaşar ve sonra satırlara döker. Kitabın konusu özetle şöyle: Türkiye, Irak ve Suriye Kürtleri birleşip PKK’nın liderliğinde bir Kürdistan devleti kurmak için bir dizi olayı aynı anda başlatırlar. Bir grup terörist Atatürk Barajı’nı havaya uçururken, diğer bir grup Suriye askeri kılığında sınırı geçip Türk birliklerine saldırarak onları imha eder. Diğer bir grup da Suriye devlet başkanına suikast düzenler. Bu arada Refah Partisi'nin getirdiği İslami fundamentalizm tahlikesine karşı Doğru Yol'a yardımcı olmak üzere Türkiye'de bulunan dost Amerikalı istihbaratçılardan...
      <br/>
      <br/>
      Bu minval üzere başlayıp devam eden romanda Ortadoğu'da yeni yeni savaş senaryoları sahnelenmekte ve gayet akıcı ve sürükleyici bir  üslupla Amerikalıların vatanları için neleri göze aldıkları anlatılmaktadır.
      <br/>
      <br/>
      Bir taraftan da Türkiye’nin Suriye’ye saldırması ile başlayacak bir çatışmada; Rusya, Ermenistan, Azerbaycan, İran, Irak, Arap dünyası ve Yunanistan’ın tepkileri incelenmektedir... Kitapta geleceğin Amerika’sını en çok tehdit edecek unsurun terörizm olduğu vurgulanıyor. Diğer yandan da PKK’nın Kürdistan’ı kurmakta haklı gerekçeleri olmasına rağmen terörü araç olarak kullanması kınanıyor.
      <br/>
      <br/>
      Ancak, romanda esas olarak üstünde durulan husus Ortadoğu’da Batının çıkarlarını tehlikeye atacak hiçbir senaryoya, eğer bizzat kendisi tarafından yazılmamışsa Amerika Birleşik Devletleri’nin izin vermeyeceği gerçeğidir.
      <br/>
      <br/>
      Ortadoğu’daki Müslüman ülkelerin haline bakın. Durup dururken insanlar birbirlerini boğazlamakta. Afganistan Sovyet işgalinden kurtuldu ama Müslümanlar kamplara ayrıldı ve iç harp eski günleri aratacak şekilde sürüp gidiyor. Ayağında pabuç olmayan bu insanlara en modern silahları, füzeleri kim veriyor acaba? İran—Irak boğazlaşması daha dün gibi hatırlarda. Ya şu meşhur Körfez harekatı?... Saddam’ın Kuveyt’i Amerikalıların müsaadesi ile işgal ettiği hâlâ söylenmekte. Daha batıya kayın... Nerede Müslüman var, orada karışıklık devam etmekte, ölüm kol gezmekte. Arnavutların elindeki bu silahları ve mısır patlatır gibi attıkları mermileri Enver Hoca yönetimi vermedi ya! Bosna ayrı facia... Çeçenistan, Azerbaycan... Her yerde aynı senaryo sahnelenmekte.
      <br/>
      <br/>
      Tom Clancy’nin Amerikan gizli servisleri ile yakın ilişkileri olduğu ve romanlarına malzemeyi oralardan topladığı söylenir...”
      <br/>
      <br/>
      Amerikan eğitim sisteminin zayıflığı anlatılırken hep örnek verilir. Büyük bir üniversitede coğrafya dersinde öğrencilerin % 41’i Los Angeles’in yerini, %9’u da bulundukları şehrin yerini harita üzerinde gösteremezler. Bu örnek Amerikalıların kendi mesleki branşları dışında dünya meselelerine ne kadar uzak ve genel kültürden ne kadar yoksun olduklarını göstermiyor mu? Bu gerçekler sözkonusu iken, bu kadar ayrıntılı bilgileri kapsayan böyle bir kitabın, ABD’li bir yazarın hayal dünyasının ürünü olabileceğine ihtimal verilebilir mi?
      <br/>
      <br/>
      Yukarıda yapılan kuvvet mukayeselerinde de görüldüğü gibi, Yunanistan ve Suriye’nin tek başlarına Türkiye ile savaşı göze almaları normal şartlarda mümkün görünmüyor. Ancak; Suriye’nin İsrail ile olan problemlerini çözmesi veya dondurması halinde, ilerleyen GAP projesini önlemek ve Hatay’ı geri almak maksadıyla, Yunanistan’la müştereken Türkiye’ye karşı harbe girmesinin kolaylaşacağı değerlendirilmektedir. Bunun için tek şart, TSK'nın caydırıcılığını kaybetmesidir.
      <br/>
      <br/>
      TSK caydırıcılığını iki şekilde kaybedebilir: Birincisi; iç güvenlik harekatında çok uzun süreler kullanılarak yıpranır, yorulur, silah ve teçhizat kaybeder. İkincisi ve daha tehlikeli olanı ise; silahlı kuvvetlerin, darbe ve benzeri müdahaleler ile asli görevini bırakması veya politize olarak komutanlarının asli meşgul edilmesiyle uzaklaşması ve zihinlerinin büyük ölçüde politik olaylar ile meşgul olmasıyla gerçekleşir.
      <br/>
      <br/>
      Canımızı, malımızı, namusumuzu teslim ettiğimiz silahlı kuvvetlerimizin; son dönemlerde görülen yıpratılma ve iç politikaya çekilme çabalarının, çevremizde daralan kıskaçlar dikkate alındığında, kimlerin ekmeğine yağ süreceğinin artık farkına varılması gerekir. Bu noktada, gaflet içerisindeki iyi niyet bile, sonuçları itibariyle ihanetten farklı olmaz.
      <br/>
      <br/>
      Tarih; silahlı kuvvetlerin darbe yaptığı veya politize olduğu dönemlerde caydırıcılığını kaybettiğine dair sayısız örneklerle doludur. Kıbrıs’ta Sampson darbesi, gene o dönemde Yunanistan’da cuntanın iktidarda olması ve ordunun asli görevi dışında başka işlerle meşgul olması, 1974 Kıbrıs Barış Harekatı’nın icrasına ilişkin kararı almamızda önemli faktörlerden birini teşkil etmiştir. İran devriminin de Irak'ın iştahını kabarttığı bir vakıadır. Neticede galip çıkmamış ama, iki ülke de fena yıpranmıştır.
      <br/>
      <br/>
      Dış tehdide davet
      <br/>
      <br/>
      Bazıları tarafından bugüne kadar Türkiye’de darbelerin yaşandığı ve bunların hiçbirinin dış tehdidi davet edecek sonuçlar doğurmadığı iddia edilebilir. Ancak; eski dönemlerdeki iç ve dış şartlar ile bugünkü şartlar mukayese edildiğinde, durumun tamamen farklı olduğu kolayca görülecektir.
      <br/>
      <br/>
      Dünyanın korkulu rüyası haline gelen eski SSCB tehdidinin bütün ihtişamiyle varolduğu ve sosyalist hareketlerin hızla yayıldığı o dönemde; esas itibariyle, ülkeyi sosyalist bir ihtilalden korumaya yönelik olarak verilen 12 Mart Muhtırası ile yine aynı sebeple yapılan 12 Eylül askeri müdahalesinin Batı dünyası tarafından desteklenmemesi düşünülemezdi.
      <br/>
      <br/>
      Bugün ise şartlar tamamen değişmiş, eski SSCB dağılmış, artakalan en büyük üyesi olan Rusya Federasyonu bile ciddi bir tehdit olma özelliğini kaybetmiştir. Yeni dünya düzeni adı altında gelişmiş ülkelerin ekonomik menfaatleri ve stratejik hammadde kaynaklarını kontrol altında tutmaları birinci önceliği almış bulunmaktadır. SSCB tehdidi bertaraf edildikten sonra, bugün için Türkiye, Batı menfaatlerine hizmet ettiği sürece Batı dünyası için bir anlam taşımaktadır. Bazıları; Türkiye’nin Batı dünyası ile aynı kampta bulunmasından hareketle, yukarıda ifade edilenleri zayıf ihtimal olarak değerlendirebilirler veya böyle bir ihtimalin Batı dünyası tarafından önleneceğini düşünebilirler.
      <br/>
      <br/>
      Türkiye’de şiddetle ihtiyaç duyulan (Varşova Paktı’nın varolduğu) dönemlerde bile, Hıristiyan dünyası ile karşı karşıya geldiğimiz zamanlardaki Batı’nın tavrı unutulmamalıdır. Johnson mektubu, Kıbrıs Barış Harekatı’nın hemen akabinde maruz kaldığımız ambargo, yıllar önce parasını ödediğimiz silahlarımızı bile şu ana kadar alamamamız, halen karşı karşıya bulunduğumuz örtülü ambargo hatırdan çıkarılmamalı ve gerçekçi olunmalıdır.
      <br/>
      <br/>
      Dış politikada ve hasaplarda duygulara yer olmadığı ve tavırları, menfaatlerin belirlediği bir dünyada, SSCB’nin çökmesinden sonra, Ortadoğu’yu kontrol edebilmek için Körfez bölgesine kuvvet yerleştiren Batı dünyasının gönlünde ne kadar yer işgal ettiğimiz, artık gerçekçi olarak değerlendirilmelidir
      <br/>
      <br/>
      Bütün bunları, Batı dünyasından kopalım anlamında söylemiyoruz; sadece dünü ve bugünü gerçekçi olarak değerlendirip milli menfaatlerimizin daha dikkatli olarak takip edilmesi gerektiğini fade etmeye çalışıyoruz.
      <br/>
      <br/>
      Ordumuzu böyle bir maceraya sürükleyebilmek için; PKK ve diğer aşırı sol örgütler ile bazı dini görünüşlü grupların kullanılması ve mezhebe dayalı hassasiyetlerin istismar edilmesi, ülkemizin bir iç harbe sürüklenmeye çalışılması bu senaryonun sahneye konulmasında birinci aşama olarak düşünülmelidir.
      <br/>
      <br/>
      Tecrübeli diplomat, emekli büyükelçi Şükrü Elekdağ’ın, Dışişleri Bakanlığı’nca 3 ayda bir yayınlanan “Perceptions” dergisinin Mart—Mayıs 1996 sayısında “2 1/2 savaş stratejisi” adıyla yayınladığı makalesinde, Türkiye’nin; Yunanistan ve Suriye’nin koordineli olarak icra edecekleri çift cepheli bir harbe maruz kalacağı ve bu harbin PKK terörü ile içeriden destekleneceği anlatılmakta ve Türkiye’nin buna karşı “iç hat manevrasını” kullanma imkanına sahip olamayacağı, onun için çift cepheli bir savaşı aynı anda yürütebilecek bir şekilde hazırlanması gerektiği ifade edilmektedir.
      <br/>
      <br/>
      Bazıları bunlara iyimser gözlükle bakıp inanmak istemeyebilir, ancak yakın tarihimiz böyle bir iyimserliğin zararlarını gösterecek örneklerle dolu. Herhalde hiçbir Osmanlı aydını; 1911 senesinde bir sene zarfında bütün Balkanlar'ın ve Trablusgarb'ın, 1914 yılında da birkaç sene içerisinde bütün bir Ortadoğu’nun kaybedileceğini rüyasında görse inanmazdı.
      <br/>
      <br/>
      Batı’dan savaş çıkmayacağına dair garanti aldığını ifade ederek ordunun büyük bir kısmını terhis ettiren ve böylece ordumuzun caydırıcılığını ortadan kaldırmaya muvaffak olan Rum asıllı dışişleri bakanının ihaneti, o dönemde yetkili makamları işgal eden sivil, asker tüm aydınların gafletleri neticesinde gerçekleşmiş ve Balkan harbinin nedeni olmuştu.
      <br/>
      <br/>
      Bugün, bizim kendi topraklarımızda yaşadığımız sıkıntılar ile ülkemiz dışında yaşayan kardeşlerimizin yaşadıkları bölgelerde maruz kaldıkları sıkıntılar, dünkü gafletimizin bugüne bıraktığı mirastan başka birşey değil aslında. Bugün emaneti  omuzlarında taşıyanlar, yarınki nesillerin gönüllerinde yer almak istiyorlarsa ülkemizin içinde bulunduğu bu zor şartları bir bütün olarak değerlendirmeleri gerekir.
      <br/>
      <br/>
      İBRETLİK HADİSELER
      <br/>
      <br/>
      Senaryoları ilk okuyanlar “Böyle iş olur mu?” diyebilirler. Bu yüzden, bölgede yakın tarihte gerçekleşen, bir kısmı da hâlâ süren bazı oyunlara göz atmakta yarar var. Bunlardan ilki İsrail’in izlediği politikalar. İsrail’in politikası, etrafındaki devletlerin gücünü zayıflatma esasına dayanıyor. Lübnan örneğinde görüldüğü gibi, komşuların iç işleri kurcalanmakta, onların zayıf düşmeleri sağlanmaktadır. Örneğin Ortadoğu’da bir Kürt devleti bölgenin önemli ülkeleri Suriye, Irak, İran ve Türkiye’yi uzun zaman meşgul edecektir. Örnekleri bilinen bir başka politika yakın komşuları  uzak komşularla problemli hale getirmek. Mesela İsrail, Nil’in kolları üzerindeki kaynak ülkeler olan Etiyopya, Uganda, Ruanda, Brundi gibi ülkelerde barajlar kurarak, Mısır’ın dikkatini buralara çekmektedir.  Etiyopya’da İsrail’in desteğiyle yapılan bir barajla yakın zamanda mevcut suyun yüzde 39’unun Welega yöresine aktarılması planlanmaktadır.
      <br/>
      <br/>
      İran— Irak savaşı da bu oyunlara iyi bir örnek. Irak, İran’a karşı tüm Batı ve İsrail tarafından desteklendi. Daha sonra İrangate skandalıyla da anlaşıldığı gibi, el altından İran’a da destek verildi. Diğer türlü kavga erkenden biterdi. Ardından, bölge için tehlike oluşturduğu hissedilen Saddam Kuveyt’e girmeye teşvik edildi. Çıkan Körfez Savaşı ile hem silahlar canlılar üzerinde denenmiş oldu, hem de İsrail’i ve bölgeyi tehdit etmeye başlayan Irak yerle bir edildi (Şu anda fiilen üçe bölünmüş durumda). Savaşın 80 milyar dolarlık masrafı da S. Arabistan, Kuveyt ve Irak’a ödettirildi. Aynı çorabın Türkiye’nin başına örülmesi çok muhtemeldir. Çünkü Türk Ordusu bölgenin şu anda tartışmasız birinci gücüdür. İster su meselesi, ister Kürt meselesi yüzünden çıksın, muhtemel bir Arap—Türk ihtilafı (mesela Suriye—Türkiye savaşı) tamamen İsrail’in lehine olur. İsrail ile Türkiye’nin menfaatleri örtüşmemekte, çelişmektedir. Dolayısıyla mevcut Suriye—İsrail gerginliği Türkiye’nin aleyhine değildir.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18304), [web.archive.org (arşiv bağlantısı)](http://web.archive.org/web/20060526084154/http://www.aksiyon.com.tr:80/detay.php?id=18304)
