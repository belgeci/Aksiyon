# Satır aralarındaki ölüm

*Ahmet Güner 1997.01.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Doğduğu Malatya Doğanşehir ilçesinin Polat köyünde çobanlık yapıp sonra da kayısı yetiştirmeyi, babası Bakırcı Mevlüt Efendi’nin tehditlerine, anası Faika Kadın’ın yalvarmalarına rağmen kabul etmedi.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İstanbul dedikleri meşhur meçhulün taşının, toprağının sarı altın mı, beyaz altın mı olduğunu sonraları daha iyi anlayacaktı ama 15 yaşın merakıyla  sırtına vurduğu gibi yorganı, çıktı köyünden. Bu çıkış, Türkiye’yi belki de en çok sarsacak bir cinayetin maktülü olmaya doğru atılan ilk adımdı. Yıl 1957.
   <br>
    <br>
     Ömer Lütfü Topal cinayeti, Susurluk olayıyla içiçe geçmiş bir kördüğüm. Aylardır cinayetin birçok senaryosu yazıldı, birçok insan “işin” içine sokuldu. Direkt hedefe vurmak isteyen sabırsız dedektif medya, Topal’ın geçmişine hiç yönelmedi. Çünkü orada cinayete dair birşeyler bulunabileceği düşünülmedi. Gerçi biz de demiyoruz ki, “Topal cinayetini çözmek için önce ailesini ve geçmişini tanımak gerek.” Biz sadece Topal’ın kişiliğine, ailesine ve yakın iş çevresine dair anekdotlarla, tablonun belki eksik olan parçalarının yerine konmasına hizmet etmiş olacağız.
     <br>
      <br/>
      İstanbul'da ilk yılları
      <br/>
      <br/>
      İlkokulu okudu sadece. Bir kız, bir de erkek kardeşi vardı. İstanbul’da ilk denediği iş, baba mesleği bakırcılık oldu, bunu 1965’e kadar sürdürdü. Bu tarihte Mercan semtinde, 1972’ye kadar sürdüreceği   iplikçiliğe başladı. Köyünden çıkarken yorganıyla birlikte taşıdığı çok kazanma hırsı mı geçmemişti, yoksa aradığını mı bulamıyordu bilinmez, bu defa  kömür madeni işletmeciliğine başladı. Bu da 1977’ye kadar sürdü. Buraya kadar saydığımız işler Topal’ın “idareten” yürüttüğü mesleklerdi. O, iki asıl “mesleğinden” biriyle  1960’lı yılların başında tanışmıştı: Kumar. Tombalayla başlayıp işi sonra büyüttü. Fındıkzade, genç Ömer Lütfü’nün mekanı idi, adı Fındıkzadeli’ye çıktı bu yüzden.
      <br/>
      <br/>
      Beyaz işi ve gemi
      <br/>
      <br/>
      “Beyaz”ın, yani uyuşturucunun İstanbul’un taşından—toprağından daha çok para getirdiğini keşfetmesi, onu 1977’de Belçika’dan “Internos” adlı bir gemiyi satın almaya itti. Gemiyi almasına Yunan asıllı Kalamaris ve Kalfas adlı kişiler aracı oldular, çünkü ilerde büyük işler yapacaklardı birlikte. Gemi bir yıl sonra İspanya açıklarında “battı.” O siyah—beyaz dönemde, vatankurtaran medya içerdeki kanlı mücadeleye yoğunlaştığı için, ilk “Lucky—S skandalı” patlak vermemiş oldu. Topal’ın siciline “uyuşturucu” ibaresinin işlenmesi 1978 yılına denk geldi. Bu tarihte bir Türk kadın ile bir Hollandalı, bir miktar uyuşturucu ile Belçika’da yakalandılar. Tesadüf bu ya, Kalamaris, Kalfas ve Topal da aynı tarihte Belçika’daydılar. Geminin batmasından sonra Topal’la araları açılan Yunanlılar, Topal’ı ihbar edip yakalattı. 1972’de Fındıkzade’deki işyerinin önünde işlenen bir cinayetten zanlı olarak kaldığı 53 günlük kodesi saymazsak, gerçek cezaeviyle Belçika’da tanıştı. Çünkü orada 7 yıl ceza alacaktı. Cezasını Belçika’da çekerken, Amerikan narkotik polisleri Topal’ı alıp ABD’ye götürdü, orada da  uyuşturucudan yargılanıp 40 ay yattı. Sonunda 1985’te tahliye olup Türkiye’ye döndü.
      <br/>
      <br/>
      Resmi nikah yapmadı
      <br/>
      <br/>
      İplikçiliğe başlayıp maddi durumunu biraz düzelttikten sonra, 1966’da Siirtli Belli ailesinin, daha önceden tanıştığı kızları Safiye ile dinî nikahla evlendi. Resmi nikahı hiçbir zaman yapmadı, bu, daha sonra başını epey ağrıtacaktı. İlk çocuğu Elif Lütfiye 1967’de, Serdar Murat 1972’de doğdu. Üçüncü çocuğu Zeynep ise 1987’de doğdu.
      <br/>
      <br/>
      Belçika’dan tahliye olup Türkiye’ye döndüğünde, işlerini takip etmesi için kayınbiraderi Selahattin Belli’ye umumi vekalet verdi. Anlaşma iki yıl sonra bozuldu. Topal, kaynının, itimadını kötüye kullandığını söylüyordu; Belli, ev ve işyerlerinden aldığı kirayı kendisine getirmediği gibi, hesabından da para çekiyordu. Topal, bunun üzerine Selahattin Belli’yi yanından kovdu. Zaten var olan aile içi sürtüşme, bu olaydan sonra önü alınamayacak noktalara ulaşacaktı.
      <br/>
      <br/>
      Safiye Hanım’ın akrabaları, Topal’ın resmi nikah yapmamasına kızıyor, zaman zaman onunla kavga ediyorlardı. Topal, kayınbiraderi Selahattin Belli’yi yanından kovunca, o zamana kadar “aile içi” kavgalarda yanında yeralan imam nikahlı karısı Safiye Belli de ona tavır almaya başladı. Karı—koca arasındaki münakaşalar had safhaya ulaşmasına ve resmi bir bağ olmadığı için boşanmak hiç de “mesele” olmamasına rağmen Topal, 1989’da ilginç bir yol seçip karısını ve çocuklarını Dilkum Sitesi’ndeki dairesine bırakıp, kendisi başka yerde kalmaya başladı. O günden sonra Safiye Hanım’la hiç biraraya gelmedi, görüşmediler.
      <br/>
      <br/>
      “Dilkum'a gitmem”
      <br/>
      <br/>
      Temmuz 96 ortalarında, Topal’ın öldürülüşünden 15 gün önce Saray Halı’nın İstanbul’da bir açılışı vardı. Açılışa İçişleri Bakanı Mehmet Ağar gelmişti. Tesadüfen Topal da oradaydı. Fakat tek derdi bakanla görüşebilmekti. Sanki acelesi ve halledilmesi gereken çok önemli bir işi vardı. Saray Halı’nın sahibi Necati Kurmel’i bir kenara çekti ve “Abi, ne yap, et, beni Ağar’la görüştür, söyleyeceklerim var” dedi. Kurmel, durumu Ağar’a ilettiğinde, “Burada herkesin içinde görüşemem, Dilkum sitesinin önünde ayaküstü görüşebiliriz ancak” cevabını aldı. Kurmel’in getirdiği habere Topal şu cevabı verdi: “Abi ne diyorsun sen? Ben Dilkum’a yıllardır gitmiyorum. Orada nasıl görüşelim?”
      <br/>
      <br/>
      İkinci hanımıyla 1992 yılında evlenen Topal’ın, bu evlilikten iki çocuğu oldu. Safiye Hanım’ın akrabaları ve Murat Topal, ikinci hanıma  karşı çok sert tavır aldılar. Hatta Murat, annesinin kumasının ismini bile duymaya hiç tahammül edemedi.
      <br/>
      <br/>
      Topal öldükten sonra, gerek Safiye Hanım, gerekse Murat Topal, baba tarafındaki akrabalarını dışladı. Şimdi Murat ve Elif Topal’ın, sözlerinden çıkmadıkları iki danışmanları bulunuyor: Dayıları Selahattin Belli ve Kıbrıs’taki ortak Ömer Gültekin.
      <br/>
      <br/>
      Eski alışkanlık
      <br/>
      <br/>
      Topal, 80’lerin sonuna doğru kumar işine, tombalacılığı çok geride bırakmış olarak, devlet destekli girdi. “Ben kumar oynamam, bu huyumu herkes bilir. Dolayısıyla kumarhanelere de gitmem” diyordu ama diğer yandan, bu alandaki krallığını ilan etmeye doğru hızla ilerliyor, hızla her yanda casinolar açıyordu. Fakat kumara girdikten sonra eski alışkanlığı “beyaz” işini terketmedi. Aksine kumarı, “beyaz”ın yan sektörü, destekleyicisi olarak gördü. “İş”ini sessiz ve derinden yürütür, her ihtimali düşünürdü. Fakat nasıl olduysa 1989 başlarında Hollanda’da 30 kg. eroin yakalandı. Hollanda, uyuşturucunun Türkiye’den gönderildiğini ve işin içinde Topal’ın da bulunduğunu iddia etti. Ve hakkında dava açıldı. Belki çok az kişi biliyor bunu, hemen belirtelim, mahkeme, Topal’ın öldüğü güne kadar devam etti. Davanın, Topal’la birlikte yaklaşık yarım düzine sanığı vardı. Gaziantepli Hurşit Gökdemir, Ahmet Muzaffer Zeren ve Siirtli Hakkı Aksoy bu davanın sanıklarından üçüydü. Zeren, Hollanda’da iş üstünde ilk yakalanan kişiydi. Cezaevinde yattı  ve çıktı. Topal cinayeti sırasında Türkiye’deydi Zeren. Cinayetten sonra Zeren, Murat Topal’ın yanına geldi ve ondan, bilinmeyen bir sebeple 150 bin mark aldı. Hakkı Aksoy ise cinayetten birkaç ay önce ABD’de 6 kg. eroinle yakalandı, Topal öldürüldüğünde ABD’de hapisti.
      <br/>
      <br/>
      PKK finansörü Topal
      <br/>
      <br/>
      PKK finansörü olarak bilinmesi sebebiyle Topal’ın Kürt olduğu yazıldı sürekli. Fakat Topal öz be öz Türk ve Yörük’tü. Topal’ın adının “PKK finansörü”ne çıkmasına Hakkı Aksoy’un “ilişkilerinin” sebep olduğu söylendi. 90’ların başında Hakkı Aksoy ismi, PKK’ya destek sağlayan kişiler listesinde basına konu olmuştu. Eh, Topal da Aksoy’la birlikte “iş” yaptığına göre adı çıkmaması düşünülemezdi.
      <br/>
      <br/>
      Bu arada Murat Topal Amerika’ya okuması için gönderildi. Fakat Murat Türkiye’ye o kadar sık gelip gidiyordu ki, gören seyyah sanırdı. Üstelik, babası ABD’de hapis yatmış birine, Amerikan makamları nasıl bu kadar sık giriş—çıkış izni verirdi bunu anlamak da zordu.
      <br/>
      <br/>
      Malvarlığı
      <br/>
      <br/>
      İstanbul’a ilk geldiğinde kaldığı kiralık bekar evini hiç unutmadı ama orada da sürekli kalacak hali yoktu. 70’lerin ikinci yarısına doğru ilk malvarlıklarını edinmeye başladı, 80’lerin sonuna gelindiğinde elindeki “parça” sayısı iki elin parmaklarına ulaşamamıştı  ama yine de dünya malı namına birşeyleri olmuştu. Çoğunluğu  Fındıkzade civarında dört dairesi, Grand adlı bir kafeteryası, Nam Gıda Sanayi Anonim Şirketi,  Marbella adlı bir parfümleri şirketi, Fındıkzade Şair Mehmet Emin Sokak, 4/B’deki apartmanı ve Büyükçekmece’de bir dükkanı vardı. Körfez Savaşı yaşanıp, ülke dolar krizine girdiğinde, diğer uyuşturucu ve kumar babaları gibi Topal’a da gün doğdu, mal yapma hızı arttı. Burada saymak zaman alacak. O yüzden, öldüğünde 530 civarında tapusu bulunduğunu belirtmekle yetinelim.
      <br/>
      <br/>
      Topal Alevi idi
      <br/>
      <br/>
      Topal Alevi idi ancak, cuma namazlarını kaçırmamaya çalışır, bazan da sabah namazı kılardı. Son zamanlarda, bütün kuruluşlarında her cuma kurban kestirme geleneği oluşturmuştu.
      <br/>
      <br/>
      Fazla senaryo göz çıkarmaz. Senaryo üretmeyi seven bir milletin evladı olarak, Topal cinayetindeki mebzul miktarda senaryolardan birine burada direkt temas edelim: Topal, casinolarını işletirken genelde ortakları oldu. Alaattin Çakıcı’yla bile Polat’ı işletirken ortak olmuştu. Bodrum’daki casinosunun ortağı ise Hikmet Babataş’tı. Aralarında birtakım paylaşım ve “dağıtım” anlaşmazlıkları başgösterdi. Babataş, Kürt’tü, PKK ile bağlantısı olduğu da iddia ediliyordu. Topal’dan iki ay önce, 28 Nisan’ı 29’a bağlayan geceyarısı öldürüldü. Görgü tanıkları Royal Casino’ya ait bir aracın olay yerinden uzaklaştığını görünce, Babataş ailesinin kanaati pekişti: “Hikmet’i Topal öldürttü.” Topal hakkında suça azmettirmekten takibat da başlamıştı zaten. Bu noktada Babataş ailesi intikama karar verdi. Ve şöyle düşündüler: “Ayın 28’inin gecesi bize zehir oldu. Onlara da zehir olsun bundan sonra 28 geceleri.” Topal’ın öldürüleceği zamanı 28 Temmuz gecesi olarak tesbit ettiler. Topal’ın koruması yoktu, özellikle istemezdi, bu bir tarz meselesiydi onun için. Babataş’ın Fransa’da yaşayan kızkardeşinin, yine oradaki  Dursun Karataş’la arası iyiydi. Ve cinayet Dev—Sol’a ihale edildi.
      <br/>
      <br/>
      Özel TİM'ciler Arnavut'u sever
      <br/>
      <br/>
      90’lı yıllar girdiğinde, zaman Topal’ın üzerinden, paralar ise cebinden hızla akıp geçti. Yalnız, paraların geçtiği yer İsviçre oldu. Casino sahipleri içinde, kazandıklarını ülke içinde tutmayan tek kişiydi. Topal’ın, nakit açısından en güçlü Türklerden biri olduğu, nedeni bilinmeyen bir para sıkıntısına düştüğü son birkaç ayı hariç tutulursa, gerçekti. Bu, PKK’dan tutun da, devletin içinde güç arayanlara kadar birçok odağın ilgisini çekti. Topal, Hollanda’da yakalanan 30 kg. uyuşturucu yüzünden ölümüne kadar mahkemesi devam etmesine rağmen, ne pasaport almada, ne de yurtdışına çıkmada hiç zorluk çekmedi. Siyaset içinde, casino sahiplerinin her dönem finanse edip yeniden seçtirdiği “adamları” olurdu. Yalnız Topal’ın yoktu. Sadece son dönemde, orta sağ bir partinin Karadeniz illerindeki bir milletvekili adayını destekledi, seçilmesi için çuvalla para döktü, fakat olmadı.
      <br/>
      <br/>
      Topal cephesinde bunlar olurken, insanlar da yaşamaya devam ediyordu tabii ki. İstanbul’da oldukça hareketli/heyecanlı günler yaşayan Özel Tim’ci Ercan Ersoy ve arkadaşlarının Arnavut Sami (Sami Hoştan) ile abi—kardeş ilişkileri vardı. Bu yüzden, Hoştan’ın Topal’a yüzde 25 ortak olduğu İstanbul Sheraton’a, Sami abilerinin yanına sık sık gider, oralarda görünürlerdi.
      <br/>
      <br/>
      Ersoy ve arkadaşlarının Topal’la da ilişkileri oldu. Genel koruma yapıyorlardı. Babataş cinayetinin duruşması yaklaştıkça, karşı tarafın tehditleri artıyordu. Babataşlar, Behçet Cantürk’ün yakınlarını koruma olarak almakla kalmayıp, daha önce Topal’ın casinolarında korumalık yapmış fakat işine son verilmiş kişilere de el atmışlardı. Bu kişiler, ceplerine konacak 500 bin dolarla, babalarını bile öldürebilecek cinstendiler. Zaten cinayetten sonra, bu eski korumaların en azından, Topal’ın hareketlerini takip için kullanıldığı “o alemde” dile getirilecekti. Topal, mahkemeye gidecek kendi adamlarının hepsini aradı ve “Yanına birini göndereceğim, tanışın. Ona güvenebilirsiniz. Adı Ercan Ersoy’dur. Bizim her türlü korumamızı yapacak” dedi. Ersoy ve birkaç arkadaşı, mahkemede Babataş’ın adamlarına karşı Topal’ınkileri korudu.
      <br/>
      <br/>
      “Reis”li günler
      <br/>
      <br/>
      Ercan Ersoy ve arkadaşları Topal’la tanışık olur da, onların “reis”leri geri mi kalırdı. Kalmadı da. Zaten Topal, Çatlı ile kumarhaneler ve kendisi dahil geniş bir koruma anlaşması yaptığı için Ersoylar bu işi yapıyordu. Ersoylar’ın işi, Topal öldürülünceye kadar sürdü. Hatta Çatlı, Topal’ın cenazesinde adamlarına ülkücü sloganları attırdı, işaretleri yaptırdı. Topal’ın Çatlı’yla yakınlaşmasında, “Yeşil” gibi tehlikelerin belirmesi de önemli rol oynadı. Topal’ın “reis”le ilk işlerinde biri, “Yeşil”di. “Yeşil”, Topal’ı sürekli rahatsız ediyor, hatta öldürmenin yollarını arıyordu. Tehlikenin bertaraf edilmesi için Çatlı’nın “Yeşil”e, “Sakın Topal’a dokunma, pişman ederim” demesi yetti. Bu bir cümlenin karşılığında  Topal, Çatlı’ya epey bir para da verdi.
      <br/>
      <br/>
      Babataş, Kurban Bayramı’nın ilk günü Bodrum’da öldürüldüğünde, Topal’ın Kıbrıs’a uçuşunun üzerinden 24 saat geçmişti. Babataş öldürülürken Türkiye’de bulunmamak Topal için önemliydi ama daha önemlisi Kıbrıs’ta yapacağı görüşmeydi. Bayram’ın son günü Kıbrıs’a bir kişi daha gitti:
      <br/>
      <br/>
      Çatlı Topal ile görüştükten sonra ne hikmetse, Topal’ın Kıbrıs’taki ortağı Ömer Gültekin ile de buluştu ve uzun uzun konuştular. Topal’ın da adı Ömer olduğu için, Çatlı’nın Ömer Gültekin’le buluşması, takipçileri şaşırttı, Çatlı’nın sadece Ömer Topal’la görüştüğü zannedildi. Hani, siyasi ve istihbari analizcilerin ilkesidir: “Birinin zararlı çıktığı bir meselede kim kârlı çıkıyorsa, dikkatinizi ona çevirin” şeklinde geçerliliği olan bir teori. Gültekin şimdilerde sadece Kıbrıs’ta değil, Topal’ın hemen bütün casinolarında öne çıkan tek isim durumunda. Hatta Elif ve Murat Topal, Gültekin’den habersiz su bile içemez duruma gelivermişler.
      <br/>
      <br/>
      Topal'dan sonra
      <br/>
      <br/>
      Topal’ın, bu dünyada yaptığı son telefon konuşması, Batı Avrupa’nın uyuşturucu trafiğini elinde bulunduran Türk’le oldu. Arayan kişiyle, ölümünden bir—iki saat önce kısa, ama kesin birtakım şeyler konuştular.
      <br/>
      <br/>
      Topal cinayetinde önemli olan, tetiği çekenlerden çok, çektirenler ve bu işten kârlı çıkanlardı. Topal öldürüldükten sonra, yakınlarını belki ilk arayan kişi Hüseyin Kocadağ oldu. Antalya’da dinlendiği otelden büyük üzüntülerini ileten Kocadağ, “katillerin bulunması için her türlü yardıma hazırım. İhtiyacınız olduğunda bir “alo” deyin, hemen İstanbul’dayım” dedi.
      <br/>
      <br/>
      İnter Continental Otel’in casinosunda Topal’ın gayriresmi yüzde 50 ortağı olan iki kişiden Sami Hoştan cinayet sırasında Güney sahillerinde,  Ali Fevzi Bir ise İstanbul’da bulunuyordu. Hoştan da hızla İstanbul’a geldi ve  bir—iki gün sonra Çatlı ile Sheraton’un müdüriyetinde buluşup hararetli bir konuşmaya daldılar.
      <br/>
      <br/>
      Topal ailesinden ise şu ana kadar hiçbir ses çıkmadı; ne “tehdit edildik”, ne de “haraç verdik” dediler.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18809), [web.archive.org (arşiv bağlantısı)](http://web.archive.org/web/20060526083953/http://www.aksiyon.com.tr:80/detay.php?id=18809)
