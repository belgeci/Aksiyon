# Hablemitoğlu'ndan petrol kokusu geliyor

*Ahmet Güner Bilinmeyen-tarih*

<div>
 <font>
  <img border="0" height="1" src="/web/20030627050714im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030627050714im_/http://www.aksiyon.com.tr/resim/35/10.jpg" vspace="5"/>
  </p>
 </font>
 <font class="content">
  Gelenek değişmedi; devletin bir evladı daha, "bilinmeyen" ellerce kurban edildi. Ankara Üniversitesi  öğretim üyesi Doç. Necip Hablemitoğlu, Çankaya'daki evinin önünde iki kurşunla öldürüldü. Cinayetin ardından, saldırının  adresi hakkında,  galiba sadece bize özgü bulanıklık ve dezenformasyon faaliyetleri başladı.
 </font>
 <p>
  <font class="content">
   Hablemitoğlu'nun ilgilendiği konulardan yola çıkılıp, bazı adresler basın marifetiyle hafiften tıklanmaya başlandı.
   <br/>
   <br/>
   Menfur provokatif cinayeti kim(ler)in yapmasının uzak ihtimal olduğunu tespit edelim önce. Hablemitoğlu, Alman vakıflarına ve Almanya'nın emperyal emellerine çok sert atışlar/ithamlar yöneltmiş, televizyon programlarında Alman vakıflarının yöneticileriyle kavga boyutuna varan sert tartışmalara girmişti. Önümüzdeki günlerde, kendisinin de müdahil olacağı Bergama duruşmalarından biri vardı. Köklü ve ciddi Alman istihbarat politikası tarihinde, bu denli yüzgöz olduğu, bir hafta sonra mahkemede karşı karşıya geleceği kişiyi öldürmesi vakasına rastlanacağını sanmıyoruz.
   <br/>
   <br/>
   Fethullah Gülen iddialarına gelince.. Cinayetle ilgili, kitle iletişim araçları kullanılarak, hedefe Gülen'i koyan başarılı ve bir o kadar çirkin bir "gri propaganda" örneği sergilendiği kesin.
   <br/>
   <br/>
   Biraz dikkatle bakıldığında, daha önceki provokatif cinayetlerin (Muammer Aksoy cinayetiyle olan benzerlikler, o ve Okkan suikastindeki 'sigorta atışları',  bu yöntemi hangi gizli servisin uyguladığı ayrı bir yazıda ele alacağız) ardından yaşananların hemen hemen aynısının tekrarlanmakta olduğu fark edilebilir: Ortada bir ölü vardır. Birilerini sevmeyen başka birileri "stratejik ölüyü" kullanıp, hatta denebilir ki ceset tacirliği yapıp, bu atışın rüzgarıyla kendi hedefindeki kuşun da düşmesini sağlamaya çalışmaktadır(lar). "İşi" yapan(lar) belki bir, belki birkaç amaç güdüyor. Ancak cinayetle belki de hiç ilgisi olmayan "başka birimler" bu ölümü kendi adlarına faydaya dönüştürmenin peşine düşüyorlar.
   <br/>
   <br/>
   Hablemitoğlu cinayetinde de görüldü ki, günlerdir bütün ülkeyi bir tek "birim" esir almış durumda; "Bu cinayet kimin işine yarar?" gibi basit birkaç soru ve akıl yürütme sonunda adrese ulaşılması mümkünken, "birim", insanların kendi gösterdiği hedefleri suçlu bilmesini, yani uysal ve düşünmeyen vatandaş olmasını istiyor. Soruyu biz sormuş olalım ve cevabını kısaca arayalım. Ağırlıklı gündemimiz Kuzey Irak, Kıbrıs ve bir de AKP hükümetinden beklenen kurtarıcı icraat paketi. Kıbrıs'ta isteneni vermemiz için bu cinayetin işlenmesi ihtimali, muhataplarımızın anlayış ve pozisyonuna pek uygun düşmüyor.
   <br/>
   <br/>
   Yarın birgün, alışkın olduğumuz üzere iki kişi yakalanır, yine bildiğimiz üzere ifadeleri ülkenin en büyük medya kuruluşlarının "eline geçip" manşete çekilir,  Ardından birkaç ay sonra da tahliye olup çıkarlar. Kitle iletişim araçlarındaki haber, yazı ve programlarda hemen bütün kirli propaganda yöntemlerinin kullanıldığı bugünlerde, hiç beklenmedik bilgilere, kişilere, yakalamalara, "itiraflara" hazır olun, şaşırmayın
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2239), [web.archive.org (arşiv bağlantısı)](http://web.archive.org/web/20030627050714/http://www.aksiyon.com.tr:80/detay.php?id=2239)
