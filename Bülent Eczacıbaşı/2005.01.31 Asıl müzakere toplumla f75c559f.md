# Asıl müzakere toplumla

*Bülent Eczacıbaşı 2005.01.31*

<div>
 <p>
  <font>
   Önümüzdeki dönemin teknik ve politik risklerle dolu olması, AB ile tam üyelik müzakerelerinin doğasından ileri geliyor. AB tam üyeliği için yürütülen müzakerelerde kurallar tartışılmıyor; AB kural ve yöntemlerinin ne şekilde ve
   <br/>
   <br/>
   hangi takvim çerçevesinde kabul edileceği, uygulanacağı ve uygulama için gerekli idari yapının nasıl oluşturulacağı iki tarafın katılımıyla ortaklaşa saptanıyor.
   <br>
    <br>
     AB ülkelerinin devlet ve hükümet başkanlarının 17 Aralık 2004’te aldıkları, Türkiye’nin üyelik müzakerelerinin 3 Ekim 2005 tarihinde başlaması kararı, 200 yıldır süren çağdaşlaşma hareketini yepyeni bir aşamaya ulaştırdı. Avrupa Birliği ülkelerinde geçerli kuralları kabul edip uygulamaya koydukça, Türkiye’nin tam bir Avrupa ülkesi olma yolunda adım adım ilerlemesini öngören bu karar, ‘Avrupa Ekonomik Topluluğu’na “ortak üye” olmamızla başlayan ve birçok kez kopma noktasına gelen 41 yıllık süreci izlemeye yaşı uygun olanlar için, gerçekten inanılması güç bir gelişmedir.
     <br>
      <br>
       Türkiye’nin Avrupa Birliği’ne üyelik sürecinin bu kadar inişli çıkışlı, çekişmeli olması ve bugünkü noktaya ancak, Ankara Antlaşması’nın imzalanmasından 41 yıl sonra gelinebilmesi, bu ilişkinin gerek Avrupa ülkeleri gerekse Türkiye açısından önemli özellikler taşıdığını gösteriyor.
       <br>
        <br>
         Avrupa ülkelerinde, ırkçı olanlar dışındaki tüm siyasal gruplar, Türkiye ile yakın işbirliği kurmayı, ülkemizin geniş üretim ve pazar potansiyeline sahip olması, Avrasya ve Ortadoğu pazarlarında işbirliği olanakları sağlaması nedeniyle, yararlı buluyorlar. Yararı bu düzeyde görenler, Türkiye’ye özel bir statü çerçevesinde “imtiyazlı ortaklık” verilmesini öneriyorlar. Birçok siyasal grup ise, bunların da ötesinde, AB’nin, bir dünya gücü olabilmesi için gerekli ittifak ortağı özelliği taşıması nedeniyle Türkiye ile, ekonominin sınırlarını aşan ilişkilerden yana tavır belirlemiş bulunuyorlar. Bu tutuma karşılık, her iki kesimde de, Türkiye’nin, farklı kurallarla yönetilen bir ülke olmasından ve ekonomisinin kalıcı bir istikrar için gerekli kurum ve kurallara uygun olarak işlememesinden ileri gelen bir çekingenlik var. İlişkileri ekonomi düzeyinde tutmak isteyenler, bu durumun kolay kolay değişemeyeceğini ileri sürerlerken, Türkiye’yi AB içinde tam üye olarak görmek isteyenler, belirli bir süre içinde değişebileceğini kabul ediyorlar. Tarihi ve kültürel farklılıkların üzerine bir de bu tür kuşkular eklenince, AB yönetiminde de doğal olarak Türkiye ile ilişkiler bakımından, net olmayan tavırlar gözlenebiliyor.
         <br/>
         <br/>
         Türkiye açısından da, yine farklı yaklaşımlar sözkonusu. Kendi içinde de bütünlük göstermeyen fanatik bir grup dışında, geniş kesimler, sağlayacağı yararları gözönünde bulundurarak Avrupa Birliği ile, ekonomik ilişkilerin daha yakın ve derin olmasını istiyor. Bunun içinde bir kesim ise, Türkiye’nin AB ile ilişkilerinin sosyal ve siyasal alanda da derinleşmesi ile geleneksel yapının siyaset, yönetim ve ekonomideki kalıntılarının ortadan kaldırılması için bir kaldıraç etkisi yaratmasını öngörüyorlar. Doğal olarak bu noktada, geleneksel yapıdan bugün yarar sağlayan ve bunun sürdürülebileceğini düşünenlerin tepkisi beliriyor. Ancak, bugün ulaştığımız aşamada, bizim tarafımızdan belirlenen ve AB tarafından kabul edilen hedefimiz, tüm kurum ve kurallarını benimseyip uygulamaya koyarak birliğe tam üye olmaktır.
         <br/>
         <br/>
         Aslında, 17 Aralık kararında dile getirilen de, Türkiye’nin bu kurum ve kuralları uygulamaya koyması halinde, tam üye olacağıdır. Uzmanlar, “ucu açık müzakere” konusunun bundan önceki üyelerle ilgili kararlarda da yer aldığını, ‘kalıcı koruma’nın sözkonusu edilemeyeceğinin Dışişleri Bakanlığı’nın 28 Aralık 2004 tarihli 171 sayılı açıklamasında dile getirildiğini belirtiyorlar. Güney Kıbrıs’ın siyasal olarak tanınması gibi bir sorunun bulunmadığı ise, yine Dışişleri Bakanlığı tarafından açıklanmış bulunuyor. Önümüzdeki, son derecede yüksek politik ve teknik risklerle dolu müzakere dönemine girmeden, bu noktalarda “tuzaklar” bulunmadığını bilmek, bize en başta moral olarak güç vereceği için, bence büyük önem taşıyor.
         <br/>
         <br/>
         Yine moral gücümüzü korumak açısından, Avrupa kamuoyundan gelecek olumsuz tepkilere fazla önem verilmemesi doğru olacaktır. Kuşkusuz, Türkiye’nin üyeliğinin sağlayacağı yararların farkında olmayan toplum kesimlerinden tepkiler gelecektir. Ancak, Türkiye’nin uyumdaki başarıları bu endişeleri ortadan kaldıracak, yapılması muhtemel referandumlar bile, oluşacak karşılıklı güven ortamında olumlu sonuçlanacaktır
         <br/>
         <br/>
         Önümüzdeki dönemin teknik ve politik risklerle dolu olması, AB ile tam üyelik müzakerelerinin doğasından ileri geliyor. AB tam üyeliği için yürütülen müzakerelerde kurallar tartışılmıyor; AB kural ve yöntemlerinin ne şekilde ve hangi takvim çerçevesinde kabul edileceği, uygulanacağı ve uygulama için gerekli idari yapının nasıl oluşturulacağı iki tarafın katılımıyla ortaklaşa saptanıyor. Müzakerelerde varılan her karar, ülkede bir değişimin belirli bir tarihte tamamlanması anlamına geliyor. Otuz ayrı bölümde yürütülecek müzakerelerde, bir bölüm uygulamaya konmadan bir başkasına geçmek sözkonusu olmuyor. Uygulama ise, konan kuralın toplum tarafından kabul edilmiş olması anlamına geliyor. Bu bölümler arasında örneğin, tarım sektörünün yeniden düzenlenmesi ve devlet desteklerinin ortadan kaldırılması gibi, Türkiye nüfusunun yarısını ilgilendiren bir konu da yer alıyor. Burada teknik risk, uygulamada ortaya çıkabilecek aksaklıklar nedeniyle beklenen sonuçların alınamaması. Böyle bir durumda, geleneksel mekanizmalar da ortadan kalkacağı için, ciddi sıkıntılarla karşılaşmak mümkün. Politik risk ise, toplumun dönüşümlere direnmesi olasılığı.
         <br/>
         <br/>
         Dünyada hiçbir toplum, olumlu sonuçları ancak belirli bir süre sonra alınacak dönüşümleri kolay kabul etmiyor. Fedakarlıklara katlanabilmek için, bunun gerçekleşeceğinden emin olmak istiyor; karşılaşacağı sıkıntıların hafifletilmesini bekliyor. Burada sorumluluk siyasal partilere düşüyor. Önümüzdeki en az on yıllık dönemde özellikle muhalefette yer alacak partilerin, gerçekleştirilemeyeceğini kendilerinin de bildiği vaadlerde bulunarak toplumu kandırmamaları, toplumsal uzlaşmanın sağlanmasına katkıda bulunmalarında zorunluluk var.
         <br/>
         <br/>
         Önümüzdeki en az on yıllık sürede iktidara gelecek hükümetleri bekleyen sorumluluklar ise, kuşkusuz daha çok. Öncelikle, teknik riski en aza indirecek hazırlıkların yapılması, Türkiye’de uzmanı bulunmayan konularda uluslararası uzmanlardan yararlanılması gerekiyor. Politik riski azaltmanın yolu ise, kuşkusuz saydam ve katılımcı bir sürecin oluşturulmasına bağlı. Müzakereleri, sadece bakanlıkların ve kamu kurumlarının yürüteceği değil, toplumun bütünüyle içinde yer alacağı bir süreç olarak tasarlayıp oluşturmak, başarının kaçınılmaz koşulu. Burada özellikle sivil toplum kuruluşlarının, hem teknik katkıları bakımından hem de kamuoyunu bilgilendirmede sağlayacakları olanaklar bakımından çok büyük önem taşıdıkları hatırdan çıkarılmamalı.
         <br/>
         <br/>
         Şimdi önümüzdeki ilk görev, 3 Ekim’e kadar olan süreyi en verimli biçimde değerlendirmektir. Bu dönemde, müzakere sürecinin biraz önce değindiğim tasarım aşaması tamamlanmalıdır. Yine bu dönemde, AB’ye tam üye olmanın, ilk başta getireceği güçlüklere karşın, sağlayacağı dönüşüm ile Türkiye’nin geleceğinin kurtulması anlamına geldiğini anlatmayı hedef alan bir tanıtım kampanyasının hazırlıkları bitirilmelidir. Kamuoyunun, günlük gelişmelerden kolayca etkilenip görüş değiştirebildiğini unutmayalım ve anketlerin bugün ortaya koyduğu eğilimleri değişmez sanmayalım. Brüksel’de çok sık dile getirilen şu slogan bir geçeği yansıtıyor: “Müzakerelerin yüzde 15’i Brüksel’le, yüzde 20’si üye ülkelerin kamuoylarıyla, yüzde 65’i ise aday ülkenin kendi kamuoyuyla yapılır.”
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1149 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19469), [web.archive.org (arşiv bağlantısı)](http://web.archive.org/web/20051220005421/http://aksiyon.com.tr:80/yazdir.php?id=19469)
