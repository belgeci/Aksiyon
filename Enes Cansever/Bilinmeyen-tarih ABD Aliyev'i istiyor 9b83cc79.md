# "ABD Aliyev'i istiyor"

*Enes Cansever Bilinmeyen-tarih*

<div>
 <font>
  <img border="0" height="1" src="/web/20041015051300im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041015051300im_/http://www.aksiyon.com.tr/resim/453/38.jpg" vspace="5"/>
  </p>
 </font>
 <font class="content">
  Yeni Azerbaycan Partisi Genel Sekreteri Ali Ahmedov: “Ülkemize büyük yatırımlar yapan ve stratejik işbirliğine sahip olan ABD, Azerbaycan’ın siyasi perspektifleriyle yakından ilgileniyor. Bana göre de bu perspektifi İlham Aliyev’de görüyorlar.Yeni Azerbaycan Partisi Genel Sekreteri Ali Ahmedov: “Ülkemize büyük yatırımlar yapan ve stratejik işbirliğine...
 </font>
 <p>
  <font class="content">
   Yeni Azerbaycan Partisi Genel Sekreteri Ali Ahmedov: “Ülkemize büyük yatırımlar yapan ve stratejik işbirliğine sahip olan ABD, Azerbaycan’ın siyasi perspektifleriyle yakından ilgileniyor. Bana göre de bu perspektifi İlham Aliyev’de görüyorlar.” Türkiye’nin Kafkaslardaki mihenk taşı olma vasfını taşıyan Azerbaycan, ülkemizin Orta Asya’ya açılan bir kapısı konumunda olduğu için hem yerel hem de uluslararası strateji açısından önem taşıyor. Doğal kaynakların ve ticaret yollarının geçiş köprüsü olan bölge, döşenecek boru hatlarının geçeceği güzergahın belirlenmesi açısından da yakından ilgilendiriyor Türkiye’yi. Bazı uzmanlara göre Kıbrıs kadar önemli bir bölge Azerbaycan. Bu nedenle de Azerbaycan Türkiye’nin sadece kardeşi değil, aynı zamanda stratejik önemi olan bir komşusu. Belki de bu nedenle söylenir; “Azerbaycan nezle olursa Türkiye yatağa girer, Türkiye rahatsızlanırsa Azerbaycan ölüm döşeğine düşer.” İşte o Azerbaycan bugünlerde yönetiminde karışıklıklar yaşıyor. Devlet Başkanı Haydar Aliyev’in rahatsızlanması ve oğlunu başbakanlığa atamasıyla birlikte ülkedeki muhalefet ayağa kalktı. Aliyev önce Türkiye’de, ardından ABD’de tedavisini sürdürürken, Azerbaycan 15 Ekim’de yeni devlet başkanını seçecek. O günlere kadar muhalefet ile iktidar arasındaki gerginlikler sürecek gibi görünüyor; ancak önce, bugünlerde hastalığının tedavisiyle uğraşan Haydar Aliyev’in Azerbaycan tarihindeki önemine bakmak istiyoruz. Zor dönemde göreve geldi1923 Nahçıvan doğumlu olan Aliyev, zor ve kaos dolu bir dönemde göreve başladı. SSCB döneminde dünyanın en büyük istihbarat teşkilatı olan KGB’nin tırmanması zor basamaklarında yükselerek Kremlin doruklarına kadar ulaştı. Sovyet sistemi standartlarına göre genç sayılacak bir yaşta, 1969’da Azerbaycan Komünist Partisi Birinci Sekreterliği’ne yükseldi, 1976’da yine sistemde yüksek bir mevki olan “Politbüro aday üyeliği”ne, ardından da Politbüro üyeliğine seçildi. Sovyetler tarihinde ondan başka hem Türk ve hem de Müslüman kökenli bir Politbüro üyesi bu mevkiye kadar yükselememişti. Devlet başkanı olduğunda bu tecrübesini arkasına alan Aliyev, ülkedeki iç ve dış karışıklıkların önünü keserek, Kafkasya’da istikrarı sağlamayı başardı. Her gün şehit cenazeleriyle yankılanan Azeri—Ermeni çatışmasını durdurmak için 1994 yılında Ermenistan’la karşılıklı ateşkes ilan edildi. Karışıklık, savaş ve yoksulluğun zirvede olduğu dönemde Aliyev, dünyanın dev ülkeleriyle 1994 yılında “Asrın Anlaşmasını” imzaladı ve Bakû—Tiflis—Ceyhan petrol boru hattının temellerini attı. Türkiye ile ilişkilerini “bir millet iki devlet” kavramı üzerine oturttu, göreve geldiği 1993 yılından bu yana geçen 10 yılı aşkın sürede hem ülkesinde hem de Kafkasya’da huzuru sağlamayı başardı. Seksen yaşında hâlâ görev yapan Aliyev, 15 Ekim’de yapılacak olan cumhurbaşkanlığı seçimlerine aday adayı olarak katılıyor. Baba ve oğul Aliyev, Yeni Azerbaycan Partisi tarafından aday adayı gösterildi. İlham Aliyev, Azerbaycan Milli Meclisi tarafından, 102 milletvekilinin katıldığı oylamada 101 rekor oyla başbakanlık koltuğuna oturdu ve cumhurbaşkanlığına giden yolda rakiplerinin bir adım önüne geçti. İlham Aliyev’in yeni dönemde sadece başbakan değil aynı zamanda Yeni Azerbaycan Parti Genel Başkan Yardımcısı, Avrupa Şûrası Dönem Başkan Yardımcısı, Azerbaycan Devlet Petrol Şirketi Başkan Yardımcısı ve Azerbaycan Milli Olimpiyat Komitesi Başkanı gibi bir çok görevi bulunuyor. 42 yaşında olan Aliyev İngilizce, Fransızca ve Rusça olmak üzere üç dil biliyor. Herşey demokratiktiBaşbakanlığa gelmesinden sonra İlham Aliyev’i ilk tebrik eden Başbakan Recep Tayyip Erdoğan oldu. Yetkilerini seçimlere kadar başbakan birinci yardımcısına devreden Aliyev, ilk daveti de yine Erdoğan’dan aldı. Başbakanlığa atanmasıyla birlikte başlayan tartışmayı İlhami Aliyev’in Genel Başkan Yardımcısı olduğu Yeni Azerbaycan Partisi Genel Sekreteri Ali Ahmedov’a sorduk.–İhlam Aliyev’in başbakanlığa gelmesi, tartışmaları da beraberinde getirdi. Atama şeklinin demokrasiye uygun olmadığını belirtenler var?Bu tamamen muhalefetin meydana getirmek istediği bir karışıklıktır. Yapılanlar tamamen yasalara uygundur. Parlamentodaki oylamada  101 oyla başbakan seçildi. Bir milletvekili çekimser kaldı. Türkiye, ABD ve dünyanın diğer ülkeleri de yeni başbakanı arayıp tebrik ederek, gelişmeleri müspet karşıladıklarını ifade ettiler. Bu, milletimizin arzusunun bir neticesidir. Bunun bir başka anlamı, Haydar Aliyev siyasetinin devam ettirilmesi ve geliştirilmesi demektir. Yani hem dahili hem harici siyasetin bir neticesidir bu gelişmeler.–Baba Aliyev ile oğul Aliyev’in adaylığı, 15 Ekim’de yapılacak cumhurbaşkanlığı seçiminde nasıl bir şekil alır?Biz bu iki adayı bilerek gösterdik. Seçmenlerimiz her iki adayı bir aday olarak görüyor. Zaten İlham Aliyev adaylığını ilan ederken, Haydar Aliyev’e seçim kampanyasında destek vermek amacıyla yola çıktı. Ama uzun süreden beri seçmenlerimiz, İlham Aliyev’e de büyük ilgi gösteriyor. Ve gelecekte partimize lider olmasını şimdiden kabul ediyor.–Kafkasya çok problemli bir bölge ve Azerbaycan da bu bölgenin önemli bir ülkesi. Söz konusu bölgede birtakım karışıklıkların yaşanabileceğini ileri sürenler var. Yeni dönemde Kafkasya ve Azerbaycan’da siyasi alanda nasıl bir şekillenme olacak?Bu karmaşık bölgenin en önemli ülkesi biziz. Burada istikrarı Azerbaycan sağlıyor. Başımızda başka bir lider olmuş olsaydı, tam tersine ülkemiz istikrarı bozan ülke olacaktı. Karabağ’da topraklarımız işgal edildi. Ama Aliyev bundan 10 yıl önce, sağlıklı bir ekonomi için istikrarın şart olduğunu anladı. Çünkü istikrar olmazsa ekonomide büyüme olmaz, ekonomide büyüme olmazsa jeopolitik bir gücün olmaz, jeopolitik gücün olmazsa ülkelerle pazarlık gücün olmaz. Bunlar zincirleme olarak birbirine bağlı. Kafkasya’ya ilgi duyan, öncelikle Azerbaycan ile ilişkiye geçiyor. Bu nedenle Kafkaslar’da istikrarı sağlayan da Azerbaycan’dır. Azerbaycan’ın bu siyasi sürecinde yanlış bir karar çıkması durumunda bölgedeki istikrarı bozan yine Azerbaycan olacaktır. Yakın geçmişte şahit olduk bütün bunlara. Bölgeye ilgi duyan ülkeler biliyorlar ki, İlham Aliyev’in başbakanlık koltuğuna oturması demek, yaklaşık 10 seneden beri devam eden Haydar Aliyev siyasetinin ve istikrarının devamı demektir. Bu nedenle söz konusu ülkeler de ilk günden başlayarak İlham Aliyev’e tebrik ve destek mesajlarını yolluyorlar. Bu da bu ülkelerin tavrını ortaya koyuyor.–Kamuoyunda İlham Aliyev’in geçtiğimiz sene ABD’ye yaptığı ziyaretin amacının “ABD’den destek aramak” olduğu şeklinde bir görüş var. Siz bu ziyareti nasıl değerlendiriyorsunuz?Bu ziyaret sırasında Amerikan Başkan Yardımcısı Dikch Chenney ve bir çok bakan ve üst düzey yetkiliyle görüşmeler yapıldı. Stratejik ortağımız olan ABD, Azerbaycan’ın gelecekteki siyasi liderleriyle yakından tanışma niyetindedir. O ziyaret de bu maksadı taşıyordu. ABD’li yetkililer de aynı doğrultuda açıklama yaptı. İlham Aliyev’in aday olup olmayacağı konusunda ABD’den izin aldığı şeklindeki yorumlara katılmıyorum. Bu sadece Azerbaycan halkının desteği ve kararıyla olacaktır. Ülkemize büyük yatırımlar yapan ve stratejik işbirliğine sahip olan ABD, Azerbaycan’ın siyasi perspektifleriyle yakından ilgileniyor. Bu perspektifi İlham Aliyev’de görüyorlar. Yapılan açıklamalar onu gösteriyor. Geçen sene yapılan ziyaretin bunda etkisi de olabilir. –Jeopolitik açıdan bölgede büyük bir etkiye sahip olan ve özellikle Azerbaycan’la siyasi ve politik ilişkilerine önem veren Rusya’nın, İlham Aliyev’in adaylığına sıcak bakmadığı söylentileri de var. Partinizin bu konudaki görüşü nedir?Putin’in göreve gelmesiyle ülkemiz ile Rusya arasındaki ilişkiler çok önemli bir seviyeye gelmiştir. Rusya, Azerbaycan’ın büyük komşusudur. Bir çok Azerbaycanlı Rusya’da yaşıyor ve Rus vatandaşıdır. İstesek de istemesek de bu bir gerçektir. 200 yıl devam eden bu tür ilişkiler tesirini bugün de gösteriyor. Bağımsızlığımızın ilk yıllarında ilişkilerimiz çok kötüydü. Ancak Putin’le yakınlaşma sağlandı. Zannediyorum, büyümemizi isteyen ve bizi seven Türkiye, bu ilişkilerimizi normal karşılıyor. Özellikle Dağlık Karabağ probleminin çözümünde Rusya’nın direkt etkisi var. Ve Rusya’sız bu problemin çözüleceğini düşünmek zor. İlham Aliyev’in liderliğinde iki ülkenin menfaatine dönük ilişkiler devam edecek. Hem biz hem de Rusya  bunun farkında. –Azerbaycan’ın yakın komşusu ve stratejik partneri olan Türkiye’den beklentisi nedir? Türklerin Türkiye gibi bir ülkesi var. Bu gurur her Azerbaycanlıda var. SSCB’nin yasaklı dönemlerinde bile bu böyleydi. Bizi ilk tanıyan ülke Türkiye’nin bu hareketinden dolayı gurur duyuyoruz. Azerbaycan dünya siyasetinde hiç yalnız ve zayıf kalmamıştır. Siyasette duygusallığın yeri yoktur. Devlet ilişkilerimiz iki ülkenin menfaatine ve dünya gerçeklerine uygun olmalıdır. Tabii Türkiye’nin de kendine göre büyük problemleri var. Birbirimizden bazı konularda yardım  beklerken gerçekçi olmalıyız. Türkiye’nin başının ağrıması, Azerbaycan’nın başının ağrıması demektir.
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2854&yorum_id=1), [web.archive.org (arşiv bağlantısı)](http://web.archive.org/web/20041015051300/http://aksiyon.com.tr:80/detay.php?id=2854&yorum_id=1)
