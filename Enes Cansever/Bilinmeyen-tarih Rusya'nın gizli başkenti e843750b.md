# Rusya’nın gizli başkenti

*Enes Cansever Bilinmeyen-tarih*

<div>
 <font>
  <img border="0" height="1" src="/web/20050225162616im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162616im_/http://www.aksiyon.com.tr/resim/393/blank.gif" vspace="5"/>
  </p>
 </font>
 <font class="content">
  Rusya Devlet Başkanı Putin’in resmi davetlisi olarak St. Petersburg’a, Cumhurbaşkanı Haydar Aliyev ile iki günlük ziyaretimiz, genel mânâda SSCB’nin kalıplaşmış yapısına karşı bakışımı yüzde yüz değiştirdi. St.Petersburg’u hep duyardım ama konuşulduğu kadar güzel, Doğu–Batı sentezinin bir araya getirildiği bir şehir olduğunu ancak gözlerimle gördükten sonra anladım. SSCB’nin soğuk yüzünü ifade eden mimari stilden fersah fersah uzak, böyle Avrupaî, hatta Batıyı bir çok konuda geçmiş bir şehir ile karşılaşacağımı beklemiyordum.
 </font>
 <br/>
 <p>
  <font class="content">
   Dünyanın açık hava müzesi olarak kabul edilen St.Petersburg aynı zamanda yeşil ile mavinin raks ettiği mükemmel bir şehir olmanın yanında, modernizmin Doğuda açılan bir çiçek bahçesine benziyor. Geniş caddeleri, tertemiz sokakları ve ahenkli mimari yapısıyla gerçek mânâda tarihi bir müze. 17. yüzyılın başında bataklıklar kurutularak bu hale getirilen şehri anlayabilmek için önce şehrin içinde kaybolmak gerekiyor. Doğunun ‘Deli Petro’suna Batıda neden ‘Büyük’ dendiğini, şehri adımlarken daha kolay anlıyorsunuz. Bu modern şehirde hele hele bir de Dostoyevski’nin eserinde anlattığı ‘Beyaz Geceler’i yaşayınca adeta başka bir âleme gidiyorsunuz. Her yıl Haziran ayının ikinci ve üçüncü haftasında geceler, gerçekten beyazlaşıyor. Saat 00:01’de gök bembeyaz görünüyor.
   <br/>
   <br/>
   St. Petersbrurg ziyaretinden sonra şöyle düşünmeye başladım: Çarlık Rusya’sına payitahtlık yapan bu şehri, ‘Batı’dan ışık alan bir pencere konumuna sokmak isteyen Petro bunu başarmış. Halihazırda büyük devletlerin en genç liderlerinden biri olan ve Petro’nun aynı zamanda hemşehrisi olan St. Petersburglu 48 yaşındaki Vlademir Putin de, bu yadigar ata mirasını dikkatle koruyor. Hatta fısıltı gazetelerindeki bilgiler bizleri yanıltmıyorsa, Rusya Devlet Başkanı Vlademir Putin, “Balşaya Derevnya” (Büyük Köy) olarak kabul edilen ve artık komünizmle et ile tırnak gibi birbirine giren Moskova’nın başkentlik konusunda yorulduğunu ve yavaş yavaş bu görevi St. Petersburg’a yükleme niyetinde olduğunu belirtiyorlar.
   <br/>
   <br/>
   Her ne kadar bu düşünceyi çok sesli bir şekilde gündeme getirmese bile böyle bir kararla Putin bir taşla iki kuş vurmuş olacak. Birincisi bu şehrin bir zamanlar üstlendiği tarihi misyonu yeniden harekete geçirecek. İkincisi de Rusya’yı modern bir başkente kavuşturmuş olacak. Aslında her ne kadar fiilen başkent olmasa da icraatta başkent gibi önemli bir rol üstleniyor. Çünkü, Azerbaycan heyetini taşıyan uçağımız, St. Petersburg’un adeta ormanlık içinde kurulan ‘Pulkova 1’ hava limanına konmadan bir kaç dakika önce “Şangay beşlisine” üye ülke liderlerinin uçaklarını uğurlamıştı. Ondan öncesinde ise ABD–Rusya Devlet Başkanları ve BDT Devlet Başkanları zirvesine ev sahipliği yapmıştı. Şehrin biz Türklere bakan bir yönü de, Osmanlı İmparatorluğu için ‘Kollarımızın arasında hasta bir adam vardır’ sözünün St. Petersburg şehrinde bulunan Ermitaj Sarayı’nın ikinci katındaki bir salonda söylenmiş olmasıdır.
   <br/>
   <br/>
   * Zaman Gazetesi Azerbaycan Temsilcisi
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1305), [web.archive.org (arşiv bağlantısı)](http://web.archive.org/web/20050225162616/http://www.aksiyon.com.tr:80/detay.php?id=1305)
