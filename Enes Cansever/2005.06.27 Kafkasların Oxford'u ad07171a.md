# Kafkasların Oxford’u

*Enes Cansever 2005.06.27*

<div bgcolor="#FFFEF6">
 <font>
  <img border="0" height="1" src="/web/20060113130443im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113130443im_/http://www.aksiyon.com.tr/resim/551/70.jpg" vspace="5"/>
  </p>
 </font>
 <font class="content">
  BAKÜ-Kafkas Üniversitesi, 1993 yılında Azerbaycan’da eğitime başladı. Dört yıldır rektör olarak görev yapan Prof. Dr. Erol Oral, amaçlarının eğitim tecrübelerini kardeş ülke Azerbaycan’a aktararak Kafkas Üniversitesi’ni bir dünya markası haline getirmek olduğunu dile getiriyor.
 </font>
 <p>
  <font class="content">
   Türkiye, bir Öğrenci Seçme Sınavı’nı daha geride bıraktı geçtiğimiz hafta. Sınavda ter döken 1 milyon 700 öğrenciden başarılı olan 400 bini bir fakülteye yerleştirilecek. Geri kalanlar ise farklı arayışlara girecek. Kimi yeniden sınava hazırlanacak, kimi de gözünü yurtdışındaki üniversitelere çevirecek. Özellikle de Türkiye’nin yanıbaşındaki ülkelerde kaliteli eğitim veren üniversitelere. Azerbaycan’da ilk ve tek İSO 9001-2000 kalite belgesine sahip Kafkas Üniversitesi bunlardan biri. Başta BP Petrol Şirketi olmak üzere birçok uluslararası şirkete kalifiye eleman kazandıran üniversite, Çağ Öğretim Şirketi bünyesinde faaliyet gösteriyor. Kafkas Üniversitesi’nde dört yıldır rektör olarak görev yapan Prof. Dr. Erol Oral, amaçlarının tecrübelerini kardeş ülke Azerbaycan’a aktararak başında bulunduğu eğitim kurumunu bir dünya markası haline getirmek olduğunu söylüyor.
   <br>
    <br>
     -Kafkas Üniversitesi niçin kuruldu?
     <br/>
     <br/>
     Malumunuz, aynı milletin iki kardeşi uzun yıllar birbirinden ayrı düşmüştü. Sovyetler Birliği’nin yıkılmasından sonra yeniden buluştular. Azeri kardeşlerimize yalnız olmadıklarını göstermek lazımdı. Bunun da en iyi yolunun eğitime katkıyla olabileceği düşünüldü. İki ülke arasındaki kopukluğun eğitimle giderilebileceği fikrinden hareketle 1993’te Kafkas Üniversitesi kuruldu. Azerbaycan’ın ilk özel üniversitesi olarak amacımız dost ve kardeş iki ülke olan Türkiye ile Azerbaycan arasında eğitim ve kültür köprüsü olmaktır. Ayrıca, Türkiye’nin eğitim tecrübesini Azerbaycan’a aktarmaya çalışıyoruz. Aradan geçen 12 yılda hem üniversitemizin tahsil hayatında kat ettiği mesafe hem de devlet ve halkın bize olan itimadı böyle bir eğitim kurumunun Azerbaycan’da kurulmuş olmasının isabetli olduğunu gösteriyor.
     <br/>
     <br/>
     -Azerbaycan’da kaç özel üniversite var? Bunlar arasındaki yeriniz nedir?
     <br/>
     <br/>
     Azerbaycan’ın köklü bir eğitim tarihi var. Şu anda 27’si devlete, 14’ü özel sektöre ait 41 üniversite faali yette. Kafkas Üniversitesi’ne Azerbaycan Eğitim Bakanlığı tarafından pilot üniversite statüsü verildi.  Üniversitemiz buraya kredili ders sistemi ve kampus modelini getirdi. Azerbaycan Eğitim Bakanlığı da gelişmiş ülkelerde olduğu gibi kredili sisteme geçmek istiyor. Bu sahada üniversitemizin deneyimleri bakanlık tarafından izleniyor ve örnek alınıyor. Kafkas Üniversitesi, burada İSO 9001-2000 kalite belgesi alan ilk ve tek üniversite. Şüphesiz bu ülkedeki eğitim çıtasını yükselttiğimiz anlamına geliyor.
     <br/>
     <br/>
     -Bu başarının sırrı nedir peki?
     <br/>
     <br/>
     Son dönemde sahip olduğumuz fiziki imkansızlıkları giderdik. Hızlı bir büyüme ve gelişme temposu içindeyiz. Öğrenci sayımız son iki yılda arttı. Henüz belirlediğimiz hedefe ulaşamasak da bu istikamette hızla ilerliyoruz. Şu anda 5 fakülte ve 16 bölümde 1600 öğrenciye eğitim hizmeti veriyoruz. Dört bölümde eğitim dili İngilizce. Diğerlerinde ise Türkçe. Şüphesiz başarımız disiplinden, kaliteli ve çağın şartlarına uygun eğitimden kaynaklanıyor. Bir de yaklaşık 150 civarında kalifiye öğretim elemanına sahip olmaktan.
     <br/>
     <br/>
     -Yüksek lisans ve doktora eğitimi var mı?
     <br/>
     <br/>
     Elbette... Yüksek lisans eğitimi veriyoruz zaten. 2005-2006 ders yılından itibaren de doktora eğitimi vermeyi planlıyoruz.
     <br/>
     <br/>
     -Öğrenci profili nasıl?
     <br/>
     <br/>
     Öğrencilerimizin yüzde 83’ü Azerbaycan’dan, yüzde 15’i ise Türkiye’den. Geri kalanı da başka ülkelerden. Bünyesinde yabancı öğrenci barındıran üniversiteler arasında ilk sıralardayız.
     <br/>
     <br/>
     -Mezunlarınızın iş bulma oranı nedir?
     <br/>
     <br/>
     Şimdiye kadar üniversitemizden 1000 civarında öğrenci mezun oldu. Bunların yüzde 77’si farklı şirket veya kurumlarda çalışıyor. Geriye kalanlar ise başta üniversitemiz olmak üzere Azerbaycan’da ya da dünyanın değişik üniversitelerinde eğitimini sürdürüyor. Burada eğitim alan hiçbir öğrencimizin işsiz kalmadığını söyleyebiliriz.
     <br/>
     <br/>
     -Bu çok iddialı bir ifade...
     <br/>
     <br/>
     İddialı, çünkü bazı özel şirket ve holdinglerle özel anlaşmalarımız var. Bu anlaşmalar çerçevesinde mezun öğrencilerimizin buralarda istihdam edilmesini sağlıyoruz. Aynı şekilde birçok şirket, ihtiyaç duyduğu teknik ve idari kalifiye elemanı bizden temin ediyor. Hatta bazı şirketler, son sınıf öğrencilerimizle anlaşarak okulu bitirmeden onları işe alabiliyor.
     <br/>
     <br/>
     -Yeni kampus, özellikle sosyal şartlar itibariyle eskiden çektiğiniz sıkıntıları bertaraf edebilecek mi?
     <br/>
     <br/>
     Şimdi içinde bulunduğumuz 20 hektarlık arsa, merhum Cumhurbaşkanı Haydar Aliyev’in özel talimatı ve bakanlar kurulu kararıyla üniversitemize verildi. Haydar Aliyev, bu arsanın üzerinde  Kafkasların ve Orta Asya’nın en kaliteli ve başarılı üniversitesinin kurulmasını bizden arzu etti. Biz de bu beklentiyi karşılamak amacıyla içinde eğitim binaları ve yurtlar bulunan kampus inşaatını başlattık. Bir kısmı son iki yılda tamamlandı. Yurt binası inşaatı devam ediyor. Niyetimiz, Avrupa standartlarında eğitim vermek ve Kafkas Üniversitesi’ni uluslararası bir marka hâline getirmek. Bir dünya üniversitesi olmak için gerekli altyapıyı hazırlamaya çalışıyoruz. Kampusumuz 5-6 yıl sonra bütün birimleriyle faaliyete geçecek.
     <br/>
     <br/>
     -Bu kadar büyük bir projeye iki ülke yetkililerinin ne gibi katkısı var?
     <br/>
     <br/>
     Başından itibaren Azerbaycan devletinin yardımını hep yanımızda hissettik. Türkiye’den gelen TBMM Başkanı Bülent Arınç, Milli Eğitim Bakanı Hüseyin Çelik, Kültür Bakanı Atilla Koç gibi birçok devlet büyüğümüz ve milletvekili üniversitemizi ziyaret ederek, problemlerimizle ilgilendi, kurumumuz hakkında bilgi sahibi oldu.
     <br/>
     <br/>
     -Türkiye’den eğitim almak için üniversitenize başvuranlar hangi kriterleri yerine getirmek zorunda?
     <br/>
     <br/>
     Türkiye’de herhangi bir üniversite kazanamayıp eğitimini yurtdışında sürdürmek isteyenler için Milli Eğitim Bakanlığı’nın uyguladığı birtakım kurallar var. Öncelikle bunların bilinmesi lazım. Örneğin, ÖSS sınavında 185 ve üstünde puan alanlar bir üniversiteye kayıt yaptırabilir. Bu kriter bizim için de geçerli. Yani, Türkiye’den bize gelecek bir öğrenci en az 185 puan almış olmalı. Ücretimiz 1500-2000 dolar arasında. Daha fazla bilgi almak isteyenler internette,
     <a href="http://web.archive.org/web/20060113130443/http://www.qafqaz.edu.az/" target="_blank">
      www.qafqaz.edu.az
     </a>
     web sitesini ziyaret edebilir.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Enes Nasip, 29-Haziran-2005
> Kutlarım: 
> Eski Doğu Bloku'nun en büyük problemi eğitim. Kaliteli eğitiminden dolayı Kafkas Üniversitesi'ni kutlarım.

Kaynak: [www.aksiyon.com.tr](http://www.aksiyon.com.tr:80/detay.php?id=22028&yorum_id=5146), [web.archive.org (arşiv bağlantısı)](http://web.archive.org/web/20060113130443/http://www.aksiyon.com.tr:80/detay.php?id=22028&yorum_id=5146)
