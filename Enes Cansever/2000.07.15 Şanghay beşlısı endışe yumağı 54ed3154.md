# “Şanghay beşlısı” endışe yumağı

*Enes Cansever 2000.07.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünyanın en büyük toprağa sahip ülkesi emekli süper güç Rusya ile dünyanın en büyük nüfusuna sahip süper güç adayı Çin’i bir araya getiren ilginç bir oluşum. Şanghay Beşlisi olarak biliniyor ama aslında Mahşerin İki Atlısı daha uygun bir isim.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060528135221im_/http://www.aksiyon.com.tr/resim/293/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Çünkü bu süper güçlerin arasındaki diğer üyeler olan Kazakistan, Kırgızistan ve Tacikistan denklemde oldukça marjinal birer role sahip, henüz devlet olma aşamasında olan oyuncular. Son zirveye gözlemci olarak katılan Özbekistan da bu kuralı bozmuyor.
   <br>
    <br>
     Fikir babalığını Rusya Federasyonu’nun yaptığı, temelleri 1996 yılında Çin—Şanghay’daki toplantıyla atılan Şanghay Beşlisi, Sovyetler’in dağılmasıyla bölgede doğan boşluğun doldurulması ve Soğuk Savaş’ın büyük kısmına egemen olan Pekin—Şam gerginliğine bir çözüm şekli getirmesi bakımından ilgi çekici.
     <br>
      <br/>
      Oluşumun temeli uzun yıllar bu ülkeler arasında ciddi bir sorun olarak kalan sınır meselelerini çözmekti. Ve ilk harç da, sınırları barış zeminine oturtmak için dökülmüştü. Zira bu beş ülkenin paylaştığı sınırın uzunluğu 7 bin kilometre gibi korkunç bir coğrafi büyüklüğe işaret ediyordu. Kendi iç problemleriyle didişen Rusya’nın önderliğindeki oluşumun, sınır meselelerinin ötesine geçerek başka alanlarda da somut adımlar atabileceğine ilk zamanlarda pek inanan olmamıştı. Aslında masanın bir köşesinde yıllarca büyük bir coğrafyaya tahakküm eden SSCB gibi acımasız bir imparatorluğun mirasçılığını yapmış Rusya Federasyonu diğer bir ucunda ise bütün dünyayı kara kara düşündüren Çin Halk Cumhuriyeti otururken, potansiyel, ırk ve inanç olarak farklı üç cumhuriyet olan Kazakistan, Kırgızistan ve Tacikistan’ın böyle bir zirveye üye olması ve birlikte hareket etme kararı büyük bir risk taşıyordu.
      <br/>
      <br/>
      Çünkü pazarlık masasında sürekli iki dev ülkenin menfaat ve fikirlerinin ağır basacağını görmek için büyük öngörü sahibi bir lider olmayı gerektirmiyordu. Aradan geçen dört yılda gelinen nokta değerlendirildiğinde, bölgesel açıdan önümüzdeki dönemlerde çok daha büyük kaygıların ve soru işaretlerinin hakim olduğu gözleniyor. Açıkça söylemek gerekirse dört yıl önce küçük bir kar topu olan ve yuvarlanarak kocaman bir çığa dönüşen “Şanghay Beşlisi”nin topyekûn Müslümanları hedef aldığı endişesi hakim. Ve sınır problemleri nedeniyle ortaya çıkan “Şanghay Beşlisi”nin dört yıl içinde bölgenin en hassas konularından olan “Etnisite ve din” alanındaki hassas noktalara müdahale etmeye başlaması da bu endişenin en önemli kaynağını oluşturuyor. Kazak lider Nazarbayev’in bu endişeleri gidermek için Diyanet İşleri Başkanı ve eyalet müftülerini toplayarak, gerçek Müslümanların hiç bir zaman terörist olamayacağını, İslam ile terörizmin ateş ile su gibi hiç bir zaman yan yana konamayacağını söylemesi de endişelerin yaygınlığı hakkında önemli ipuçları veriyor.
      <br/>
      <br/>
      Çeçenistan—D. Türkistan karşıtı dayanışma
      <br/>
      <br/>
      Bölgedeki siyasi gözlemcilere göre aslında “Şanghay Beşlisi”nin çıkışına, daha doğrusu oluşumun iki dev devleti olan Çin ile Rusya’nın bir araya gelmesine iki önemli bölge ve iki önemli konunun neden olduğu yönünde. Bunlardan biri Çeçenistan ikincisi ise Doğu Türkistan, Çin içindeki özerk Türk bölgesi. Bazı kaynaklarda Çeçenistan’da, Uygur bölgesinden gönüllü kişilerin Ruslara karşı savaştığı ve maddi destekte bulundukları ileri sürülüyor. Aslında Çeçenistan da Doğu Türkistan da stratejik açıdan birbirine benzer bölgeler. Bugün bu iki nokta Çin ve Rusya için uzun yıllardır baş ağrısı olmuş konular. Çünkü iki halk da Müslüman ve iki halk da sarsılmaz bir bağımsızlık mücadelesi veriyor. Bir de Doğu Türkistan’da binlerce Kazak olduğunu (Uygurlar’ın dışında) hesaba katarsak, şöyle bir sonuç çıkar karşımıza: Çin Devlet Başkanı Zemin, Kazakistan ve diğer Türk kökenli ülkeleri ve bölgenin etkili ülkesi olan Rusya’yı da yanına alarak, Doğu Türkistan’ın önüne set çekmek istiyor. Rusya da aynı şekilde Çin’i yanına alarak Müslüman Çeçenistan’ın direnişini kırmaya çalışıyor. Bu yüzden Tacikistan’ın başkenti Duşanbe’deki zirvede bu iki konu gündemin en dikkat çeken konularıydı.
      <br/>
      <br/>
      Yine siyasi gözlemciler Özbekistan, Kırgızistan, Kazakistan ve Tacikistan’ı Çin ve Rusya’nın yanına iten faktör, geçen sene Kırgızistan’ın Batken bölgesini işgal eden bazı aşırı akımların (Kendi ifadeleriyle Vahhabiler’in) bu ülkelerin iç istikrarına bir tehdit oluşturması. Bu görüşü perçinleyen ve pekiştiren olay ise dört yıldan beri ısrarla “Şanghay Beşlisi”ne sıcak bakmayan Özbekistan’ın 5 Temmuz’da yapılan Duşanbe zirvesine gözlemci olarak katılması. Ve Özbekistan Devlet Başkanı İslam Kerimov Duşanbe Zirvesinde Çin, Rusya, Kazakistan, Kırgızistan ve Tacikistan liderlerine hitaben yaklaşık yarım saat süren konuşmasında, kurum adını “Şanghay Beşlisi” değil, “Şanghay Zirvesi”olarak değiştirme teklifinde bulunması dikkat çekiciydi. Aslında bu cümle Kerimov’un da yakında bu gruba katılacağının habercisiydi. Kerimov’un en büyük korkusu İslami muhalefet, “Şanghay Beşlisi”nin mutabakat sağladığı konuların başında bölgesel güvenliği geliştirme ve aşırı dini akımlar, bölücülük ve uluslararası terörizmle mücadele geliyor.
      <br/>
      <br/>
      Terörle mücadelenin karargahı Bişkek
      <br/>
      <br/>
      Bu arada Duşanbe Zirvesinden çıkan dikkat çekici bir karar, ‘Şanghay Beşlisi Terörizmle Mücadele Merkezi”nin Kırgızistan’ın başkenti Bişkek’te kurulması. Bu karar üye ülke medyalarınca “Şanghay Beşlisi’ zirvelerinde tarihi büyük öneme sahip kararların alınmakta olduğunun en somut göstergesi” olarak yorumlandı. Bir başka yorum ise, “Şanghay Beşlisi”nin Avrasya bölgesinde yeni dengelerin oluşması ve bu çerçevede başta ABD ve diğer dünya ülkelerinin dikkatini çekmek için kurulduğu şeklinde.
      <br/>
      <br/>
      Baş aktör Rusya
      <br/>
      <br/>
      “Şanghay Beşlisi”nin kuruluş amacının ve Orta Asya Türklüğü açısından önemini, Kazakistan Sosyal, Ekonomik ve İletişim Planlama Enstitüsü Müdürü Sabit Jüsüpov’la konuştuk. Ona göre bu oluşum Pekin—Moskova dayanışmasının bir sonucu ve Türk devletleri gelecek tepkilere karşı sünger vazifesi görsünler diye buraya alındılar.
      <br/>
      <br/>
      — ‘Şanghay Beşlisi’ hangi ihtiyaçtan doğdu?
      <br/>
      <br/>
      Şanghay Beşlisi siyasi bir birliktir. Yani Rusya ile Çin arasındaki çıkar ilişkilerinin bir başka şeklidir. Sebebine gelince, Çin ile Rusya diğer üç Türk kökenli cumhuriyeti yanına almadan bir birlik veya zirve oluşturmuş olsaydı, o zaman bütün dünyanın dikkatini çekerlerdi. Yanlarına bu üç ülkeyi aldılar ki, uluslararası arenada negatif puan toplamasınlar. Diğer bir ifadeyle üç Türk devletinin bir basamak veya bir kalkan olarak kullanılması düşünülüyor. Zira daha rahat hareket etmelerini sağlıyor. Hatta Tacikistan’da gerçekleşen zirveye Özbekistan da gözlemci olarak katıldı. Belki önümüzdeki dönemde birliğin adı ‘Şanghay Altılısı’ olarak değişebilir.
      <br/>
      <br/>
      Bu işin siyasi boyutu. Ama bu beşlinin ve özellikle Çin ile Rusya’nın hedefinde bir de ekonomik boyut yatıyor. Asya’nın ve Hazar’ın zenginliğinde etkin rol oynamak. Bana göre gelecekte ‘Şanghay Beşlisi’ Rusya ile Çin’in ekonomisini direkt ilgilendiren ve etkileyen bir birlik olacak.
      <br/>
      <br/>
      —Beşlinin gerçek mimarı Çin mi, Rusya mı?
      <br/>
      <br/>
      Şanghay Beşlisi’nin asıl mimarı Rusya. Başrolde Rusya var. Rusya eski SSCB gibi Orta Asya ülkelerine direkt etki yapamayacağının farkında. Bu nedenle gerek ABD gerekse Avrupa’nın bir şekilde ilgisini çekmesi gerekiyor. Yalnız bu ilgiyi çekerken tepki almadan etkin rol oynamak istiyor. Çin’in de Orta Asya ülkelerini gözardı etmesi ve ilgisiz kalması mümkün değil. Dolayısıyla Rusya, Çin’e böyle bir birlik kurma teklifinde bulunurken Çin memnuniyetle kabul etti. Hatta bir zamanlar Çin, Rusya ve İran üçgeni gündeme gelmişti. Tabii SSCB döneminde Rusya ile Çin’in siyasi ağırlığı aynı dengedeydi. Yani her ne kadar Şanghay Beşlisi’nin fikir mimarı Rusya olsa da, Çin’in ikinci planda bir ülke olduğunu söylemek doğru değil. Ama bir zamanlar Rusya’nın sahip olduğu uluslararası siyasi güce Çin sahip değildi ve hiçbir zaman elde edemedi. Tabii bunu özellikle Orta Asya ülkeleri açısından söylüyorum.
      <br/>
      <br/>
      —Çin ile Rusya bu hareketleriyle somut olarak öncelikle neyi hedefliyorlar?
      <br/>
      <br/>
      Çin de Rusya da ileride ABD gibi etkin rol oynama niyetinde. O nedenle prensipleri güçlerini birleştirmek. Yani gücünü bir araya toplamak. Şimdiye kadar her iki ülke de iç problemlerden dolayı hamle yapamadı. Onun için bu iki ülkeye, siyasi ve ekonomik olarak ilerlemek için basamak olarak kullanacak ülkeler lazımdı. Şanghay Beşlisi’yle Rusya iki önemli konuyu hedefliyor. Bunlardan birincisi Çin ile Rusya’nın birbiriyle yakınlaşması ve ABD ile Avrupa’nın ilgi odağı olmayı düşünmesi. İkincisi ise Orta Asya ülkelerini Rusya’nın kendi kontrolünde tutmasıdır. Bu hedefler, Çin’in de işine geliyor.
      <br/>
      <br/>
      —Peki ABD bunları görmüyor mu? Karşı bir hareketi yok mu ya da olmayacak mı?
      <br/>
      <br/>
      Tabii ki ABD konuyu çok yakından ve hassas bir şekilde takip ediyor. ABD’nin Şanghay Beşlisi’yle Rusya’nın ve Çin’in bölgedeki rolünün artacağını çok iyi biliyor. Ama iki ülkenin şu aşamada sıçrama yapacak ekonomik güçleri yok. Bu ekonomik gücü yakalarlarsa ABD farklı bir kâra girecek. Rusya ABD’ye göre Orta Asya’da kontrollü hareket ediyor. Hatta şu andaki duruma göre Rusya bu konuda iyi bir yol yakalamış gibi görünüyor. Mesela Tacikistan’a birtakım yardımlar yaparak Özbekistan’ı, kendine itaat eder hale getirdi. Kazakistan ile Rusya arasındaki ilişkiler zaten ortada. Kırgızistan küçük bir ülke, çok dikkate alınmıyor. Rusya, Putin’in Türkmenistan’a ilk ziyaretini yapmasıyla ekonomik bakımından bu ülkeyi de kendine bağlamaya çalışıyor. Rusya çok ince bir siyasetle Orta Asya’yı kendine bağlamak üzere. Bu arada Rusya ile ABD arasındaki ilişkiler şimdiye kadar herhangi bir kesintiye uğramadı. Onların ilişkileri Bakü—Ceyhan gibi hayati projelerde devam edecektir. Çünkü, boru hattı konusunda ne Rusya ne de ABD’nin tam dediği oluyor gibi.
      <br/>
      <br/>
      —Putin’in göreve gelmesiyle dış dünya büyük bir endişeye kapıldı. Bu konuda ne dersiniz?
      <br/>
      <br/>
      Yeltsin’in yerine Putin’in gelmesiyle aslında Rusya’nın siyasetinde bir değişiklik olmadı. Çünkü Rusya hep ‘İmparatorluk’ siyasetini yürütüyor. Putin bazı endişelere sebep oldu. Bunun yerine Primakov da gelmiş olsaydı aynı durum devam edecekti. Ama Putin, iç politikada çok sert bir çizgi izlediği için dışarıdan, dış politikanın da aynı şekilde olduğu gibi bir izlenim var. Bana göre Orta Asya cumhuriyetleri açısından Putin'den ziyade Primakov’un gelmesi daha iyi olurdu. Her ne kadar Primakov’da KGB’de çalışmış olsa da daha demokrat görünüyor.
      <br/>
      <br/>
      —Peki gerek Kazakistan, gerek Tacikistan, gerekse Kırgızistan nasıl iki dev ülke olan Çin ile Rusya’nın yanında yer almayı göze aldı?
      <br/>
      <br/>
      Zayıf ülkeler her zaman güçlü ülkenin yanında yer almayı düşünür. Bu üç ülkenin de başka çıkışı yok. Hele hele olaya Kazakistan açısından baktığımız zaman. Çünkü Kazakistan bir taraftan Rusya’ya hem siyasi hem de ekonomik olarak bağlıdır. Diğer taraftan ise Çin ile uzun bir ortak sınırı var. Ve bu senaryoyu çok uzun süreden beri hep endişe ile bekliyordu. Bunu bir şekilde halletmeyi düşünüyor. Bunun için de büyük bir riski göze almış durumda.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14189), [web.archive.org (arşiv bağlantısı)](http://web.archive.org/web/20060528135221/http://www.aksiyon.com.tr:80/detay.php?id=14189)
