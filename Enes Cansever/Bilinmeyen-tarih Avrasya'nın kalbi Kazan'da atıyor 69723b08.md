# Avrasya’nın kalbi Kazan’da atıyor

*Enes Cansever Bilinmeyen-tarih*

<div>
 <font>
  <img border="0" height="1" src="/web/20041210233751im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041210233751im_/http://www.aksiyon.com.tr/resim/502/76.jpg" vspace="5"/>
  </p>
 </font>
 <font class="content">
  KAZAN - Ünlü Rus yazar Maksim Gorki’nin ‘Ezan Ülkesi’ olarak nitelendirdiği Tataristan geleceğe umutla bakıyor. Türklerle Slavlar, Müslümanlarla Hıristiyanlar arasında köprü vazifesi gören Tatarlar, hoşgörü ve diyalog iklimini topraklarında yaşatıyor.
 </font>
 <p>
  <font class="content">
   “Edebiyatçılar grubundan sıkılmaya başladım. Tatar mahallesinde ayrı ve temiz bir hayat yaşayan o yürekli, tatlı insanların  yanına gitmek istiyorum. Bu insanlar hoş bir şekilde bozuk Rusça konuşuyor. Akşamları da yüksek minarelerden duyulan ezan sesleri  onları camiye çağırıyor. Tatarların yaşadığı hayat tarzının, benim tanıdığım ve bana acı çektiren hayata hiç benzemediğinden eminim.” Bu sözler, ünlü Rus yazar Maksim Gorki’ye ait.
   <br/>
   <br/>
   Maksim Gorki’ye acı çektiren hayat devam ediyor mu bilinmez. Ama, farklı inançların iç içe yaşadığı bir toplumsal iklim, aradan geçen uzun yıllara rağmen hâlâ varlığını sürdürüyor Tataristan’da. Özellikle de 999 yıllık bir geçmişe sahip başkent Kazan’da. Gelecek yıl doğumunun bininci yılını kutlayacak olan şehrin kalbi ‘Kazan Kremlin’de atıyor. Sovyetler Birliği döneminde inşa edilen bu eşsiz mimari içinde yer alan kalede, cami ile kilise yan yana. Yakın zamanda bir Türk şirketi tarafından yeniden inşa edilen Kul Şerif Camii’nden yükselen ezan sesleri, Maksim Gorki’nin yıllar önce hasretini çektiği manevi atmosferin Kazan’da yeniden neşv ü nema bulduğunu gözler önüne seriyor. Modernite ile tarih, madde ile mana burada iç içe geçerek birlikte raks ediyor sanki. Kul Şerif Camii, bölgede ‘Ruslaştırma’ politikası uygulayan ve Müslümanları baskı altında tutmaya çalışan Korkunç İvan tarafından 1552 yılında yıkılmıştı.
   <br/>
   <br/>
   Üniversiteler şehri
   <br/>
   <br/>
   UNESCO tarafından korunması gereken şehirler arasına alınan Kazan, görkemli yapıları, geniş caddeleri, şehri adeta botanik bahçesine çeviren park ve bahçeleri ile modern bir Avrasya şehri olarak öne çıkıyor. Kazan’ı farklı kılan asıl faktör ise, köklü eğitim müesseselerine sahip olması. Avrupa’nın üçüncü en eski üniversitesi olan Kazan Üniversitesi bu şehirde mesela. Sovyet liderlerinden Lenin’in de bir süre eğitim gördüğü üniversite, hem Sovyetler Birliği zamanında hem de bugün Moskova ve St. Petersburg üniversitelerinden sonra gerek büyüklüğü gerekse kalitesi ile üçüncü geliyor. Okuma yazma oranının yüzde 100 olduğu Tataristan genelinde 13 üniversitede 70 bin öğrenci eğitim görüyor. 1925-1926 yıllarında Latin alfabesinin kullanıldığı ülkede, Orta Asya cumhuriyetlerinden gelen öğrenciler de eğitim faaliyetlerinden istifade ediyor.
   <br/>
   <br/>
   Tataristan’daki çok kültürlü ve çok sesli atmosfere, bu ülkede faaliyet gösteren Türk okulları da önemli katkı yapıyor. Rusça, Tatarca ve Türkçe yapılan eğitimin, Avrasya hamurunun yoğrulmasında oynadığı rolü göstermesi bakımından Danyal Güryanov’un tespitleri çok önemli. Moskova’da, 12 yıldır aralıksız devam eden bir bilgi yarışmasına katılan Danyal Güryanov’a, sorulara rekor derecesinde hızlı cevap verdiği için yarışma jürisi tarafından profesör unvanı verilir. Tören sırasında konuşan Danyal Güryanov, öğrencilik hayatı boyunca pek çok ödül aldığını, ancak kendisi için en anlamlı ödülün Tatar-Türk okullarında okuma hakkını elde etmesi olduğunu söyler. Hem öğretmenlerine hem de ailesine teşekkür eden gencin bu yaklaşımı, Tataristan’da eğitim ve öğrenim faaliyetlerinde bulunan okulların ne kadar önemli bir rol oynadığını gözler önüne seriyor.
   <br/>
   <br/>
   Aslında Tatarlar, Türk ve Slav kültürünü birbirine yaklaştıran bir rolü tarih boyunca oynamış bir millet. Türklerin ve Rusların birbirlerine hem rakip olduğu hem de hayatı paylaştığı topraklarda Tatarlar, Avrupa ile Asya, Türkiye ile Rusya, Türklerle Slavlar, Müslümanlarla; Hıristiyanlar arasında bir fay hattı oluşturdu. Ülkesinin tarihsel rolünü çok iyi bilen Cumhurbaşkanı Mintemir Şeymiyev’in, “Bu coğrafyanın artık 21. yüzyılda savaş ve çatışma bölgesi olarak anılmaması gerekir” demesi boşuna değil.
   <br/>
   <br/>
   Yüzden fazla etnik kökene sahip milletin yaşadığı Tataristan’ı Avrasya’nın diyalog ve hoşgörü merkezi yapmaya kararlı görünen Cumhurbaşkanı Şeymiyev, izlediği politikalarla adım adım bu stratejiyi hayata geçiriyor. Kazan’ın en önemli caddesindeki büyük bir binayı Tataristan Halkları ve Kültür Merkezi’ne tahsis ederek, bütün azınlıkların dostça yaşayabildiği bir ülkeyi hayal ettiğini gözler önüne seriyor. Başkanlığını Kazak asıllı Sagit Jaksıbayev’in yaptığı merkezde, Azeri, Ermeni, Kazak, Özbek, Rus, Alman gibi tam 34 halkın temsilcisi görev yapıyor.
   <br/>
   <br/>
   Tataristan Cumhurbaşkanı Mintemir  Şaymiyev’in uğraşları kültürel alanda yapılan çalışmalarla sınırlı değil elbette. Tataristan’ın doğal zenginliklerinden istifade etmek isteyen cumhurbaşkanı, yabancı sermayeyi çekecek düzenlemeleri yaparak ülkesini Rusya Federasyonu’nun en çekici  cumhuriyetlerinden biri haline getirmeyi başardı. İç işlerinde bağımsız, dış politikada ise Moskova’ya bağlı cumhuriyet, ‘kafeste altın yumurtlayan bir tavuk’ görünümünde. Moskova ve St. Petersburg’dan sonra federasyonun en önemli üçüncü ticaret ve kültür merkezi haline gelen başkent Kazan, uluslararası camia tarafından keşfedilmeyi bekliyor.
   <br/>
   <br/>
   Maksim Gorki’nin “Ezan ülkesi” olarak tanımladığı Tataristan geleceğe umutla bakan bir ülke. Gelecek yıl bininci yaşgününü kutlayacak olan Kazan da Avrasya’nın kalbi olmaya aday tarihi bir şehir. Birçok kültürün kesiştiği bir noktada bulunan Tatristan ve başkent Kazan, Avrupa ile Asya arasında köprü olmaya aday bir coğrafya olarak istikbale göz kırpıyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12636&yorum_id=1), [web.archive.org (arşiv bağlantısı)](http://web.archive.org/web/20041210233751/http://www.aksiyon.com.tr:80/detay.php?id=12636&yorum_id=1)
