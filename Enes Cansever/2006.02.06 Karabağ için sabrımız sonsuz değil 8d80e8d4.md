# Karabağ için sabrımız sonsuz değil

*Enes Cansever 2006.02.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      BAKÜ - Azerbaycan ve Ermenistan liderlerinin 10 Şubat’ta Paris’te yapacakları “Karabağ zirvesi” öncesinde, Azerbaycan Dışişleri Bakanı Elmar Mehmedyarov, Aksiyon dergisine konuştu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126083734im_/http://www.aksiyon.com.tr/resim/583/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ermenistan’ın, Azerbaycan’a ait Dağlık Karabağ bölgesini işgali on dördüncü yıla girdi. Karabağ problemini barışçı yollarla çözmek maksadıyla 1994 yılından bu yana  Fransa, Rusya ve ABD temsilcilerinden oluşan Minsk Grubu eş başkanlarından oluşan diplomatik girişimler bir türlü neticeye ulaşmadı.
   <br>
    <br>
     Karabağ dahil, Azerbaycan topraklarının yüzde 20’si Ermeni kuvvetlerinin işgali altında. Karabağ’la ilgili müzakereler, dört ana konu etrafında yoğunlaşıyor: Referandum, uluslararası gücün yerleştirilmesi, Azerilere ait işgal edilmiş  şehirlerin öncelikli olarak terk edilmesi ve savaş göçmenlerinin (Kaçkınlar) yuvalarına dönmeleri.
     <br/>
     <br/>
     Özellikle 2007 yılında Ermenistan’da yapılacak parlamento seçimi, 2008 yılında ise Azerbaycan’daki devlet başkanlığı seçimi nedeniyle kamuoyunda sorunun çözümüne ilişkin iyimser bir hava oluşmaya başladı.
     <br/>
     <br/>
     18-19 Ocak’ta Londra’da  iki ülke dışişleri bakanları  Elmar Mehmedyarov ile Vartan Oskanyan’ın Minsk Grubu eş başkanlarıyla bir araya gelmesinin ardından iki ülkenin devlet başkanları Paris’te bir araya gelecek. Fransa Cumhurbaşkanı Jacques Chirac’ın ev sahipliğinde yapılacak zirve 10 Şubat’ta gerçekleştirilecek. Ancak gerek Minsk Grubu’nun üç eş başkanından birinin Fransa olması, gerekse zirvenin Ermeni diasporasının güçlü olduğu Fransa’da yapılması, müzakerelerin Azerbaycan açısından hayli çetin geçeceğini gösteriyor. Azerbaycan Devlet Başkanı İlham Aliyev’in, Paris görüşmesi arefesinde gerçekleşen Bakanlar Kurulu toplantısı vesilesiyle yaptığı, “Azerbaycan’ın toprak bütünlüğü müzakerelerin içinde olmayacak. Ben böyle bir anlaşmaya imza atmam. Yüz yıl geçse de Dağlık Karabağ’ı Azerbaycan’dan ayırmak mümkün olmayacaktır” açıklaması, Paris’teki muhtemel baskılara karşı şimdiden verilmiş bir mesaj olarak yorumlandı.
     <br/>
     <br/>
     Paris’te gerçekleşecek görüşmeler öncesinde, Azerbaycan Dışişleri Bakanı Elmar Mehmedyarov, Aksiyon’a konuştu. Mehdeyarov, başta Karabağ ve Azerbaycan-Türkiye ilişkileri olmak üzere çeşitli konulardaki sorularımızı cevaplandırdı.
     <br/>
     <br/>
     Ocak ayında Ermenistan Dışişleri Bakanı Vardan Oskanyan’la yaptığınız görüşmeden sonra ümitler biraz daha arttı. Paris’te iki ülke devlet başkanlarının yapacağı “Karabağ zirvesi” ile ilgili gelinen nokta nedir?
     <br/>
     <br/>
     Bildiğiniz gibi iki ülke  devlet başkanları ve dışişleri bakanları arasında yürütülen müzakere süreci uzun vadeli, çok karmaşık ve çok çetin geçiyor. Eğer  Karabağ probleminin çözümü böyle kolay halledilebilen bir konu olsaydı çoktan çözüme kavuşurdu. Aslında çok girift bir problem. Hem askerî, hem siyasî, hem de iktisadî ölçülerin yanında, aslında bölgenin büyük bir  güvenlik problemidir. Problem hallolmalı. Bizim de belli bir sabır limitimiz var. Azerbaycan halkının sabrı sonsuz değildir. Barış görüşmeleri devam ediyor. Bu süreç limitini tamamlarsa, Azerbaycan halkının problemin çözümü için gayrisiyasi metodlara başvurması gündeme gelir. Bu hukuka sahibiz. Fakat bu görüşmeler son imkanlardır. Dışişleri Bakanı olarak, Paris’te yapılacak görüşmelerin arefesinde böyle bir açıklama yapmak istemem. Biz bu yıl Karabağ probleminde somut adımların atılmasını, suni ve kabul edilmesi imkansız tekliflerle artık uzatılmamasını istiyoruz.
     <br/>
     <br/>
     Özellikle son zamanlarda Karabağ problemiyle ilgili kamuouyunda iyimser bir hava hâkim, 2006 yılında problemin çözüleceğine dair. Buna katılıyor musunuz?
     <br/>
     <br/>
     Karabağ problemi çok girift bir problemdir. Kamuoyuyla paylaşılan ya da paylaşılmaması gereken taraflar var. Ama unutmamak gerekiyor ki, bu konuda toprağı zapt etmiş ile toprağı zapt edilen iki taraf vardır. Yani haksızlığa uğrayan, toprağı işgal edilen Azerbaycan, işgal eden Ermenistan’dır. İki taraf olduğu için iki ülkenin kamuoyu bu meseleyi kendi açısından değerlendiriyor. Bu konuda Paris’te yapılacak devlet başkanları zirvesi çok önemli.
     <br/>
     <br/>
     Müzakerelerin önemli konularından biri de barış kuvvetlerinin ülkeye yerleştirilmesi. Bu çerçevede NATO’nun önemli bir üyesi olan  Türk barış kuvvetlerinin adı da zaman zaman gündeme geliyor.
     <br/>
     <br/>
     Biz ülke olarak birbirine bağlı konuların ayrı başlık altında düşünülmesine sıcak bakmıyoruz. Yaklaşık 9-10 başlıktan oluşan Karabağ problemi bir bütün olarak ele alınmalı. Ayrıca barış kuvvetlerine gelince hem Ermenistan hem de Azerbaycan, Minsk Grubu’nun eş başkanı ülkelerinin bu barış kuvvetlerinin arasında yer almasını istemiyor. Problemin çözüme kavuşması çerçevesinde, bölgenin istikrara kavuşması ve güvenliğin temin edilmesi noktasında Türk barış güçlerinin bulunmasını her zaman destekliyoruz. Görev almasını da istiyoruz.
     <br/>
     <br/>
     Türkiye’nin Karabağ konusunda yürütmüş olduğu politika  Azerbaycan’ın arzu ettiği seviyede devam ediyor mu?
     <br/>
     <br/>
     Türkiye ile Azerbaycan her şeyden önce dost, kardeş ve aynı zamanda stratejik partnerdirler. Bu ülkemizin jeosiyasi politikasıdır. Aynı zamanda bölge ülkelerinin siyasi, iktisadi ve güvenlik ilişkilerinin gelişmesinde de Türkiye önemli bir rol oynamaktadır. Karabağ probleminin çözümü konusuna gelince; Azerbaycan, Türkiye’nin başından beri yürütmüş olduğu politikadan çok memnundur. Ve bu politikaya çok ayrı bir değer vermektedir.
     <br/>
     <br/>
     Aslında Ermenistan’ın sadece ülkemizle değil aynı zamanda diğer komşu ülkelerle de birçok problemi var. Bu problemlerini halletmelidir. Azerbaycan toprağını işgal etmesi de bu problemlerin en büyüğüdür. Bu nedenle Erivan, komşularıyla ilgili politikasını gözden geçirerek, gereken adımları atmalıdır.
     <br/>
     <br/>
     Bundan birkaç yıl önce Türkiye, Gürcistan ve Azerbaycan arasında bölgesel güvenlik sisteminin kurulmasıyla  ilgili ortak bir adım atılmıştı. Ve üç ülke devlet başkanı Trabzon’da bir araya gelmişti.
     <br/>
     <br/>
     Azerbaycan, Türkiye, Gürcistan devlet başkanları bölgesel güvenlik ve istikrar paktının oluşturulması için ilk adımı attılar. Bu pakt, üç ülke tarafından, karşılıklı bir esasname çerçevesinde benimsenerek, şu başlıklar altında toplandı: Devletlerin toprak bütünlüğü ve bağımsızlık ilkesinin tartışılmaz olarak kabul edilmesi, ülkelerin topraklarına ikinci bir ülkenin askerî güçlerinin yerleştirilmemesi, bölücülük ve bölücülüğe meydan veren adımlara asla yol verilmemesi, toprakların güç yoluyla elde edilmemesi ya da elde etmek isteyenlere karşı güç birliği yapması vs. Bu çok önemli bir adımdı. Ancak üzülerek diyeyim ki, halen bölgede Ermenistan tarafından yukarıda altı çizili bütün esasnameler çiğnenmektedir. Bu da bölgenin güvenliğini tehdit etmektedir. Buna  rağmen Azerbaycan, Türkiye ve Gürcistan birbiriyle çok yakın bir ilişki içerisindeler. Karabağ problemi çözülünce yukarıdaki esasname devreye gerecek ve bölge ülkelerinin güvenliğine  hizmet ederek yeni karışıklıkların oluşmasına engel olacaktır.
     <br/>
     <br/>
     Bakü-Tiflis-Ceyhan boru hattının devreye girmesiyle birlikte  bölgede ekonomik gelişmelerin  yanında  güvenlik konusunda da yeni tedbirler alınması gerekecek. Bu konuda neler düşünüyorsunuz?
     <br/>
     <br/>
     Malumunuz boru hattı, ilgili üç ülkenin topraklarından geçmektedir ve  her ülke de kendi toprağından geçen boru hattının güvenliğini  üstlenmektedir. Ancak elbette ki bu uluslararası bir projedir. Dünya da bu boru hattının güvenliği konusunda üstüne düşeni yapacaktır. Özellikle Türkiye’nin güvenlik konusundaki tecrübesi bölge için önemli bir katkı olacaktır. NATO’nun etkin üyelerinden biri olan Türkiye, her zaman olduğu gibi Azerbaycan’a gerekli katkıyı yapmıştır, yapmaya devam ediyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23323), [web.archive.org (arşiv bağlantısı)](http://web.archive.org/web/20071126083734/http://www.aksiyon.com.tr:80/detay.php?id=23323)
