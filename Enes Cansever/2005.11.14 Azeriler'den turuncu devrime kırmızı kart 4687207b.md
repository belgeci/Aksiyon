# Azeriler’den turuncu devrime kırmızı kart

*Enes Cansever 2005.11.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      BAKÜ - Muhalefet, devrim rüzgârlarının Azerbaycan’da da eseceğini umuyordu. Ancak ‘renkli’ devrimlerle yönetim değiştiren ülkelerdeki istikrarsızlık ve kargaşa Azeri halkının tavır belirlemesinde etkili oldu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608000654im_/http://www.aksiyon.com.tr/resim/571/42.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sırbistan, Gürcistan, Ukrayna, Lübnan ve Kırgızistan’da; “kadife, gül, turuncu, kestane, sedir, lale” gibi isimlerle yapılan sivil ayaklanmalarla mevcut liderler yönetimden uzaklaştırılırken, gözlerin çevrildiği yeni merkez Bakü’ydü. En son Kırgızistan’daki ayaklanmada eylemciler, devlet başkanının makam odasına kadar girip koltuğunu bile tahrip ederken, Azerbaycan’daki 6 Kasım’daki seçimler öncesi Azeri muhalefetinin seçim mitinglerinde turuncu flamalar kullanması dikkatleri Bakü’ye çevirdi.
   <br>
    <br>
     Halbuki, Azerbaycan’ın şartları farklıydı. Daha başında, “Turuncu devrimin mimarı” olarak bilinen Gürcistan Cumhurbaşkanı Mihail Saakaşvili’nin Devlet Başkanı İlham Aliyev’e jest yaparak, seçmenlerin parmağına sürülecek ‘görünmeyen boya’yı ücretsiz olarak Azerbaycan’a vermesi renkli devrim ihtimalini tamamen zayıflattı. Devrim yaşanan bazı ülkelerdeki yolsuzluk iddiaları ve kargaşa da, istikrarsızlık konusunda acı tecrübeleri bulunan 8,3 milyon Azeri seçmenin, tavır belirlemesinde etkili oldu.
     <br/>
     <br/>
     Yabancı gazetecilerin akını sebebiyle otellerinde yer bulmanın imkansız hale geldiği Bakü’de seçimi 2 bini yabancı yaklaşık 17 bin gözlemci izledi. Türkiye, seçimi 16’sı parlamenter 40 kişilik bir heyetle takip etti. Toplam 640 kişiyle seçime en çok gözlemciyi Avrupa Güvenlik ve İşbirliği Teşkilatı (AGİT) gönderdi. Bağımsız Devletler Topluluğu İcra Dairesi Başkanı Vladimir Ruşaylo liderliğindeki 540 gözlemci ikinci sırada yer aldı.
     <br/>
     <br/>
     AGİT Bakü Seçim Misyonları Başkanı Alcee L. Hastings’in seçim sonuçlarının teşkilatın standartlarına uygun olmadığını açıklaması, AGİT Parlamenterler Asamblesi İkinci Başkanı Nevzat Yalçıntaş’ın tepkisini çekti. Yalçıntaş, “AGİT’in 55 ülkenin oyuyla seçilmiş ikinci başkanıyım. Bildiri hazırlanırken bizi davet etmediler. Oysa seçimlerde herhangi bir eksiklik olmamıştır.” dedi.
     <br/>
     <br/>
     Seçim sonuçlarını tanımayan muhalefetteki Azadlık Bloku’na diğer muhalif partiler de destek veriyor. Azerbaycan Yüksek Seçim Kurulu Başkanı Mezahir Penahov, oylama sırasında hile yapılan bir çok bölgede seçimlerin iptal edildiğini ve gelen şikayetlerin araştırılarak iptallerin süreceğini, hileye karışanlar hakkında da suç duyurusunda bulunduklarını belirtti. Bu arada Sabirabad ve Surahani il valileri, seçime kanunsuz müdahale ettikleri için Cumhurbaşkanı İham Aliyev’in emriyle görevinden uzaklaştırıldı.
     <br/>
     <br/>
     AGİT Başkanı ve Slovenya Dışişleri Bakanı Dimitrij Rupel, The Wall Street Journal gazetesine yaptığı açıklamada, seçimlerin ideal olmasa da önceki seçimlere göre önemli aşama kaydettiğini belirterek şu ifadeleri kullandı: “İstikrarsız bir Azerbaycan’da başta Karabağ problemi ve son aşamaya gelen Bakü-Ceyhan Petrol boru hatının hizmete sokulmasında büyük problemler yaşanabilir. Ülkede ekonomik kalkınma, siyasi istikrar, reformlar ve içtimai güvenlik şart. Azerbaycan’da egoist maksatlarına ulaşmak üzere istikrarı zorla değiştirmek isteyen güçlerin varlığından endişe ediyorum.”
     <br/>
     <br/>
     Azerbaycan Milli Meclisi’ndeki 125 sandalye için yarışan iki bin aday adayından biri Adana doğumlu bir Türk’tü. 1992’den beri Azerbaycan’da işadamı olan, Aralık 2004’te Azerbaycan vatandaşlığına geçen ve “Türkiye balasıyam (çocuğuyum); Azerbaycan’da kalasıyam (kalacağım)” sloganıyla seçime hazırlanan Ahmet Ardıç, Bakü’nün merkez Sebail ilçesinden aday adayıydı. Ancak güçlü rakipler karşısında seçimi kaybetti.
     <br/>
     <br/>
     Mihriban Aliyev de milletvekili seçildi
     <br/>
     <br/>
     Bu seçimde ilk kez, mükerrer oy kullanımını engellemek için silinmez mürekkeple sonuçların doğruluğunu kontrol edecek Exit Poll sistemi de ilk kez kullanıldı. Buna göre, oy kullanılan sandığın yanında ikinci bir sandık kuruldu. Cumhurbaşkanı Aliyev’in eşi ve Haydar Aliyev Vakfı’nın Başkanı Mihriban Aliyev de ülkede en çok oy alan seçim bölgesinde parlamentoya girmeyi başaran ilk first leydi oldu. Azerbaycan’a bağlı Nahcivan Özerk Cumhuriyeti’nde eş zamanlı olarak hem Azerbaycan Milli Meclisi hem de Nahcivan Âli Meclisi için oy kullanıldı. Yüzde 47 seviyesindeki katılım oranı önceki seçime göre düşük kaldı. Dağlık Karabağ’daki Ermeni işgali nedeniyle mülteci durumundaki yaklaşık bir milyon kişinin seçime yoğun ilgisi ise dikkat çekiciydi.
     <br/>
     <br/>
     Azerbaycan Cumhuriyeti, SSCB’nin dağılmasından sonra yeni cumhuriyetlerin henüz bağımsızlıklarını ilan etmediği bir dönemde, ilk olarak Eylül 1991 yılında devlet başkanlığı seçimlerini gerçekleştirmişti. Bu seçimde tek aday olan Ayaz Muttalibov, ülkenin ilk devlet başkanı oldu. 9 Haziran 1992 yılındaki seçimde ise tek aday Ebulfez Elçibey cumhurbaşkanı oldu. Ermenistan’la Yukarı Karabağ savaşı devam ederken, Elçibey, kendi isteğiyle Bakü’yü terk ederek, Nahçivan’a yerleşti. O dönemde Nahçivan Milli Meclisi Başkanı Haydar Aliyev, yönetimi devralmak üzere Bakü’ye davet edildi. 3 Ekim 1993’te yapılan seçimde tek aday Haydar Aliyev devlet başkanı seçildi.
     <br/>
     <br/>
     12 Kasım 1995 yılında parlamento seçimleri yapıldı. Sekiz siyasi partinin katıldığı bu seçimde, aynı zamanda anayasa da oylandı. Seçmenin yüzde 91.9’luk kısmı anayasayı onayladı. Devlet başkanlığı süresi beş yıl olduğundan 11 Ekim 1998’de yeniden seçim yapıldı. Haydar Aliyev, ikinci kez aday olduğu ve toplam 6 adaya karşı yarıştığı seçimde ikinci kez devlet başkanı oldu. Aliyev, ülkenin bağımsızlık günü olan 18 Ekim tarihinde and içti. Ülkedeki iç problemler ve işgal altındaki Karabağ problemiyle mücadele etmeyi sürdürürken; ülke idaresinin diğer kademelerinde demokratikleşmeyi tesis etmeye devam etti.
     <br/>
     <br/>
     12 Aralık 1999 yılında yerel seçimler yapıldı. Daha yeni yeni belediyecilik sistemini kurmaya çalışan Azerbaycan, belediye başkanı ve meclis üyelerini seçerek belediyeleri etkin hale getirmeye başladı. 5 Kasım 2000 tarihinde ikinci kez parlamento seçimleri yapıldı. İktidar partisi olan Yeni Azerbaycan, bu seçimde oyların yüzde 62’sini kazandı. 15 Ekim 2003 yılında devlet başkanlığı seçimi gerçekleştirildi. 30 aday başvururken, Yüksek Seçim Kurulu, dokuz başvuruyu kabul etti. Ve İlham Aliyev, toplam oyların yüzde 76.8’ni alarak devlet başkanlığı koltuğuna oturmaya hak kazandı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22843), [web.archive.org (arşiv bağlantısı)](http://web.archive.org/web/20070608000654/http://aksiyon.com.tr:80/detay.php?id=22843)
