# Türkçe benim ikinci dilim

*Enes Cansever Bilinmeyen-tarih*

<div>
 <font>
  <img border="0" height="1" src="/web/20040911042613im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040911042613im_/http://www.aksiyon.com.tr/resim/505/68.jpg" vspace="5"/>
  </p>
 </font>
 <font class="content">
  Japonya'nın Bakû Büyükelçisi Toshiyuki Fujiwara, Türk dünyasının büyük bir potansiyele sahip olduğunu; ancak Türklerin bunun farkında olmadığını söylüyor. Aksiyon'a konuşan Toshiyuki Fujiwara, Türkçe benim ikinci lisanım diyor.
 </font>
 <p>
  <font class="content">
   Türk—Japon ilişkileri, tarihi derinliğe sahip. Osmanlı’ya kadar uzanan ilişkilerin seyrine bakıldığında iki milletin de birbirine büyük sempati beslediği görülüyor. Bu ilgiyi siyasetten ekonomiye, spordan kültüre kadar uzanan geniş bir yelpazede gözlemlemek mümkün. Beşiktaş'ın eski futbolcusu İlhan Mansız'ın Japonya'da gördüğü ilgi, Barış Manço'nun binlerce kişiye verdiği müzik konserleri bu konuda verilebilecek örneklerden sadece ikisi...
   <br/>
   <br/>
   Toshiyuki Fujiwara, Japonya'nın Bakû Büyükelçisi. Diplomasi alanındaki ilk görevi 1964’te Ankara’da başlamış. Türkiye ve Türkler hakkında 40 yıllık bir tecrübeye sahip. Japonya'nın bu konudaki 20 uzmanından biri kabul edilen Büyükelçi Fujiwara, yapımı hızla devam eden tarihi İpekyolu projesinin de başmimarlarından. Lisanın farklı toplumlar arasındaki iletişime yaptığı katkıyı iyi bildiğinden, şimdilerde Türk okullarında öğrenim gören öğrencileri Japonya'ya göndermekle meşgul.
   <br/>
   <br/>
   —Uzun süre Türkiye'de çalıştınız. Görev yaptığınız ülkenin lisanını konuşmak ne kazandırdı?
   <br/>
   <br/>
   Her şeyden önce görev yaptığınız ülkedeki ilişkilerinizi kolaylaştırıyor. Ama, diplomaside dil öğrenip konuşmak kadar dilini konuştuğun halkın kültürünü, tarihini, gelenek ve göreneklerini iyi öğrenmek de önemli. Ben Türkçe'yi Türkiye'de bir ailenin evinde kalarak geliştirdim. Bu sırada Türkiye ile Japonya arasındaki tarihi ve diplomatik ilişkiler hakkında bilgi edindim. Söz konusu bilgilerin üzerine Türk dilini bina ettikten sonra büyükelçi olarak çalışmak gayet rahat oldu.
   <br/>
   <br/>
   —Türkçe konuşulan Azerbaycan'a tayin edilmeniz bir tesadüf değil o zaman?
   <br/>
   <br/>
   Tabii ki değil. Buraya gelmeden önce iki ülkenin Türkçeleri arasında bir lehçe farklılığı olduğunu biliyordum. Bakû'ye gelince Azeri dilini de ana dilim gibi yeni bir lisan olarak kabul ettim. Kısa süreli bir kurstan geçtikten sonra bir diplomat için yeterli olacak kadar Azerice'yi öğrendim. Ufak tefek sıkıntılar olsa da bu dili de rahat konuşabiliyorum.
   <br/>
   <br/>
   —Türkçe'ye olan ilginiz nereden geliyor?
   <br/>
   <br/>
   1964 yılında Japonya'nın Türkiye Büyükelçiliği'nde tercüman olarak işe başladım. 1967'den itibaren ülkemden gelen heyetlere tercümanlık yaptım.
   <br/>
   <br/>
   —Tanıştığınız Türk yetkililer arasında merhum Özal'ın yanınızdaki yeri çok farklı galiba.
   <br/>
   <br/>
   Evet, haklısınız. Turgut Özal'ı Devlet Planlama Teşkilatı'nda çalışırken tanımıştım. 1980'deki askeri ihtilalden sonra yapılan seçimlerde Turgut Özal sandıktan başbakan olarak çıktı. Türkiye'nin gelişmesinde önemli bir rol oynadı. Türkiye'ye rekabeti getirdi. Dünyadaki rekabetle mücadele edecek üretimler gerçekleştirildi. Turgut Özal, o dönemde sadece Japonya'ya 17 kez gitti. Ülkemdeki rekabet mantığını çözdü. Aynı şeyi Türkiye'ye transfer etmeye çalıştı. Türkiye'de, 1980 darbesinin tek faydası varsa, o da Özal gibi bir insanın siyasi arenaya çıkmasına vesile olmasıdır.
   <br/>
   <br/>
   —Türkiye'de ihtilaller neden oldu?
   <br/>
   <br/>
   Türk Silahlı Kuvvetleri, kendini Atatürk ilkelerinin koruyucusu olarak görüyor. Bu prensiplerde bazı değişikliklerin olduğunu hissettiğinde ihtilale başvuruyor. Elbette, gelişmiş demokratik ülkelerde darbeler, asla sempatik bir hareket değildir. Bana göre ihtilalin başka sebepleri de var. Halk, ekonomik durumu iyi olmadığından ihtilallere, hükümet değişikliklerine sessiz kalıyor. Ancak, Türkiye’deki ihtilallerle dünyanın diğer ülkelerindekiler arasında büyük bir fark var.
   <br/>
   <br/>
   —Türkiye'nin demokratikleşmesi konusunda AB'ye üyeliği çok önemli. Türkiye, AB'ye üye olacak mı?
   <br/>
   <br/>
   Türkiye uzun süredir AB'ye üye olmak için çalışıyor. AB'nin ise üyelik için yerine getirilmesini istediği birtakım şartları var. Bunların yerine getirilmesi lazım. Türkiye bu konuda samimi olursa üyeliği gerçekleşecek. Siyasi bir irade gerekiyor.
   <br/>
   <br/>
   —AK Parti hükümetinin attığı adımlar bu iradeyi göstermiyor mu?
   <br/>
   <br/>
   Hükümetin attığı adımlar ümit verici. Şahsi fikrim, AB de bu adımlardan dolayı aralıkta Türkiye'ye tarih verir. Türkiye'nin bugün geldiği nokta ile 10 yıl önceki durum tamamen farklı. Çok büyük değişiklikler oldu. Bunu fark etmek lazım.
   <br/>
   <br/>
   —Peki, AB'nin endişesi nereden kaynaklanıyor? Kaldı ki Osmanlı zamanında gayri müslimler rahat yaşıyordu.
   <br/>
   <br/>
   Osmanlının adalet prensibine göre idare edildiğinden Avrupa ülkelerinin yeteri kadar bilgisi yok. Onlar, Osmanlıyı işgalci olarak kabul ediyor. Çünkü, bir dönem askerleriyle Viyana kapılarına dayandığını biliyorlar. Ama gittikleri yere adaleti götürdüğünü bilmiyorlar. Meseleye bu açıdan yaklaşan AB ülkeleri, Türkiye'nin üyeliğine sıcak bakmıyor. Burada bir konuyu unutmamak lazım. Türkiye'den 20 milyon işsiz ya da maddi sıkıntısı olan insan Avrupa ülkelerine göç ederse, AB diye bir şey kalmaz. İflas eder.
   <br/>
   <br/>
   —Türkler, sahip oldukları bu potansiyelin farkında mı peki?
   <br/>
   <br/>
   Sadece Anadolu'da değil, dünyanın birçok yerinde Türkler yaşıyor. Şayet Türkler birleşirse, gücünün önünde durulamaz. Selçuklu ve Osmanlı bunun en canlı örneği. Cumhuriyet kurulduğunda Türk milletinin gücünü bütün dünya gördü. Turgut Özal iktidarı, Türkiye için bir sıçrama dönemiydi. Herkes kabul etti. Şimdi AK Parti de genel manada ümit verici adımlar atıyor. Ancak, şunu vurgulamakta fayda var: Türk dünyasının bir devletin bünyesinde birleşmesi reel değil. Mesela, Kazakistan ile Özbekistan komşu olmalarına rağmen aralarındaki düşmanlığı bitiremiyorlar. Diğer ülkeler de Türkiye'nin kendilerine "abilik" yapmasını kabullenemiyor. Dolayısıyla, Türk cumhuriyetlerinin birleşmesi mümkün değil. Ama, aynı dili konuşan ülkeler arasında yakın ilişkiler mevcut. Bence bu en doğrusu.
   <br/>
   <br/>
   —Türk işadamlarının Azerbaycan'daki etkinliklerine katılıyorsunuz. Özel sebebi var mı?
   <br/>
   <br/>
   Hayatımın önemli bir kısmını Türkiye'de geçirdim. Şimdi Azerbaycan'dayım. Türklere özel bir sevgim var elbette. Her ne kadar Japonya'nın elçisi olsam da Türkiye'de çok şeyler öğrendim. Hatta altını çizerek belirtmek istiyorum, Türkçe benim ikinci ana dilimdir. İngilizce ve diğer diller daha sonra gelir. İzmir Çeşme'de evim var. Yaz tatillerimi genelde Türkiye'de geçiriyorum.
   <br/>
   <br/>
   —Bir projeniz de ülkenize nitelikli öğrenci yollamak. Özellikle Azerbaycan'daki Türk liselerinin öğrencilerini tercih ediyorsunuz. Özel bir sebebi var mı?
   <br/>
   <br/>
   Japonya daima eğitime önem vermiştir. İmparatorluk döneminde de bunu önemsemiştir. İkinci Dünya Savaşı'ndan sonra ülkemiz ekonomik buhran içindeydi. O dönemde insanlarımız yiyecek ekmek bulamadı; ama okul yapmayı ihmal etmedi. Buradaki Türk okullarına gelince. Bu okullarda her yönüyle kaliteli eğitim veriliyor. Biz Azerbaycan'da okul inşa ediyoruz. İstiyoruz ki yarın burada eğitim alacak öğrenciler ileride "Bu binayı Japonlar bize yaptı" desin. Ülkelerimiz arasında güçlü bir bağ oluştursunlar.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13993&yorum_id=1), [web.archive.org (arşiv bağlantısı)](http://web.archive.org/web/20040911042613/http://www.aksiyon.com.tr:80/detay.php?id=13993&yorum_id=1)
