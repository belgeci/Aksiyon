# İşte taslak, ışte halk

*Mustafa Aydın - Murat Aydın - Ercan Yavuz 1997.10.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ''Din hürriyeti herkesin mensup olduğu dinin ayin ve ibadetlerini, dinde yerleşmiş usul ve âdap üzere dinin kendi diliyle, serbestçe yapması,
  </font>
 </div>
 <div id="newsText">
  <font class="detail-text">
   dinin usul ve erkanını korkusuzca öğrenmesi ve öğretmesi, sözle ve yazıyla neşretmesi demek olduğu halde, bizde insanlar senelerce ibadet yerine gitmek için bile endişeli bir gözle etrafını süzmeye mecbur oldular. Dinî vazifelerini, din diliyle yaptıklarından  dolayı sürgüne gittiler. Din dersi verdiklerinden, aldıklarından dolayı hapse atıldılar. Laiklik, ilk ve basit manasıyla devletin dine, dinin diline, usul ve âdabına karışmamasını emrederken, bizde devlet ehliyetsiz bir din reformcusu kesildi. Hülasa, bu melodramın devamı boyunca, memleket ekseriyeti öz vatanda, mazlum bir müstemleke halkı gibi, üzgün ve küskün yaşadı." Ordinaryüs Prof. Dr. Ali Fuat Başgil, Din ve Laiklik adlı eserinin 100. sayfasında böyle değerlendiriyor, durumumuzu.
   <br/>
   <br/>
   Sorular...sorular...
   <br/>
   <br/>
   Ülke halkını  eli silahlı teröristle aynı kefeye koyan 163. madde yerine konulacak yeni bir kanun taslağı üzerinde "çalışıldığı" haberi ülke gündemine girince zihinlerin soru işaretleriyle dolmasına sebep oldu. MGK Hukuk Müşavirliği tarafından hazırlanan taslağın içeriğine bakıldığında, her zaman "siyasi İslam"a karşı yeğlenen halk Müslümanlığının, yani ezici çoğunluğun da teklif edilen kanunun hedefi haline geldiği görülüyordu. Konuyla ilgili haberleri duyan ya da taslağı okuyanların çoğunun "şaka mı acaba" dedikleri hazırlığın, "Böyle bir teklifin arkasında ne gibi bir maksat bulunabilir?" sorusuyla endişeye mahal olan unsurları şunlardı: İbadethaneler dışında başörtüsü ve muhtelif başlık takanlar tecil edilmeksizin ve paraya çevrilmeksizin üç yıla kadar hapis yatacak, her ne surette olursa olsun dinî propaganda yapanlar üç yıla kadar, din eğitimi konusunda yol gösterenler, kitap temin edenler üç yıla kadar, dinin öğrenilmesi için telkinde bulunanlara beş yıla kadar ceza verilebilecek, gerektiğinde bu cezalar yarısı kadar artacaktı.
   <br/>
   <br/>
   Toplumsal barışı belki de hiç onarılmayacak şekilde bozacak hükümler taşıyan bu kanun hazırlığına neden ihtiyaç duyuluyordu? Halkı devleti ile karşı karşıya getirme riski büyük olan böyle bir kanun taslağını hazırlamak için mukabilinde elde edilecek faydanın da çok büyük olması gerekirdi şüphesiz. Bu fayda ne idi ki böyle bir risk söz konusu edildi? Veya halkı devletle karşı karşıya getirmenin faydası ne olabilirdi?
   <br/>
   <br/>
   Ankara kulisleri karışık
   <br/>
   <br/>
   Milli Güvenlik Kurulu Genel Sekreterliği Hukuk Müşavirliği tarafından hazırlanan "Din ve Vicdan Hürriyetinin Korunması ve Kötüye Kullanılmasının Önlenmesi Hakkında Kanun" taslağı  Ankara kulislerine bomba gibi düştü. Metni inceleyen siyasiler, tasarıyla getirilmek istenen hükümlerin meşhur 163. maddeden daha ağır olduğu konusunda söz birliği yaptı adeta.
   <br/>
   <br/>
   Yılmaz'ın MGK'da önüne konan taslağı ağır bulduğu, yumuşatarak Meclis'e getirmeyi planladığı için konuyu Adalet Bakanlığı'na havale ettiği iddialar arasındaydı. Bir iddia da Yılmaz'ın hazırladığının yumuşak bulunduğu,  bu ağır taslakla pazarlık payı yükseltilerek hükümetten daha ciddi şeyler yapması bekleniyor şeklindeydi. Prof. Dr. Mehmet Akif Aydın böyle bir taslağın hazırlatılması daha hafifine insanları razı etme düşüncesinin ürünü olabileceği gibi, aba altından sopa gösterip kesintisizi protesto gösterilerini önleme amacı da taşıyabilir şeklinde bir değerlendirme yapıyor.
   <br/>
   <br/>
   Tasarının gündeme gelmesiyle birlikte siyasi çevrelerde çeşitli yorumlar ve iddilar da ortaya atılmaya başlandı.. Başbakan Yılmaz'ın, Kazakistan gezisi sırasında Batı Çalışma Grubu'nun görevinin bittiğini açıklaması üzerine, irticaya karşı yapılan mücadeleden tatmin olmayan bazı grupların yeni bir taslak hazırladığı kulaktan kulağa dolaşmaya başladı. Aynı grubun Deniz Kuvvetleri eski Komutanı Güven Erkaya'nın görev süresinin uzatılmadığı için yetkili mercileri suçladığı da gelen bilgiler arasında.
   <br/>
   <br/>
   Bir başka iddia ise son günlerde Cumhurbaşkanı Süleyman Demirel'in sık sık dile getirdiği başkanlık sistemine alt yapı oluşturulmasından ibaret. Bu iddiaya göre, siyasi yelpazede iki parti isteyen çevreler RP ve DYP'yi ekarte ettikten sonra, şimdi hedef olarak kendilerine Mesut Yılmaz'ı seçtiler. 8 yıl tartışmalarıyla iyice yıpranan Yılmaz'ı yine benzeri bir kozla vurup iyice zayıf düşürdükten sonra başkanlık sistemine geçilmesinin kaçınılmaz hale geldiğini halka anlatmaya başlayacaklar. Zaten bunun ilk sinyalleri de verilmiş durumda.
   <br/>
   <br/>
   Yapılan kamuoyu anketlerinin, hükümete verilen desteğin iyice düştüğünü göstermesi üzerine, irticaın hâlâ ölmediğini göstermek için İslamî kesimi galeyana getirecek böyle bir tasarı hazırlandığı da gelen bilgiler arasında. RP kurmayları, tasarının hazırlanmasında YÖN hareketinin de parmağı olduğunu ileri sürüyor. DSP milletvekili Mümtaz Soysal ve Coşkun Kırca'nın bu taslağın hazırlanmasından haberdar olduğu da RP'lilerin iddiaları arasında.
   <br/>
   <br/>
   163'ü ANAP kaldırdı yine ANAP getiriyor!
   <br/>
   <br/>
   Başbakan Mesut Yılmaz'ın Rize Çay TV'de bu yılın başlarında yaptığı ve televizyonlarda defalarca yayınlanan İmamHatiplerin kesinlikle kapatılamayacağı ile ilgili sözleri üzerine meydana gelen gelişmelerin ardından, şimdiki sözleri daha bir önem kazanıyor. Nitekim Yılmaz taslağı reddediyor ancak paralel bir çalışmanın yapıldığını söylüyor.
   <br/>
   <br/>
   Başbakan Yılmaz, 8 yıl kesintisiz eğitimi hayata geçirmesine rağmen kendisini iktidara getirenlere yaranamıyor. Genelkurmay'dan kendisine gönderilen "ihtar heyetine", toplumun bu kadar baskıyı kaldıramayacağı, şişenin dibinden patlayabileceği ikazında bulunmuştu. 10 Eylül'de basına yansıyan ziyaret örtülü bir muhtıra mahiyetini taşıyordu. Refahyol döneminde "Muhtıra almış bir hükümet, bizim de Meclis'in de muhatabı değildir" diyen Başbakan Yılmaz'ın heyet bunalımını yatıştırmaya çalıştığı belirtiliyor.
   <br/>
   <br/>
   ANAP'ın kurucuları arasında yer alan ve geçtiğimiz ay içinde ihraç edilen Ankara Bağımsız milletvekili Cemil Çiçek, böyle bir tasarının Anasol hükümeti tarafından gündeme getirilmesini yadırgamayacağını söylüyor. ANAP diye bir parti kalmadığını belirten Çiçek, "ANAP şu an işgal altında. Bir parti düşünün ki bu partinin milletvekillerinin üçte birinin ANAP felsefesiyle alakası yok. Parti içinde bulunmalarına rağmen hiç biri ben ANAP'lıyım diyemiyor. Zaten şu an ANAP içinde milliyetçi muhafazakar dediğimiz insanlar da kalmadı" diyor.
   <br/>
   <br/>
   163 geri döndürülmek isteniyor
   <br/>
   <br/>
   163'ü  aratacak, milletten kopuk bir anlayışla hazırlanan kanun taslağı, 1940'lara benzer uygulamaları öngörüyor. Taslakla bir milletin topyekun dinî, millî ve manevî hasılası karşı karşıya geliyor.
   <br/>
   <br/>
   "Din devleti kurmak için çalışanlar konusunda zeten yeterince yasak var" diyen Mehmet Altan mevcut zihniyetin toplumdaki eğilimleri kendi istediği gibi yorumladığını, Güneydoğudaki insanların kendi kimlik özgürlüklerini bölücülük olarak, Müslümanlığın normalleştirilmesini isteyenleri şeriatçı olarak damgaladığını belirtiyor. Altan, devletin resmi ideoloji dışında hiç bir eğilime müsaade etmediğini, bu anlayış değişmediği müddetçe sıkıntıların da bitmeyeceğini ifade ediyor.
   <br/>
   <br/>
   Bu tasarıyı bir terör yasası olarak değerlendiren Etyen Mahçupyan böyle bir düzenleme yapıldığı takdirde insanların terörize edileceğini belirtiyor: "Bugünkü dünyada, bugünkü Türkiye'de böyle bir şeyin içini hangi ideolojiyle doldurursanız doldurun kabul edilmesi mümkün değil. Üstelik bu tür bir şey siyaseten de yanlış. Çünkü karşı tarafın daha da radikalleşmesi demek." Mahçupyan'a göre devletin bu gibi radikal tedbirlere yönelmesi toplumu yönetemediğinin bir itirafı.
   <br/>
   <br/>
   Siyasi partilerin tümü karşı
   <br/>
   <br/>
   DP Genel Başkanı Korkut Özal, 163'ün ANAP tarafından yumuşatılarak örtülü bir şekilde, parça parça milletin önüne getirileceğini söylüyor. Özal, "Asıl irtica 50 yıl önceki zihniyeti geri getirmektir. Milletin ne okuyacağına, ne düşüneceğine, ibadetini nasıl yapacağına kadar her şeye karışan dönemler geride kalmıştır. Nedir sizi korkutan? Çocuğuna din eğitimi vermek irtica mıdır? Bu zihniyet çağın çok gerisinde kalmıştır" diyor.
   <br/>
   <br/>
   "Atatürk, 'kadının başörtüsüne
   <br/>
   <br/>
   el uzattırmam' dedi"
   <br/>
   <br/>
   YDP Genel Başkanı Hasan Celal Güzel, kanun taslağını rezalet olarak tanımlıyor. Güzel, cumhuriyetin niteliklerine ve laikliğe de aykırı olduğunu belirttiği taslağın hem din ve vicdan hürriyetini ortadan kaldırdığını, hem de devleti din işlerine karıştırdığını ifade ediyor.. MGK'nın kanun hazırlama yetkisi olmadığına dikkat çeken Güzel, "Bu yetkiyi kimden alıyorlar? Milleti birbirine düşürecek, milletin yarısından fazlasını hapishaneye sokacak bir kanun taslağı hazırlarken nereden hareket ediyorlar?" diyor. Türkiye'nin 60 sene evvel bile böyle bir karanlık ve zulmü yaşamadığını söyleyen YDP lideri, "Mustafa Kemal ve arkadaşları asla kadının başörtüsüne, çarşafına el uzatmadı. O dönemde bile böyle bir teklifi getirdiklerinde Atatürk,'Bu milletin namusuyla ben oynamam, hiç bir zaman kadının başörtüsüne el uzatmam, uzattırmam' demiştir" diyor.
   <br/>
   <br/>
   Batı Çalışma Grubu'nun deşifre edilmesiyle ilgili olarak halen yargılanmakta olan Güzel, kanun taslağını hazırlayan zihniyetin saatlerinin durduğunu, tarih bilmediklerini ve zorbalıktan başka hiçbir şey düşünmediklerini ifade ederek şunları söylüyor: "Yeni bir çağın eşiğinde, 65 milyonu 800 bin km²'ye hapsederek etrafını tanklarla çeviremezsiniz. Layüs'el, görevsiz, yetkisiz birtakım kişilerin hazırladığı  taslaklarla bu milletin dinini, imanını, vicdanını, hürriyetini, inancını, fikrini hapishanelere sokamazsınız."
   <br/>
   <br/>
   İhtiyaç yok
   <br/>
   <br/>
   DYP Grup Başkanvekili Turhan Güven, böyle bir kanuna Türkiye'nin ihtiyacının olmadığını belirtiyor. Mevcut yasal düzenlemelerin yeterli olduğunu ifade eden Güven, böyle bir düzenlemeye gitmenin eskiye dönüşten başka anlam taşımayacağını kaydediyor.
   <br/>
   <br/>
   RP Grup Başkanvekili Salih Kapusuz ise laikliğin İslam düşmanlığı gibi algılanmasının yanlışlığına dikkat çekiyor. Kapusuz, bu ve benzeri bir taslağı 8 yıllık kesintisiz eğitimde olduğu gibi kolay bir şekilde kabul ettirmenin mümkün olmadığını belirtiyor. Kapusuz, "163. maddeyi ortadan kaldırdım diye övünen bir parti, böyle bir taslağı Meclis'e getirmeye kalkarsa bu ANAP'ın çıldırması demektir. Hafıza zaafiyeti demektir" diyor.
   <br/>
   <br/>
   Parti olarak 163. maddeyi geri getirecek bir tasarıya doğru bakmadıklarını belirten DYP Grup Başkanvekili Mehmet Gözlükaya, "Namaz kılan herkesi suçlu gören böyle bir saçmalığın kabul edileceğini sanmıyorum" diyor.
   <br/>
   <br/>
   DYP Çorum milletvekili Bekir Aksoy'un değerlendirmesi ise ironi dolu. Hazırlanan taslağın birtakım eksiklikleri bulunduğunu belirten Aksoy, "Sakal ve bıyığı yasaklayıp, saç tıraşının üç numara olmasını da emrederse mükemmel bir kanun olur. Eğer böyle bir düzenleme yapıp bu maddeyi de eklerlerse elbette ki desteklerim!" diyor.
   <br/>
   <br/>
   Hukuka aykırı
   <br/>
   <br/>
   Sulhi Dönmezer ceza hukuku konusunda Türkiye'deki en önemli isimler arasında yer alıyor. Zaten bu yüzden TCK'da yapılacak yeni düzenlemelerle ilgili komisyonun da başkanlığını yapıyor. Kendi hazırladıkları çalışmada böyle bir düzenleme olmadığını belirten Ord. Prof. Dr. Dönmezer, MGK Genel Sekreterliğinin hazırladığı kanun taslağından haberinin olmadığını belirterek, "Bakan ve başbakan da haberim yok diyor. Koca ordinaryüs profesör böyle hayaller hakkında mütalaada bulunur mu?" diyor.
   <br/>
   <br/>
   "Şaka olmasını diliyorum"
   <br/>
   <br/>
   Prof. Dr. Hüseyin Hatemi, gazetelerden öğrendiği metnin kendisini dehşete düşürdüğünü kaydediyor: "Şu hüküm akıl almaz bir şey. Dinî inançları gereği başörtüsü takıp sarık saranlar üç yıl hapse mahkum edilecekler. Bunun bir şaka olmasını yahut asparagas denen haberler cümlesinden olmasını temenni ediyorum. Milli Güvenlik Kurulunun böyle bir tasarı hazırlaması anayasal değildir. Çünkü görevleri anayasada belirtilmiştir. Düşünce suçu ihdas etme gibi bir görevleri de yoktur".
   <br/>
   <br/>
   Prof. Dr. Toktamış Ateş ise taslakla ilgili ayrıntılı bilgiye sahip olmadığını belirtiyor. Ateş, "Ancak 163'ün geri getirilmesi gibi bir şey sözkonusu olamaz. Atılan bir adım geri alınamaz. diyor.
   <br/>
   <br/>
   MazlumDer İstanbul Başkanı Şadi Çarsancaklı, bu tasarıyla millete deli gömleği giydirilmeye çalışıldığını ifade ediyor. Türkiye'de fanatizmin iktidarının yaşandığını belirten Çarsancaklı, ideoloji gözlüğü takmış insanların halka yönelik ciddi bir baskısı bulunduğunu kaydediyor.
   <br/>
   <br/>
   Taslağı, ancak diktatörlüklerde görülebilecek faşizan karakterli bir düzenleme olarak değerlendiren İHD İstanbul Şube Başkanı Ercan Kanar, "İbadethaneler dışında başörtüsü takanların cezalandırılacağına dair hüküm akıl mantık dışı bir şey. Bu insanlara işkencedir. Biz İHD olarak kuruluş gününden bu yana MGK'nın kaldırılması gerektiğini, böyle bir kurum olduğu müddetçe insan haklarından bahsedilemeyeceğini, özgürlükçü, demokratik sistemlerde bu tür kurumların olmaması gerektiğini savunuyoruz" diyor. Ercan Kanar, böyle bir tasarıyla toplumun bir kesiminin tahrik edilmek isteniyor olabileceğine dikkat çekerek, "Doğrudan müdahaleler için bir zemin hazırlama gayesiyle provoke amaçlı bir çalışma mı diye de düşünülebilir. Bu tür bir tasarı ancak Mussolini ve Hitler döneminde olabilir" şeklinde konuşuyor.
   <br/>
   <br/>
   Prof. Dr. Niyazi Öktem, "gizli" kaydıyla dağıtılan ve taslak konumunda bulunan bir girişimle ilgili demeç vermeyi doğru bulmadığını belirtiyor. Öktem, Türkiye'nin demokrasi çizgisinde ilerlediğine dikkat çekerek, "Bu tasarı gözdağı vermek amacıyla hazırlanmış olabilir" diyor.
   <br/>
   <br/>
   Cinnet körükleniyor!
   <br/>
   <br/>
   Kimbilir belki de "ölümü gösterip sıtmaya razı etmek" de isteniyor olabilir. Çünkü taslak aklın almayacağı hükümler içeriyor. Tatbikinin mümkün olmadığını hazırlayanların da bildiği bu taslağın kamuoyuna bu tarzda takdiminden asıl amaçlanan dinî hassasiyet sahibi kesimleri tümüyle sindirmek. Ve daha sonra gündeme getirilecek "daha yumuşak bir taslağı" ehveni şer saydırıp kabul ettirmek.
   <br/>
   <br/>
   Müslümanlara yıllardır yapıştırılmaya çalışılan ama her seferinde düşüveren "terör yaftası" bu taslakla yeniden yapıştırılmaya çalışılıyor. İslamî kesimdeki infiali artırıp, mevcut meczupların sayısını çoğaltmak, elde edilebilecek bazı fertleri kullanarak nahoş olaylar meydana getirmek, bunun hemen ardından yeni Menemenler ve İstiklal Mahkemelerine zemin hazırlamak benzeri yaşanmış taktikler olarak göze çarpıyor. Kendisi muhalefette, fikriyatı iktidarda olan halk partisi zihniyeti bu yeni taslakla 65 milyon insana çalım atmaya çalışıyor.
   <br/>
   <br/>
   Gelsin yeni meczuplar!
   <br/>
   <br/>
   Müslümanlar niçin teröre yönelsindi ki? Ortada ne gerekçe vardı? Ne olmuştu, ne gibi dayanılmaz bir haksızlığa ya da hakarete uğranılmıştı ki kabul edilmez terör yoluna müracaat edilsindi? Acaba bu durum değiştirilmek mi isteniyor? Değiştirilirse toplumsal barıştan hoşlanmayan birileri bir dehşet dalgası estirerek en soğukkanlı insanın bile aklını başından uçuran, renkten renge sokan uygulamalar için uygun zeminler elde etmez mi?  Halk diken üstünde, infial halinde, bir kıvılcım çakıldığında alev alacak hale getirilmiş olmaz mı? Artık öyle bir infial havası meydana gelebilir ki, yarın mesela Uğur Mumcu cinayeti gibi bir  aydın naylon bir eylemle hunharca katledilse, Müslüman kesimden hiç kimse çıkıp da, "Canım bu olayların Müslümanlarla ne ilgisi olabilir ki?" diyemeyecek. Bunu diyemeyeceği için de bu tarz bir cinayetin sonrasında tüm Türkiye'yi saracak devlet terörüne de bir şey diyemeyecek. Sonra bu durum sadece siyaset sahnesinde değil, sosyal hayatta, bireysel alanlarda, ticaret, sanayi ve KOBİ'lerde canlanan ve Anadolu kaplanları olarak dışa açılan ve başarılar elde eden girişimlere yönelecek.
   <br/>
   <br/>
   Kendi ülkemizde Fransız olmak!
   <br/>
   <br/>
   Din ve vicdan hürriyeti karşısında mevcut bakış açısını Fransa'ya özgü laiklik anlayışı oluşturuyor. Türkiye'de her alanda Fransız ekolünü tesis eden Jön Türkler, İttihat Terakki ve onun kültürel anlamdaki uzantısı sayılabilecek olan tek parti dönemi dinin ve dinî duyguların  göz ve cemiyet ardı edildiği söylenebilecek bir dönemi yansıtıyor.
   <br/>
   <br/>
   Türkiye Cezayir mi olacak?
   <br/>
   <br/>
   Cezayir'deki acı ve kabul edilmez olayların başlamasında Fransa'nın güdümü çok derinden hissedilmişti. Önce şu sorunun cevabının verilmesi gerekiyor. Cezayir'de suç kimin? Oy vererek bir partiyi tercih etmekten başka bir hareketi olmayan halkı suçlu olarak gösterip, Fransa uzantısı jakobenleri tenzih etmek Türkiye'ye has bir değerlendirme olsa gerek. Tüm dünya medyasında yer alan ancak Türkiye'de "her nedense" pek yankı bulmayan Cezayir'deki kanlı olayların ardındaki "devlet eli"ni görmemek de yine bize has örneklerden.
   <br/>
   <br/>
   Stalinistlik  uzun vadede başarılı olamadı
   <br/>
   <br/>
   "Ateizmin kalesi sayılan Sovyetlerin dağılması ve onu çökerten dayatmacı zihniyetin iflası bize neden birşeyler anlatmıyor?" sorusunu cevaplamak doğrusu pek kolay değil. GazeteciYazar Ahmet Taşgetiren "Eğer hâlâ çağımızda Hitler ya da Stalin türü bir çılgınlığa yer varsa ve bizim toplumumuz özgürlük arayan Afrika yerlilerinden daha geriyse bu politika etkinlik kazanır" diye konuşuyor.
   <br/>
   <br/>
   Dünyanın lanetle andığı Hitler'i, bacağından telle asılan Mussolini'yi, Kamboçya'yı kan gölüne çeviren, binlerce, yüzbinlerce kitabı alevler içinde yakan Pol Pot'u tarih lanetle anıyor. Tek tip adam yetiştiren, silah zoruyla adam eden, devşiren, hizaya sokan uygulamalar artık geride kalmalı. Hürriyet gazetesinin başyazarı Oktay Ekşi de  bunun mantıksızlığını yazıyor. 163'üncü maddenin kaldırılmasına zamanında karşı çıktığını hatırlatan Ekşi, "Türkiye o kadar değişti ki, artık 163'üncü maddeyi aynen veya daha şiddetlendirerek getirmeye kalkanın aklı acaba başında mı, değil mi diye sormak lazım" diyor.
   <br/>
   <br/>
   Türkiye Kamboçya mı olacak?
   <br/>
   <br/>
   Yaşanan olayların zihinler üzerinde oluşturduğu baskı,  düşünceyi evhama boğuyor. Mantık rotasını şaşırıyor ve işte şöyle vahim tablolar bile zihinlerde canlanabiliyor: 1975 ile 1979 yılları arasında 2 milyon kişiyi öldüren Kızıl Kmerlerin lideri Pol Pot, dünyanın lanetle andığı isimlerden.
   <br/>
   <br/>
   Pol Pot rejimi iktidarı ele geçirdiği 1975 senesini "Sıfır Yılı" ilan etmiş, ülkeyi toplama kampına çevirmişti. O dönemde yargısız infaza kurban gidenlerin, açlık ve işkenceden can verenlerin sayısı kesin olarak tesbit edilmiş değil. Kamboçya'da her aile en az bir ferdini "Pol Pot rejimine" kurban vermiş durumda. Kombaçya'yı "ölüm tarlasına" çeviren o dönem, şimdi katledilmiş insanların kafataslarının dağ gibi üstüste yığıldığı resimlerde anılıyor. Kamboçya'da "Pol Pot devrimciliği" insanlık tarihinin pek rastlamadığı, bir daha da rastlayamayacağı kanlı bir trajediye dönüştü.
   <br/>
   <br/>
   Fransız ekolü!
   <br/>
   <br/>
   Pol Pot öğrenimini 1950'li yılların başında Fransa'da yapan eli kanlı bir devrimci. "Kamboçya Kasabı" Uzakdoğu'da Fransız devriminin daha acımasız bir örneğini gerçekleştirmiş bir kişi. Başarılı olabilmek için, kültürü, edebiyatı, sanatı, toplumsal hafızayı, en önemli iletişim unsuru dili, alfabeyi kısacası herşeyi yerle bir eden Pol Pot, bunların yerine yenilerini getirdi hem de zorla ve kanla. Yeni bir alfabe, yeni bir dil, yeni bir kültür ihdas etme yolunda kelle koparırken kendini son derece haklı görüyordu. Kamboçya halkını adam ederken kan dökmekten, "silah kullanmaktan" çekinmiyordu. Milyonlarca insanın kanına girerken başarılı da oldu. İsmi bir zamanlar efsaneydi. Ama artık  bir tutuklu ve tarihin hayırla yadetmeyeceği birisi olarak duruyor.
   <br/>
   <br/>
   Türkiye de Fransa'nın etkilerine çok açık kalmış bir ülke. Jön Türkler ve İttihatçılar'dan itibaren liderlerimizin ruh dünyalarında ve icraatlarında Fransız usulü devrimin çok önemli yansımaları var. Türkiye bugün yine "alafranga" bir durum ile karşı karşıya. Artık mazide kalmış pozitivizm ve klasik din düşmanı "aydınlanma" sözleri bugünün jargonunu oluşturuyor. Bu garip anlayış, herşeyi yok edip yeniden kurma, tarihi sıfırlama, yeni bireyler ve toplumlar üretme amacını güdüyor.
   <br/>
   <br/>
   1930'larda Stalin Rusyası'nda milyonlarca insan halk düşmanı oldukları gerekçesiyle Gulaglar'da yok edildi. 8 Nisan 1929 tarihli 68 maddelik "Dinler Kanunu" ile her türlü dînî eğitim yasaklandı. Buna göre; devlet, cemaat ve özel okullarda dinî dersler vermek suçtu. 1960'larda Mao Çini'nde kültür devrimi sırasında sınıf düşmanları, uzlaşmaz çelişki adına hayattan silindiler. İnsanlık tarihi, devrim uğruna tarihi durduracaklarını hayal eden diktatörlerin hazin sonlarıyla dolu. Berlin Duvarı'nın 1989'da yıkılması tüm dünyada sevinçle karşılanırken, Türkiye'deki bazı insanlar gözyaşları içinde dizlerini dövüyordu. Türkiye bugün onların dayatmaları ile karşı karşıya. Boris Yeltsin'in tanka çıkmasıyla meşhur olan ve komünistlerin hezimetiyle sonlanan 1991 Moskova darbesini destekleyen, Macaristan'ın, Afganistan'ın, Azerbaycan'ın ve diğer mazlum ülkelerin işgallerini alkışlayanlar bugün halk karşıtı görüşün beyin takımını oluşturuyor.
   <br/>
   <br/>
   Amerika nire Kamboçya nire!
   <br/>
   <br/>
   Geçtiğimiz ağustos ayı içinde Amerika'da yürürlüğe giren kararname tüm dünyada memnunlukla karşılanırken Türkiye'de bir kısım çevreler tarafından pek kaale alınmadı. Bill Clinton'un aldığı kararlar din konusunda son yılların en önemli reformu olarak kabul ediliyor. Amerikan yönetiminin 1993 yılında çıkardığı "Dini Özgürlükler Kanununu" Yüksek Mahkeme, geçtiğimiz haziran ayında "laikliğe aykırı" bularak iptal etmişti. Bill Clinton bunun üzerine bütün ağırlığını koyarak din ve vicdan hürriyetini genişleten yeni bir "kararname" hazırladı. Bu kararname ağustos ayı ortasında özel bir merasimle bizzat Bill Clinton tarafından kamuoyuna duyuruldu.
   <br/>
   <br/>
   Kararnameye göre, memurlar işyerlerine başörtülü ya da cübbeli gelebilecek, boyunlarına haç takabilecek, masalarının üstünde İncil veya Kur'anı Kerim bulundurabilecek ve iş arkadaşlarına dinî metinler dağıtabilecek.
   <br/>
   <br/>
   Kararname, dinî inançları sebebiyle "saçını kesmeyen" Sihler'e ve gene inancı gereği "ant içmeyen" Yehova Şahitleri'ne de anlayışla yaklaşıyordu. Buna göre, Sihler, "güvenlik" gibi kısa saç gerektiren işler dışında çalışabilecek, Yehova Şahitleri de "memuriyet yemininden" muaf tutulacaktı. Alınan kararların açıklandığı törende Clinton, "Amerikalı olmanın temelinde dinî özgürlükler vardır. Dinî özgürlüğü koruyup genişletmek ve bireylerin anayasayı zayıflatmadan vicdanlarının gereğini yapma haklarını güçlendirmek için daha çok şey yapmalıyız" diyordu.
   <br/>
   <br/>
   Yazar Mehmet Altan, bu konuyla ilgili olarak, "Türkiye'de "dinsel sömürünün" önünü almak için, tek parti rejimine geri dönmek yerine, demokrasinin evrensel kurallarına doğru ilerlemek herhalde daha akıllıca olur" temennisinde bulunuyor.
   <br/>
   <br/>
   Ya mevcut taslak
   <br/>
   <br/>
   Hiç kimseye, evladınıza, komşunun çocuğuna, torununuza, ahbabınıza, sözünüzün geçtiği bir gence, "Evladım içki içme günahtır, fuhuş yapma haramdır, kumar oynama yasaktır, Allah anababaya itaati emrediyor. Onları üzme. Oruç tut, aç kal ki, fakirlerin, kimsesizlerin halini anlayasın. Zekatını ver ki, fakirleri sevindiresin. Gıybet etme, laf taşıma, boş konuşma, yalan söyleme, Allah'ı, peygamberleri, onun yolunu tutmuş gönül erlerini sev. Namazını kıl. İyi ol ki, Allah da seni sevsin, Cennetine koysun" diyemeyecek. Derse ve o genç şikayet ederse ne olacak?
   <br/>
   <br/>
   Diyelim hafta sonu ya da yaz tatilinde çocuğumuzun Kur'an öğrenmesini istedik ama kendimizin buna ilmi, zamanı ve imkanı müsait değil. Bu konuda bilgili olduğunu ve müsait zamanı bulunduğunu bildiğimiz bir komşudan rica ettik o da kabul etti. Bu arada aynı durumda çocuğu bulunan diğer bir komşumuza, bunu teklif ettiniz, o da aynı şekilde kabul etti. Ve böylece üç beş komşu çocuğu bir araya gelerek Kur'an dersi almaya başladı. Bu durum örgütlü şuç kapsamına mı girecek? 1 yıl ile 8 yıl arasında olan ve paraya da çevrilemeyen cezalarla mı karşılaşılacak?
   <br/>
   <br/>
   Akşam gazetesi yazarı Nazlı Ilıcak, MGK Genel Sekreterliği Hukuk Müşavirliğince hazırlanan kanun taslağına en sert tepki gösteren yazarlar arasında yer alıyor. Ilıcak konuyla ilgili şu soruları soruyor: "Her şeyden önce şunu sormalıyız. Milli Güvenlik Kurulu Genel Sekreterliği'nin, kanun tasarı veya teklifi hazırlamak yetkisi var mı? Böyle bir hazırlık yapılsın diye kim talimat vermiştir? Bu kanun taslağının, görüş alınmak üzere bazı kişi ve kuruluşlara gönderildiği ileri sürülüyor. Bırakınız kanunlaşmayı, ortaya çıkması bile büyük tepki doğuran bu hazırlık, hangi amaca matuftur? Bugüne kadar, ılımlı bir tavır sergileyen dindar kitleler ayaklandırılmak mı isteniyor? Bu bir provokasyon mu? Böylece, "İrtica tehditi" daha müşahhas bir hal alarak, bazı düzenlemeler haklı hale mi getirilecek?"
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3034-26-iste-taslak-iste-halk.html), [web.archive.org (arşiv bağlantısı)](http://web.archive.org/web/20130623074129/http://www.aksiyon.com.tr:80/aksiyon/haber-3034-26-iste-taslak-iste-halk.html)
