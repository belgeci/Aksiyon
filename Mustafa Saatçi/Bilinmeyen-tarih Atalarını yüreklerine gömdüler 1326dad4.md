# Atalarını yüreklerine gömdüler

*Mustafa Saatçi Bilinmeyen-tarih*

<div>
 <font>
  <img border="0" height="1" src="/web/20050121013322im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050121013322im_/http://www.aksiyon.com.tr/resim/472/56.jpg" vspace="5"/>
  </p>
 </font>
 <font class="content">
  Yıllardan 1999, aylardan ocak. Gece saat 10 sularında Çankaya Köşkü"nün telefonu çalar acı acı... Arayan kişi, bugün babasının koltuğunda oturan İlham Aliyev"dir.
  <br>
   Dönemin Cumhurbaşkanı Süleyman Demirel açar telefonu: "Sayın Cumhurbaşkanım, babam ölüyor. Acele doktor yetiştirin." Demirel, bir yandan İlham Aliyev"i teskin etmeye çalışır, bir yandan da yâverinden Gülhâne Askerî Tıp Akademisi (GATA) ile temasa geçilmesini, acele bir sağlık ekibi hazırlanmasını, bir de uçak temin edilmesini ister.
   <br>
   </br>
  </br>
 </font>
 <br/>
 <p>
  <font class="content">
   Tüm hazırlıklar iki saat içerisinde tamamlanır ve Azerbaycan Devlet Başkanı Haydar Aliyev, tedavi amacıyla Ankara"ya getirilir. Azeri lider, bu tarihten itibaren Türk hekimlerin tedavisi ve kontrolü altında yaşamaya başlar.
   <br>
    <br>
     Ciddi sağlık sorunları olan Haydar Aliyev"in son rahatsızlığı bu yılın 21 Nisan"ında nükseder. Cemşid Nahcivansky Askerî Lisesi"nin 30. yıldönümü nedeniyle Respublika Sarayı"nda düzenlenen tören sırasında iki kez rahatsızlanır ve konuşmasını yarıda kesmek zorunda kalır. 3 Mayıs"ta GATA"ya kaldırılır. Burada yaklaşık bir hafta kalan Aliyev, tedavinin ardından ülkesine geri döner. Ancak, rahatsızlığı bu kez ciddidir ve 8 Temmuz"da yeniden GATA"ya nakledilir. 6 Ağustos"tan itibaren de tedavisi ABD"deki Cleveland Kliniği"nde sürdürülür. Tarihler 12 Aralık"ı gösterirken de 80 yıllık hayatını tamamlar.
     <br/>
     <br/>
     Türkiye"den en üst düzeyde katılım
     <br/>
     <br/>
     Merhum Cumhurbaşkanı Özal"ın cenaze törenini andıran merasim sırasında sayıları milyonları bulan Azeri halkı, liderlerini uğurlamak için Bakü sokaklarını doldurdu. Cenaze törenine dünyanın önde gelen devlet adamları da katıldı. En üst düzeyde katılımı ise Türkiye gerçekleştirdi. Cumhurbaşkanı Ahmet Necdet Sezer, Başbakan Recep Tayyip Erdoğan, Genelkurmay Başkanı Hilmi Özkök"ün yanı sıra 10 bakan ve 76 milletvekili, en acılı gününde Azerbaycan Cumhurbaşkanı İlham Aliyev"i yalnız bırakmadı. Türk heyeti, Cumhuriyet Sarayı"nda düzenlenen cenaze törenine katılmakla kalmadı, Fahri Hıyaban"da gerçekleşen defin merasimine de tam kadro iştirâk etti.
     <br/>
     <br/>
     Türkiye"nin yakın ilgisi, başta Cumhurbaşkanı Aliyev olmak üzere Azerbaycan halkını çok memnun etti şüphesiz. Bu hoşnutluğu perçinleyen bir başka unsur ise Azerbaycan"da faaliyet gösteren Türk müteşebbisler oldu. Azerbaycan"da haftada üç gün yayın yapan Zaman gazetesi, Haydar Aliyev"in vefatı vesilesiyle özel bir sayı neşretti. Azerbaycan"da yatırımları bulunan Türk iş adamlarının başsağlığı dileklerinin de yer aldığı, Aliyev"in 80 yıllık hayat hikâyesi ile Azerbaycan"ın bağımsızlığından bu yana katettiği mesafenin anlatıldığı 56 sayfalık özel sayı, törene katılan yerli ve yabancı misafirlere dağıtıldı. Özel sayı, hemen herkes tarafından büyük ilgiyle karşılandı.
     <br/>
     <br/>
     Aliyev"in oynadığı tarihî rol
     <br/>
     <br/>
     Halkın teveccühünü kırmızı karanfillerle ifade etmesi ve yabancı devlet adamlarının cenaze törenine katılımı gösteriyor ki; Haydar Aliyev, Azerbaycan tarihine damgasını vurmuş önemli bir siyasi liderdi. Sovyetler Birliği"nin dağılmasından sonra bağımsızlığını elde eden Azerbaycan Cumhuriyeti"nin 1991-1993 yılları arasında içine düştüğü siyasî ve ekonomik kaosu atlatmasında üstlendiği sorumluluğun payı büyük. Hem ülkesinde hem de bölgede siyasî istikrarın sağlanmasında oynadığı rol, Azerbaycan"ın bugün geldiği seviyenin başlangıç noktasını oluşturuyor çünkü. Bölge ülkeleri ile karşılıklı işbirliğine dayalı bir siyaset izleyen Aliyev, büyük güçler arasında tercihini denge politikasından yana kullanarak Azerbaycan"ı dünyanın hatırı sayılır ülkeleri arasına sokmayı başarmış biri.
     <br/>
     <br/>
     Haydar Aliyev"in Azerbaycan tarihinde oynadığı en önemli rol, belki de, bağımsızlığını kazanmış yeni bir devletin varlığını sürdürme konusunda yapmış olduğu katkıdır. "Göndere çekilen bayrak inmez" sözü, 1918 yılında ilan edilen bağımsızlığın kahramanı Mehmet Emin Resulzade"ye ait. Fakat, bu sözü hayata geçirmek Haydar Aliyev"e nasip oldu. İkinci Dünya Savaşı sonrası kurulan ilk Azerbaycan Cumhuriyeti varlığını ancak 23 ay sürdürebilmiş, sonra da Sovyetler Birliği"nin egemenliği altına girmişti. 1991 yılına kadar Sovyet sisteminin hükümran olduğu Azerbaycan topraklarında, bağımsızlığın sembolü olan bayrak, bu tarihten itibaren bir kez daha dalgalanmaya başlamıştı. Artık, ikinci bir hayal kırıklığının yaşanmaması lazımdı ve elde edilen "azadlık" ilelebet payidâr olmalıydı.
     <br/>
     <br/>
     Azeri halkına bırakılan miras
     <br/>
     <br/>
     Haydar Aliyev"in oynadığı bu tarihî rolün farkında olanlardan biri de eski cumhurbaşkanlarından Süleyman Demirel. Aliyev"in vefatı üzerine görüşlerine başvurulan Demirel"in vurgu yaptığı hususlardan biri de devletin temâdisi üzerine. "Aliyev"in Azerbaycan halkına bıraktığı en önemli miras, bağımsız Azerbaycan ve bunun muhafazasıdır" diyen Süleyman Demirel, geçmişte kalan cumhuriyete atıfta bulunarak, "O zaman devam edemeyen bağımsızlık, bu defa kararlılıkla devam ettirilecektir" şeklinde konuşuyor.
     <br/>
     <br/>
     Siyasî istikrarı sağlayan Haydar Aliyev"in 1995 yılında serbest piyasa ekonomisine geçmesi, yabancıların yatırımda bulunmalarına imkân sağlayacak düzenlemeleri yapması, özelleştirme çabalarını başlatması, çok partili siyasi sistemi benimsemesi gibi pek çok temel meseleye neşter atması ile bugün Azerbaycan, kendisi ile birlikte bağımsızlıklarını elde eden diğer cumhuriyetlerden bir adım önde bulunuyor. Büyük bir kalkınma hamlesinin yaşandığı ülkede, büyüme hızı yüzde 10"larda seyrediyor. Enflasyon yüzde 2,5 seviyelerine kadar inmiş bulunuyor. 1995"te 650 milyon doları bulmayan ihracat, 2002"de 2 milyar 170 milyon dolara çıkarak 3"e katlanmış durumda. Her ne kadar birtakım eleştiriler yapılsa da demokratik sistemin işlemesi, seçimlerin yapılabilmesi Azerbaycan"ın devletleşme sürecinde katettiği mesafeyi gözler önüne seriyor.
     <br/>
     <br/>
     Haydar Aliyev"i tarihe geçen liderlerden biri yapan en önemli özelliği ise Sovyet sistemi içerisinde yetişmiş olması. Sovyet bürokrasisi ve Komünist Parti hiyerarşisinde en üst düzeyde görev yapan Aliyev, buradan elde ettiği siyasi tecrübeyi ülkesi lehine kullanmasını bildi. Zaten hayat hikâyesi de Azeri liderin hangi bâdireleri atlattığını, hangi eşikleri aştığını göstermesi bakımından hayli ilginç.
     <br/>
     <br/>
     Sovyet bürokrasisinde zirveye çıkan Türk
     <br/>
     <br/>
     Haydar Aliyev, 10 Mayıs 1923 tarihinde Nahcivan"da dünyaya gelir. Demiryolu işletmesinde çalışan Ali Rıza bey ile İzzet hanımın dördüncü çocuğudur. İlk öğrenimini Nahcivan"da tamamlayan Aliyev, Azerbaycan Sanayi Enstitüsü"nde sürdürdüğü mimarlık öğrenimini 1941"de, İkinci Dünya Savaşı nedeniyle yarım bırakır. 1944"te Sovyet Gizli İstihbarat Servisi KGB"de görevlendirilir. Ordudaki görevi sırasında tümgeneralliğe kadar yükselir.
     <br/>
     <br/>
     Yarım kalan yüksek öğrenimini, 1957 yılında Bakü Devlet Üniversitesi"nin Tarih bölümünü bitirerek tamamlar. 1964 yılında, Azerbaycan Devlet Güvenlik Komitesi (KGB) Başkan Yardımcılığına getirilen Aliyev, 1967"de de bu kurumun başkanlığına yükselir. Generallik rütbesini alması ve Azerbaycan KGB"sinde en üst düzeyde göreve getirilmesi, Azerbaycan Sovyet Cumhuriyeti"nde ilk kez bir Azeri Türkünün bu görevlere yükselmesi açısından önem taşıyordu.
     <br/>
     <br/>
     Askerlik hayatına Temmuz 1969"da nokta koyan Aliyev, hemen ardından Azerbaycan Komünist Partisi Merkezi Komitesi Birinci Sekreterliğine seçilir. Fiili olarak Moskova"ya bağlı Azerbaycan Sovyet Cumhuriyeti"nin başkanlığı kabul edilen bu görevi yaklaşık 14 yıl devam eder. İki kez Sosyalist Emek Nişanı ile ödüllendirilir. 1976"da Sovyetler Birliği Komünist Partisi Merkez Komitesi Politbüro Yedek Üyeliği"ne, 1982"de ise asıl üyeliğine seçilerek Moskova"ya gider. Moskova"da Ekim 1987"ye kadar sürdürdüğü görevi sırasında, SSCB Bakanlar Kurulu Başkanı"nın Birinci Yardımcılığı"na kadar yükselir. Yaklaşık 20 yıl SSCB Yüksek Sovyeti (parlamento) üyeliğinde bulunan Aliyev, Mihail Gorbaçov"la ihtilafa düşmesi ve parti içinde karşılaştığı sorunlar sebebiyle 1987"de Politbüro"dan ve Bakanlar Kurulu Başkan Yardımcılığı"ndan istifa eder.
     <br/>
     <br/>
     Moskova"dan Bakü"ye uzanan siyasi rol
     <br/>
     <br/>
     Moskova"da iken, Sovyet Kızılordusu"nun 20 Ocak 1990"da Bakü"de yaptığı katliama sert tepki gösterir ve yabancı basına açıklama yaparak olayı kınadığını açıklar. Azerbaycan"ın bağımsızlığını ilan etmesinden sonra Nahcivan"a döner. Azerbaycan Cumhuriyeti"nde milletvekili seçilen Aliyev, Nahcivan Parlamentosu"nun başkanlığına getirilir. Bu görevini 3 Eylül 1991 ile 15 Haziran 1993 yılları arasında sürdürür. 1991"de Komünist Parti"den istifa eder. Aynı dönemde Nahcivan Parlamentosu Başkanlığı görevi nedeniyle Azerbaycan Parlamentosu"nun Başkan Yardımcılığı görevini de yürütür.
     <br/>
     <br/>
     Ermenistan"ın, Rus birliklerinin desteğiyle Azerbaycan"a saldırmasıyla başlayan Azeri-Ermeni çatışmaları sürerken, ülkedeki askeri isyan belirtileri ve karışıklıkların artması üzerine Cumhurbaşkanı Ebulfez Elçibey başta olmak üzere dönemin yöneticileri Aliyev"i Bakü"ye davet eder. Azerbaycan Milli Meclisi"nin 15 Haziran 1993 tarihli toplantısı sırasında Milli Meclis Başkanı seçilen Aliyev, 24 Haziran 1993"ten itibaren de Elçibey"in Nahcivan"a gitmesi nedeniyle cumhurbaşkanlığı görev ve yetkilerini üstlenir. 3 Ekim 1993"te gerçekleştirilen devlet başkanlığı seçimini yüzde 98,8 oranında oy alarak kazanır. 11 Ekim 1998"de yapılan seçimle de ikinci dönem için halktan icazet alır.
     <br/>
     <br/>
     Geçiş dönemi vurgusu
     <br/>
     <br/>
     İlk iş olarak devlet otoritesini tesis eder, uygulamaya koyduğu politikalarla Azerbaycan"ın bağımsızlığını sağlam temeller üzerine oturtur. Azerbaycan topraklarını işgal etmeye devam eden Ermenistan ile Mayıs 1994"te "Bişkek Protokolü"nü imzalayarak iki ülke arasındaki sıcak savaşın bir ateşkes anlaşmasıyla son bulmasını sağlar.
     <br/>
     <br/>
     İç kargaşalara son verir ve devletleşme sürecini başlatır. Yolsuzlukların üzerine gider. Bu dönemde Aliyev, ısrarla Azerbaycan"ın bir geçiş döneminde olduğunu vurgular halkın içinde bulunduğu sorunların zamanla çözüleceğini belirtir ve halkın refahının artırılmasını amaçlayan ekonomik düzenlemeler yapar.
     <br/>
     <br/>
     Bir yandan Karabağ Savaşının yaralarını sarmaya çalışır bir yandan da milli ordu kurmak için Türk Silahlı Kuvvetleri ile yakın işbirliğine gider. İran ve Türkiye gibi bölgesel ülkelerle işbirliği yapar. Rusya ile ABD arasında denge politikası takip eder. Ülke güvenliğini teminat altına almak amacıyla NATO"nun Barış İçin Ortaklık projesine destek verir. Azerbaycan"ın en büyük kozu olan petrolün dünya piyasalarına çıkmasını sağlamak amacıyla Bakü-Ceyhan petrol boru hattını hayata geçirmek için sabırlı ve yapıcı bir politika izler. Demokratikleşme sürecini hızlandırmak amacıyla Avrupa Parlamentosu"na üye olur.
     <br/>
     <br/>
     Türkiye ile özel ilişkiler
     <br/>
     <br/>
     Türkiye ilişkilerine ayrı bir önem veren Haydar Aliyev, Ankara"nın Bakü-Ceyhan projesindeki hissesini artırır. Azerbaycan petrollerinin işletilmesi için oluşturulan konsorsiyumda yer alan Türkiye"nin yüzde 1,5"luk payı, Aliyev"in devreye girmesiyle yüzde 7,5"a çıkarılır. "Tahsil bir milletin geleceğidir" diyen Aliyev, Azeri gençlerin eğitilmesi konusunda Türk okullarının açılmasına yeşil ışık yakar ve her fırsatta bu okulların uluslararası başarılarından duyduğu memnuniyeti dile getirir.
     <br/>
     <br/>
     Tarihe mal olmuş siyasi liderler her zaman olağanüstü durumlarda kendilerini gösterir. Azerbaycan"da Suret Hüseyinov"un başlattığı "iç sıkıntı" sırasında dönemin Cumhurbaşkanı Ebulfeyz Elçibey ne kadar dirayetli davranıp görevi tevdi ederek tarihe geçmiş ise, Haydar Aliyev de Bakü"ye giderek ağır sorumluluğu kabul etmekle aynı büyüklüğü gösterdi. "Bağımsızlık ve istiklal, her bir halkın bir servetidir. Halk devlet için yok, devlet halk için olmalıdır" diyen Haydar Aliyev, icraatlarıyla Azeri halkının gönlünde taht kurdu. Cenaze törenine olan yoğun ilgi de bunu göstermiyor mu zaten?
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3298&yorum_id=1), [web.archive.org (arşiv bağlantısı)](http://web.archive.org/web/20050121013322/http://www.aksiyon.com.tr:80/detay.php?id=3298&yorum_id=1)
