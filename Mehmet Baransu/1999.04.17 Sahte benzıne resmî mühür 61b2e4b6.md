# Sahte benzıne resmî mühür

*Mehmet Baransu 1999.04.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Adı sahte benzin. Ketrul HT, solvent ve bazı petrol ürünlerinin boya karışımıyla renklendirilmesiyle elde ediliyor.
  </font>
 </div>
 <div id="newsText">
  <font class="detail-text">
   Tankerlerle piyasaya sürülen ve normal benzinden 67 kat daha kârlı olan bu benzin, otoların motorlarının yanması ve arızalanmasına sebep olurken, insan ölümüne de yol açabiliyor. Otomobiller için oldukça tehlikeli olan bu ürünler, Türk sanayiinin değişik birimlerinde kullanılmak bahanesiyle ülkeye sokulup, sahte benzine dönüştürülerek gerçek amacı dışında kullanılıyor.
   <br/>
   <br/>
   Bu maddelerin gerçek amacı dışında kullanılmasından dolayı 1997 yılından sonra son olarak 8.5.1998 tarih ve 23336 sayılı Resmi Gazete'de bir tebliğ yayınlandı. Petrol İşleri Genel Müdürlüğü'nün tebliği ile maddelerin ithali izne bağlandı. Bu tebliğle maddelerin, sadece Petro Kimya Ürünleri İhtisas Gümrük Müdürlüklerinden ithal edileceği kararlaştırıldı. Tebliğde karışım sonucu sahte benzine dönüşen Ketrul HT isimli maddenin her seferinde en fazla 100 ton ithal edilmesine izin verildi. Tebliğ çıktıktan sonra ithal edilmek istenen maddeler için, bir de % 50 oranında fon (vergi) getirildi. Ayrıca Enerji ve Tabii Kaynaklar Bakanlığı'ndan "uygunluk yazısı" almak da gerekiyordu.
   <br/>
   <br/>
   Tarihler değişince işler karışıyor
   <br/>
   <br/>
   Solvent ve bazı petrol ürünlerinin özellikle Ketrul HT isimli maddenin ithalinin izne bağlanmasıyla bu maddelerin amacı dışında kullanılmasının (sahte benzin) önüne geçilmesi amaçlanmıştı. Söz konusu tebliğde 8.5.1998 tarihinden itibaren yapılacak ithalata ek fonlar da getirildi. Akaryakıttaki yüzde 270'lere varan vergilerden ve yüzde 50'lik yeni fondan kaçınmak isteyen bazı firmalar, ithalat işlemlerini tebliğ çıkmadan önce tamamladıkları yönünde sahte belgeler hazırlamaya başladılar.
   <br/>
   <br/>
   Bu tebliğ, Resmi Gazete'de yayınlanıp yürürlüğe girdikten sonra GOLD BİS adlı firma Suudi Arabistan'dan Ketrul HT isimli sahte benzin imalinde de kullanılan bir madde ithal ediyor. Firma, ithal işlemlerini 5.5.1998 günü Suudi Arabistan'da tamamladığını beyan edip, Ketrul HT isimli maddenin bu tarihte gemiye yüklenerek Türkiye'ye hareket ettiğini belirtiyor. Firma Gümrükler Genel Müdürlüğüne sunduğu dilekçesinde şu ifadeleri kullanıyor: "Firmamız, KETRUL HT isimli kimyasal malzemenin 05.05.1998 tarihinde yüklemesini yapmış olup İskenderun Toros Gübre Terminal Limanına doğru hareket etmiştir." Firma, dilekçesinde, geminin tebliğ yayınlandıktan önce işlemlerini tamamlayıp Türkiye'ye hareket ettiğini bildiriyor ve yüzde 270'lere varan vergi ve yeni getirilen fondan sorumlu tutulamayacağını belirtiyor. Malın ithaline izin verilmesi için de Gümrük Müsteşarlığı makamından onay almaya çalışıyor. 2.6.1998 tarihli 1998/333 sayılı onay ile de eşyanın başlamış işlem olduğu (Başlamış işlem: Malın ithal işlemlerinin tebliğ yayınlandıktan önce bitirilmesi.), Sundurma'ya (Malın depoya konulması.) konulmasının uygun olacağı Genel Müdür Fethi Şahin Horoz tarafından onaylanıyor.
   <br/>
   <br/>
   Firma, Gümrükler Genel Müdürlüğü'ne sunduğu dilekçeden önce Dış Ticaret Müsteşarlığına da konunun başlamış işlem olup olmadığıyla ilgili bir dilekçe sunuyor. Dış Ticaret Müsteşarlığı bu konuyla ilgili olarak firmaya cevabi bir yazı yazıyor. Müsteşar adına Genel Müdür Vekili Samiye Aydar tarafından yazılan 21.05.1998 gün 25778 sayılı açıklamada şöyle deniyor: "08.05.1998 tarihinden önce (tebliğ çıkmadan önce) çıkış ülkesinde ihraç işlemlerinin tamamlanmış olması kaydıyla söz konusu ithal işleminin başlamış işlem sayılması gerekir."
   <br/>
   <br/>
   Aydar'ın yazmış olduğu bu yazıdaki "kaydıyla" denilen kısım, Genel Müdür Fethi Şahin Horoz tarafından dikkate alınmıyor. Eşyanın Suudi Arabistan'dan ne zaman yola çıktığı, ihraç işlemlerini hangi tarihte tamamlandığı konularında herhangi bir araştırma yapmayan genelmüdür, firmadan bunu gösterir bir belge de istemiyor. Firmanın sahte beyanını doğru kabul ederek, Dış Ticaret Müsteşarlığı'nın yazısını ithalata izin veriyormuş gibi algılıyor (!) Belge ve beyanname istemeden konunun "başlamış işlem" olduğunu 1998/333 günlü vermiş olduğu onayla kabul ediyor. Firmanın talebini ise bir gün gibi çok kısa bir sürede uygun buluyor. Oysa normalde firmaların beyan ettikleri bilgilerin doğruluğunu tesbit ederek onay verilmesi 1015 günü buluyor. Bu konuda İskenderun Gümrük Başmüdürlüğüne malın ithalinin yapılabileceğine dair yazılı bir de talimat veriliyor.
   <br/>
   <br/>
   Gümrük Başmüfettişi Muzaffer Çıldır'ın yapmış olduğu inceleme bu şekilde devam etmekte olan olaylara değişik bir boyut kazandırıyor. Çıldır, eşyayı taşıyan M/T BORAY adlı geminin 5.5.1998 tarihinde Suudi Arabistan'dan yola çıktığını ve yol süresinin 15 gün olmasını dikkate alıp, geminin Türkiye'ye 15 günden önce gelmesinden şüphelenerek olaya el koyuyor. Kaptandan geminin yol güzergahını tarihleriyle gösteren gemi jurnalini istiyor. Seyir defteri kayıtlarına da bakan Çıldır, 5.5.1998 günü, geminin Tuzla Tersanesi'nde bakımda olduğunu tesbit ediyor.
   <br/>
   <br/>
   Neticede geminin Suudi Arabistan'dan firmanın beyan ettiği tarihten 42, Resmi Gazete'de çıkan tebliğden ise 39 gün sonra yani 17.06.1998'de yola çıktığı tespit ediliyor. Malın gerçek amacı dışında kullanılmak üzere Türkiye'ye sokulmaya çalışıldığı, firmanın başvurularının ve ekledikleri belgelerin sahte olduğu da böylelikle anlaşılıyor. Müfettiş, olayı rapor halinde Teftiş Kurulu Başkanlığı'na sunuyor. Rapor oradan da Genel Müdürlüğe gidiyor.
   <br/>
   <br/>
   Çıldır, hazırladığı raporu Dış Ticaret Müsteşarlığı'na da gönderiyor. Dış Ticaret Müsteşarlığı Müsteşar Yardımcısı Reyhan Atmaca bu rapor üzerine 07.07.1998 gün 35911 sayılı bir açıklama yapıyor. Yazıda; " konunun başlamış ithalat işlemi olarak değerlendirilmesinin mümkün olmadığı" ifade ediliyor.
   <br/>
   <br/>
   Olayın müfettiş tarafından ortaya çıkarılmasından sonra firma yetkilileri, müfettişi ölümle tehdit ediyorlar. Müfettiş bu tehdit üzerine Kahramanmaraş Cumhuriyet Savcılığı'na şikayette bulunuyor. Başmüfettiş Muzaffer Çıldır, hazırlamış olduğu rapordan kısa bir süre sonra da Teftiş Kurulu Başkanı'nın emriyle bu soruşturmadan alınıyor. Teftiş Kurulu Başkanı'nı arayıp not bırakmamıza rağmen olumlu yanıt alamamamız, müfettişin neden görevden alındığı sorusunu cevapsız bırakıyor.
   <br/>
   <br/>
   Sahte benzin yolsuzluğu ile ilgili Bir başka ilginç nokta da bu maddenin her defasında en fazla 100 tonuna ithal izni verilirken, firmanın bir defada 3 bin ton ithal etmeye kalkışması. Bu veriler Ketrul HT isimli maddenin kontrolden kaçırılıp, sahte benzin olarak piyasaya sürülmek istendiğini de açık bir şekilde gözler önüne seriyor.
   <br/>
   <br/>
   Verilen adresteki tanklar boş
   <br/>
   <br/>
   Genel Müdür Fethi Şahin Horoz'un sahte benzin için kullanılan ürünlerdeki ihmali yukarıdaki olaylarla sınırlı değil. Ketrul HT isimli malı daha önce Marbosan firması da ithal etmeye kalkışıyor. Marbosan firması, Şerif Ali Caddesi Dudullu Yolu Türk Petrol yanı Küçükbakkalköy/ Kadıköy adresine, 2 bin ton Ketrul HT maddesi ithal ettiğini beyan ediyor. 03.03.1998 tarihli 192 sayılı beyannameyle de bunu gümrüğe bildiriyor.
   <br/>
   <br/>
   14.04.1998 ve 21.04.1998 tarihlerinde bu maddelerle ilgili olarak bir inceleme yapılıyor. Yapılan inceleme sonucu şirket belirtilen adreste bulunamıyor. Soruşturmayı yapan Gümrük Başmüfettişi Ali Balkan Mete, adreste iki adet benzin tankına rastlıyor. Tankları kontrol etmek amacıyla da bir bekçinin görevlendirildiği görülüyor. Adreste şirketle ilgili hiç bir belge ve kayda da rastlanmıyor. Bekçi şirketin İzmit'te olduğunu söylüyor. Balkan'ın yapmış olduğu inceleme sonucu uzun süredir belirtilen adrese akaryakıt gelmediği, 2 bin ton maddenin de adrese ulaşmadığı tesbit ediliyor. Adresteki tankların kapasitesinin, 2 bin tonun çok çok altında olduğu, tankların bu kadar yükü almaya müsait olmadığı da görülüyor. Maddenin sahte benzine dönüştürüldüğü, İstanbul Gümrükleri Başmüdürlüğü'nün yapmış olduğu incelemeyle kesinleşiyor.
   <br/>
   <br/>
   Maddenin kaçak olarak sahte benzine dönüştürüldüğünün anlaşılması üzerine İstanbul Gümrükleri Başmüdürlüğü bütün gümrüklere yazılı bir açıklama göndererek Ketrul HT isimli maddenin kaçağa gittiği ve bu maddenin ithal işlemlerinde dikkatli olunması uyarısında bulunuyor.
   <br/>
   <br/>
   Gold Bis firması başmüdürlüklere gönderilen bu yazıdan bir ay sonra aynı malı İskenderun Gümrüğü üzerinden ithal etmeye çalışıyor. Yapılan incelemeler sonucu ilginç bir gerçek daha ortaya çıkıyor. Marbosan firması ile Gold Bis firmasının sahiplerinin aynı kişiler olduğu hazırlanan raporlarda ifade ediliyor.
   <br/>
   <br/>
   İstanbul Gümrükleri Başmüdürlüğü'nce tüm gümrüklere Marbosan firmasıyla ilgili uyarı yapıldığından, İskenderun Gümrükleri Başmüdürü İsmet Sözen, Müsteşarlık makamına ve Genel Müdürlüğe, 28.05.1998 gün ve 10483 sayılı bir yazı yazıyor. İstanbul Gümrük Muhafaza Başmüdürlüğü'nün kendilerine göndermiş olduğu uyarı yazısından bahseden Sözen, Gold Bis firmasının aynı malı ithal etmek istemesinden dolayı dikkatli olunması yönünde Genel Müdürü uyarıyor. Sözen, Genel Müdürlüğe gönderdiği yazıda; "İthal edilmek istenen Ketrul HT isimli kimyasal madde gerçek kullanım alanı dışında kullanılacak nitelikte olduğundan, konunun bu yönüyle de değerlendirilmesi gerekir" uyarısında bulunuyor. Böylece Genel Müdür 28.05.1998 günü dikkatli olması yönünde İskenderun Gümrük Başmüdürü tarafından uyarılıyor. Gümrükler Muhafaza Genel Müdürü Şahin Sezer de buna benzer bir yazıyı Müsteşarlık Makamı'na gönderiyor. 25.05.1998 gün 2605 sayılı bu yazıda da Marbosan firmasının yapmış olduğu kaçakçılık olayı hatırlatılarak, Gold Bis firmasının yapacağı ithalatın tekrar gözden geçirilmesi gerektiği uyarısı yapılıyor. 25 ve 28.05.1998 tarihlerinde bu uyarılar yapılmasına rağmen Genel Müdür Fethi Şahin Horoz, bu maddenin ithaline onay veriyor.
   <br/>
   <br/>
   Genel Müdür vermiş olduğu bu onayda, ilginç bir de açıklama yapıyor: "İthali gerçekleştirilen bir maddenin gerçek tüketim yerleri dışında kullanılması, gümrük idaresini ilgilendiren bir sorun değildir, başka mercilerce takibi gerekir."
   <br/>
   <br/>
   Oysa, kaçakçılık kanununun 3 ve 4. maddelerine göre Genel Müdür de dahil olmak üzere tüm gümrük personeli kaçakçılığı men ve takip etmekle görevliler. Gümrük çalışanlarının tümü kaçakçılığı önlemek ve ortaya çıkartmakla görevliyken genel müdür, yapmış olduğu bu açıklamayla görevi kötüye kullandığını ve kaçakçılıkta ihmalinin olduğunu açık bir şekilde kabul ediyor.
   <br/>
   <br/>
   Onay alınırken de Gold Bis firmasının Genel Müdürlüğe sunduğu dilekçe, İthalat Şubesi'ne değil AmbarSundurma Şubesi'ne havale ediliyor. Böylece İthalat Şubesi devre dışı bırakılarak onay, ilgisiz bir şekilde Daire Başkanı Bekir Odabaşı'na bağlı AmbarSundurma Şubesi'nde hazırlatılıyor. Genel Müdür bu uygulamasıyla da bir kez daha kanunsuz işlem yapıyor.
   <br/>
   <br/>
   Hiçbir adli işlem yapılmamış
   <br/>
   <br/>
   Marbosan firmasının aynı konu hakkında yaptığı kaçakçılık olayı İstanbul Gümrükleri Başmüdürlüğü tarafından ortaya çıkarıldığı için, firma hakkında mecburen soruşturma açılıyor. Fakat, sahte belge ve beyanlara dayanarak ithalat yapmaya kalkışan ve sahiplerinin Marbosan firmasıyla aynı kişiler olduğu Çıldır'ın raporunda belirtilen Gold Bis firması, 1918 sayılı yasa hükmünce kaçakçılıktan dolayı mahkemeye verilmesi gerekirken verilmiyor. Firmayla ilgili bugüne kadar hiç bir adli işlem yapılmış değil.
   <br/>
   <br/>
   Gold Bis firmasının Dış Ticaret Müsteşarlığı'na sunduğu dilekçedeki Güldallar, 11. Sanayi Sitesi, Ar sok. No: 13 Bayrampaşa/İstanbul adresine gittiğimizde firmanın 6 ay önce buradan taşındığını öğrendik. Bir dönem Cerrahpaşa'da doktorluk yapan Burhan Rıza Necatioğlu'na ait olan firmanın yerine, elektrik malzemesi satan bir firma açılmış. Yan komşusu, Necatioğlu'nun Yunan vatandaşı olduğunu belirterek, 7 yıldır burada bulunduğunu, ilk zamanlarda tarım ürünleri sattığını, daha sonra hurda atölyesi olduğu için, plastik olayına girdiğini anlatıyor. Komşusuna firmayla ilgili iddiaları sorduğumuzda, doktorun bu işi kesinlikle yapmamış olacağı yanıtını alıyoruz. "Doktor, plastik işini yapıyordu. Benzin işini yapsaydı bilirdik. Doktor, çalınan plastik bir malı satın aldığı için birtakım sorunlardan dolayı Yunanistan'a kaçtı. Firma zaten bir buçuk yıl önce çalışanlara devredilmişti" diyen komşusu, Necatioğlu'nun bu işi yapmış olması ihtimalinin bile oldukça zor olduğunu söylüyor.
   <br/>
   <br/>
   İstanbul Ticaret Odası'nda firmanın ticaret kaydı da yok. Ticaret kaydı olmayan firmaların ithalat yapmaları mümkün değil. Çünkü ticaret sicili kanuni bir zorunluluk olduğu için firmalardan ithalat sırasında bunu gösteren belge isteniyor. Bu durum da Genel Müdürün ithal izni verirken, firmanın Ticaret Odası kaydını isteyip istemediği de ayrı bir merak konusu. Firmanın ticaret kaydının olmaması  sahte benzin işi yapanlar tarafından "taşeron" olarak kullanılmış olabileceği ihtimalini güçlendiriyor. Kapanan firmanın faturalarından faydalanılıp bu faturalar ilgili kurumlara verilmiş olabilir.
   <br/>
   <br/>
   Gümrük müfettişi Muzaffer Çıldır'ın yapmış olduğu incelemeler sonucu Marbosan firması ile, Gold Bis firmasının sahiplerinin aynı olduğunun ortaya çıkması, Marbosan firmasının bu firmayı kendisini perdelemek için kullanmış olabileceği ihtimalini güçlendiriyor. Marbosan'ın İstanbul'da kaçakçılık yaparken yakalanmasıyla, hakkında soruşturma açılıp tüm gümrüklere yazılı uyarı gönderilmesinden dolayı, Marbosan'ın bu firma üzerinden ithalat yapmaya çalıştığı bu konularla ilgili olan ve adının açıklanmasını istemeyen bir kişi tarafından iddia ediliyor.
   <br/>
   <br/>
   Başmüfettiş Muzaffer Çıldır'ın rapor haline getirmesiyle biten inceleme sonucu Genel Müdür, yapmış olduğu kanunsuz uygulamaların ve ihmallerinin ortaya çıkacağını düşünerek, daha önce bütün uyarıları kulak arkası ederken, verdiği onayı yeni bir onayla iptal ediyor. Genel Müdür 2.6.1998 gün 1998/333 sayılı ithalin oluruna ilişkin verdiği ilk onayı, alelacele 01.07.1998 tarihli 1998/431 sayılı ikinci onayla iptal ediyor.
   <br/>
   <br/>
   Konunun bugün geldiği aşama ise oldukça ilginç. Muzaffer Çıldır'ın görevden alınmasıyla birlikte konu incelenmek üzere iki müfettişe devredildi. Fakat bu müfettişlere, inceleme yapmak üzere emir aldıklarına dair yetki kararı (muhakkik yetkisi) bugüne kadar çıkarılmadı. Olayın üzerinden bir yıla yakın bir süre geçmesine rağmen Teftiş Kurulu Başkanı'nın başlama yetkisini vermemesi doğrusu oldukça ilginç. Müfettişlere "muhakkik" yetkisinin verilmesi durumunda, Genel Müdür başta olmak üzere Teftiş Kurulu Başkanı ve diğer sorumlularla ilgili soruşturma açılacaktı. Suç işlediklerinin ortaya çıkması durumunda da sorumlular hakkında gerekli yasal incelemeler başlatılacaktı.
   <br/>
   <br/>
   Kendisine ulaşmaya çalışmamıza rağmen Gümrük Genel Müdürü Fethi Şahin Horoz'un sekreterinden, Genel Müdürün Amerika'da olduğu yanıtını aldık. Amerika dönüşü genel müdür sekreterine bu konuyla ilgili görüşmek istediğimizi tekrar iletmemize rağmen, haberin yayına girdiği saate kadar olumlu bir yanıt alamadık. Kendisiyle görüşemediğimiz için de bu yolsuzluk ile ilgili yüzlerce sorumuz yanıtsız kaldı.
   <br/>
   <br/>
   Boyadım benzin oldu
   <br/>
   <br/>
   Sahte benzin yapımında kullanılmak üzere getirilen solvent benzeri petrol ürünlerinin ülkeye çoğunlukla yasal olmayan yukarıdakine benzer yollarla girmesinin yanında, bir de sahte benzine dönüşüm aşaması ve ekonomiye vermiş olduğu zarar var. Sahte benzin yapımı yaklaşık olarak 10 senelik bir olay. Genelde İzmit Körfezi'nde ve Gebze'de gerçekleştirilmesine rağmen Türkiye'nin değişik bölgelerinde de zaman zaman bu işlem yapılıyor. Benzin yapımında kullanılan maddeler İsrail, Yunanistan, ekseriyetle de Bulgaristan ve Romanya'dan getiriliyor.
   <br/>
   <br/>
   Sahte benzinden kasıt düşük oktanlı veya kalitesiz petrol artığı ürünlerin birtakım kimyasal maddelerle boyanarak benzine benzetilmesi. Yani kamuoyunda bilindiği gibi gerçek benzine katkı maddesi katılmasının yanı sıra, Ketrul HT'de olduğu gibi direkt kendisine de benzin görüntüsü verilebiliyor. Hafif petrol yağlarından, white spirit, solvent ve parlaklığı yüksek olan diğer petrol ürünlerinden sahte benzin imal ediliyor.
   <br/>
   <br/>
   Petrolün damıtılması sırasında önce naftası alınıyor. Ardından sahte benzin yapımında kullanılan bu maddeler çıkıyor. Üçüncü aşamada ise bildiğimiz benzin çıkarılıyor. Sahte benzin, naftayla bildiğimiz benzin arasında çıkan maddelerin boyanmasıyla oluşuyor. Ketrul HT isimli madde de bunlardan biri. Bu ürünlerin yukarıdaki ifadelerde geçen amacı dışında kullanılmasından kasıt benzine dönüştürülmeleri. Bu maddeler, 23 bin ton civarında ithal edilerek depolara konuyor. Renksiz ürün olduklarından çözünebilen boyalarla benzin renginde boyanıyorlar. 1 kilo boyayla 2 ton ürün boyanabiliyor.
   <br/>
   <br/>
   White spirit ise, daha ziyade boya sanayiinde tiner çözücü olarak kullanılıyor. Türkiye'ye en fazla, white spirit, Ketrul HT ve solvent ürünlerinin ithali yapılıyor. Bu maddeler gemilerle limana getiriliyor, depolarda saklanıyor ve daha sonra tankerlere konuyor. Boyanıp tankerlere konan benzin, piyasaya sürülmek üzere benzin istasyonlarına veriliyor. Bu işte istasyoncu da oldukça iyi para kazanıyor, oldukça düşük fiyata aldığı sahte benzini yaklaşık 67 kat fiyatla normal benzin fiyatından satıyor. Mesela ketrul HT'nin tonu yaklaşık 115 dolar. Oysa arabalarımızda kullandığımız gerçek benzinin tonu yaklaşık 750 dolar civarında.
   <br/>
   <br/>
   Sanayi ve Ticaret Bakanlığı'nın istasyonlardan numune alarak gerçekleştirdiği analizler de bu konuyla ilgili bazı gerçekleri gözler önüne seriyor. Türkiye'de satılan otomobil yakıtının % 22'sinin standartlara uygun olmadığı, motorinlerin ise % 41'inin kalitesiz olduğu belirtiliyor. 13 Nisan 1999 tarihli Sabah gazetesinde Filiz Çiçek Bil, Tüketici Gözüyle adlı köşesinde Sanayi Bakanlığı'nın yapmış olduğu bu analizlerle ilgili olarak ilginç rakamlar  da verdi. Bakanlık, 1998 yılında 315 istasyonu denetleyip numune alıyor. 315 istasyondan sadece 186'sının standartlara uygun motorin sattığı ortaya çıkıyor. 129 firmanın ise kalitesi düşük motorin sattığı anlaşılıyor. 133 firmadan da benzin numunesi alınıyor. Benzinin yüzde 10.5'inin standartlara uymadığı anlaşılıyor. 40 istasyondan alınarak incelenen kurşunsuz benzinin ise yüzde 17.5'inin uygun olmadığı tesbit ediliyor.
   <br/>
   <br/>
   Bu rakamlar da sahte benzin ve katkı maddelerinin ne kadar yaygın kullanıldığını ortaya koyuyor. Nitekim, 4 sene önce Ketrul HT isimli madde senede 100 bin ton ithal edilirken, iki yıl önce 600 bin ton civarında ithal edildi. Son iki yılda ise bu rakamın daha da yükseldiği belirtiliyor.
   <br/>
   <br/>
   Bu ürünlerin başka maddeler adı altında ülkeye sokulması ve gümrüklerde ithal oranının net olarak tutulmamasından dolayı, ithalin ne kadar olduğu tam bilinmiyor. Benzin ve nafta arasında imal edilen bu mallar, Türkiye'nin, sanayi ihtiyacanın çok çok üstünde ithal edilmesine rağmen, bugüne kadar bunların nerelerde kullanıldığı net olarak araştırılmadı. Araştırmak bir tarafa, bu konuyu ortaya çıkaranlar kısa süre sonra görevden alınmaya başladılar. Konuyu soruşturmak isteyenlere ise gerekli izinler verilmiyor.
   <br/>
   <br/>
   Hem buharlaşıyor hem motoru yakıyor
   <br/>
   <br/>
   Sahte benzin yurda bu sahte belgelerle sokulurken sadece devlete zarar vermiyor, direkt olarak vatandaşın cebine de zarar veriyor. Zira, sahte benzin buharlaşma özelliğine sahip olduğu için araçlar normal benzinin çok üstünde benzin yakabiliyor. Başka bir deyişle 10 litre normal benzinle yapılacak yol, sahte benzinle 15 litreye kadar yükselebiliyor.
   <br/>
   <br/>
   Uzmanlar sahte benzinin daha fazla tüketilmesinin sebebini şöyle açıklıyorlar: " Arabanın kontağı çevrilip gaz pedalına basıldığında silindire yakıt veriliyor. Pistonun içi oldukça sıcak olduğu için, silindirin içinde benzin buharlaşıyor ve piston onu sıkıştırıyor. Basınç arttığından dolayı hacim azalıyor. Bujiler tam da bu zamanda ateşleme yaptığı için sahte benzinin ateşleme ayarı yapılmadığından burada aşırı bir sıcaklık oluşuyor. Madde oldukça sıkıştığından ateşlemenin etkisi de fazla oluyor. Araba çekişten düşüyor. Araba çekişten düştüğü için gaza yükleniliyor. Bu da benzinin çok kısa zamanda tükenmesine sebep oluyor."
   <br/>
   <br/>
   Bu konuyla ilgili görüştüğümüz bir kimyager, istasyonlardan benzin alırken bu konuları oldukça iyi bilmesine rağmen kendisinin bile korktuğunu söylüyor. İstasyonların büyük bir kısmında sahte benzinin kullanıldığını da sözlerine ekliyor.
   <br/>
   <br/>
   Kullanıcılar, sahte benzinden haberdar olmadıkları için bu maddenin otomobillerine verdiği zarardan pek haberdar değiller. Bu maddelerin motorda yanması kontrol edilemiyor. Aynı zamanda bu maddeler uçucu özelliğe sahip oldukları için belirli bir zaman geçtikten sonra buharlaşıyorlar. Ayrıca oktan (benzindeki ısı ve pistonun giriş çıkışının bir biriyle uyumlu olması için yapılan zaman ayarı) ayarları yapılmadığından, çok çabuk alev alıp, aşırı ısınmadan dolayı motorlara zarar veriyorlar. Motorlar, aşırı ısınmadan dolayı yanabiliyor da. Maddenin çok çabuk alev almasından dolayı, sigara ve çakmak ateşinden de araç yanabiliyor. Bu maddeler rafinenin ikinci ürünü olduklarından, rafine edilmemiş kısmı otomobilleri bozuyor. Motora akla gelebilecek her tür zararı verebiliyor. Nitekim, Otomotiv Sanayii Derneği'nin 1998 yılıyla ilgili verdiği veriler de bazı konuların dikkate alınması gerektiği sonucunu ortaya çıkarıyor. Otomotiv Sanayii Derneği'nin 1998 yılı verilerine göre 10 bin 259 araç, kalitesiz yakıt nedeniyle servislere müracaat etmiş.
   <br/>
   <br/>
   Bütün bunlar sahte benzinin bazılarına tatlı kârlar sağlamasına rağmen, hem devlete hem de vatandaşa çok büyük maddi zararlar verdiğini ortaya koyuyor.  Ancak, bürokrasimafya ilişkisi sebebiyle, ne var ki bütün tedbirlere rağmen Türkiye kaybetmeye devam ediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2D414A0FFE1FFEC2A53B6EFF306A8E97?newsId=4961), [web.archive.org (arşiv bağlantısı)](http://web.archive.org/web/20120403182059/http://www.aksiyon.com.tr:80/aksiyon/newsDetail_getNewsById.action;jsessionid=2D414A0FFE1FFEC2A53B6EFF306A8E97?newsId=4961)
