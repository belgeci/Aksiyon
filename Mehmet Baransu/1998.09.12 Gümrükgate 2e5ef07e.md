# Gümrükgate

*Mehmet Baransu 1998.09.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gümrük Teftiş Kurulları'nın İzmir ve İstanbul'da faaliyet gösteren bölümlerinin Ankara'ya alınacağı bildirildiğinde gümrüklerde ilginç gelişmeler ve hatta kavgalar yaşanmaya başlandı.
  </font>
 </div>
 <div id="newsText">
  <font class="detail-text">
   Teftiş Kurulları'nın Ankara'ya taşınması halinde kaçakçılık olaylarının ve yolsuzlukların artacağı teması basında günlerce işlendi.
   <br/>
   <br/>
   Aksiyon Dergisi olarak Gümrük Müsteşarlığı ve Teftiş Kurulları arasında başlayan kavganın sebebini araştırdık ve perde arkasında oldukça değişik olayların yattığını gördük.
   <br/>
   <br/>
   Gümrük Teşkilatının Maliye Bakanlığı ile birleşmesi sonucu gümrüklerde yeni bir süreç başladı. Maliye Teşkilatı'nın kökleşmiş denetim kurulları (hesap uzmanları kurulu, Maliye müfettişleri ve vergi kontrolörleri) karşısında, gümrük müfettişleri bir tür kişilik kavgasına giriştiler. Bunun üzerine, gümrük teşkilatının yönetim kadrosundaki Maliye kökenli bürokratlar (Ertan Cireli, Engin Eren, Nilgün Altındağ, Mehmet Karakaya, Necati Durmuş, Mehmet Kaya, Ramazan Uludağ, Fethi Şahin Horoz) gümrük teşkilatındaki tüm önemli soruşturma ve teftişleri kontrolörlere verdiler. Böylece müfettişler bir anlamda devre dışı kaldı. Sadece teftiş edilmesine gerek olmayan idareler ile soruşturma konusu olmayacak derecedeki basit olaylar müfettişlere verildi. Mesleki terbiyesi henüz oluşmamış kontrolörler, o günün şartlarında Türkiye'nin en hayati araştırmalarına yönelik (hayali ihracat gibi) konularda ya saptılar ya da aldatıldılar. Maliye kökenli bürokratlar, denetimin verildiği gümrük elemanlarını tecrübesizleklerinden dolayı istedikleri gibi kullandılar.
   <br/>
   <br/>
   Ancak zaman içerisinde bilinçlenen kontrolörler, gümrük müdürü yapılacaklarının vaat edilmesiyle kendi kabuklarına çekildiler. Maliye kökenli bürokratlar, hayali ihracat gibi o günün şartlarında Türkiye'yi oldukça zor durumda bırakan olaylara karşı tedbiri de elden bırakmamışlardı. Önemli gümrüklere atamalarda, kontrolörler yanında müfettişlere de yer verdiler. Bunun sonucunda kimsenin işine diğerinin karışmaması, hatta ihbar veya soruşturma açılması gibi hallerde konunun kapatılması gibi hususlarda bir nevi yazılı olmayan kurallar oluştu. Bilhassa İstanbul ve İzmir gibi ticaret hacminin yüksek olduğu bölgelerde kaçakçı ve hayali ihracatçılar için  geniş bir imkan meydana geldi. Hayali ihracat, gümrük vergisi kaçakçılığı ve rüşvet alabilme imkanı olan büyük gümrüklere (Haydarpaşa, Havaalanı, Erenköy, Otomotiv İhtisas, İzmir GirişÇıkış, Alsancak ve Ankara) müfettiş ve kontrolörlerce aşırı talep başlatıldı. Bu talepler arasında örneğin başmüfettişler Nurettin Ergün, Sedat Çetinbaş, Öner Yıldız, Tuğrul Artan (Daha sonra Gümrükler Genel Müdürü oldu), İsmet Kılınç, Mahmut Naci Çelebi ile başkontrolörler Cezayir Yaman, Hakkı Güven, İlhan Hınçal, Yusuf Koç, Ali Rıza Altınok, Vedat Gür, Asım Akkaya, Mustafa Yunar, Muzaffer Kök gibi tecrübeli denetim elemanlarının daha düşük maaşlı çok alt bir rütbelere talip olmaları bu camiayı yakından tanıyanlarca oldukça enteresan olarak nitelendiriliyor.
   <br/>
   <br/>
   Buraya kadar herkes hayatından memnunken, Türkiye'ye giriş yapan otomobillerin (sayıları 60 bin olarak telaffuz ediliyor) yurtdışına çıkış yapmadığı haberlerinin basında yer almasıyla birlikte şimdiki müsteşar ve zamanın Genel Müdürü Ramazan Uludağ'a ceza verilmesi, yaşanan süreci oldukça etkiledi. Bu olay gümrük kontrolörleri, müfettişler ile müşteşarlık arasındaki çekişmeleri su yüzüne çıkardı.
   <br/>
   <br/>
   Böyle bir miktarda aracın kaybolması gümrükçülerce pek akla yatkın olarak gözükmediği için genel müdürün ihmalinden söz etmek de oldukça zor. Gümrükçüler, ya çıkışların düzenli bir şekilde işlenmediğini ya da bilgisayarlara hatalı yüklemenin olabileceğini belirtiyorlar. Türkiye'ye giriş yapıp çıkmayan aracın da olduğunun altını çiziyorlar.
   <br/>
   <br/>
   Yaşanan bu süreç ve olaylarla birlikte Ramazan Uludağ'ın genel müdürlükten alınmasını müteakip, açtığı davayı kazanarak, tekrar genel müdürlüğe gelmesi ve Devlet Bakanı Rıfat Serdaroğlu zamanında müsteşar olmasıyla birlikte, Gümrük Teşkilatında yeni bir döneme girildi. Bu yeni süreçle birlikte ilginç hesaplaşmalar da başladı.
   <br/>
   <br/>
   Bakanlık açısından ise yaşanan olaylar oldukça ilginç. ANASOLD iktidarı kurulmadan önce tıpkı yıllar önce Güneş Moteli (11'ler Olayı) olayında olduğu gibi bazı bakanlıkların, özellikle gümrüklerden sorumlu devlet bakanlığının pazarlık konusu edildiği haberleri gümrük camiasında konuşulmaya başlandı. Eski Gümrük Müfettişi Necati Can, bu olayın arkasında oldukça değişik amaçların olduğunu belirtiyor. 'Tıpkı 11'ler olayında olduğu gibi Bakanlıklar bazı gruplara yaşanan süreçle birlikte peşkeş çekildi' diyen Can, kısa bir zaman sonra da bakanlığın, hakkında onlarca rapor bulunan bir ekibi en önemli gümrüklerin başına getirdiğini belirtiyor.
   <br/>
   <br/>
   Gümrük Teftiş Kurullarının İzmir ve İstanbul'da bulunan birimlerinin Ankara'ya taşınacağının Müsteşar Ramazan Uludağ imzalı genelgeyle bildirilmesiyle müfettişler, sağlık raporu almaya başladılar. Fakat bu raporların büyük bölümü gerçeği yansıtmıyor. 30 yaşındaki birçok müfettiş 60 yaşından sonra görülen prostat hastalığından, bir çok kişi de psikolojik sorunlardan dolayı rapor almış. Müfettişler ve kontrolörler aynı günlerde gündeme gelen DTP'nin hükümetteki bakanlarını geri çekeceği veya bazı değişiklikler yapacağı söylentisiyle birlikte sessiz kalmayı tercih ettiler. Ancak geçen günler, müfettiş ve kontrolörlerin beklentilerini boşa çıkardı. Alınan seçim kararıyla da teşkilatın aynı bakan ve ekiple devam edeceği ortaya çıktı.
   <br/>
   <br/>
   Gümrüklerde atamalar ve yer değiştirmeler kurala bağlanmışken müfettişler ve kontrolörler bu kuralın dışındadır. Normal gümrük personeline mahallileşmelerini önlemek amacıyla uygulanan rotasyon olayı müfettişleri ilgilendirmez. Bu yüzden her türlü hareket imkanını haiz müfettiş ve kontrolörlerin ciddi bir kurumun denetim ve gözetimine girmesi oldukça zor. Ankara'ya alınma kararına karşı çıkmalarının altında yatan sebeplerden biri de bu.
   <br/>
   <br/>
   Gümrük müfettiş ve yöneticileri bu durum karşısında da bir çıkış yolu buldular ve Gümrükler Genel Müdürlüğü kadrosuna kayıtsız, şartsız teslim oldular. Bunun karşılığını da İstanbul ve İzmir'in gayri meşru kazanç bakımından şaibeli olan gümrüklerine atanarak kısa zamanda gördüler.
   <br/>
   <br/>
   İstanbul'da kurulu Teftiş Heyeti Müfettişleri uzun yıllar aynı bölgelerde çalışıp kanunlardan doğan yetkilerini kullanarak, zaman içerisinde çok önemli bir konuma geldiler. Türkiye'deki önemli başmüdürlükler, müfettişlerin kendi içinde parselledikleri ve istedikleri gibi at oynatabildikleri yerler haline geldi. İstanbul Gümrük ve Muhafaza Başmüdürlüklerine başmüdür olmalarını tabii bir hak haline getirdiler. Oktay Ergül, İhsan Erdeay, Nazım Bilican, Erol Tonka, Turan Yıldız isimli başmüfettişler gümrük başmüdürü, Ertuğrul Konukman, Bahri Öktem, Ali Cevat Akın (kararnamesi çıktığı halde gümrük başmüdürü olmak istiyorum diyerek, kararnamesini yeni bir
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=4118), [web.archive.org (arşiv bağlantısı)](http://web.archive.org/web/20130502062159/http://www.aksiyon.com.tr:80/aksiyon/newsDetail_getNewsById.action?newsId=4118)
