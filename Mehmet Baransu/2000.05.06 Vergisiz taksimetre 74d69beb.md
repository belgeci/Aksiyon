# Vergisiz taksimetre

*Mehmet Baransu 2000.05.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Altlarında ikiüç milyarlık sarı renkli otomobiller olmasına rağmen, ön ve arka tamponlarındaki 34 T ile başlayıp devam eden plakaları, tam tamına 80 milyar Türk Lirası ediyor. T.. ile başlayıp devam eden plakalar, son yılların en önemli kazanç yollarından biri.
  </font>
 </div>
 <div id="newsText">
  <font class="detail-text">
   Mesleğin eski cazibesinin kaybolduğu, günlük kazanç açısından darboğaza sürüklendiği iddialarının aksine, taksi plakaları, özellikle büyükşehirlerde, hiç de küçümsenmeyecek bir gelir getiriyor sahiplerine. İstanbul'da yalnızca taksinin plakası, iki yıl gibi kısa bir zaman dilimi içerisinde sahiplerine 55 milyar TL kazandırdı. "Bir zamanların altın değeri", özellikle son 5 yılda, eski kâr marjının da üstüne çıkmayı başardı. Ve büyük bir kazanç kapısı haline geldi.
   <br/>
   <br/>
   Taksi sahiplerinin bu kazancında gözümüzün olduğu söylenemez; ama özellikle büyük şehirlerde, taksi plakalarının bu kadar kısa bir zaman dilimi içerisinde sahiplerine büyük kazanç sağlamalarına rağmen, devlete vermiş oldukları komik denecek vergiyi duyunca, konuyu incelemeyi bir görev olarak algıladık. İnceleme sırasında taksi camiasıyla ilgili, mafyadan hava parasına, yeni, ilginç bilgiler de edindik.
   <br/>
   <br/>
   Herkese var, taksiciye yok
   <br/>
   <br/>
   Hatırlanacağı gibi bundan bir kaç ay önce hükümet yetkilileri "Deprem Vergisi" adı altında bir çok alanda vatandaştan ek vergi talebinde bulunmuştu. Bu talep çok geçmeden kanunlaştırılarak yürürlüğe konuldu. Cep telefonundan akaryakıta, tüpgazdan tüketim eşyasına, bir çok alana ek vergi getirildi. Konuşsun konuşmasın, tüm telefon kullanıcılarından, küçümsenmeyecek oranlarda vergi alındı. Bu ek vergilerin yanısıra, vergi politikamız gereği, devlet, sanayicinin kazancının yaklaşık yüzde 58'ine de değişik adlar altında ortak. İşadamları, kazançlarının yaklaşık yüzde 58'ini devlete vergi olarak veriyor. Tabii bu vergilerin taksicilerle ne ilgisi var sorusu da akıllara takılmış olabilir. Dosyamızın çıkış noktası da bu soruya odaklı.
   <br/>
   <br/>
   86 milyar kazanç, 400 milyon vergi
   <br/>
   <br/>
   İstanbul'daki taksilerin plaka fiyatı 80 milyar. Son iki yılda ise yanlızca plakalarından 55 milyar kazanç elde eden ve yıllık kazancı da yaklaşık 6 milyar olan taksilerden, ortalama 200 milyon civarında vergi alınıyor. Geçtiğimiz yıl getirilen fiş sistemi de bu rakamın içerisinde. Ortalama diyoruz; çünkü taksiciler götürü usulü denen bir vergi sistemine tabi. Gelir ve gider hanelerine yazılan rakamlar sonucunda taksiciler vergi veriyorlar. Bu da birinci, ikinci ve üçüncü sınıf diye üç bölüme ayrılıyor. Birinci sınıflar 250, ikinci sınıflar 200, üçüncü sınıflar ise yaklaşık 180 milyon TL vergi veriyorlar. Taksinin bulunduğu semt, sınıfı da belirliyor. Benzin, yedek parça ve akla gelebilecek her tür tamirat da vergiden düşülüyor. Tabii bu göstergeler de akla değişik sorular getiriyor.
   <br/>
   <br/>
   Türkiye Cumhuriyeti'nde yaşayan
   <br/>
   <br/>
   her vatandaş eşittir ama...
   <br/>
   <br/>
   İşadamının gelirinin yarısından fazlasına vergide ortak olunurken, evin değerinin yüzde 12.5'i, özel otomobilin yaklaşık yüzde 15'i satışta vergi olarak alınırken, bu kadar kazançlı bir meslekten, bu kadar az vergi alınması, kafalarda soru işaretleri oluşturuyor. Burada şunu hemen vurgulamakta yarar var: Şoförler ve taksi sahiplerini ayırmak gerekiyor. İstanbul, Ankara ve İzmir başta olmak üzere, taksilerin yüzde 90'ına varan büyük bir kısmında, şoförler çalışıyor. Şoförler çalıştıkları taksiler için taksi sahiplerine İstanbul'da günlük ortalama 15 milyon, Ankara'da ise 12 milyon 500 bin lira veriyorlar. Konuştuğumuz taksiciler, kendilerine kalan paranın 56 milyonu geçmediğini, pazar günleri ise ceplerinden araç sahiplerine para verdiklerini belirtiyorlar. Aynı açıklamayı Şoförler ve Otomobilciler Esnaf Odası Başkanı Semih Kaçanoğlu da yapıyor. Kaçanoğlu, şoförlerin günlük 6 milyon aldığını ve ikinci bir pantolon alabilecek durumlarının olmadığını belirtiyor. Bizim vurgulamak istediğimiz konu da; şoförlerden daha çok, araç sahiplerinin durumu. İki yılda, plaka ve taksi gelirinden yaklaşık 67 milyar kazanan kişilerin, çok düşük vergi vermeleri, alınan diğer vergilere bakıldığında büyük bir adaletsizliğin olduğunu ortaya koyuyor.
   <br/>
   <br/>
   "Vergi çok, alınmasın"
   <br/>
   <br/>
   32 yıllık şoför ve 12 yıllık da taksi sahibi olan Enver Sırma, vergi olayında kendilerine haksızlık yaptığımız görüşünde. Sırma, vermiş olduğu 200 milyonluk verginin de çok olduğunu düşünüyor. Ona göre, sigortası ve hiçbir güvencesi olmayan bu meslekten vergi alınmaması gerekli. Plakaların getirdiği kazancın ise hiç bir öneminin olmadığını belirtiyor Sırma. Bu konuyla ilgili görüşü de vergi konusundaki görüşü gibi ilginç: "Plakalar yerinde duruyor. Taksi benim ekmek kapım. Plakayı satsam, bu yaştan sonra parayı batırırım. Plakayı satamam. Plaka 10 milyar etmiş, 80 milyar etmiş pek mühim değil".
   <br/>
   <br/>
   Korsan taksiden vergi alınsın
   <br/>
   <br/>
   Şoförler ve Otomobilciler Esnaf Odası Başkanı Semih Kaçanoğlu ise 1970'ten beri sayıları gün geçtikçe artan korsan taksilerden vergi alınması gerektiğini belirtiyor: "Korsan taksinin önüne geçilmesi gerekiyor. Taksiciler, çoluk çocuklarının nafakasını paylaşmak istemiyor. Vergi onlardan alınsın".
   <br/>
   <br/>
   Mayfa taksiciler arasına da girdi
   <br/>
   <br/>
   Görüldüğü gibi vergi konusunda taksicilerin fikri oldukça farklı. Onlar, vermiş oldukları vergilerin çok yüksek olduğunu düşünüyor. En yetkili ağızları ise; korsan taksilerden vergi alınması gerektiğini belirtiyor. Taksi ve vergiler konusunu incelerken, taksicilerden ilginç yeni bilgiler de almadık değil. Bunların en önemlisi, belirli odaklarda taksiciler arasında mafyalaşma olduğu iddiası. Bu da Ticari Plakaların Verilmesinde Uyulacak Usul ve Esaslar Hakkında Karar'a göre suç. Bu kanun toplu taşımacılığın geliştirilmesi, plaka karaborsacılığı ve korsan taksiciliğin önlenmesi, fiilen çalışmakta olan şoför esnafının haklarının korunması maksadıyla çıkarılmış. Bu kanunda "Ticari plaka sahipleri sahibi olduğu plakaları aynı şartlara sahip kişilere satabilir" maddesi de var. Fakat çıkartılan kanun kağıt üzerinde kalmış görünüyor. Çünkü, şu andaki plakaların bir çoğu, mesleği şoförlük, geçim kaynağı da taksicilik olmayan insanlara ait. Taksiciler arasında "mafya" olarak adlandırılan bu grubun en önemlileri Siirtliler, Mardinliler ve Kör Durmuş denen kişi.
   <br/>
   <br/>
   Siirtliler ve Mardinliler
   <br/>
   <br/>
   Siirtliler grubu şu an Laleli piyasasını elinde bulunduruyor. Laleli piyasasındaki bir çok taksi plakası onlara ait. Otogara ise Mardinliler denen bir grubun hakim olduğu söyleniyor. Otogarda çalışan bir taksi şoförü de bunu doğruluyor. Şoförün konuyla ilgili anlattıkları oldukça enteresan: "Yolcu sırası bende olmasına rağmen, Mardinli biri önüme geçip, yolcuyu alıyor. Taksilerin büyük bir çoğunluğu da onların olduğu için, bir şey diyemiyoruz. Bir çok arkadaşımız huzursuz olduğu için otogarı terketti. Kimileri de plakasını onlara satmak zorunda kaldı". Otogarda görüştüğümüz taksiciler ise bu iddianın doğru olmadığını belirtiyorlar. Otogarda bulunan 220 taksinin büyük bir çoğunluğunun Siirtliler'e ve Urfalılara ait olduğunu belirten taksiciler, bu iddiayı ortaya atanları yalancılıkla suçluyorlar. Güvenlik yetkililerinden biri ise otogarda böyle bir sorun olmadığını ısrarla vurgularken, en büyük sorunun taksicilerin yolculara gerekli ilgiyi göstermemesi olduğunu söylüyor: "Otogardaki taksiciler yolculardan bagaj parası, çıkış parası aldılar. Yakın yere giden yolcuları almadılar. Şimdi de yolcu olmadığından yakınıyorlar."
   <br/>
   <br/>
   Başka bir taksici Otocenter'da da otogara benzer oluşumun olduğunu belirtiyor. Federasyon Başkanı Semih Kaçanoğlu ise bu iddiaları ilk kez bizim ağzımızdan duyuyor. İddiaları duyduktan sonra oldukça şaşıran Kaçanoğlu, en kısa zamanda bu konu üzerine eğileceğini söylüyor.
   <br/>
   <br/>
   Hava parası veriliyor
   <br/>
   <br/>
   Taksi ve mafyayla ilgili ilginç bir iddia da taksicilerin en yetkili ismi Kaçanoğlu'ndan geliyor. Kaçanoğlu, plaka parasından başka, bazı hatlara hava parası verildiğini, bunların kesinlikle yasal olmadığını belirtiyor. "İstanbul'da bazı hatlarda 10, bazılarında 15 milyar gibi miktarlarda hava parası alınıyor. Bunlar kesinlikle kanuni değil. Taksicilerin plaka parasından başka para vermemeleri gerekiyor." diyen Kaçanoğlu, böyle bir zorlama halinde taksicilerin kendilerine müracaat etmelerini istiyor. Hat konusunda ise isim vermekten çekiniyor. Otogarda görüştüğümüz taksiciler de hava parası veriyorlarmış. Otogarın fiyatı 4 milyar. Taksiciler derneğe giden paraların da incelenmesi gerektiğini belirtiyorlar. Derneğe yıllık 35 milyon para verdiklerini, eğer vermezlerse trafikle anlaşmalı olduğunu söyledikleri derneğin, arabalarını hemen bağlattıklarını belirtiyorlar. Bu iddiayı  dernek başkanı komik olarak nitelendiriyor. Bu iddiaya karşı polisin böyle bir olay içerisine gireceğini düşünüyor musunuz sorusunu yöneltiyor.
   <br/>
   <br/>
   Kim bu Kör Durmuş?
   <br/>
   <br/>
   Plakaların neden bu denli yüksek olduğunu, görüştüğümüz taksicilere sorduk. Bazılarından almış olduğumuz yanıt oldukça enteresan. Kör Durmuş adında birinin plakaları toplayıp daha sonra piyasaya sürmesinden dolayı fiyatların son yıllarda yükseldiğini belirtiyorlar. Konuştuğumuz taksicilerin kimi bu ismi duyarken kimi de onu lakabıyla tanıyor. Soy ismini bilen ise yok. Yaptığımız araştırma sonucu Kör Durmuş'un Siirtliler grubuna karşı Kasımpaşa, Dolapdere civarlarında faaliyet gösterdiğini öğrendik. Ancak Şoförler Odası Başkanı bu ismi ilk kez bizden duyduğunu belirtiyor. Taksi plakası çok olan böyle bir isim var mı sorumuza ise; bir çok kişinin birden fazla plakaya sahip olduğunu belirtiyor. Başkan Kaçanoğlu'nun plakaların fiyatlarının artmasıyla ilgili düşüncesi de farklı. Enflasyon ve faizlerin aşağıya çekilmesi plaka fiyatlarının artmasının tek sebebi. "Enflasyondaki kısmi iyileşme ve faizlerin düşmesinden dolayı, kredi bulup, taksi plakası alanlar var. Talep çok olunca, fiyatlar da yükseldi".
   <br/>
   <br/>
   Tabii plaka fiyatlarının bu kişiler tarafından kanunsuzca yükseltilmesi, taksi şoförlerinin hiç bir zaman plaka sahibi olamamasını beraberinde getiriyor. Kanuna göre, plaka sahibinin şoför olması gerekirken, plakaların bazı gruplar arasında pay edildiği açık bir şekilde görülüyor. Olan da bu camianın yükünü çeken taksi şoförlerine oluyor.
   <br/>
   <br/>
   Sadece taksicilerle ilgili ortaya çıkan bu durum bile vergi sistemimizin çarpıklığını göstermek için yeterli. İşadamının gelirinin yaklaşık yüzde 58'ine ortak olan, ev ve araba vergisi adı altında yüksek rakamlarda vergi alan, konuşsun konuşmasın vatandaştan cep telefonu vergisi tahsis eden devletin; kazançları küçümsenmeyecek boyutlarda olan ve mafyanın hüküm sürdüğü taksi camiasından aldığı vergiyi görünce, "Burası Türkiye, olur böyle" sözüne hak vermemek imkansız. Şu aralar duvarlarda "Korsan Taksiye Hayır" pankartlarını görüyoruz. Yakında "Vergiye Hayır" pankartını görürsek hiç şaşırmayalım.
   <br/>
   <br/>
   email: mbaransu@yahoo.com
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### murat kar, 13 September 2012, 11:04
> Vergi az veriliyor deniyor. 1 TL’lik mazot 4 TL’ye satılıyor. Plaka için ise pahalı diyorsunuz. Kaç tane can kurban verildi gaspçılara biliyor musunuz? Tehlikeli iş, oturduğunuz yerde konuşuyorsunuz. Evini geçindiriyor insanlar. Neden satsın, satmayınca yükselir. Bakın sizin de gözünüz var!  

Kaynak: [www.aksiyon.com.tr](http://www.aksiyon.com.tr:80/aksiyon/haber-6146-34-vergisiz-taksimetre.html), [web.archive.org (arşiv bağlantısı)](http://web.archive.org/web/20140427034420/http://www.aksiyon.com.tr:80/aksiyon/haber-6146-34-vergisiz-taksimetre.html)
