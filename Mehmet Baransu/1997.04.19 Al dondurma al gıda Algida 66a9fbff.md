# Al dondurma, al gıda: Algida

*Mehmet Baransu 1997.04.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dondurma ile hepimiz çocukken tanıştık. Belki hayattan keyif almayı bile dondurma ile öğrendik.
  </font>
 </div>
 <div id="newsText">
  <font class="detail-text">
   Kimi zaman küçük arabalarıyla sokaklarda dolaşan beyaz külahlı, peştamallı, renk renk giysilere bürünmüş dondurmacıları ve onların 'Dondurmam kaymaak' diye seslenişlerini, kimi zaman da pastanelerin vitrinlerini süsleyen çeşit çeşit dondurmaları sabırla bekledik.
   <br/>
   <br/>
   Dondurmaya ilişkin ilk bilgi, 1769 yılında İngiltere'deki bir kadın dergisinde yayınlanmış ve küçük çapta dondurma üretimine başlanmış. Hızlı bir gelişme gösteren dondurmacılık, 1851 yılına kadar ev ve pastane dondurmacılığı şeklinde gelişmiş. Bu tarihten itibaren dondurmalar gelişen teknolojik imkanlar sayesinde endüstriyel üretime geçerek bugünkü düzeye erişmiş.
   <br/>
   <br/>
   Düne kadar küçük arabalarda, pastanelerde satılan dondurmanın yerini şimdilerde marketlerin, şekercilerin, pastanelerin önünde bulunan dondurma dolaplarının içinde satılan ambalajlı dondurmalar aldı. Dünyanın en büyük dondurma üreticilerinden Algida, 1990 yılında Türkiye'ye ambalajlı dondurmayı tanıtarak kısa sürede insanımıza değişik seçenekler sundu. İnsanımız artık modern teknolojinin sunduğu dondurmayı her mevsim, canının çektiği anda, dilediği yerde, rahatlıkla yiyebiliyor. Algida Satış ve Pazarlama Direktörü Hakan Behlil başarılarının altında yatan sebebi "Biz diğer ülkelerde yaptığımız işleri, yöntemleri uyguluyoruz. Türkiye'de değişik ülkelerde edindiğimiz tecrübeleri, yeni prensiplerimize katarak piyasaya çıktık. Ve başarılı olduk" şeklinde açıklıyor. Behlil, bugüne kadar üç ana ürün olmak üzere yaklaşık 40 çeşit dondurma ürettiklerini belirterek, "Dondurmaları kap, kornet ve çubuk şeklinde hem çocukların hem de yetişkinlerin beğenisine sunuyoruz. Bizim ürünümüzün özelliği yukarı doğru çıktıkça yaş ve fiyat bakımından bir artış olması. En aşağıda çocukların, yukarılara doğru gittikçe yetişkinlerin alabilecekleri dondurma üretiyoruz" diyor.
   <br/>
   <br/>
   Dondurma, ana maddesi olan süt sayesinde kalsiyum, sodyum, potasyum, fosfor ve demir gibi zengin mineraller yanında, A, E ve B vitaminleriyle çeşitli proteinleri içeriyor. Sütten daha konsantre olduğu için  daha iyi besleyici bir gıda maddesi. 100 gramlık dondurma yaklaşık 200 cal'lik bir kalori değerine sahip. Behlil, dondurmanın sağlık açısından yararlı olduğu gibi dikkat edilmemesi durumunda zararlı olabileceğini belirtiyor: "Herhangi bir hastalıkta insan vücuduna kendi ısısının uzağındaki şeyler zararlıdır. Bundan dolayı dondurmayı vücut ısısına getirdikten sonra yemek lazım. Vücut ısısına getirmek için de dondurmayı, ağızda eritip daha sonra yemeliyiz. Süt de mutlaka pastorize edilmelidir.''
   <br/>
   <br/>
   Dondurmanın aynı zamanda sağlıklı bir yerden sağlıklı bir şekilde tüketiciye ulaşması lazım. Algida Genel direktörü Hakan Behlil, bu konuda şirketlerinin gereken hassasiyeti gösterdiğini belirtip, sağlıklı şekilde üretildiği takdirde dondurmanın kışın da yenmesinin sağlık açısından bir sakıncası olmadığını sözlerine ekliyor.
   <br/>
   <br/>
   Dondurma, tüketici için lezzetli ve sevilen, üreten için katma değeri yüksek bir besin. Her ülkede sevilen ve tüketimi giderek artan bir ürün. Sağlıklı bir şekilde üretilmesi ve tüketilmesi halinde, kışın da yenilebilir. Eskiden kışın dondurma yenilmediği için dondurmaya rastlamamız mümkün değildi. Şimdi dondurma üretim tekniğindeki gelişmeler ve değişen tüketim alışkanlıklarımız sayesinde her mevsim aranıyor. Bulunmayan şey yenilmeyeceğine göre Türkiye'de bu sektör de yavaş yavaş gelişiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BD672EEEF00191E433DFB96536DDC030?newsId=2499), [web.archive.org (arşiv bağlantısı)](http://web.archive.org/web/20131210051105/http://www.aksiyon.com.tr:80/aksiyon/newsDetail_getNewsById.action;jsessionid=BD672EEEF00191E433DFB96536DDC030?newsId=2499)
