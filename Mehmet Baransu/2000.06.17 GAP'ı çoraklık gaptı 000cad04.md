# GAP'ı çoraklık gaptı

*Mehmet Baransu 2000.06.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1977 yılında kurulduğunda çok yönlü, entegre bir proje olarak düşünülmüştü. 22 baraj, 19 hidroelektrik santralı ve yüzlerce sulama kanalı hayata geçirilecek ve dünyanın gözü buraya çevrilecekti.
  </font>
 </div>
 <div id="newsText">
  <font class="detail-text">
   Bölgede kişi başına düşen milli gelir de ikiüç kat artacaktı. Proje tamamlandığında 1.7 milyon hektar alan sulanabilecek, 27 milyar kilovatsaat elektrik enerjisi üretilecekti. 31 milyar dolarlık bu dev proje tamamlandığında 4 milyon kişiye istihdam olanağı sağlanacaktı. Ve bölge Türkiye'nin kalbi olacaktı. Sadece ekonomik özellikler değil, önemli sosyal ve kültürel hedefler de belirlenmişti. Yabancı yatırımcılar, girişimciler ve finans çevreleri de bu proje üzerine yoğunlaşacaklardı. Türkiye'nin yüzakı olacak bu projeye de GAP adı verildi. 1991 yılının sonlarında GAP'ın büyük bir bölümünün biteceği söyleniyordu. Ama bugün geldiğimiz noktaya bakılırsa GAP'ın ölü yatırım olma yolunda önemli sinyaller verdiği görülüyor.
   <br/>
   <br/>
   Topraklar tuzlanıyor
   <br/>
   <br/>
   Bu dosyamızda, GAP'a ne kadar para harcandığı, ölü yatırım olmasının sebepleri, projenin hangi aşamada olduğundan ziyade, GAP'ta her geçen gün kendini biraz daha yoğun bir şekilde hissettiren topraklardaki tuzlanma olayına dikkat çekeceğiz. Yetkililer, önümüzdeki bir kaç yıl içinde topraklarda hiç de azımsanmayacak bir ölçüde tuzlanma olayının gerçekleşeceğini belirtiyorlar. Şu anda da bir kaç yıldır sulanan topraklarda bu tehlikeyi görmek mümkün. Peki nedir bu tuzlanma ve toprağa ne gibi etkisi var?
   <br/>
   <br/>
   Bir numaralı etken pamuk
   <br/>
   <br/>
   Güneydoğu Anadolu Bölgesi'ndeki tuzlanmanın ana sebebi; bilinçsizce yapılan sulama. Şu an sulanabilen toprakların büyük bir kısmında pamuk ve suya çok ihtiyaç duyan ürünlerin yetiştirilmesi, tuzlanmaya sebep oluyor. Aşırı sulama sonunda, yer altında biriken su ile yer üstündeki su arasında fazla bir seviye farkı kalmıyor. Yeraltındaki su dışarıya çıkacak bir kanal bulamadığı için de toprakların tuzlanmasına sebep oluyor. Pamuğun su içerisinde kalarak yetiştiği de düşünülürse tuzlanmanın çok daha çabuk olduğu görülür.
   <br/>
   <br/>
   Uzmanların bu konudaki düşünceleri tehlikenin GAP'taki topraklara yakın olduğu sinyalini veriyor. Yapılan araştırmalara göre binlerce insanın kaderini etkileyecek tuzlanmanın etkileri önümüzdeki 510 yıl içerisinde büyük oranda görülecek. Uzmanlar; toprakların büyük bir kısmının çoraklaşacağı ve GAP'ın ana hedefi olan üretimin olmayacağı uyarısını da yapıyorlar.
   <br/>
   <br/>
   Topraktaki tuzlanma belirtileri Şanlılurfa'nın bir çok köyünde şu an başlamış durumda. Yanlızca 3 yıldır sulanan bu topraklarda tuzlanmanın başlaması, projenin tamamlanmasıyla birlikte toprak yapısı aynı olan diğer bölgelerde de aynı etkinin görüleceğini ortaya koyuyor. Suriye sınırında bulunan Akçakale'de de topraklar şu an tuzlanmış durumda.
   <br/>
   <br/>
   Güneydoğu Anadolu Bölgesindeki toprakların killi, kireçli, organik maddeli, potasyumlu, fosforlu, nitrojenli olması, tuzlanmayı hızlandıran bir diğer etken.
   <br/>
   <br/>
   TEMA Başkanı Hayrettin Karaca; sulu tarım yapılan alanlarda drenaj sisteminin kurulmamış olması ve bu sistem kurulmadan sulamaya geçilmesinin tuzlanmaya neden olduğunu belirtiyor. "Sulama ve drenaj sistemimiz yok. Sulama konusunda da toprak sahiplerine gerekli eğitim verilmemiş durumda. Toprakta ihmali göz ardı edilmeyecek ölçüde tuzlanma başlamıştır. Mutlaka önlem alınması gerekir" diyor. Yaklaşık 1.7 milyon hektar alanın sulu tarıma açılacağı, barajların su toplama havzalarında çok şiddetli erozyon bulunması gözönüne alındığında, Karaca'nın uyarılarında hiç de haksız olmadığı görülüyor.
   <br/>
   <br/>
   Çözüm drenaj sistemi
   <br/>
   <br/>
   Tabii burada akla hemen bu problemin nasıl önleneceği sorusu geliyor. Uzmanlar, bu konuda çok değişik alternatifler ileri sürüyorlar. En etkin yol olarak da Hayrettin Karaca'nın da belirttiği drenaj sistemini görüyorlar. Nedir drenaj sistemi? Toprakta bitkilerin yetişmesine zararlı olan fazla suların oluşturulacak kanal ve kollektörlerden tahliye edilmesine drenaj deniliyor. Bu sistemle, topraktaki tuzlanmanın önüne geçiliyor. Bu sistemin bütün tarlalarda olması gerekiyor. Aksi takdirde bu düzeneği oluşturmayan bir çiftçinin sahip olduğu topraktan yan komşusuna, ondan başka birine geçerek tuzlanma olayı devam edebiliyor.
   <br/>
   <br/>
   Bu konuda acilen önlem alınması şart. Aksi takdirde sulanan toprakların büyük bir kısmı tuzlanma tehlikesiyle karşı karşıya kalacak. Ürün artıralım derken, eldeki ürünümüzü de kaybedebiliriz. GAP İdaresi'nin desteğiyle Harran Üniversitesi Ziraat Fakültesi'nin birtakım çalışmalar içerisinde olmasına rağmen, Güneydoğu'daki bütün toprakları tehdit eden tehlikeye karşı daha geniş çaplı önlem alınması gerekiyor. Drenaj sisteminin her yerde hayata geçirilmesi ve Harran Ovası dışında diğer bölgelerin de etüdlerinin yapılması gerekiyor. Toprağın hangi bölümüne, ne kadar metreküp suyun verilmesi gerektiğine dair incelemeler de şart. İsrail'de damla yöntemi denen bir yöntemle, toprağın, her milimetrekaresine düşecek su hesaplanarak sulama yapılıyor. Bu da; tuzlanma ve diğer olumsuz etkenleri önlediği gibi ürün çeşitliliğini artırıyor. Tarım Orman ve Köyişleri Bakanlığı, GAP İdaresi, TÜBİTAK, Devlet Planlama Teşkilatı, DSİ ve üniversitelerin, acilen bu konuyla ilgili bir komisyon kurup, bu tehlikeyi önleyici tedbirler almaları da kaçınılmaz olarak görünüyor.
   <br/>
   <br/>
   İzmir Çevre İl Müdürlüğü'nün hazırlamış olduğu "Türkiye'nin Canlılar Dünyasındaki Yeri" adlı raporda da sulama ve tuzlanmayla ilgili geniş bilgilere yer verilmiş. Bu konuda yapılması gerekenler de ayrıntılı bir şekilde anlatılmış. Raporda bu konuyla ilgili ilginç tesbitler var. "Sulak alanların bütün fonksiyonlarının sürekliliğinin sağlanabilmesi ve rasyonel kullanımın gerçekleştirilebilmesi; ancak, halkı da gözeten, tüm sektörleri entegre eden, sulak alan yönetim planlarının geliştirilmesi ve uygulanması ile mümkün olabilecektir. Sulak alan yönetim planları, sulak alanların özelliklerine göre farklılıklar gösterebilir. Bu nedenle, hazırlanacak yönetim planlarının, sulak alanın özellikleri dikkate alınarak hazırlanması gerekir" denen raporda, tuzlanmanın önlenmesi için drenaj sisteminin uygulanması gerektiği de ifade ediliyor.
   <br/>
   <br/>
   Ürün çeşitliliği şart
   <br/>
   <br/>
   GAP'ta kaçınılmaz olarak görünen bir başka konu ise ürün çeşitliliğine gidilmesi. Pamuğun çok su istemesi ve tuzlanmaya sebep olmasından dolayı, ürün çeşitlemesinin de acilen yapılması zorunlu bir neden olarak görünüyor. Bu nedenle hangi topraktan hangi ürünlerin kaliteli olarak alınabileceği yönündeki etüd çalışmalarının yapılması da gerekli.
   <br/>
   <br/>
   GAP İdaresi yetkilileri bu konuyla ilgili gerekli çalışmaların başlatıldığını söylüyorlar. Fakat bölgede yapmış olduğumuz incelemeler, ürün çeşitliliğine bir türlü gidilemediğini gösteriyor. Çiftçiler tarafından sürekli aynı ürünlerin ekildiği, özellikle pamuktan vazgeçilmediği ve çiftçilerin bu konuda bilgisiz oldukları, yapmış olduğumuz incelemeler sonucu ortaya çıkan bir gerçek.
   <br/>
   <br/>
   Bölgede ayrıca, çiftçi katılımını içeren bir modelin de uygulanması gerekli. Çünkü; bölge insanında, gerekli ortaklaşa iş yapma alışkanlığı ve becerisi bulunmadığı için, bunun kendiliğinden gelişmesi de şu aşamada olası görünmüyor. Bu becerilerin ve pratiklerin geliştirilebilmesi için, çiftçiyle içiçe çalışacak ve onlarda bu beceriyi katılımcı yöntemlerle geliştirecek sosyal örgütlere ihtiyaç duyuluyor. Bu yapıldığı taktirde, çiftçiler belirli sorumlulukları yüklenmeye başlayacakları gibi kendi toprağını daha verimli nasıl kullanabileceklirinin yollarını da arayacaklar.
   <br/>
   <br/>
   Sulamaya açılan toprakların büyük kısmında tuzlanma olduğu için çiftçilere bilinçli tarım yapmaları konusunda bazı seminerler veriliyor. Şanlıurfa Tarım İl Müdürlüğü Çiftçi Eğitim ve Yayım Şube Müdürü Derviş Göçer de bu konuda çalışmalar yapmış. Göçer, amaçlarının yüzde 90'lara varan pamuk ekim alanını aşağıya çekip, çiftçilere çeşitli ürün seçeneğini tanıtarak, ekimini sağlamak olduğunu söylüyor: "Eğitim çalışmalarımızdaki amaç; sulamaya açılan alanlarda daha bilinçli ve verimli tarım yapılmasını sağlamak".
   <br/>
   <br/>
   18 Ocak'tan itibaren 4 köyde başlanan proje çalışmalarının, yıl sonu itibariyle Harran ovasında sulamaya açılan tüm köyleri kapsayacak noktaya gelmesi de planlanıyor. Ancak ürün çeşitliliğine gidilmediği ve toprak etüdü yapılmadığı için bu projeden istenilen verimi almak zor. Ürün çeşitliliği olmadığı için çiftçiye ne tür ürünlerin daha faydalı olduğu anlatılamıyor.
   <br/>
   <br/>
   Kısacası yıllar önce bir umut olarak Türkiye'nin önüne konan ve dünyanın gözü burada olacak denen bir proje, gerekli önlemler alınmadığı için, yakın bir zamanda ölü bir yatırım olacak gibi görünüyor. Umarız, gerekli önlemler alınır ve GAP başlarda denildiği gibi Türkiye'nin gururu olur.
   <br/>
   <br/>
   <br/>
   <br/>
   YAPILACAK MÜCADELE
   <br/>
   <br/>
   YÖNTEMLERİ:
   <br/>
   <br/>
   Entegre mücadele (IPM)
   <br/>
   <br/>
   Hastalık ve zararlı tahmin erken uyarısı
   <br/>
   <br/>
   Don erken uyarısı
   <br/>
   <br/>
   Sera ve sulama otomasyonu
   <br/>
   <br/>
   Sulama takvimi planlaması ve kontrolü
   <br/>
   <br/>
   İklim kontrol sistemleri
   <br/>
   <br/>
   Su ve enerji tasarrufu
   <br/>
   <br/>
   Damla sulama, sprinkler sulama
   <br/>
   <br/>
   Ürün ve toprak ihtiyacına göre sulama
   <br/>
   <br/>
   Sulama kontrol cihazları
   <br/>
   <br/>
   Ürün ve toprak ihtiyacına göre gübreleme
   <br/>
   <br/>
   Email: mbaransu@yahoo.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=6267), [web.archive.org (arşiv bağlantısı)](http://web.archive.org/web/20130216035931/http://www.aksiyon.com.tr:80/aksiyon/newsDetail_getNewsById.action?newsId=6267)
