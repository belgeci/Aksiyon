# HADEP'li başkanlar, Baba'ya neden çıktı?

*Mehmet Baransu 1999.08.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Belediye başkanlarının protokolde vali, kaymakam ve askeri yetkililerin yanında yer alması, HADEP'li belediye başkanlarının cumhurbaşkanı başta olmak üzere devlet temsilcilerini karşılamak zorunda oluşları, şimdiden bu ilişkilerin nasıl olacağı sorusunu akıllara getiriyor...
  </font>
 </div>
 <div id="newsText">
  <font class="detail-text">
   Devlet yetkililerinin protokolde nasıl davranacakları ise merak edilen diğer bir soru."
   <br/>
   <br/>
   24 Nisan 1999 tarihli Aksiyon dergisinde 18 Nisan'da yapılan yerel seçimlerde ilk kez 7 il ve 20 ilçede belediye başkanlıklarını kazanan HADEP'i seçim sonrası yoğun bir gündemin beklediğini yazmış, "HADEP'e protokol imtihanı" şeklinde başlıklandırdığımız yazımızı, "gelişmeler HADEP'in yakın bir zamanda gündemin ilk sıralarına oturacağını gösteriyor" şeklinde noktalamıştık.
   <br/>
   <br/>
   Dergide yazmış olduğumuz bu ifadelerin üzerinden çok geçmemişti ki, HADEP'le ilgili tartışmalar kamuoyunda konuşulmaya başlandı. Askeri yetkililerin ve devlet erkanının protokolde nasıl davranacaklarıyla ilgili ilk sinyaller de gelmeye başladı. Resmi bayramlarda belediye başkanlarıyla tokalaşılmıyor, valiler eşlerini protokolde yeri olmamasına rağmen başkanla kendi aralarına oturtuyor, özel davetlerde başkanların bulunduğu yerlere gidilmiyor ve başkanlar davet edilmiyordu. Hatta Mersin'de yapılan Cumhurbaşkanlığı Yelken Yarışmaları'nın ardından orduevinde düzenlenen törene, HADEP'li Akdeniz Belediye Başkanı M. Fazıl Türk, "Sizi içeri alamayız" denilerek alınmamış ve geri çevrilmişti.
   <br/>
   <br/>
   HADEP'li belediye başkanlarının tam da protokol sorunu yaşadıkları bu dönemde, kendilerine devletin zirvesinden, cumhurbaşkanından "Kapım 24 saat sizlere açık, beni arayabilirsiniz!" desteğinin gelmesi, yaşanan sorunlar dikkate alındığında kafaları oldukça karıştırmıştı. Cumhurbaşkanı Süleyman Demirel'in, HADEP'li belediye başkanlarını Çankaya'da kabul etmesi gelişmeler dikkate alındığında oldukça önemliydi. Cumhurbaşkanının görüşmede sık sık "Hak arayışını anayasal çerçevede yapın, meşru yoldan sapmayın, ahengi bozmayalım, hizmeti eksiksiz yapın devlet sizin yanınızda olur" sözlerine vurgu yapması, sorunların aşılacağı sinyallerini veriyordu.
   <br/>
   <br/>
   Yaşanan bu gelişmeler, ilginç soruları da beraberinde getirmişti. HADEP'li belediye başkanlarının, olaylara yaklaşımlarının nasıl olduğu bilinmiyordu. Takınılan tavır hakkında neler düşündükleri, protokol sorununun nasıl aşılacağı merak edilen konular arasındaydı. Protokolde yaşanan olumsuzlukların, İller Bankası yoluyla belediyelere ödenen aidatlarda yaşanıp yaşanmayacağı da merak edilen diğer bir soruydu. HADEP'li belediyelerin neler vaadettikleri, bugüne kadar neler yaptıkları, hedeflenen programları, halkın belediyelere karşı tutumu da bu bağlamda cevap bekleyen sorular arasındaydı. Köşke kabullerinden sonra iç barış için takınacakları tavır ve bundan sonraki süreçte nasıl bir pozisyon alacakları ise, cevap bekleyen diğer bir soruydu.
   <br/>
   <br/>
   Heyetin sözcülüğünü üstlenen Diyarbakır Büyükşehir Belediye Başkanı Feridun Çelik'in, Köşk'te cumhurbaşkanına ilettiği mesajlar, bundan sonra yaşanacak süreçle ilgili izlenimleri ve takınılacak tavrı vermeye başlamıştı. Çelik'in, "Bugün bir dönüm noktasındayız. Bu dönem akılcı ve sağduyulu yaklaşımı zorunlu kılıyor. Ülkenin, özellikle de bölgede yaşayan insanların barışa ihtiyacı var. Artık akan kardeş kanı durdurulmalıdır" sözleri oldukça anlamlıydı.
   <br/>
   <br/>
   "Biz işimize bakarız"
   <br/>
   <br/>
   Köşkte, protokolde yaşanan sorunlara hiç değinilmemesi ise başkanların ve devletin zirvesinin bu konuyla ilgili ne düşündükleri sorusunu yine karanlıkta bıraktı. Biz de bu ve buna benzer sorulardan hareketle konuyu HADEP'li belediye başkanlarının bir bölümüyle görüştük. Başkanların kendileriyle ilgili tartışmaları değerlendirmeleri ise oldukça ilginç.
   <br/>
   <br/>
   Yüksek İnşaat Mühendisi olan Bingöl Belediye Başkanı Feyzullah Karaaslan, protokolde yaşanan sorunların kendisini hiç ilgilendirmediğini söylüyor. "Biz kendi işimize bakarız" diyen Karaaslan, "Bize bir yaklaşana biz iki yaklaşırız. Bize elini uzatana biz de elimizi uzatırız. Bu tür davranışların yanlış olduğu inancındayım" şeklinde konuşuyor.
   <br/>
   <br/>
   Siirt Belediye Başkanı M. Selim Özalp da bu konuların kendisini pek fazla ilgilendirmediğini ve bu tür davranışların kişisel olarak değerlendirilmesi gerektiğini belirtiyor: "Bu uygulamaları devletin bir uygulaması olarak görmek yanlış olur. Kaldı ki bazı yerlerde askeri yetkililer, bazı yerlerde de kaymakamlar belediye başkanlarıyla oldukça sıcak ilişki içerisindeler. Devletin böyle bir uygulaması olsa sanırım köşke kabul edilmezdik."
   <br/>
   <br/>
   Diyarbakır havaalanında VIP salonu kendisine kullandırılmayan, aynı zamanda da bir çok açılış ve törene davet edilmeyen Diyarbakır Büyükşehir Belediye Başkanı Feridun Çelik ise, "Devletin bir uygulaması mı?" şeklindeki sorumuzu cevapsız bırakıyor. Çelik, önceki dönemlerde de Diyarbakır'da bu tür uygulamaların olduğunu belirtip, en kısa zamanda bu tahribatı onarmaya özen göstereceğini söylüyor.
   <br/>
   <br/>
   HADEP Genel Başkan Yardımcısı Ahmet Turandemir de teamül ve kuralların protokolde uygulanması gerektiğini belirtip, bunun yapılmaması için hiç bir nedenin olmadığını söylüyor; "Bu uygulamaların devletin politikası değil, fevri birtakım olaylar olduğuna inanmak istiyoruz. Bizim amacımız bir yumuşamanın sağlanması."
   <br/>
   <br/>
   HADEP'li belediye başkanları, protokolde yaşanan bu sorunların zamanla aşılacağına inanıyorlar. Yapılacak hizmetlerin ve zamanın bu konulara çözüm getireceğini düşünüyorlar. Siirt Belediye Başkanı Özalp, zamanla kendileri hakkındaki "kanaatler"in değişeceğini belirtip, aslolanın hizmet olduğunu söylüyor.
   <br/>
   <br/>
   Özalp, aslolanın hizmet olduğunu söylemesine rağmen, HADEP'li belediyelerle ilgili ortaya atılan bir diğer iddia da (seçimden önce de aynı iddia ortaya atılmıştı) belediyelere ayrılan fonun, HADEP'li belediyelere verilmeyip, bu belediyelerin çalıştırılmayacağı yönünde. Başkanlar, bu iddianın da kasıtlı olarak ortaya atıldığını söylüyorlar. Bingöl Belediye Başkanı Feyzullah Karaaslan, bu uygulamanın yıllardır iktidarda olmayan partilere uygulandığını söylüyor ve ekliyor: "İller Bankası yoluyla belediyelere ödenen paralara, iktidar partileri, borçlanma gerekçesiyle yıllardır el koyuyorlar. Bugün iktidara ortak olmayan FP, DYP ve CHP'ye de aynı uygulama yapılıyor. Eğer iktidarda değilseniz borçlarınız hemen tahsil ediliyor ve el konuluyor. İktidardaysanız borçlarınız ertelenip, el altından size kaynak da sağlanıyor."
   <br/>
   <br/>
   Feyzullah Karaaslan, ödenekler konusunda ise biraz şikayetçi. Ellerine 300 milyarın üzerinde para geçmesi gerekirken, kamu kurumlarına olan borçlarından dolayı 75 milyar geçtiğini söylüyor. Devletin belediyelere olan borçlarını ödemediğini belirten Karaaslan, kendi borçlarının hemen tahsil edilmesini ise anlayamıyor. " Doğuda yapacağınız hizmetlerin süresi en fazla dört aydır. Şehre yapacağınız en büyük yatırımları, iklim koşullarından dolayı yaz aylarında yapabiliyorsunuz" diyen Karaaslan, borçlarının kış aylarına doğru tahsil edilmesinin daha yararlı olacağını düşünüyor.
   <br/>
   <br/>
   Uluslararası finans kuruluşlarından destek
   <br/>
   <br/>
   HADEP Kongresi'nde Türk bayrağının indirilmesiyle ilgili olarak gözaltına alınan ve davası Ankara DGM'de süren Batman Belediye Başkanı Abdullah Akın ise, mali açıdan kendilerine uygulanan herhangi bir sınırlamanın söz konusu olmadığını söylüyor. Akın, "İller Bankası'ndan gelen fondan başka, belediyelerin çevre temizlik, emlak, tabela vergileri ve ruhsat gelirleri var. Vatandaşlar rahat olsunlar. Bazı kesimlerin bizi çalıştırmayacağı yönündeki iddialar kasıtlıdır" şeklinde görüşlerini dile getiriyor. Akın, uluslararası finans kuruluşlarından ve AB'den de mali destek beklediklerini, birtakım görüşmelerinin de olduğunu belirtiyor ve ekliyor: "Dünya Bankası ve AB'den ciddi mâlî destekler bekliyoruz. Hazırladığımız projeleri sunup, uluslararası finans kuruluşlarının desteğini isteyeceğiz. "
   <br/>
   <br/>
   Diyarbakır Büyükşehir Belediye Başkanı Feridun Çelik de uluslararası kuruluşlardan çok sayıda iş birliği ve diyalog çağrısı aldıklarını belirtiyor. Önümüzdeki günler içinde söz konusu kuruluşlarla gerekli diyalogları kuracaklarını söyleyen Çelik, "DİSKİ'ye ait bir çok projemiz var. Kanalizasyon ve yağmur suyu şebekesi projesi, atıksu arıtma tesisi, kolektör ve pompa istasyonu, içme suyu gibi bir çok projemizi yakın zamanda ihaleye çıkartacağız. Yabancı kuruluşlarla da projeler bağlamında görüşmelerimiz var" diyor.
   <br/>
   <br/>
   Bütün belediyeler gibi HADEP'li belediyeler de yüksek miktarda borç almışlar. Diyarbakır Büyükşehir Belediyesi bu sebeple şu an işçilerinin maaşını vermekte güçlük çekiyor. Bingöl, Van, Ağrı ve Hakkâri belediyelerinde de aynı durum söz konusu. Belediye başkanları yapacakları projelere mâlî destek verilmesiyle bu sorunların üstesinden gelineceği inancındalar. Tabii, borç almasına rağmen başarılı olan iller de var. Bu illerin başında Siirt geliyor. Ekmek fabrikası, belediye lokantası, mezbaha, parke taşı imalatçılığı, şehir içi servislerinin artırılması, kanalizasyon gibi icraatlar bunlardan sadece bir kaçı. Seçim öncesi halkın kafasında bulunan birtakım düşünceler de icraatlarla birlikte değişmeye başlamış. Belediye Başkanı M. Selim Özalp, kısa zamanda gerçekleştirdikleri bu icraatların halkın gözünde büyütüldüğü inancında. "Yıllardır Siirt'te icraat yapılmadığı için yaptığımız küçük şeyler büyük bir icraatmış gibi görünüyor." şeklinde konuşuyor Başkan Özalp.
   <br/>
   <br/>
   Siirt'te bu icraatlar olurken, Diyarbakır, Bingöl, Hakkâri ve Van'da yapılacak işler şu an için ertelenmiş. Yüksek borçlanmadan dolayı işçi maaşlarını bile ödemekte zorlanan belediyelerin icraat yapmasını beklemek oldukça zor. Bingöl Belediye Başkanının bugüne kadar ne yaptınız sorumuza 'Daha ne oldu ki, üç ayda ne yapılabilir' cevabı sanırız bunu özetliyor.
   <br/>
   <br/>
   Siirt dışındaki illerde gözle görülür bir yenilik olmamasına rağmen, halkla konuşurken tesbit ettiğimiz bazı konular, devletlehalk arasındaki kopukluğun zamanla artabileceğini gösteriyor.
   <br/>
   <br/>
   Yeni tehlike; halk devlete küsebilir
   <br/>
   <br/>
   Kahvehanede görüştüğümüz Siirt sakinlerinden Abdullah Göze, düşünce değişimine ve ileride yaşanabilecek tehlikeye şu sözlerle işaret ediyor: "Belediye başkanı seçimle gelmiş birisi. Oldukça da başarılı. Başarılı bir belediye başkanına protokolde uygun görülen davranışların halkın nazarında açacağı yaraları tahmin etmek gerekir. Yaşanan olaylar halkı yerel yöneticilere karşı küstürebilir''. 1980 yılından beri bu bölgede yaşanan gelişmeler ve seçim sonuçları da Göze'nin açıklamalarının yabana atılır iddialar olmadığını gösteriyor.
   <br/>
   <br/>
   HADEP'li belediye başkanları ile ilgili bu demokrasi imtihanını içinden daha da çıkılmaz ve çetrefilli hale getiren unsurun, PKK'nın bir bir ele geçirilen lider kadrosunun PKKHADEP bağlantıları üzerine yaptıkları açıklamalar olduğu da bir gerçek. Bu açmaz HADEP'in kapatılma davası lehte sonuçlanmadıkça kolay kolay aşılabilecek gibi de görünmüyor. Bununla beraber Köşk'te yaşanan kabul ve Cumhurbaşkanı Süleyman Demirel'in iadei ziyarette bulunacağını açıklaması, bu açmazın terör olaylarındaki azalmaya paralel aşılabileceğinin ilk sinyalleri olarak görülüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2014D3AAAC527EDB657C38F9296224AE?newsId=5274), [web.archive.org (arşiv bağlantısı)](http://web.archive.org/web/20141030071808/http://www.aksiyon.com.tr:80/aksiyon/newsDetail_getNewsById.action;jsessionid=2014D3AAAC527EDB657C38F9296224AE?newsId=5274)
