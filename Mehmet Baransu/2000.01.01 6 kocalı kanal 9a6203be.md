# 6 kocalı kanal

*Mehmet Baransu 2000.01.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kanal 6'da son günlerde kronik tansiyon yine yükseldi. Üç ayrı kişi "bu kanal benimdir" diyor ve kendilerine göre kanıtlar gösteriyorlar. Artık iş o kadar çığırından çıkmış ve hukuk çerçevesini aşmış görünüyor ki,
  </font>
 </div>
 <div id="newsText">
  <font class="detail-text">
   Kanal 6'nın binasına kim hakimse "sahip" o oluyor. Öyle ki şu anda kanalın "kontrolünü" elinde bulunduran Korkmaz Yiğit'in adamları gece ve gündüz binada nöbet tutuyorlar; tabii eski baskınlardan ders alındı, tecrübe kazanıldı. Türkiye'nin en talihsiz tv'si unvanını hakeden Kanal 6'nın sahibi Ahmet Özal mı, Mehmet Kurt mu, yoksa Korkmaz Yiğit mi? Bu soru, cevabını galiba çok girift ve kompleks yollardan geçerek bulacak.
   <br/>
   <br/>
   Herşey, Ahmet Özal'ın, Uzanlar'la birlikte kurduğu Star1'den ayrılıp yeni bir kanal kurmasıyla başladı; kanalın adı Kanal 6'ydı. Star'dan ve TRT'den yapılan flaş transferler kanalı Türk halkının gözdesi yapmıştı. İlk zamanlar işler iyi gitti.
   <br/>
   <br/>
   Fakat mahdum Ahmet'in hamisi baba Özal'ın vefatı ve bunu takiben gelen 94 krizi herşeyi alt üst etti. Bankalara yüklü miktarda borçlanan, sonra da bu borçları ödemede zorlanan Ahmet Özal, yeni arayışlar içine girdi.
   <br/>
   <br/>
   1992 yılının aralık ayında, Lapis Grubunun bankası TYT ile ortaklık anlaşması yapıldı. 1994 ekonomik krizi Kanal 6'nın her şeyini alt üst etmişti. Özal, TYT Bank'ın iflasından bir gün önce buradaki hisselerini kurtarmış ve Kanal 6'nın tamamına yeniden sahip olmuştu. 1994 ekonomik krizi herkesi olduğu gibi Özal'ı da etkilemişti. Özal, o günün parasıyla 260 milyarlık bir borcu sırtında taşımaya başladı. Özal, başta TYT Bank olmak üzere, İmpexbank, Marmarabank, Bankexpres ve Garanti Bankası'na borçlandı. Haciz kararının alınması ise Özal'ı yeni arayışlara itti.
   <br/>
   <br/>
   Ali Şen başkan, Kanal 6...
   <br/>
   <br/>
   Bu dönemde Kanal 6'nın ilk taliplilerinden birisi dönemin Fenerbahçe Kulübü Başkanı Ali Şen'di. Özal ve Şen arasında 19 Mayıs 1994 günü Bodrum'da yapılan pazarlık sonuçsuz kaldı. Bu arada Özal'ın, Kanal 6'yı ve Artı Holding'in yüzde 51'lik hissesini borçlarıyla birlikte Amerika'da faaliyet gösteren 3 firmaya devredeceği söyleniyordu. Kanal 6'yı almak isteyen yabancı şirketin, aslında, Emlakbank'taki rüşvet skandalında da adı geçen Selim Edes'in paravan şirketi MANG olduğu da iddia edildi.
   <br/>
   <br/>
   Bu iddialardan bir sonuç çıkmayınca, Kanal 6'yı Asil Nadir'in satın alacağı söylentileri ortaya atıldı. Geçtiğimiz günlerde öldürülen, yeraltı dünyasının tanınan ismi Nihat Akgün'ün, o dönem Kanal 6'yı Asil Nadir adına satın almak için girişimlerde bulunduğu öne sürüldü.
   <br/>
   <br/>
   22 Şubat 1995 günü ilginç bir gelişme yaşandı. Basın bülteniyle, Özal'ın, Kanal 6'daki hisselerinin yüzde 15'inin Akşam Gazetesi sahibi Mehmet Ali Ilıcak'a devredildiği duyuruldu. Bu ortaklık uzun sürmedi. Yönetim Kurulu Başkanı Efe Özal, Ilıcak'ın yeterince sermaye koymaması üzerine anlaşmadan vazgeçildiğini kamuoyuna duyurdu. Borçlarından dolayı haciz kararı alınan, alacaklıların sıkıştırdığı ve telefonları kapatılan Kanal 6, tekrar yeni bir ortak arayışına girdi. Ahmet Özal'a, vergi borçları nedeniyle gıyabi tutuklama kararı da verildi.
   <br/>
   <br/>
   Borçlar ödenmezse geri alınır
   <br/>
   <br/>
   Temmuz 95'te televizyon Almanya'da yaşayan işadamı Mehmet Kurt'a satıldı. Kanal 6'nın yüzde 51 hisse ve yönetimi Kurt'a devredildi. Kanal 6'nın Yönetim Kurulu Başkanlığı'na ise, Kurt'un damadı Hasan Basri Uğurlu getirildi. Artık suların durulduğuna kesin gözüyle bakılıyordu. Kurt'la Özal arasında yapılan anlaşmada, Kanal 6'nın ve Özal'ın kredi borçlarının ödenmemesi durumunda, televizyonun geri alınacağı şartı vardı. Bugüne kadar yaşanan gelişmeler de hep bu maddeye dayandırıldı. Anlaşmadaki bu madde gereğince koltuklar dolup boşalıyordu.
   <br/>
   <br/>
   Gece yarısı baskın
   <br/>
   <br/>
   Anlaşmaya uymayıp, borçları ödemediği gerekçesiyle, 23 Kasım 1996 günü Özal kardeşler, bir gece baskınıyla tekrar Kanal 6'yı ele geçirdiler. Ahmet ve Efe Özal, sabaha karşı saat 03.00 sıralarında Kanal 6'ya el koydular. Gerekçe ise belliydi. "Borçlar ödenmediği için, anlaşma gereği kanal, Özallar'a aitti." Kanal 6'da meydana gelen bu darbeyle birlikte ilk iş olarak logo değiştirildi. Özal, kendi döneminde kullanılan logoyu tekrar ekranlara taşımıştı.
   <br/>
   <br/>
   Dört gün sonra Kanal 6'nın tekrar Kurt grubuna geçtiği canlı yayınla kamuoyuna duyuruldu. Mahkeme kararıyla Mehmet Kurt, Kanal 6'nın tekrar sahibi oldu. Dört gün içinde kanal gidip gelmişti.
   <br/>
   <br/>
   Yiğit alıyor...
   <br/>
   <br/>
   Mehmet Kurt, 14.08.1998 tarihinde Kanal 6'yı satma kararı aldı. Alıcı ise bu olayla birlikte kamuoyunun yakından tanıyacağı Korkmaz Yiğit'ti. Kurt ve Yiğit arasında yapılan anlaşmada da borçların ödenmemesi durumunda kanalın geri alınacağı hükmü kondu. Milliyet ve Yeni Yüzyıl gazetelerini de alıp basın dünyasına hızlı bir giriş yapan Yiğit'in bankalar operasyonunda arkasında olan siyasi oluşumun desteğiyle bu maddeyi kabul ettiği söyleniyordu. Kartel olma trendine giren Yiğit, kaset skandalıyla, Milliyet'i devredip, Yeni Yüzyıl'ı da kapatmak zorunda kaldı.
   <br/>
   <br/>
   Yiğit'in cezaevine girmesiyle birlikte Kanal 6 tekrar zor günler yaşamaya başladı. Yiğit'in kısa sürede cezaevinden çıkmasıyla birlikte, Kanal 6'da birtakım değişiklikler yapılmaya başlandı. 28 Şubat sürecinden yana tavır koyan Yiğit, eski Deniz Kuvvetleri komutanı emekli Org. Güven Erkaya başta olmak üzere, 28 Şubatçılar'ın bazılarını kendi kanalında toplamaya başladı. Kanal 6'nın yayın kimliğinde de büyük değişimler gözleniyordu. Liberal bir görüntü çizen kanal, 28 Şubat sürecinin medya yoluyla devam ettirilmesi rolünü üstlenmiş görünüyordu. Yiğit, artık yoğurdu üfleyerek yiyordu.
   <br/>
   <br/>
   Ama umulan yine olmadı ve Kurt Grubu Kanal 6'yı almak için tekrar bir girişimde bulundu. Kurt, Korkmaz Yiğit ve hissedarlarının, "Devir Protokolü ve Anlaşması"nın gereklerini yerine getirmediklerini ve borçları ödemedikleri için kanalı geri vermeleri gerektiğini söylüyordu. Mehmet Kurt, Yiğit'e hisse iadesi davası da açmış ve tüm hisselere de tedbir koydurtmuştu.
   <br/>
   <br/>
   Özal'dan bir darbe daha
   <br/>
   <br/>
   Bu gelişmeler yaşanırken sahneye bir kez daha Ahmet Özal çıktı. Yaklaşık on gün önce mahkeme kararıyla logoyu değiştiren Özal, kanalın kendisine ait olduğunu kamuoyuna duyurdu. Özal'ın bu açıklamalarına Kurt'tan sert tepki geldi. Yiğit ve kendi aralarında süren bir davanın dönemsel boşluklarından yararlanılarak, bu durumun yasadışı işler için bir fırsat olarak değerlendirilmeye çalışıldığını söyleyen Kurt, Özal'ın, şu anda Kanal 6'da maliklik sıfatı olmadığını belirtiyor. Kurt; "Gelişmeleri yalnızca, 'işgalcilerin en son çırpınışları' olarak yorumluyoruz. Adalete inancımızdan asla vazgeçmeyeceğiz" diyor.
   <br/>
   <br/>
   Konuyla ilgili görüşlerini sorduğumuz Ahmet Özal iddiaların kesinlikle doğru olmadığını, Kurt ve Yiğit'in borçları ödeyemedikleri için, kanala sahip olma durumlarının sözkonusu olmadığını belirtiyor. Özal, kanal kurulurken almış olduğu krediler karşılığı, Kanal 6'nın Kurt'a satıldığını ve satışta bu kredilerin de bankalara Kurt tarafından ödenmesinin karara bağlandığını belirtiyor: "Ben birçok bankadan teminat mektuplarıyla kredi aldım. Kanal 6'yı satarken de kredileri Kurt'un ödeyeceği maddesini anlaşmamıza koyduk. Ödenmemesi durumunda Kanal 6 tekrar bizim olacaktı. Ödenmedi. Yiğit'e de aynı şartlarla kanal satıldı. Kaset skandalıyla birlikte bu da olmadı ve kanalı tekrar aldık."
   <br/>
   <br/>
   "Özal ismine sürülen lekeyi sileceğiz"
   <br/>
   <br/>
   Özal, kredi borçlarından dolayı "Özal" ismine leke geldiğini söylüyor. Kamuoyundaki krediler ödenmiyor şeklindeki kanaati değiştirmek için iki kez girişimde bulunduğunu fakat ikisinde de başarılı olamadığını belirten Özal, bir kaç gün içinde üçüncü kez Kanal 6'nın satılacağını ve Özal ismine sürülen lekenin temizleneceğini belirtiyor: "Birkaç gün içinde kanalın yerli ve yabancı gerçek sahiplerini açıklayacağız. Kurt ve Yiğit'in ödemedikleri kredileri bu yeni oluşum kesinlikle ödeyecek. Özal ismine vurulan leke ortadan kalkacak."
   <br/>
   <br/>
   Özal, son aylarda özellikle 28 Şubat çizgisini devam ettiren Kanal 6'nın yayın politikasının da değişeceğini belirtiyor. Kanal 6'nın Özal misyonuna, milliyetçimuhafazakar kimliğe bürüneceğini de ifade ediyor: "Bir hafta içinde Kanal 6 bağımsız, uzlaşmacı, tarafsız ve kavgasız kimliğine tekrar bürünecek. Milletiyle çelişmeyen, halkın yanında yer alan yayınlar yapacak."
   <br/>
   <br/>
   Özal, şu an mali meseleleri halletmeye çalıştıklarını ve birkaç gün içinde de yönetimin devralınacağını sözlerine ekliyor.
   <br/>
   <br/>
   Korkmaz Yiğit cephesi ise bu olaylar karşısında sessiz kalmayı yeğliyor. Yiğit'in, Güven Erkaya ve 28 Şubat kimliğiyle gelişmelere karşı cephe almaya çalıştığı da iddia ediliyor. İddiaya kanıt olarak da Kanal 6'nın son günlerde yapmış olduğu yayınlarda, 28 Şubat sürecinin de ilerisine gitmesi gösteriliyor.
   <br/>
   <br/>
   Görüldüğü gibi herkes Kanal 6'nın kendisine ait olduğunu söylüyor. Özal da, Yiğit de, Kurt da mahkeme kararıyla televizyonun kendilerine ait olduğunu belirtiyorlar. Dergimizin yayına girdiği saate kadar Kanal 6'nın sahibinin kim olduğu henüz bilinmiyor ama ibrenin Özal'dan yana olduğu görülüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5688-6-kocali-kanal.html), [web.archive.org (arşiv bağlantısı)](http://web.archive.org/web/20131220104504/http://www.aksiyon.com.tr:80/aksiyon/haber-5688-6-kocali-kanal.html)
