# Kaçakçılığın adresi: KİNTEX

*Mehmet Baransu 2000.03.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Adını ilk kez silah kaçakçılığı olayıyla duyurdu. Türkiye, 1970 yılı sonrası yapmış olduğu silah kaçakçılığı olayıyla onu tanıdı.
  </font>
 </div>
 <div id="newsText">
  <font class="detail-text">
   Belçika'dan gelen silahlar, Varşova Paktı ülkesi olan Bulgaristan'a giriyor, başta silah olmak üzere uyuşturucu, sigara ve viski kaçakçılığında hep aynı firmanın ismi duyuluyordu. Bulgar dışalım ve dışsatım şirketi olan Kintex, Sofya'da, Asya ve Avrupa arasındaki kaçakçılığın köprüsünü yapıyordu. Kintex, 1965 yılında kurulmuş, 1975 yılında Lübnan iç savaşında sağcı Hıristiyanlara silah satmasıyla adını duyurmuştu. MİT'in arşivlerine girmesi de çok fazla gecikmedi.
   <br/>
   <br/>
   Kintex ismi, bugünlerde bir kez daha gündemimizin ilk sıralarında yerini aldı. Hizbullah Operasyonu ve Batman olayıyla ilgili silahlarda adres Kintex'i gösteriyordu. Aksiyon dergisi olarak son günlerdeki tartışmaların biraz uzağına çıkıp, 1977 ve 1981 yıllarında, Kintex'in yapmış olduğu sigara ve silah kaçakçılığını inceledik. Kintex'in bu kaçakçılığının ortaya çıkmasında öldürülen Gümrük ve Tekel eski Bakanı Gün Sazak'ın büyük rolü var. Bu olayla ilgili elde ettiğimiz belgeler, kamuoyuna ilk kez yansıması yanısıra, Kintex eksenli kaçakçılık olayıyla silah kaçakçılığının ve Tekel'e vurulan darbenin boyutlarını göstermesi bakımından oldukça önemli.
   <br/>
   <br/>
   Kintex sigara olayına başlıyor
   <br/>
   <br/>
   Yıl 1977. Kintex yetkilileri, Türkiye'de adı silah ve uyuşturucu kaçakçılığıyla anılan Abuzer Uğurlu, Mustafa Uğurlu, kardeşi Sabri Uğurlu, Bekir Çelenk, Mehmet Kapanoğlu, Emin Görpe ve Hikmet Sevcan adlı kaçakçılarla görüşüp, Türkiye'ye silah ve uyuşturucunun yanısıra, kaçak sigara sokmaya başlıyorlar. Türkiye, dünyanın sayılı tütün üreticilerinden biri olduğu ve ihracatını yaptığı için, hedef olarak bu üretimin düşürülmesi planlanıyor. Abuzer Uğurlu, eski bir sendikacı olan Süleyman Necati Topuz'la konuyu görüşüyor.
   <br/>
   <br/>
   Topuz ve Uğurlu'nun arkadaşlığı ise eskilere dayanıyor. Topuz, Petkim İş Sendikası yürütme kurulu üyeliğinde bulunmuş, 1965 yılında Kaltex firmasının gizli raporunu basına ulaştırmış, sendikal çevrelerde etkin yeri olan birisi. 1970 öncesi çalışmak üzere Almanya'nın Münih kentine giden Topuz, burada kaçakçılarla ilişkiye giriyor. Abuzer Uğurlu'yla da bu dönem tanışarak çalışmaya başlıyor. Uğur Mumcu'nun Silah Kaçakçılığı ve Terör adlı kitabında da bu ilişkiler yumağı ayrıntılı şekilde anlatılıyor.
   <br/>
   <br/>
   Makinaları bozun
   <br/>
   <br/>
   Abuzer Uğurlu, Kintex firmasıyla birlikte silah ve uyuşturucu kaçakçılığında etkin rol almanın yanısıra, sigara kaçakçılığında da önemli bir rol üstlenmişti. Süleyman Necati Topuz'la yurtdışına çıkmış ve bir çok kaçakçılık olayını, yukarıda ismi geçen kişilerle birlikte organize etmişti. Sigara kaçakçılığı olayında da aynı organizasyon işi yürütecekti. Topuz, Türkiye'nin tütün ihraç eden bir ülke olması dolayısıyla, Tekel'in üretiminin azaltılmasının zorunlu olduğu fikrini ortaya atmıştı. Sendikacı olma avantajını da kullanan Topuz, bu amaçla sendikaya bağlı işçilerle görüşme yaptı. İşçilere; Tekel'in üretiminin düşürülmesi talimatını verdi. Bunun için kullanılacak yöntem de oldukça enteresandı. Sigara fabrikasında çalışan sendikaya bağlı işçiler, makinaları kasıtlı olarak bozacak ve üretimi aksatacaklardı. Üretimin aksamasıyla birlikte sigara talebi olan pazara, Bulgaristan'dan Kintex'in organizasyonuyla sigara sokulacak ve büyük bir kazanç elde edilecekti.
   <br/>
   <br/>
   Kısa bir sürede yüzde 75 azalma
   <br/>
   <br/>
   İşler tam da planlandığı gibi yapıldı. Sigara fabrikasındaki makinaların en önemli kısımları bozuldu ve üretim bilinçli bir şekilde düşürüldü. Makinaların aksamlarının parçalanmasıyla birlikte, üretimde yüzde 75 oranında düşüşler yaşanmaya başlandı. İhracat yapan ülke, kısa bir süre sonra ithalata ihtiyaç duyar hale geldi. Böyle olunca da Türkiye'ye kaçak sigara sokulmaya başlandı.
   <br/>
   <br/>
   Döviz sıkıntısından makinalar tamir edilemiyor
   <br/>
   <br/>
   Tabii burada hemen şu soru da akıllara takılmıyor değil. Makinaların tamir edilmeleri mümkün değil miydi? Bu soruya hemen evet yanıtını vermek mümkün. Makinaların tamir edil(e)meme sebebi ise zorunluluktan kaynaklanıyor. Makinalar ithal olduğu için gerekli malzemeler, yedek parçalar yurtdışından getirilecekti. Türkiye'de döviz olmadığı ve döviz sıkıntısı yaşandığı için de gerekli parçalar satın alınamıyordu. Kaçakçılık tam anlamıyla devletler çapında yapılan bir organizasyonu andırıyordu.
   <br/>
   <br/>
   Topuz'la beraber çalıştık
   <br/>
   <br/>
   Abuzer Uğurlu'nun olayın üzerinden yaklaşık dört yıl geçtikten sonra alınan ifadesinde, bu olayın ayrıntıları tamamen anlatılıyor. Uğurlu, sigara kaçakçılığıyla uğraştıklarını kabul ediyor. Sigara üretiminin yüzde 75 oranında düşürülmesinde ise hiçbir etkisinin olmadığını, silah ve mermi kaçakçılığını kesinlikle yapmadığını belirtiyor. Uğurlu'nun ifadesinde; Atilla takma ismini kullandığı da görülüyor. Bu ismi Uğurlu'nun yanısıra, Bekir Çelenk ve Ali Hikmet Müezzinoğlu da kullanmış. Sendikacı Süleyman Necati Topuz'u da tanıdığını belirten Uğurlu, Topuz'un 1977 içinde kendileriyle birlikte çalıştığını da itiraf ediyor.
   <br/>
   <br/>
   Yurda kaçak sigara, silah ve uyuşturucu getiren bu ekibin bazı kamyonları yakalanıyor. Kamyon şoförleri Günter Trossbach ve Vitüs Wörl'ün alınan ifadelerinde de kaçakçılığın bizzat Kintex tarafından organize edildiği ve Bekir Çelenk, Abuzer Uğurlu başta olmak üzere kaçakçılığın içinde ismi geçen diğer kişilerin de bulunduğu görülüyor. Şoför Günter Trossbach, kamyonlara sigara yüklenirken kendilerinin bulunmadığını, kamyonların Kintex yetkilileri tarafından alınıp, bilinmeyen bir yerde Marllboro sigaralarının yüklendiğini belirtiyor.
   <br/>
   <br/>
   Komünist bloktan Marllboro sigarası
   <br/>
   <br/>
   Türkiye'ye kaçak olarak getirilen sigaraların çoğunun Marllboro ve ABD sigarası olması da diğer ilginç bir ayrıntı. Doğu Bloku'nda yer alan Bulgaristan'ın, ideolojik anlamda karşı olduğu ve yıllardır soğuk savaş yapılan bir ülkenin sigaralarını, kurmuş olduğu Kintex firmasıyla satması da önemli bir ayrıntı olsa gerek. Devrimci ve Marksist olarak bilinen işçilerin, makinaları bozup, yurda, Amerikan malı olan Marllboro sigaralarını sokturmaları da diğer bir ayrıntı. Yine uyuşturucu ve sigara kaçakçılığı yapan ve İspanya'ya 5 ton esrar sokarken yakalanan Mehmet Kapanoğlu'nun yeğeni ülkücü Yavuz Kapanoğlu da Kintex adına çalışmış. Bu olaylar kaçakçılıkta ideolojilerin pek de geçerli olmadığını ortaya koyuyor.
   <br/>
   <br/>
   Kent sigarası bir otele ismini verdi
   <br/>
   <br/>
   O dönem Kintex firmasıyla birlikte çalışan Emin Görpe ismi de MİT arşivlerinde oldukça sık geçen isimlerden biri. MİT raporuna göre, Görpe, Kent sigarası kaçakçılığı yapıp, kazandığı parayla bir otel yaptırmış. İstanbul Aksaray'da bulunan bu otelin ismi ise oldukça tanıdık; Kent Otel. Görpe gibi yapmış olduğu kaçakçılık sonrası otel kuranlardan biri de Hikmet Sevcan. Halen Bulgaristan'da yaşayan Sevcan, özellikle uyuşturucu ve sigara kaçakçılığı sonrası Küçükçekmece yolu üzerinde, soyismini taşıyan bir otel yapmış. Yukarıda anlatılan tüm bu bilgiler de Başbakanlığa sunulan "Şahsa Özel" damgalı raporda yeralmış.
   <br/>
   <br/>
   Bu kaçakçılık olayında işin en ilginç yanı ise Emniyet ve GümrükTekel Bakanlığı yetkililerinin bu konuları araştırıp özel damgalı bir rapor haline getirmelerine ve daha sonra bu raporun MİT'e iletilmesine rağmen, raporun sadece arşivlerde yerini alması. Yani; hiç bir inceleme ve soruşturmanın yapılmamış olması.
   <br/>
   <br/>
   Bu konularla ilgili bir soruşturma da Gün Sazak'ın emriyle Gümrük Müfettişi Necati Can'a yaptırılıyor. Konuyu baştan sona kadar takip eden Can, hazırlamış olduğu raporu bakanı Gün Sazak'a sunuyor. Sazak da raporda geçen bilgiler üzerine dönemin Tekel Genel Müdürü'nü değiştirip yerine Esat Güçan'ı getiriyor. Kaçakçılığın yaşandığı Trakya gümrüklerine de özel birtakım tedbirler aldırıyor. Necati Can'ı yetkilerle donatıp, Trakya gümrüklerinin başına getiriyor. Kintex bu tarihten sonra kaçakçılığı deniz yoluna; İskenderun, Mersin ve İstanbul'a taşıyor.
   <br/>
   <br/>
   Hükümeti kaçakçılar yıktı
   <br/>
   <br/>
   1977 yılında, hükümetin yıkılması ve başta Gün Sazak olmak üzere bir çok yetkilinin görevden ayrılmaları, konunun kapanmasını sağlıyor. Sazak sonrası, yapmış olduğu yolsuzluklar kamuoyuna yansıyan ve bunun sonucu 43 yıl 5 ay hapis cezasına çarptırılan Tuncay Mataracı'nın gümrük bakanlığına getirilmesi de en önemli etkenlerden biri. Mataracı'nın göreve gelmesiyle birlikte olay incelenmeyip kapatılıyor ve kaçakçılar işlerine kaldıkları yerden devam ediyorlar. Mataracı da Sazak'ın aldığı önlemleri değiştirip, kaçakçıların istediği kişileri göreve atıyor. Aldığı hapis cezasında da bunun etkisi oluyor. Yaşanan tüm bu gelişmeler, hükümeti kaçakçıların yıktığı yönünde bir tartışmayı ortaya çıkarıyor. Yakalanan kamyon şoförü de ifadesinde hükümetin yıkılacağını bir ay önceden bildiğini söylüyor. Şöför Vitüs Wörl ifadesinde, Uğurlu'nun kendilerine yurtdışına çıkmalarını, hükümetin bir ay sonra yıkılacağı için daha sonra Türkiye'ye gelmeleri talimatını verdiğini belirtiyor.
   <br/>
   <br/>
   Bekir Çelenk öldürüldü mü?
   <br/>
   <br/>
   Yukarıdaki olayın yanısıra, silah ve uyuşturucu kaçakçısı Bekir Çelenk'in yine Kintex'le ortak bir şekilde Türkiye'ye kaçak yollardan sac malzemesi getirip, bunları beyaz eşya satan büyük bir holding'in deposuna boşaltması da hükümetin, kaçakçılar tarafından yıkıldığı yorumlarına sebep oluyor. Çelenk'in yakalanıp, Türkiye'ye getirilmesinden sonra ifadesinin alınmadan kalp krizi sonucu öldüğünün açıklanması ise kafaları iyici karıştırıyor. Bu konuyla ilgili görüştüğümüz ve isminin açıklanmasını istemeyen bir yetkili ise; doğu bloku ülkelerinde imal edilen ve kalp krizi sonucu ölüme sebep olan bir ilaç isminin, o tarihlerde kulislerde konuşulduğunu söylüyor. Bu konularla ilgili olarak ilginç bir ayrıntı da; 12 Eylül döneminde bu konuları incelemesi gereken 3 gümrük bakanının değiştirilmesi.
   <br/>
   <br/>
   Kintex ve silah
   <br/>
   <br/>
   Kintex, sigara kaçakçılığı yanısıra, yapmış olduğu silah kaçakçılığıyla da Türkiye'de özellikle son 20 yıldır konuşuluyor. Umumiyetle Malta ve Panama bayraklı bin 500 silah yüklü gemiyi, Türkiye'ye boşalttıkları iddia ediliyor. Kintex ve silah kaçakçılığıyla ilgili bilgiler, bugüne kadar değişik şekillerde kamuoyuna duyurulduğu için, biz de kamuoyuna yansımayan bazı yeni olayları inceledik.
   <br/>
   <br/>
   Ayak işçiliğinden silah kaçakçılığına
   <br/>
   <br/>
   Türkiye'ye 1960 öncesi kaliteli silah gelmiyordu. Genellikle yurtdışından silah yerine mermiler getiriliyor ve bu da düğünlerde el altından satılıyordu. Mermilerin düğünlerde kullanılmasından dolayı da gerekli incelemeler yapılmıyordu. 1968'lere gelindiğinde ise sağ ve sol olgusunun ortaya çıkması ve sokaklarda silahlı mücadelelerin başlamasıyla birlikte, silah ihtiyacı gündeme geldi. Sağsol örgütlenmesi, kaliteli ve otomatik silah olgusunu ortaya çıkarmıştı. Bu dönemde en önemli silah kaçakçılarından biri de Ordulu Sami, diğer ismiyle Alucralı Sami'ydi. Sami Karamanoğlu, 60'lı yıllarda bir gazinoda, müşterilerin ayak işlerine bakıyordu. Silah kaçakçılığıyla birlikte, Alucralı, kısa sürede kendisini kaçakçılık dünyası içinde bulmuştu. Ordu'da ünlü politikacılara, altın kabzalı silahlar hediye etmesiyle de ismini duyurmaya başladı. İlin ileri gelenleriyle arasının iyi olması, emniyet müdürleriyle yemek yemesi, kısa sürede duyulmuştu.
   <br/>
   <br/>
   Valinin bahçesinde kaçak silah
   <br/>
   <br/>
   Alucralı'yla ilgili Ordu'da bir çok konu bilinmesine rağmen, bugüne kadar kamuoyuna pek fazla bilgi yansımadı. Yapmış olduğumuz araştırmada valilik evinin deniz kıyısında olmasından dolayı silahların bir kısmının bahçeden çıktığı iddiaları konuşuluyordu. Olayı inceleyen ve isminin açıklanmasını istemeyen bir yetkili valinin evinin bahçesinde yapılan inceleme sonucu, Alucralı'ya ait olan bir çok silahın çıktığını söylüyor. Gizli damgalı bir raporla Başbakanlığa sunulan raporda da bu konu ayrıntılı bir şekilde anlatılmıştı. Daha sonra ismi geçen vali görevden alındı. Yapılan incelemede, Alucralı'nın çok büyük bir çete oluşturduğu ve valilerden birinin kızkardeşine de apartman dairesi verdiği ortaya çıkmış. Ordu'nun hemen girişinde en lüks apartmanlardan biri olan Köşk Apartmanı, kızkardeşe hediye edilmiş. Alucralı, tüm şehirler arası telefonları da dinliyordu. PTT'deki yetkililer bunun için kullanılıyordu. Hatta Alucralı; dinleme yapmak istemeyen bir bayan PTT görevlisini de dövmüştü. Gün Sazak'ın yaptırmış olduğu incelemede bu bilgiler ortaya çıkmıştı. İncelemeler sonucu, Alucralı'nın Kintex'le ortak çalıştığı ve silahların Kintex'ten geldiği de ortaya çıkan bilgilerden biriydi. Alucralı'nın, silahları, muhtarlar vasıtasıyla dağıttırması ise işin en ilginç yönlerinden biri. Karanlık Köyü Muhtarının bu silah kaçakçılığında rol aldığı da rapora geçen bilgilerden bazıları.
   <br/>
   <br/>
   Kintex'le ilgili bu bilgilerin, devletin tüm ilgili kurumlarının arşivlerinde rapor halinde bulunmasına rağmen, bugüne kadar hiç bir soruşturmanın yapılmamış olması, doğrusu merak konusu. Gün Sazak'ın öldürülmesiyle hükümetler düşüren bu kaçakçıların bir ilgisinin olup olmadığı merak edilen diğer bir konu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5922-34-kacakciligin-adresi-kintex.html), [web.archive.org (arşiv bağlantısı)](http://web.archive.org/web/20130729160539/http://www.aksiyon.com.tr:80/aksiyon/haber-5922-34-kacakciligin-adresi-kintex.html)
