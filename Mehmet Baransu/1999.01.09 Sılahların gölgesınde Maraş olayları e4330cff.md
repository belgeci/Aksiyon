# Sılahların gölgesınde Maraş olayları

*Mehmet Baransu 1999.01.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarihler 19 Aralık 1978'i gösterdiğinde, Türkiye'nin güneyinde, Kahramanmaraş'ta ilginç, bir o kadar da sıcak saatler yaşanmaya başlandı.
  </font>
 </div>
 <div id="newsText">
  <font class="detail-text">
   Sağsol ayrımını en acı şekliyle yaşadığımız günlerde Maraşın bir semtinde, sağcıların devam ettiği bir sinema bombalandı. Bu olaydan bir gün sonra solcuların devam ettiği Akın Kıraathanesi otomatik silahlarla tarandı. Bu olaylar gizli bir elin Maraş'ta ilginç labirentler örmeğe başladığının ilk işaretleriydi. Akın Kıraathanesinin bombalanmasının üzerinden 24 saat geçmemişti ki akşam saatlerinde, sol görüşlü Mustafa Yüzbaşıoğlu ve Naci Çolak isimli iki öğretmen öldürüldü. İki öğretmenin silahla öldürülmesinden sonra çevre illerde ilginç bir hareketlilik yaşanmaya başlandı. Diyarbakır, Gaziantep, Adıyaman, Hatay, Adana, Urfa ve civar köylerden 10 bine yakın kişi cenaze törenine katılmak amacıyla Maraş'a geldi. Bir cenaze için bu kadar insanın bir araya gelmesi oldukça ilginçti. Cenazelerin 22 Aralık günü sabah kaldırılacağı söylenmişken, ikindi namazını müteakip kaldırılacağı kulaklarda fısıldanmaya başlandı. Cenazeler 22 Aralık günü hastaneden Ulu Cami'ye getirilene kadar, o bölgedeki bütün evler, şehre dışarıdan gelenler tarafından yağma edildi. Polis tarafından (kalkan olarak kullanma düşüncesiyle olduğu iddia ediliyor) okullardan alınıp zorla cenazeye getirilen sağcı öğrenciler ve aileleri de tedirgin bir bekleyişteydi. Polisin sloganlar atılırken havaya ateş açması havayı iyice gerdi ve ortalık bir anda savaş alanına döndü. Şehre dışarıdan gelenler, araçlara bindirilerek, ticaret lisesine ve kışlaya götürülmeye başlandı. Bu esnada araçla gidenlerden biri, Saray Pastanesinin sahibi sağcı Elbiya Ermiş'i dükkanının önünde, araçta giderken otomatik silahla taradı. Yine aynı gün, akşam saatlerinde, hastane civarındaki bir kahvehane tarandı ve yine sağcı iki işçi öldürüldü.
   <br>
    <br>
     Bu olaylardan bir gün sonra 23 Aralık sabahı Belediye anonslarından kimliği halen daha meçhul olan bir ses tarafından, iki vatandaşın şehit edildiği anonsu yapıldı. Anonsta, bütün sağ görüşlü parti, dernek, cemaat liderlerinin isimleri verilerek, cenazeye katılmaları istendi. Bu anonsla birlikte halk, camiye toplandı. Dışarıdan gelenlerin, toplanan sağ görüşlüleri taraması sonucu 22 kişi öldürüldü. 23'ünde başlayan olaylar, 25 Aralık gününe kadar sürdü ve Maraş Lübnan'ı aratmayacak olaylara sahne oldu.
     <br>
      <br>
       Sonuç bildikti. 111 kişi çıkan çatışmalar sonucu öldürülmüş ve binlerce vatandaş da yaralanmıştı. Ölenlerin bir çoğunun kimliğinin belli olmaması, bu kişilerin dışarıdan gelenler olduğunu gösteriyordu.
       <br>
        <br>
         Tarihimize Maraş Katliamı olarak geçen fakat tarafların birbirlerine ithamları dışında kimler tarafından yapıldığı bugüne kadar meçhul kalan olayların 21. yıldönümünü yaşadığımız şu günlerde, bu kanlı sayfaları ve o günleri yeniden aralıyoruz. AKSİYON olarak, Maraş olaylarında kullanılan ( ve de Maraş'a ulaşmadan bir tırda yakalanan) silahlara dair ele geçirdiğimiz ve kamuoyuna ilk kez açıklanan belgelerin, olayların karanlık yüzünü en azından halkın vicdanında aydınlatacağına inanıyoruz. Bunun yanında, o günleri bizzat resmi ve gizli görevli olarak yaşayıp, olaylara dair görevlendirilmeleri sırasında çok ilginç durumlarla karşılaşan kişilerin anlattıkları da Maraş olaylarına alışılagelmiş bakışı değiştirecek kadar çarpıcı. Faturayı toplumun bir kesimine kesen ve bugüne kadar ülkücüleri Maraş olaylarının suçlusu olarak görenlerin de, bu haberimizden sonra eski iddialarını her zamanki rahatlıklarıyla tekrar edemeyeceklerini düşünüyoruz. Bugün, Maraş'ta çatışan tarafların (kim oldukları hiçbir zaman anlaşılamayan dışardan gelenler dışında) parti ve ideoloji davası güden sağcı ve solcular olduğu biliniyor. Biz, bu dosyada Maraş'ta birbirine silah doğrultanlar üzerinde değil, bu işi perde gerisinde organize eden güç ve organizasyonların kimler olduğuna götürecek (tırda yakalanan silahlar ve o günleri yaşamış olan devlet görevlilerinin bize yaptıkları açıklamalar gibi) materyaller üzerinde duruyoruz.
         <br/>
         <br/>
         Sıkıyönetim Garbis dedi
         <br/>
         <br/>
         12 Eylül'den sonra Sıkıyönetim Komutanlığı'nın yapmış olduğu soruşturmalarda, Maraş olaylarının arkasında Garbis adında bir Ermeni, Devrimci Halkın Birliği, Halkın Kurtuluş Örgütü, Devrimci Savaş Örgütü ve PKK olduğu anlaşıldı. 74 affıyla hapisten çıkan Garbis'in, 79 yılına kadar  bu  bölgede  yoğun  faaliyet  yaptığı  ve  halkı
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-4549-silahlarin-golgesinde-maras-olaylari.html), [web.archive.org (arşiv bağlantısı)](http://web.archive.org/web/20140526081235/http://www.aksiyon.com.tr/aksiyon/haber-4549-silahlarin-golgesinde-maras-olaylari.html)
