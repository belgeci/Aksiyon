# "Biji Türk,ye"

*Mehmet Baransu 1999.12.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa sokakları birkez daha PKK'lıların gösterisine sahne oldu. Helsinki'de, Türkiye'nin AB'ye aday yapılıp yapılmayacağı, yapılırsa hangi şartların ileri sürüleceği gibi hassas konular üzerinde durulurken, birden ellerinde bayraklarla, PKK'lılar ortaya çıktı.
  </font>
 </div>
 <div id="newsText">
  <font class="detail-text">
   Güvenlik güçleri ve Avrupa kamuoyu bu duruma artık alışmıştı; Avrupa'da Türkiye'yle ilgili her toplantı, sportif faaliyet vb aktivitelerin yaşandığı her yerde PKK'lıları görmek mümkündü. PKK'lılar, ülkemiz aleyhinde gösteri yapar, hatta işi saldırganlığa kadar ilerletirlerdi. Artık bu durum kanıksanmaya başlanmıştı. Finli güvenlik görevlileri PKK'lıların yine bu amaçla toplandıklarını düşündü. Fakat bu eylemde bir gariplik vardı. Göstericilerin ellerinde ne PKK bayrağı ne de attıkları sloganda "Biji PKK, biji Apo" ifadeleri vardı. Ellerde Türk bayrağı, "Biji Türkiye" sesleri Helsinki sokaklarında yükselmeye başlamıştı. Herkes şaşkındı. Dudaklardan ise ne oluyor sorusu dökülmeye başlanmıştı.
   <br/>
   <br/>
   Helsinki zirvesiyle Türkiye'nin aday ülke olması, PKK'nın Helsinki sokaklarındaki tutumu beraberinde birtakım sorunları da getirdi. Yeni süreçten memnun olmayan yoktu. Yunanistan, Kıbrıs Rum kesimi, zirveyi tarihi bir başarı olarak değerlendirmişti. Gelinen noktadan en çok memnun olanlardan biri de PKK ve HADEP'ti. Türkiye'de ise hükümet, tam bir bayram havasındaydı. Bu çelişkiler kafaları karıştırıyor ve zirvenin kaybedeni kim sorusunu gündeme getiriyordu.
   <br/>
   <br/>
   Zirveden herkesin memnun olması, siyahla beyazın karıştığını çok açık bir şekilde ortaya koymuştu. Gelinen noktadan en çok memnun olanların başında PKK'nın gelmesi, Helsinki sokaklarında yapılan gösteri, hükümetin zirveyi tarihi bir başarı olarak yorumlaması bazı soruları da beraberinde getirdi. PKK'nın ve Kürtlerin gelinen noktadan memnun olmalarının sebebi neydi? PKK ne bekliyordu ve ne olacaktı?
   <br/>
   <br/>
   İdam uygulanmayacak
   <br/>
   <br/>
   Türkiye'nin AB adaylık statüsüne kabul edilmesinden sonra Abdullah Öcalan'ın asılmayacağına artık kesin gözüyle bakılıyor. Türkiye'nin "bu sorun bizim iç sorunumuzdur" şeklinde yapmış olduğu çıkışları ise PKK'ya yakın kaynaklar, kamuoyunun, idam edilmeme kararına hazır olmamasına bağlıyorlar. HADEP Genel Başkan Yardımcısı Eyüp Karageçi, idam kararının çıkmasının AB ve Türkiye dinamikleri açısından bir çok sorun yaratacağı görüşünde. Karageçi, Türkiye'nin artık dönülmez bir yolda olduğunu ve AB'nin de Türkiye'yi Kopenhag kriterlerine uymaya zorlayacağını düşünüyor. Karageçi, idam kararının uygulanmayacağı görüşünü dile getirirken, Öcalan hakkındaki idam kararına, ihtiyati tedbir koyan Avrupa İnsan Hakları Mahkemesi'nin Türk Yargıcı Rıza Türmen ise zirveyle birlikte Öcalan'ın tekrar yargılanması gerektiğini düşünüyor. Türkiye'nin birtakım yeni hamleler yaparak ev ödevini yapması gerektiğini söyleyen Tümen, AİHM kararlarında ev ödevlerinin açık bir şekilde belirtildiğini ifade ediyor. Tümen; "Sözleşmeye imza atan her devletin yaptığı gibi Türkiye de, kendi aleyhine çıkmış kararlara bakarak, ne gibi eksikleri olduğunu tesbit edip bunları düzeltmek zorunda" diyerek, Öcalan'ın yeniden yargılanması gerektiğini söylüyor. Öcalan'ın idam edilmeyeceğini düşünen PKK'nın da yeni süreçten oldukça memnun olduğu ve siyasallaşan görüntüsünün ilerleyen günlerde daha da açık bir şekilde ortaya çıkacağı belirtiliyor.
   <br/>
   <br/>
   Statüko kaybedecek
   <br/>
   <br/>
   Güneydoğu ve Kürt sorununa, AB süreciyle birlikte çözüm bulunacağına da inanılıyor. HADEP Genel Başkan Yardımcısı Karageçi, Türkiye'nin bu noktada, önünde iki önemli yol olduğunu belirtiyor. "Türkiye ya   hukukun ve bireysel iradenin üstünlüğüne inanan bir yol izleyecek ya da kendi vatandaşıyla tekrar kavga edecek. Türkiye, Avrupa normlarına ister istemez uyacak ve Kürt sorunu da ortadan kalkacaktır." Karageçi, Türkiye'nin başından beri statüko'yu yaşadığına ve 1920'lerde başlayıp bugüne gelen ve burjuva demokrasisini de aşan askeri anlayışın artık yok olacağına da inanıyor.
   <br/>
   <br/>
   PKK gelişmelerden memnun
   <br/>
   <br/>
   PKK'ya yakınlığıyla bilinen ve zirveyi de yakından takip eden Özgür Politika Gazetesi Haber Müdürü Savaş Polat da yıllardır dile getirdikleri sorunların bundan böyle aşılacağına inanıyor. Türkiye'nin burada oldukça önemli sınavlar vereceğini söyleyen Polat, zirvede almış olduğu izlenim sonucu, AB kriterlerinin dikkate alınacağını düşünüyor. Türkiye'de bugünlerde yaşanan idam ve Kürtçe TV tartışmalarını da kaçınılmaz sonun başlangıcı olarak değerlendiriyor. "İnsan hakları, bireysel haklar, düşünce özgürlüğü, anadilde eğitim gibi bir çok alanda artık Türkiye, istediği gibi hareket edemeyecek. 76 yıllık gelenek zorlanacak"  diyen Polat, tartışmaların zamana bırakıldığını belirtiyor. Öcalan'ın da çok sık tekrarladığı "Anayasal Vatandaşlık ve Demokratik Hak" ilkelerinin bu kaçınılmazlar arasında yerini alacağını düşünüyor. PKK'nın da bundan dolayı AB sürecinden memnun olduğunu ifade ediyor.
   <br/>
   <br/>
   Baskı daha da artacak
   <br/>
   <br/>
   Yeni süreçle birlikte, Türkiye'nin kaçınılmaz gerçeklerle karşı karşıya gelmesini, Türkiye'nin stratejik konumuna bağlayanlar da var. Türkiye'nin Ortadoğu'ya açılan bir kapı olması dolayısıyla ABD ve AB'nin artık, ekonomik ve siyasal anlamda Türkiye'de etkin bir rol oynayacağı da dile getiriliyor. Bu gerçeklikler gözönünde, Polat, AB'nin katalizör görevi yapıp, Türkiye'de tabu haline gelen konuların aşılacağı iddiasında bulunuyor. Türkiye'nin bu sürece girdiğine inandığını belirtiyor.
   <br/>
   <br/>
   Azınlıklar büyük sorun
   <br/>
   <br/>
   Türkiye ve AB arasında krize yol açacak sorunlardan biri de Kopenhag kriterleri arasında gösterilen azınlık meselesi. Türkiye'nin, azınlıkları, Lozan Anlaşması gereği dini kimlikle tanımlaması buna rağmen AB'nin azınlıkları etnik ve kültürel kimliklere göre kabul etmesi çok büyük sorunlar ortaya çıkaracağa benziyor. ANAP Milletvekili Sebgatullah Seydaoğlu da azınlık sorununun Türkiye'yi oldukça zor durumda bırakacağını düşünüyor. "Türkiye çantadan ne çıkacağını bilmeden, bayram havasına girdi. Kürtlerin azınlık olarak kabul edileceğini aylar önceden dile getirdim ama bir türlü dikkate alınmadım" diyen Seydaoğlu, Kürtçe eğitim ve TV gibi kültürel hakların da bundan böyle ele alınacağını belirtiyor.
   <br/>
   <br/>
   Zirveyi de yakından takip eden Özgür Politika Gazetesi Haber Müdürü Savaş Polat ise azınlık sözcüğünün farklı anlaşıldığını düşünüyor. Azınlık sözcüğüyle, kültürel hakların, insan haklarının, anadilinde konuşma özgürlüğünün, basınyayın hürriyetinin kastedildiğini belirtiyor. Kopenhag kriterlerinin de bu açıdan değerlendirilmesinin doğru olacağını düşünüyor.
   <br/>
   <br/>
   Provokasyonlara dikkat
   <br/>
   <br/>
   PKK'ya yakın kaynaklar ve Kürt kimliğini ön plana çıkaran siyasi oluşumlar, AB süreci sonrası, Türkiye'nin birtakım provokasyonlara da sahne olacağına inanıyorlar. 76 yıllık bir siyasi anlayışın hemen değişmesinin mümkün olmadığını, siyasi noktalara geçişte Türkiye'nin zorlanacağını düşünüyorlar. HADEP Genel Başkan Yardımcısı Eyüp Karageçi, bu süreç içerisinde birtakım çatışmaların olabileceğine dikkat çekiyor. Karageçi, "Yapay gündemler oluşturarak, kendisini vazgeçilmez kılanlar, AB süreci sonrası provokasyon yapabilirler" derken, Savaş Polat ise silah kaçakçılarının ve çatışma ortamından faydalananların bu süreci baltalamaya çalışacaklarını ileri sürüyor. "Türkiye tarihinde iki önemli olayla karşı karşıya geldi. Birincisi PKK'nın silah bırakması, ikincisi ise Türkiye'nin AB'ye aday ülke olması."
   <br/>
   <br/>
   AB süreci sonrası yaşanan ve yaşanacak olan gelişmeler, Türkiye'yi yakın tarihte oldukça fazla sıkıntının beklediğini gösteriyor. Bu durumdan kimin kazançlı çıkıp kimin çıkmadığını ise önümüzdeki günlerde yaşanacak gelişmeler belirleyecek. İbrenin Türkiye'nin istediği gibi gitmediğini söylemek ise kehanet olmasa gerek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D7F984DEFECDF4D72A7958DF599A3F22?newsId=5637), [web.archive.org (arşiv bağlantısı)](http://web.archive.org/web/20130410012100/http://www.aksiyon.com.tr:80/aksiyon/newsDetail_getNewsById.action;jsessionid=D7F984DEFECDF4D72A7958DF599A3F22?newsId=5637)
