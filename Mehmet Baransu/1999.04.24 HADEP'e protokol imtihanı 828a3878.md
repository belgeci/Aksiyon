# HADEP'e protokol imtihanı

*Mehmet Baransu 1999.04.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   'Siyasi bağlamda' her 'şey', 20 Ekim 1991 genel seçimlerinde SHP ile ittifak yapan HEP'in 22 milletvekilini parlamentoya göndermesiyle başladı.
  </font>
 </div>
 <div id="newsText">
  <font class="detail-text">
   HEP milletvekillerinin Meclis'te yemin edip etmeyecekleri kamuoyunda günlerce tartışıldı. HEP kongresinde PKK ve lideri Abdullah Öcalan ile ilgili atılan sloganlar, parlamentoya gönderilen milletvekillerinin idam istemiyle yargılanmalarına sebep oldu. DGM Başsavcısı Nusret Demiral'ın açtığı dava bir çok milletvekilinin cezaevine girmesiyle sonuçlandı.
   <br/>
   <br/>
   Genel ve yerel seçimlerin 18 Nisan'da yapılmasına ilişkin kararın Meclis'ten çıkmasıyla birlikte buna benzer tartışmalar tekrar alevlenmeye başladı. Bu kez tartışmanın odağındaki isim yerel seçimlerle ilgili olarak HADEP'ti. HEP milletvekilleri hakkında seçim sonrası dava açılmışken, HADEP'liler seçim öncesi tutuklanmışlardı. Kapanması gündemde olan partinin genel başkanları başta olmak üzere bir çok üst düzey yöneticisi de tutuklu olarak cezaevindeydi.
   <br/>
   <br/>
   Aslında HADEP'le ilgili tartışmalar, seçim kararının verilmesinden önce başladı. CHPFPDYP "üçlü koalisyonu", eylül ayının başında, en kısa zamanda seçime gidilmesi gerektiğinin altını çizerlerken, ANASOLD iktidar cephesi, ısrarla bu isteğe karşı çıkıyordu. Kameralar karşısında FP'nin birinciliği ve 28 Şubat süreciyle ilgili hatırlatmalar yapılıp seçime karşı çıkılıyordu ama kapalı kapılar ardında konuşulan bir başka konu daha vardı: HADEP'in yerel seçimlerde alacağı muhtemel "başarı". Tartışmalar genel seçimlerden çok yerel seçimlerin Doğu ve Güneydoğu illerindeki yansımalarına odaklanmıştı. Genelkurmay İkinci Başkanı Orgeneral Çevik Bir, bu dönemde yaptığı açıklamayla, ilk kez tehlikenin adresine işaret etti: "Bölgede RP (FP) hâlâ birinci parti fakat oylarını yükselten tek parti HADEP."
   <br/>
   <br/>
   24 Aralık genel seçimlerinde HADEP'in aldığı oy dikkate alındığında tüm bu açıklamalar oldukça anlamlıydı. Cumhuriyet Başsavcısı Vural Savaş'ın kapatma istemiyle dava açması, HADEP'i, "kapatılma tehlikesiyle karşı karşıya" imajıyla seçimlere soktu.
   <br/>
   <br/>
   27 Mart yerel seçimlerine protesto ederek katılmayan HADEP, RP ve DYP'ye kaptırdığı belediyeleri alma planları yaparak 18 Nisan seçimlerine girdi. Muhafazakâr tabanın yoğun olduğu bölgelerde, sol bir temel üzerine kurulmasına rağmen İslami argümanlarla seçmenin karşısına çıkan HADEP, amacını da belirlemişti; FP ve DYP'ye kaptırılan belediyeler geri alınacaktı!
   <br/>
   <br/>
   Seçimlere bu amaçla giren HADEP % 62.573'le, Türkiye'nin en büyük oy oranıyla Diyarbakır Büyükşehir Belediye Başkanlığı başta olmak üzere Ağrı, Batman, Bingöl, Hakkari, Siirt ve Van'da belediye başkanlıklarını kazandı. Genel Sekreter Yardımcısı Ali Özcan'ın ifadesiyle hedef yüzde 50 oranında gerçekleşmişti. Tunceli Belediye Başkanlığını 86 oyla CHP'ye kaptıran HADEP, Iğdır, Muş, Mardin, Kars ve İçel'de de belediye başkanlıklarını çok az farkla kaptırdı. 21 ilçede belediye başkanlığını kazanan HADEP, 11 beldede de başkanlık koltuklarını doldurdu.
   <br/>
   <br/>
   Batman Belediye Başkanlığını yüzde 57.349'luk oy oranıyla kazanan Abdullah Akın bu sonucu beklediğini söylüyor. Hukuk Fakültesi mezunu olan ve aynı zamanda HADEP Diyarbakır İl Başkanlığı görevinde de bulunan Akın, HADEP'in demokratik halk belediyeciliği yapacağını belirtiyor. Uluslararası finans kuruluşlarından ve AB'den mali destek de beklediklerini ifade eden Akın, hazırladıkları projelere Avrupa ülkelerinin yoğun ilgi göstereceği görüşünde. Yüzde 38.519'luk oranla Siirt Belediye Başkanlığı'nı kazanan M. Selim Özalp ise arkasındaki halkın oyuyla Siirt'in makus talihini değiştireceği iddiasında bulunuyor. Seçimlerdeki kendilerine yönelik baskılardan söz eden Özalp, "Bir çok ilçe, belde ve köylere parti üyelerimiz giremedi. Aldığımız oy başka partilere yazıldı. Sandık başındaki görevliler de seçmenleri silah zoruyla etkilediler" diyerek gelecekle ilgili biraz da kaygılı olduğunu ortaya koyuyor. Özalp, bu olaylarla ilgili tutanakların tutulduğunu ve Genel Merkeze gönderildiğini de belirtiyor.
   <br/>
   <br/>
   HADEP'in oy oranları dikkate alındığında bazı bölgelerde yerel seçimlerde bazı bölgelerde ise genel seçimlerde daha fazla oy aldığı görülüyor. Özcan bu farkı, adaylara bağlıyor. Bunun da normal olduğunu söylüyor. HADEP, Diyarbakır'da genel seçimlerde 45.5'lik oy oranı almışken, yerel seçimlerde bu oranı 62.5'e yükseltmiş. Batman'da genel seçimlerde 43.4'lük oy oranına sahip olan HADEP, yerel seçimlerde oyunu 57.3'e yükseltmiş. HADEP'in genel seçimlerde yüksek alıp, yerel seçimlerde düştüğü iller de var. Bu illerin başında Muş geliyor. Muş'ta genel seçimlerde 32.0 oy oranına ulaşılırken, yerel seçimlerde bu oran 20.1'e düşmüş. Kars ve Ağrı'da da yerel seçimlerde büyük bir oy kaybı var. Ancak, genel başkansız seçimlere giren HADEP, 1995 genel seçimlerindeki yüzde 4.2'lik oy oranını 18 Nisan'da yüzde 4.7'ye yükseltti.
   <br/>
   <br/>
   Birçok üyesi de tutuklu bulunan HADEP hakkında kapatma davası görüşülmeye devam ediyor. HADEP yöneticileri, kendileriyle ilgili açılan davaların asılsız iddialardan ibaret olduğunu ve bu davaları kazanacaklarını söylemelerine rağmen, partinin kapatılması durumunda belediye başkanlarının bağımsız olarak devam edecekleri iddia ediliyor. Belediye başkanları bu iddiayı "Partimiz kesinlikle kapatılamaz" diye cevaplasalar da, Siirt Belediye Başkanlığını kazanan Selim Özalp, böyle bir ihtimale karşı, halkın sesine kulak vereceğini söylüyor.
   <br/>
   <br/>
   HADEP'in önündeki en büyük sorunlardan biri de parti yöneticileri ve belediye başkanlığını kazanan kişiler hakkında dava bulunması. Ağrı Belediye Başkanlığını kazanan Hüseyin Yılmaz şu an hapiste. 26 Nisan'da mahkemesi olan Yılmaz'ın, tahliye edilip edilmeyeceği bilinmiyor. Fakat bu konuyla ilgili iki farklı görüş dile getiriliyor; HADEP'liler kendileriyle ilgili açılan davaların beraatle sonuçlanacağını söylerlerken, belediye başkanlıklarını kazananların cezalandırılıp, seçimlerin tekrarlanacağı yönünde de görüşler var. HADEP'in izleyeceği stratejinin bu sürece etki edeceği de çeşitli platformlarda konuşuluyor.
   <br/>
   <br/>
   18 Nisan seçimleriyle özellikle yerel seçimlerde büyük başarı gösteren HADEP'i, seçim sonunda yoğun bir gündem bekliyor. Belediye başkanlarının protokolde vali, kaymakam ve askeri yetkililerin yanında yer alması, HADEP'li belediye başkanlarının cumhurbaşkanı başta olmak üzere devlet temsilcilerini karşılamak zorunda oluşları, şimdiden bu ilişkilerin nasıl olacağı sorusunu akıllara getiriyor. HADEP yetkilileri bu konularla ilgili konuşmaktan şimdilik kaçınsalar da, 1990 yılında Cumhurbaşkanı Özal'ı karşılamayan SHP'li Çanakkale Belediye Başkanı'nın, İçişleri Bakanı tarafından "cumhurbaşkanına saygısızlıktan" görevinden alınması, HADEP'le ilgili tartışmaları biraz daha anlamlı kılıyor. Terör örgütüne destek vermek suçundan hakkında kapatılma davası açılan HADEP'e, devlet yetkililerinin protokolde nasıl davranacakları ise merak edilen diğer bir soru.
   <br/>
   <br/>
   Diyarbakır Büyükşehir Belediye Başkanlığı'nı kazanan Feridun Çelik "Hizmete talibiz, öcü değiliz, bizden korkmayın, yasal prosedürlere saygılıyız" açıklamasını yaparken, her geçen gün parti yetkilileriyle ilgili yeni bir davanın açılması ve muhtemel protokol sorunları, HADEP'in yakın bir zamanda ülke gündeminin ilk sıralarına oturacağını gösteriyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2D414A0FFE1FFEC2A53B6EFF306A8E97?newsId=4987), [web.archive.org (arşiv bağlantısı)](http://web.archive.org/web/20120403182131/http://www.aksiyon.com.tr:80/aksiyon/newsDetail_getNewsById.action;jsessionid=2D414A0FFE1FFEC2A53B6EFF306A8E97?newsId=4987)
