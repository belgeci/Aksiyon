# "Uyuşturucu ve tarihi"

*Mehmet Baransu 1997.07.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uyuşturucuyla ilgili bugüne kadar binlerce makale ve yazı yayımlandı. Uyuşturucu kurbanı gençlerin yaşamları; "kader kurbanları", "zehir içicileri", "madde bağımlıları" şeklinde dramatize edilerek sunuldu.
  </font>
 </div>
 <div id="newsText">
  <font class="detail-text">
   Fakat  afyon, eroin, esrar, kokain, alkol, nikotin, kafein vb. bağımlılık yapıcı maddelerin siyasi bağları daima arka planda tutulmaya çalışıldı. Uyuşturucu ve tarihini günümüze kadar inceleyen, uyuşturucular hakkında derli toplu bilgiler sunan ve aynı zamanda "MafyaGladyo" diktatörlüklerine dayanan Yeni Dünya Düzeni'nde, uyuşturucunun sınıfsal ve tarihsel köklerini sağlam bir bakış açısıyla ele alan bir kitap var elimizde. "Uyuşturucu ve Tarihi" adlı eser Kaynak Yayınları arasında çıktı. Bakırköy Ruh ve Sinir Hastalıkları Hastanesi'nde birim şefi olan Dr. Ali Nahit Babaoğlu'nun yurtiçi ve yurtdışındaki 25 yıllık araştırmasının bir ürünü olan eserde ilk dikkati çeken, uyuşturucunun ortaya çıkış amacından koparak geldiği nokta. İlk başlarda tıp alanında kullanılan uyuşturucunun siyasi güçler tarafından keşfi ve  mafya  gladyo örgütlenmesinin gerçekleşmesi süreci ele alınıyor. Eser, binlerce not, kitap, makale, gazete kupürü, tartışma özetleri, araştırma sonuçları, sosyal ve siyasal yazıların birikiminden oluşuyor.
   <br/>
   <br/>
   12 Mart askerî darbesiyle Almanya'ya gitmek zorunda kalan yazar, mafyagladyo ilişkisini ve Türkiye'nin olaylardaki rolünü Alman aydınlarının Türkiye üzerindeki analizlerini okudukça kavramış. Uyuşturucu, 'uluslararası afyon savaşlarının bu lanetli objesi, bir sömürgecilik ve emperyalizm aracı olarak özellikle üçüncü dünya ülkelerinde siyasal sürecin önemli bir kanadını teşkil ediyordu. Yazar uyuşturucunun çok yönlü saptırmaları ile çıkmaza giren bu tür ülkelerin, bedenlerini  ve giderek ruhlarını veren insanlarını anlatıyor ilk bölümde. İkinci bölümde ise uyuşturucunun Türkiye'nin başındaki en büyük belalardan biri olduğu anlatılıyor. Yeni Dünya Düzeni'ndeki oyunun son perdesinde kabağın Türkiye'nin başına patlayacağı ise kitabın öne sürdüğü bir başka tez. Yazar, bu inancının her geçen gün pekiştiğini söylüyor. Türk aydınının çevresinde olup biten olaylar arasında uyuşturucunun da yer aldığının farkına varmasının gerekliliğine dikkat çekiyor.
   <br/>
   <br/>
   Babaoğlu, kitabın üçüncü kısmında bağımlılık hakkında birtakım saptamalara yer vermiş. Alışkanlığı, tutkunluğu, bağımlılığın doğasını, fiziki bağımlılığı ve bu bağımlılığın kuramsal açıklamalarını, nörökimyasal bilgileri, bağımlılık yapan maddelerin etkilerini ve bunların insan psikolojisi üzerinde meydana getirdiği tahribatları gözler önüne seriyor. Bağımlılık görgüsünün özetle ana çizgilerini çizdikten sonra söz konusu bu potansiyelin nedenlerine ilişkin tesbitlerde bulunuyor.
   <br/>
   <br/>
   Kitabın en ilginç kısımlarından biri de, son sözünde "ek" başlığı adı altında verilen kısım. Burada uyuşturucuyla ilgili formüller, belgeler ve fotoğraflar yer alıyor. Kullanılan malzemeler, devlet tekelinde imal edilen uyuşturucular, kaplar, tabaklar, sandıklar, uyuşturucu batakhaneleri, afyon çubukları vs. fotoğraflarla sunuluyor.
   <br/>
   <br/>
   Yazarın da dediği gibi "Bu kitap bitmemiştir. Çünkü afyonun ve uyuşturucu maddelerinin öyküsü bitmemiştir."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2746-uyusturucu-ve-tarihi.html), [web.archive.org (arşiv bağlantısı)](http://web.archive.org/web/20120131011607/http://www.aksiyon.com.tr:80/aksiyon/haber-2746-uyusturucu-ve-tarihi.html)
