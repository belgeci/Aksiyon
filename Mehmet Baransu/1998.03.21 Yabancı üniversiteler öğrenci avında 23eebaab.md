# Yabancı üniversiteler öğrenci avında

*Mehmet Baransu 1998.03.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   21.yy.da, "bilginin", pazarlayıcı rol üstleneceği, gücün, "bilgi" ölçüsünde değerlendirileceği ve toplumsal değişimlerin bilgiyle doğru orantılı bir şekilde şekilleneceği kaçınılmaz bir gerçekken,
  </font>
 </div>
 <div id="newsText">
  <font class="detail-text">
   Türkiye'de son aylarda yaşanan kısır tartışmaları anlamlandırmak oldukça zor. Bundan bir kaç ay önce yaşanan ve Türkiye gündemini kilitleyen 8 yıllık eğitim tartışması, İstanbul Üniversitesi Rektörlüğü'nün hazırladığı kılık kıyafet genelgesi, ÖSYM'nin yapmış olduğu sınavları kazanan ve kendi imkanlarıyla yurtdışında eğitimlerini sürdüren öğrencilerin, son günlerde sıkça tekrar edilen irtica(cı) hükmünce, pasaportlarının süresinin uzatılmayıp yurda dönmelerinin sağlaması için birtakım çalışmalar yapanlar ne kadar bilimsellikten uzak, aynı zamanda da şekilci politikalar takip edildiğini gösteriyor. Aynı zamanda bunlar, dünya ülkeleri bilgi çağını yakalamak için çalışmalar yaparken, Türk eğitimcilerinin bir başka deyişle "tasarımcıları"nın dünyayla ne kadar entegre (!) politikalar ürettiklerini ortaya koyuyor. Siyaseti tayin edenler, yurtdışında eğitim alan öğrencileri yurda döndürme politikaları yaparlarken, bilginin günümüzde ve gelecek yüzyılda tayin edici güç olduğunu gören, beyin gücünü sınırların zorlandığı noktalara ulaştırmaya gayret eden, bilgisayar teknolojisiyle eğitim sistematiğini birleştiren insanlar da dünyayla bütünleşme adına, birtakım çalışmalar yapmıyor değiller.
   <br/>
   <br/>
   Amerika ve Kanada Eğitim Fuarı 98
   <br/>
   <br/>
   Daha iyi eğitim anlayışından hareket eden ve yirmi üç yıldır bilgisayar eğitimi veren, 'BilMerk Yurtdışı Eğitim Hizmetleri', eğitimde kalite boşluğunu doldurmak ve yurtdışı eğitim hizmetlerini sürdürmek için, son on yıldır geniş imkanları öğrencilerin hizmetine sunuyor. Daha önce Amerika Eğitim Fuarı adı altında düzenledikleri iki fuarın ardından Kanada'daki üniversite ve lisan okullarını da fuar kapsamına alarak 'Amerika ve Kanada Eğitim Fuarı 98'e imza koymaya çalışıyor. 2829 Mart'ta Polat Renaissance'da, 31 Mart1 Nisan arasında Ankara Sheraton Hotel'de, 2 Nisan'da da İzmir Büyük Efes Oteli'nde düzenlenecek olan Amerika ve Kanada Eğitim Fuarına, bu ülkelerdeki 60'a yakın üniversite yetkilileri ve öğrencileri katılacak. Öğretim görevlileri ve öğrencilere yönelik bir fuar olması dolayısıyla girişlerin ücretsiz olduğu fuarın, üniversite imtihanlarının yapılacağı güne denk gelmesi de ilginç.
   <br/>
   <br/>
   Yıldızı parlayan ülke: Kanada
   <br/>
   <br/>
   Üniversite imtihanlarının yaklaştığı şu günlerde, Türkiye'de pek çok gencin hayallerini yurtdışında eğitim almak süslüyor. Eğitim sistemimizdeki sorunlar ve eğitimin siyasallaştırılması, bilimsel çalışmaların yapılamaması, öğrencileri "iyi bir eğitim" arayışı içine sokuyor. Yurtdışı eğitiminde öğrencilerin ülke tercihlerine bakıldığında devlet tarafından yurtdışına gönderilen öğrencilerin yüzde 59'unun, Amerika'yı tercih ettikleri görülüyor. Amerikan eğitim sisteminin araştırma, düşünme, uygulama ve mukayese etme imkanlarını sunması sonucu, öğrenciler bu ülkeyi tercih etmede tereddüt etmiyor. BilMerk Yurtdışı Eğitim Hizmetleri Sorumlusu Nilüfer Devecigil, öğrencilerin birçoğunun Amerika'yı tercih etmesinden dolayı, iki kez Amerika Eğitim Fuarı 9697'yi gerçekleştirdiklerini, bu sene ise İngilizce ve Fransızcanın yaygın olarak konuşulduğu ve son yıllarda öğrencilerin bir çoğunun tercihi olan Kanada'yı da fuar çerçevesine kattıklarını söylüyor. Eğitim kalitesi ve uygun ücret seçenekleriyle Kanada üniversiteleri, her geçen gün daha fazla öğrencinin tercihi haline geliyor. Türkiye'den de bir çok öğrenci şu an Kanada üniversitelerinde eğitim görüyor.
   <br/>
   <br/>
   57 değişik üniversite
   <br/>
   <br/>
   Amerika ve Kanada eğitim fuarının en önemli özelliği, Kanada okullarının, toplu biçimde ülkemize ilk kez gelecek olması. Amerika ve Kanada'nın saygın üniversite ve lisan okullarının katılacakları bu yılki fuara, 57 değişik üniversite katılacak. Üniversite yetkililerinin yanısıra, üniversite öğrencileri de fuara katılıp Türkiye'deki üniversiteler hakkında bilgi sahibi olacaklar. Bunun yanısıra Türk öğrencilerle de diyaloğa geçip kendi üniversitelerini anlatma olanağı bulacaklar.
   <br/>
   <br/>
   Yurtdışına gitmek isteyenlerin bilgiyi ilk ağızdan almalarını sağlayacak olan fuarda, Türk, Amerikan ve Kanadalı öğretim görevlilerinin, yurtdışındaki üniversitelerde çalışma imkanları hakkında da bilgiler sunulacak. Hafta sonunda yapılacak üniversite imtihanları sonucu imtihanı iyi geçmeyenler için de fuar değişik açılımlar sağlayabilir. Fuara katılacak üniversiteler arasında Amerika'daki Universty of Pennsylvania, California Universty, Northeastern Universty, Oregon Universties; Kanada'daki Carleton Universty gibi dünyanın seçkin birçok üniversitesi var.
   <br/>
   <br/>
   Amaç; birebir bilgi alışverişi
   <br/>
   <br/>
   BilMerk Yurtdışı Eğitim Hizmetleri Danışmanı Nilüfer Devecigil, Amerika ve Kanada Eğitim Fuarı 98'de amaçlarının yurtdışı eğitimi almak ve vermek isteyen herkesi buluşturmak olduğunu, ilgili herkesin Amerika ve Kanada üniversitelerinin eğitimdil programları ile yurtdışı eğitim metodları, uygulamaları, trendleri konusunda; en son, en doğru bilgiyi direkt kaynağından öğrenmesini sağlamak olduğunu söylüyor: "Türkiye'de yurtdışında eğitim konusunda insanların fazla bilgisi yok. Gidecekleri ülkeler hakkında, üniversiteler hakkında fazla bilgi sahibi olunmadığı için, bizler, gelecek üniversite yetkilileri ve öğrencileriyle, Türkiye'den yurtdışına çıkmak isteyenlerin birebir bilgi alışverişinde bulunmalarını istedik."
   <br/>
   <br/>
   Her konuda seminer
   <br/>
   <br/>
   Fuar boyunca otellerin konferans salonlarında Türk, Amerikan ve Kanadalı eğitimciler, çeşitli uzmanlık konularını tartışırken, öğrencilere de yurtdışı eğitim hizmetleri hakkında değişik seminerler verecekler. Fuarda, Amerika ve Kanada'da lisan okulunu araştırırken nelere dikkat edileceği, doğru lisan okulunun nasıl seçileceği, üniversitelere başvuru şartlarının nasıl olacağı, şartlı başvuru şekilleri, TOEFL ve SAT hazırlık kursları, dört senelik üniversite eğitimi öncesi iki senelik okullara devam etmenin avantajlarının neler olduğu, Kanada'da eğitim görmenin avantajları, master ve master üstü programlar için başvuru şartları, işletme masteri öncesi hazırlık programlarının neler olduğu, vize için gerekli şartlar, TOEFL, GRE, GMAT sınavlarının bilgisayar uygulamalı şekline geçişi ile gelen yenilikler ve sınava nasıl hazırlanıldığı, Amerikan üniversitelerindeki sertifika programları ve avantajlarının neler olduğu gibi bir çok konuda seminer verilecek.
   <br/>
   <br/>
   Milli Eğitim Bakanlığı; fuarı basın yoluyla tanıttı
   <br/>
   <br/>
   Amerikan ve Kanada konsolosluğu fuarı desteklerken, Türk yetkilileri en büyük eğitim fuarı olma özelliğine sahip olan bu fuara duyarsız kalmayı yeğliyor. Devecioğlu, Milli Eğitim Bakanlığı'na fuarın okul ve üniversitelerde duyurulması için talepte bulunduklarını, Bakanlıktan ise çok ilginç cevap aldıklarını söylüyor. "Bakanlıktan bir yetkili bizi arayıp, adresimizi öğrenmek istediğini, Bakanlığın yoğun çalışma içerisinde olduğu için, bu konuda bizlere yardımcı olamayacağını, fuarın; basın yoluyla duyurulması hakkında, bakanlıkça gönderilen yazıyı adresimize postalamak istediğini söyledi" diyen Devecioğlu, telefonla göstermiş olduğu hassasiyetten(!) dolayı, Bakanlığa teşekkür ettiklerini de sözlerine ekliyor.
   <br/>
   <br/>
   Bilginin 21. yüzyıla damgasını vuracağı kaçınılmaz bir gerçekken, hayvanların kopyalandığı, bilgisayar teknolojisi imkanlarının sınırsız bir şekilde kullanıldığı, donanımlı beyin gücü ihtiyacının her sektörde gün geçtikçe arttığı şu günlerde, ülkemizde eğitim alanında yaşanan tartışmaları anlamlandırmak oldukça zor. Eğitim faaliyetlerini bir adım öteye götürmek için özel teşebbüslerin yapmış olduğu bu gibi faaliyetleri, devletin bir faks yoluyla dahi desteklememesi, sanırız Türk eğitim sistemi ve bugünlerde yaşanan tartışmalar hakkında da bir fikir veriyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3562-yabanci-universiteler-ogrenci-avinda.html), [web.archive.org (arşiv bağlantısı)](http://web.archive.org/web/20121220010254/http://www.aksiyon.com.tr:80/aksiyon/haber-3562-yabanci-universiteler-ogrenci-avinda.html)
