# Gümrükler yolgeçen hanı

*Mehmet Baransu 1998.06.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin dört bir yanı sınır kapıları ile dolu. Yılda ortalama 9 milyon kişinin girişçıkış yaptığı 7 demiryolu, 16 karayolu, 21 havayolu ve 37 denizyolu olmak üzere toplam 81 sınır kapısı bağlantımızı sağlıyor dışımızdaki ülkelerle.
  </font>
 </div>
 <div id="newsText">
  <font class="detail-text">
   Sınır kapılarının oldukça fazla sayıda olması, dünya ülkeleriyle dış temasları kolaylaştırıyor, ihracatın artmasına imkan tanıyıp sınır bölgelerinde ve ülke genelinde ekonomik birtakım canlılıklar sağlıyor. Bu katkılarının yanısıra kaçakçılık olaylarının artmasına sebep olmuyor da değil kapıların fazla olması. Öyle ki gümrüklerle ilgili olarak medyaya yansıyan kaçakçılıkrüşvetsahtecilik olayları, bazı memurların isimlerinin yasadışı işlere karışması halkın nazarında gümrükleri rüşvet ve kaçakçılık mekanizmasının olduğu kurumlar haline getirdi.
   <br/>
   <br/>
   Gümrükler üzerinde bu kadar spekülasyon varken, Aksiyon dergisi olarak dünyaya açılan pencerelerde işlemlerin nasıl yürüdüğünü, kontrollerin nasıl yapıldığını, gümrüklerin ve gümrükçülerin sorunlarını, kaçakçılık yollarını, gümrüklerle ilgili hazırlanan yeni projeleri, gümrüklerdeki çift başlı yönetimi, sistemin nasıl tıkanıklık oluşturduğunu, kaçakçılık olaylarının hangi ülkelere ve sınır kapılarına yöneldiğini ve daha bir sürü konuyu ve sorunu araştırdık. Ortaya oldukça ilginç bir dosya çıktı.
   <br/>
   <br/>
   İthalatta kontroller sıkı
   <br/>
   <br/>
   Yurtdışından ithal edilen ürünlerin gümrüklerde kontrolleri oldukça sıkı. Yurtdışından gelen araçlar ve TIR'lar sınır kapılarında kontrol ediliyorlar ancak bu kontroller eleman sıkıntısı ve zaman kaybından dolayı evrak düzeyinde oluyor. Gelen malların sınır kapılarında kontrollerinin yapılması oldukça zor olduğundan sadece şüphelenilen araçlar kontrol ediliyor. Araçların vergi borçları varsa kesinlikle ülkeye sokulmuyor. Evraklarında sorun olmayan araçlar ise sınır kapılarından problemsiz bir şekilde geçiyorlar. Araç yurtdışından ithal mal getiriyorsa Türkiye'nin değişik bölgelerinde bulunan gümrüklerden giriş yapıyor. Yurtdışından mal getiren araç, gümrüğe girişte bilgisayara kayıtlarını yaptırıp gümrük giriş parası ödüyor. Daha sonra kantarda TIR'ın ağırlığı ölçülüyor. Ağırlığı ölçülen TIR, yurtdışından getirmiş olduğu malları gümrük ambarlarına boşaltıyor. Ambara boşaltılan malların sayımı yapılıyor ve bunların beyannameyle uygunluğu tesbit ediliyor. Gerek görülüyorsa malların bazıları açılıyor ve üzerine kontrol numarası ve damga vuruluyor. Malı boşaltan TIR, daha sonra boş olarak tekrar kantara giriyor. Dolu ile boş arasında ağırlık bakımından bir fark olursa TIR aranıyor. Bu işlem genellikle kilosu baz alınan deri, asit vb. ürünlerde uygulanıyor. Evraklardaki beyannamelerde farklılık, vergi ve üründe de sorun varsa ürünler kontrol ediliyor. TIR'ların getirdiği malların boşaltılması ve yüklenmesi zor ise (sanayi ürünleri, otomobil, makina vb.) getirilen mallar TIR'ların üzerinde brandaları açılarak kontrol ediliyor.
   <br/>
   <br/>
   Kontrolsüz ihracat
   <br/>
   <br/>
   Yurtdışından gelen araçların kontrolleri sıkı olmasına rağmen yurtdışına çıkacak olan araçlarda bu durum oldukça farklı. Yurtdışına çıkacak olan TIR'ların yükleme anında kontrollerin yapılması gerekiyor. Kontroller yapıldıktan sonra malın araca yüklenmesi şart. Yükleme anında kontroller yapılmıyorsa araçlar gümrüğe girdikten sonra malın kontrolünün yapılması gerekiyor. Ancak çoğu zaman mallar gümrük personelinin kontrolünden geçmeden araçlara yükleniyor. Gümrük sahalarının birçoğunun park sahasının kapasitesinin yetersiz olmasından dolayı araçlar, özel şahısların denetiminde olan gümrük park yerlerine geliyorlar. Malların yüklenmesi sırasında kontroller yapılmadığı için kontrollerin gümrük sahalarında veya özel kuruluşların denetimi altında olan park yerlerinde yapılması gerekiyor. Ancak gümrüklerde yapılan uygulama oldukça ilginç. İhracat yapacak olan şirketlerin/acentelerin komisyoncu/aracı denen kişileri var ve bunlar, şirketlerin tüm evraklarını alıp gümrük işlemlerini takip ediyorlar. Komisyoncular, ihracat için gerekli olan evrakları 23 değişik masada onaylatıyorlar. 23 değişik masada oturan memurların hiçbiri TIR'ı ve TIR içindeki malların neler olduğunu görmüyor. TIR'lar özel şirketlerin denetimindeki park alanlarında park ettikleri için de araçlar gümrüğe girmiyor, dolayısıyla kontroller de yapılmıyor. Komisyoncular evrak işlemlerini tamamladıktan sonra evrakları şoförlere veriyorlar. Gümrük çalışanlarından aracı gören tek kişi ise kolcular. Onlar da aracın içerisindeki ürünleri görmüyorlar. Çünkü kolcular gelmeden önce araç sahipleri mühürleri sıkılacak duruma getiriyorlar. Kolcular da gelip bu mühürleri ellerindeki aletlerle sıkıyorlar. Zaten denetim onların vazifesi değil. Burada da ortaya ilginç bir sonuç çıkıyor. Normalde mühürlerin gümrükçe verilmesi gerekirken, her TIR'cıda mühür görmek mümkün. Kolcuların mühürleri sıkma süratleri de ilginç. Komisyoncular aracın tüm işlemlerini tamamladıktan sonra, kolcular mesai saati bitiminde, saat 17:30'da park alanlarına gelip (park yerleri gümrüklerin hemen yanında) 100150 aracın mührünü yarım saat gibi kısa bir zaman dilimi içerisinde sıkıyorlar. Kısacası kontrol edilmeden, içerisinde nelerin olduğu sadece acentelerin beyannamelerine bakılarak araçlar mühürlenmiş oluyor ve mühürlenen araç sınır kapılarına gitmek için, gümrük ve kontrole girmeden yola çıkıyor.
   <br/>
   <br/>
   İhtiyaç duyulduğunda mühürler sökülüyor
   <br/>
   <br/>
   Her ülkenin gümrüklerde kullandığı kendine ait mührü var ve araçlar geçtikleri her ülkede bu mühürleri değiştiriyorlar. Mührü sağlam olan araçların kontrolden geçtiği kanaatine varılıyor. Mührün sağlam olması seyir halindeki araca yabancı maddelerin, kaçak eşyaların alınmadığı anlamına geliyor. Mührün olmaması, açık veya bozuk olması durumunda araç hakkında hemen tahkikat açılıyor. Uluslararası nakliyat açısından mühürler bu kadar önemli olduğu için, TIR'cıların bir çoğunda mühürlerin yanısıra müherleri sıkmak için kollar da var. İhtiyaç duyulduğunda(!) mühürler sökülüp tekrar takılabiliyor. TIR'lar sınır kapılarına geldiklerinde ellerindeki komisyoncuların onaylattığı belgeleri kapı görevlilerine verip kontrole uğramadan ülkeyi terk ediyorlar. Şüphelenilen araçlar kontrol ediliyor. Gümrük yetkililerince şüpheden kasıt ise, evrakların eksikliği (ki komisyoncular eksik evrak bırakmıyorlar) ve bazı insanların psikolojik durumlarının kaçakçılığa elverişsiz olması yani kızarıp terlemeleri. Kaçakçılıkta profesyonelleşenler amiyane tabirle kontrollerden yırtıyorlar. Araçların neden kontrol edilmediği sorusuna değişik birimlerde görüştüğümüz gümrük yetkililerinin verdikleri cevap ise oldukça ilginç: "Yoğunluktan dolayı zaman kaybı". Atatürk Havaalanı Gümrüğü'nde görüştüğümüz gümrük yetkilisi ise ihracat yapılan ürünlerin üzerinde kontrollerin neden sıkı olmadığını şu sözlerle açıklıyor: "Biz kanunun bize verdiği yetkilerin tümünü kullansak ihracatımız %100'lerden %10 seviyesine düşer. Ambarlarda her malın kontrol edildiğini düşünürseniz, ortaya çıkacak olan zaman kaybından ihracatımızın alacağı yaralar ortaya çıkar." Kapıkule Sınır Gümrüğü'nde görevli olan ve aynı zamanda da gümrük müfettişliği yapan gümrük yetkilisi ise kontroller konusunda oldukça ilginç sözler söylüyor: "İhracatın ithalatı dengelemesi gerekiyor. Bu ekonominin vazgeçilmez kurallarındandır. Bu amaçla kontrollerde bazı konularda müsamaha yoluna gidiliyor. Gümrüklerde eleman eksikliği var. Elemanın az sayıda olması kontrolleri güçleştiriyor. Bir eleman aynı anda birden fazla iş yapma durumunda kalıyor. Gümrüklere günde ortalama 600700 aracın girişçıkış yaptığı ve bu araçların birinin tamamen aranmasının da ortalama 810 saati bulduğu gözönüne alınırsa, kontrollerin neden sıkı olmadığı anlaşılır" diyen gümrük yetkilisi, "elemanların yetersiz olması" ve "yoğunluk ve zaman kaybı" düşüncesi ihraç  edilerek ürünlerin hiç kontrol edilmemesi anlamına gelmese gerek' şeklindeki sorumuza karşı ise "Gerekli görüldüğü durumlarda kontroller yapılıyor" cevabını veriyor. Gerekli görülen durumun ne olduğunu ise hiç kimse tam net olarak açıklamıyor. Buna rağmen yetkili kontrollerin yapıldığına gerçekten inanıyor musunuz dediğimizde "evet" cevabını vermekte tereddüt etmiyor.
   <br/>
   <br/>
   TIR'cılarla yaptığımız görüşmeler, Erenköy Gümrük Müdürlüğü'nün hemen yanında olan İNTERPORT TIR parkındaki incelemelerimiz kontrollerin yapılmadığını, komisyoncuların evrakları onaylattıklarını, gümrükçülerin araçların içerisinde neler olduğunu görmeden evrakları imzaladıklarını ortaya koyuyorken, gümrük yetkilisinin bu açıklamaları bizleri pek tatmin etmedi.
   <br/>
   <br/>
   Kontrol yapılmadan TIR'ların sınır kapılarına geldiğini ve sınır kapılarına kadar geçen sürede yaşanan olayları gümrük yetkilisine hatırlatıp, gerçekten kontrollerin yapıldığına inanıyor musunuz dediğimizde aldığımız "Kısmen de olsa..." cevabı aslında onların da kontrollerin istenilen düzeyde yapılmadığına inandıklarını ortaya koyuyor. Gümrük yetkililerinin açıklamalarından ortaya çıkan sonuç ise oldukça düşündürücü: İhracatı artırmak için kontroller devlet tarafından belirli oranlarda bilerek askıya alınıyor.
   <br/>
   <br/>
   Çıplak gözle kontrol
   <br/>
   <br/>
   Türkiye'nin en yoğun sınır kapılarından olan ve en fazla girişçıkış yapılan Kapıkule Sınır Kapısı'nda bundan bir ay öncesine kadar uyuşturucu ve insan kaçakçılığından şüphelenilen araçlar da çıplak gözle kontrol ediliyormuş. Bir ay önce gümrüğe alınan polis köpeği ve kaçak insanları tespit eden karbondioksit ölçüm aracı ile kontroller bilimsel veriler ışığında yapılmaya başlanmış. Bu tekniklerden önce yapılan kontrollerin ne kadar sağlıklı olacağı ve şu ana kadar ne kadar uyuşturucunun yurtdışına çıkarıldığı ise ayrı bir konu. Bilimsel ve teknolojik imkanlardan yararlanılamamasının sebebini maddi imkansızlıklar olarak nitelendiren gümrük yetkilisi, ellerindeki daktiloların en fazla kullandıkları e ve a harflerinin olmamasını gümrüklerimizin durumunu ortaya koyan bir gösterge olarak belirtiyor. Maddi imkanlar ileri sürülerek uyuşturucuyu kontrol edecek köpek alınmaz ve teknolojik olanaklardan yararlanılmazken, İpsala Sınır Kapısı'nda yapılan gümrük sahasının, su alıyor diye, kullanılmadan, kaderine terk edilmesi ve milyarlarca liranın çöpe atılması ayrı bir garabet.
   <br/>
   <br/>
   Haydarpaşa aynı tas aynı hamam
   <br/>
   <br/>
   Uluslararası standartlara göre yapılmış büyük sandık olarak nitelendirilen konteynerlerde de kontroller karayollarından pek farklı değil. İstanbul Haydarpaşa Gümrüğü'nde yaptığımız incelemeler ve daha önce Haydarpaşa Gümrüğü'nde görev yapmış yetkililerin anlattıkları, Haydarpaşa'nın da diğer gümrüklerden pek farklı olmadığını ortaya koyuyor.
   <br/>
   <br/>
   Konteynerlere konulan mallar, nakliyeci şirketler ve Devlet Demir Yolları'na ait trenlerle gümrüğe getiriliyor. Gümrüğe girişlerde konteynerlere numara veriliyor. Ancak daha önce mallar yüklenirken tıpkı karayolu taşımacılığında kullanılan TIR'larda olduğu gibi kontrol yapılmıyor. Gümrüğe girişte malların kontrol edilmesi ise oldukça zor. Çünkü Haydarpaşa Gümrüğü'ndeki yoğunluk diğer gümrüklerden daha fazla. Gümrük yetkilileri de tıpkı diğer gümrüklerde olduğu gibi kontrollerin neden yapılmadığı sorusuna aynı cevabı veriyorlar. "Yoğunluktan dolayı zaman kaybı".
   <br/>
   <br/>
   Daha önce Haydarpaşa Gümrüğü'nde görev yapan gümrük yetkilisi kontrollerin neden yapılmadığını şu sözlerle anlatıyor: "Gümrüklerde, bir gümrük görevlisine, bir günde, 40'lık (en büyük konteyner) 30 tane konteyner düşüyor. Bir konteynerin aranması bir günden daha fazla zaman alıyor. Bundan dolayı da her konteyner aranmıyor". Gümrüklerin sorunlarını ortaya koyması bakımından başından geçen ilginç bir olayı da şöyle anlatıyor. "Acente yetkililerinden biri gümrükte işlemini tamamladığını ve konteynerleri gemiye yükletmek istediğini bizlere iletti. Biz de konteyneri gemiye yüklemek için park alanına gittik. Konteyneri bir hafta aramamıza rağmen bulamadık. Daha sonra öğrendim ki konteyner tam bir ay bulunamamış." Gümrük yetkilisi numarasının ve yerinin yanlışlıkla değişmiş olabileceği için konteyneri bulamamış olabileceklerini söylemesine rağmen Haydarpaşa limanında yaptığımız incelemeler konteynerlerin kaybolmasının ve bulunamamasının ardında yatan sırrın numara ve yer yanlışlığı olmadığını, daha başka sebepler yüzünden konteynerlerin kaybolduğunu ortaya koyuyor.
   <br/>
   <br/>
   Haydarpaşa mafyası
   <br/>
   <br/>
   Araştırmalarımız sonucu elde ettiğimiz bilgiler, konteyner kayıplarının ardında yatan sırrın bu gümrüğe konuşlanan esrarengiz kurumun adının mafya olduğunu ortaya çıkarıyor. Mafyanın Haydarpaşa Gümrüğü'ne konuşlanmasının sebebi ise konteynerlerin gümrüğe girişlerini ve gemilere yüklenişlerini sağlayan vincin gümrükte bulunmaması. Bir dönem Haydarpaşa Gümrüğü'nde çalışan gümrük yetkilisine göre mafyanın gümrüğe girmesinde birinci derecede sorumlu kurum, Devlet Demir Yolları. Gümrük yetkilisi, Devlet Demir Yoları'nın neden birinci derecede sorumlu kurum olduğunu ise şu sözlerle anlatıyor: "Konteynerler trenlerle gümrüğe getiriliyor. Konteynerlerin taşınması ve yüklenmesinden sorumlu kurum DDY. Demiryolları'nın vinci olmadığı için dışarıdan birtakım insanlar buraya vinci getirdiler ve acente yetkililerinden yüksek miktarda para alıyorlar." Gümrük yetkilisi konteynerlerin kaybolmasının ardında yatan sebepler hakkında da ilginç iddialar dile getiriyor. "Acente yetkilileri mafyanın payına düşen parayı vermezlerse, konteynerler vinçlerle alınıp, başka bir yere konuyor. Konteynerlerin fazla olmasından dolayı da bulunması 1 ayı buluyor. Konteyneri acente yetkilisi bulsa bile bu sefer de taşıtmak için yine vinçlere para vermek zorunda" diyen gümrük yetkilisi, para vermeyenlerin konteynerlerinin gümrük dışına çıkarıldığını ve şu anda da bir çok konteynerin bu amaçla gümrük dışında bekletildiğini söylüyor. Konteyner kaybolması ve mafya ile ilgili olarak yaşadığı ilginç bir olayı ise şöyle anlatıyor: "Konteyneri kaybolan bir acente yetkilisi üç gün aramasına rağmen konteynerini bulamadı. Vinç sahiplerine gerekli ücreti verince konteyneri vinç sahipleri elle koymuş gibi (!) bir gün içinde buldular." Yetkili ayrıca DDY'nin vinci olmaması ve konteynerleri çekmemesine rağmen mal sahiplerinden vinç ücreti almasına ise bir anlam veremediğini söylüyor.
   <br/>
   <br/>
   DDY yetkililerinin vinç ve mafya iddialarına karşı cevapları ise oldukça ilginç. DDY yetkilileri, mafya terimine karşı çıkıyor ve mafyanın gümrüğe girmesinin mümkün olmadığını belirtiyorlar. Gümrükteki vincin ise anlaşmalı oldukları şirkete ait olduğunu belirten yetkililer, bir dönem Haydarpaşa Gümrüğü'nde müdürlük yapmış gümrük yetkilisinin mafya, konteyner kaybolması hakkındaki iddialarına ise herkes kendi işine baksın cevabını veriyorlar. Konteyner taşımadıkları halde ücret almalarını ise kanuni hakkımız olarak cevaplıyorlar. Tabii olan yine mal sahibine oluyor. Hiç bir yükümlülüğü yokken mafyaya ücret vermek zorunda olan mal sahibi, kanuni hak denilip devlete de, hizmet vermediği halde para veriyor.
   <br/>
   <br/>
   Free Shop
   <br/>
   <br/>
   Free Shop, yurtdışına çıkacak ve yurda girecek olan yabancı uyruklu kişilere gümrüksüz mal temin edebilmek ve onların ihtiyaçlarını karşılayabilmek için devlet izniyle açılan ve turistlerin günlük ihtiyaçlarını karşılamak için gümrüksüz mal temininin sağlandığı marketlere verilen ad. Turistler, ülkeye girmeden veya ülkeden ayrılmadan önce Free Shop'lardan gümrüksüz alış veriş yapabiliyorlar. Free Shop'ların kurulmasının ve satılan mallardan gümrük vergisi alınmamasının sebebi ise turistlerin ülkemizde ülke mamüllerini ucuz fiyata almalarını sağlamak ve ürünlerin tanıtımını yapmak. Bu amaçla, Free Shop'larda satılan bazı mallarda gümrük girişlerinde beyana göre, şahısların, ülkeye sokabilecekleri yasal miktarlar var. Yasal olan miktar kişi başına 3 karton sigara ve 7 şişe içki. Fakat devletin turistlere vermiş olduğu bu yasal uygulama amaca aykırı olarak kullanılabiliyor. İçki ve sigaralar şahısların, getirmeleri gereken yasal miktardan fazla olabiliyor. Aynı zamanda bu uygulamadan Türk vatandaşları da yararlanabiliyor; tabii illegal olarak. Bazı otobüs firmaları ve şoförleri gümrüğe girmeden önce yasal hakkını kullanmayan turistlerin hakkını kullanıyor. Turistlere gümrüğe girişten önce para veren şoförler, gümrük çıkışlarında turistlerin kanuni miktarlarda aldıkları sigara ve içkileri topluyorlar. Kapıkule Gümrük Müdürlüğünde müfettişlik yapan bir gümrük yetkilisi bu sorunun üstesinden gelmelerinin şu anda imkansız olduğunu belirtiyor. "Otobüs şoförleri kendi hakkını kullanmayan veya parası olmayan turistlerin hakkını kendileri kullanıyorlar. Kapıkule'den yaklaşık olarak günde 400 otobüs ve 300 aracın geçtiği düşünülürse olayın büyüklüğü daha iyi anlaşılır. Gümrükte kimin yasal hakkını kullandığını, kimin kullanmadığını anlamamız oldukça zor olduğundan bu olayı şimdilik çözmemiz imkansız." diyen gümrük yetkilisi, yetkililerin bu konuda bir an önce gerekli işlemleri yapmasını istiyor.
   <br/>
   <br/>
   Eksport kaçakçılık
   <br/>
   <br/>
   Ülkemizde kaçak tekel maddelerinin Suriye, İran ve Irak gibi sınır komşularımızdan sırtçılık ve katırcılık yoluyla getirildiği biliniyor. Diğer yandan, Bulgaristan'dan deniz yoluyla tekel maddelerinin Trakya bölgemiz ve İstanbu'a getirildiği, ayrıca ülkemizde son yıllarda sayısal olarak artmakta olan serbest bölgelerimizdeki yapılaşma yetersizliği (çevre engeli, kontrol kuleleri) ve denetim eksikliği nedeniyle, ihraç amacıyla getirilmiş olan tekel ürünlerinin, tüketilmek üzere iç pazara sunulduğu ve bu yolla kaçakçılık yapıldığı bilinmesine rağmen bugüne kadar somut bir olayla karşılaşılmaması yetkililerin bu konudaki hassasiyetlerini ve kontrollerin ne derece sağlıklı yapıldığını göstermesi bakımından oldukça ilginç. Ayrıca deniz yoluyla yapılan kaçakçılığı kontrol altına almak için denizlerden sorumlu gümrüklerin olmaması da diğer ilginç bir ayrıntı. Gemlik Gümrüğü'nde görev yapan yetkilinin bu konudaki fikirleri oldukça ilginç. "Devletin deniz yoluyla kaçakçılık yapıldığını bilmesine rağmen hiçbir önlem almaması ve kaçakçılığın sadece gümrüklerde yapılıyormuş gibi bir havayla sunulması bizleri oldukça üzüyor. Kaçakçılığın (uyuşturucu, silah vb.) büyük kısmı denizlerden yapılıyor" diyen yetkili deniz yoluyla ilgili olarak Gümrükler Genel Müdürlüğü bünyesinde kontrol yapma yetkisine sahip bir birimin bulunmamasını ise anlayamadıklarını belirtiyor.
   <br/>
   <br/>
   Hayali ihracat
   <br/>
   <br/>
   Gümrüklerdeki denetim eksikliği sonucu ihraç amacıyla getirilmiş olan tekel maddeleri özellikle eksport sigaralar tüketilmek üzere iç pazara sunuluyor. Eksport sigara kaçakçılığıyla ilgili olarak sigara kaçakçılığı yapanların bir bölümünü yakınen tanıyan ve bu konuda da oldukça bilgi sahibi olan, aynı zamanda da TIR şirketine sahip olan ve isminin açıklanmasını istemeyen şirket sahibinin sigara kaçakçılığıyla ilgili olarak anlattıkları bilgiler oldukça ilginç olması yanısıra açıklanması gereken birtakım soruları da beraberinde getiriyor. TIR şirketi sahibi bundan yaklaşık bir ay kadar önce Tokat Sigara Fabrikası'ndan 8 TIR eksport sigaranın İran'a gitmek üzere ihraç edildiğini fakat bu sigaraların hiç birisinin İran'a gitmediğini ve Türkiye pazarına sunulduğunu belirtiyor. İhracat mallarının İran'a gitmeyip iç pazara sunulmasının ise oldukça değişik sebepleri var. Bu sebeplerin en önemlisi eksport sigaranın ihracat ürünü olması dolayısıyla, ihracatı artırmak için piyasadaki sigaranın dörtte biri oranında parayla satın alınıyor olması ve içerisinde KDV vergilerinin olmaması. Aynı zamanda sigaralar ihraç edileceği için tütünün de kaliteli olması ayrı bir ayrıntı. Kaçakçılar düşük ücrete aldıkları sigaraları çok yüksek kârla iç pazara sokuyorlar. Bu türden yapılan kaçakçılığın ilginç bir boyutu daha var. O da, hayali ihracatlarını devlete ihracat olarak bildirenler yaptıkları hayali ihracat karşılığında teşvik kredisi alıyorlar. İhracatta kontroller yapılmadığı için teşvikler de hayali ihracatçılara veriliyor. Gümrüklerde kontrollerin yetersizliği de hayali ihracatçıların ekmeğine yağ sürüyor.
   <br/>
   <br/>
   Tekel ürünlerinin kaçakçılığının önüne geçmek ise şu anda imkansız. Bunun sebebi ise ülkemizde 200 binin üzerinde tekel bayisinin bulunması ve denetimle ilgili Gümrük Müdürlüğü ve Tekel Genel Müdürlüğü personelinin yetersizliği.
   <br/>
   <br/>
   Transit ülke; Türkiye
   <br/>
   <br/>
   Gümrüklerde yapılan kaçakçılık yollarından biri de Türkiye'yi transit ülke göstermek. Türkiye'ye ithal edilen malların kotrolü yapıldığından, kaçakçılık işini yapanlar hem bu denetimlerden kurtulmak hem de vergiden muaf olmak için Türkiye'ye soktukları malların güya başka bir ülkeye ihraç edildiğini ve Türkiye'den sadece transit geçtiğini beyan ediyorlar. Başka ülkelerden kasıt ise Suriye ve İran gibi komşu ülkelerimiz. TIR şirketi sahibinin bu konuda anlattıkları da oldukça ilginç. Şirket sahibi, bundan yaklaşık 2 ay kadar önce Hollanda'dan TIR'larla Türkiye'ye sıvı yağ getirildiğini, getirilen yağların İran'a ihraç edileceğinin gümrüklere bildirildiğini fakat yağın Türkiye gümrüğüne girdikten sonra gemilere yüklenip Antalya yakınlarında iç pazara sunulduğunu ve şu anda hipermarketlerin büyük bölümünde bu yağın satıldığını belirtiyor. Uluslararası anlaşmalara göre transit mallardan vergi alınmadığı için kaçakçılar vergi vermeden malı Türkiye'ye sokuyorlar. Firma yetkilisi, ayrıca yurtdışından özellikle Rusya'dan kullanılmış matbaa makinalarının da özel bir şirket tarafından getirildiğini, bu makinaların Samsun, Adana ve Mersin gümrüğünden fiyatının ucuz gösterilip az vergi alınmasıyla ülkeye sokulduğunu, bu şirketin her ay bu şekilde makina getirdiğini de sözlerine ekliyor. Makinalar tanıdık gümrükçüler sayesinde düşük fiyata gösterilip az vergi verilerek iç pazara sunuluyor ve bu işin de ticareti yapılıyor.
   <br/>
   <br/>
   İran, Adana, Samsun üçgeni
   <br/>
   <br/>
   Burada ortaya ilginç sorular çıkıyor. Sigara, yağ ve buna benzer ürünlerin kaçakçılığında ihracat yapılacak ülke olarak neden Suriye ve özellikle İran gösteriliyor? Mallar Türkiye'den çıkmadan nasıl çıktı olarak gösteriliyor? Buralardaki gümrük çalışanları ile kaçakçılar arasında ne gibi bir ilişki var? Hakkında MİT ve Olağanüstü Bölge Valiliği'nin raporları bulunan Ali Akıcı, kritik bölgedeki Mersin Gümrükleri Başmüdürlüğü'ne nasıl getirilmiş? Akıcı'nın dayısının Ankara'daki yazıhanesinde sık sık bir araya geldiği gümrük üst düzey görevlisi ya da görevlileri kimler? Samsun, Adana ve Mersin gümrüklerinden matbaa makinalarının girmesinin sebebi ne? Kimler hangi gümrük çalışanları ile buralarda ilişki içerisindeler? Bu ilişkilerin boyutu ne? Rusya'dan gelen bir mal neden Mersin ve Adana gümrüğünden içeri giriyor? İran'a götürülmek üzere yola çıkan sıvı yağ, ülke içine nasıl sokuluyor? Ümit ederiz yetkililer bu sorulara en kısa zamanda bir açıklama getirir ve gümrükler üzerindeki şaibeler de kalkar.
   <br/>
   <br/>
   Permi hakkı
   <br/>
   <br/>
   Permi, özellikle dış ticarete ilişkin olarak devletçe yurtdışında kalan vatandaşlara verilen izin. Devlet tarafından alınan bu izinle yurtdışında iki yıl kalan vatandaşlarımız gümrük vergisi vermeden bulundukları ülkeden beyaz eşya getirebiliyorlar. Otomobilde ise bu süre 5 yıl. Yasal olarak yurtdışında kalan vatandaşlara tanınan bu hak da kaçakçılık yolunda önemli yollardan biri. Permi hakkına sahip olup bu hakkını çeşitli nedenlerle kullanamayanlar üçüncü şahıslara haklarını satıyorlar. Permi hakkıyla getirilen eşyaların, ikinci ve üçüncü şahıslara devredilmemesi hükmünün 1985 yılında yürürlükten kaldırılması sonucu, 1615 sayılı Gümrük Kanunu'nun 10. maddesindeki  ev eşyası muafiyetinden yararlanarak permi hakkı olan vatandaşlarımız tarafından gümrüksüz ya da az gümrük ödeyerek yurda getirilen eşyaların ülkemizde sergilenmesi ve satılmasının serbest hale getirilmesi İstanbul'da 'Doğu Bank" örneğinde olduğu gibi bu türde alışveriş merkezlerini ortaya çıkardı. Çoğu kez ülkemize kaçak olarak getirilen emtialar da bu mağazalarda permi hakkıyla elde edilen ürünler olarak sergileniyor. Gümrük yetkilileri bu konuyu bildiklerini fakat bu konuda da tıpkı diğer konularda olduğu gibi pek fazla yapacak bir şeyin olmadığını söylüyorlar. Sebebi ise, sınır ticareti yoluyla ülkemize getirilen emtiaların girişleri yasal olduğu için, sorumlular hakkında, sadece hükümet emirlerine uymamaktan (TCK. 526.) işlem yapılması ve karşılığında az miktarda para cezası verildiğinden caydırıcılığın olmaması.
   <br/>
   <br/>
   Oto kaçakçılığı
   <br/>
   <br/>
   Oto kaçakçılığı, yurtdışında bedeli ödenerek, kiralanarak, çalınarak vb. yöntemlerle elde edilen araçların, Türkiye gümrük hatlarından, ait olduğu yabancı ülkenin plakası, trafik tescil belgeleri veya sahte belgelerle ülkemize sokulması ve ithal işlemleri yapılmadan ülke içinde yabancı ülkeye ait plaka ve tescil belgelerinin şahsi marifetlerle yok edilerek, Türkiye trafiğine kayıt ve tescil ettirilmesi ya da vergisi ödenmiş, millileştirilmiş araç gibi gösterilerek ikinci, üçüncü şahıslara satılması yoluyla gerçekleştiriliyor. Kaçakçılık ile ilgili olarak da ilginç yöntemler kullanılıyor. Uygulanan yöntemlerden biri pasaporttan pasaporta satış yöntemi. Bu yolla pasaporta kayıtlı araç ithal edilmeden ülkemiz içinde sadece yabancılara satılıyor. Satışta kullanılan yöntem pasaportun sahte olmasından dolayı oto ile ilgili bilgilerin yanlış olması. Bilgiler yanlış olduğu için yeni bir pasaportta oto, oto piyasasında "havadan" tabir edilen araç konumuna geliyor ve yurtdışına çıkması da oldukça kolay oluyor. Kaçakçılık yöntemlerinden birisi de silme yöntemi. Silme yöntemiyle de aracın motor ve şase numaraları kimyasal yöntemlerle siliniyor ve oto ülkemizde kalıyor. Çift pasaport yöntemi de ülkemizde kaçakçılıkta kullanılan yöntemlerden birisi. Joker tabir edilen şahsın, biri gerçek diğeri sahte iki pasaportu var. Sahte pasaportla kayıtlı olarak getirilen araç alıcısına teslim edildikten sonra sahte pasaport yok edilerek araç ülke içinde bırakılıyor. Daha sonra ise gerçek pasaporta sahte giriş mührü vurularak sürücünün yasal yollardan çıkış işlemi yapılıyor. Çalıntı müracaatı ile düşüm yöntemi de kaçakçıların başvurdukları yöntemlerden birisi. Ülkemize sokulan aracın çalındığına dair yapılan müracaat sonucu alınan çalıntı belgesiyle gümrüğe yapılan başvuru sonucunda oto pasaporttan siliniyor ve kişi rahat bir şekilde aracını pazarlayabiliyor. Silme, satış, çift pasaport yoluyla ülkemizde kalan araçların Trafik Şube Müdürlüğü'ne kayıtları da oldukça ilginç. Kaçakçılar, sahte gümrük makbuzu ve sahte trafik şahadetnamesi düzenlemek suretiyle aracı, gümrükten yasal yollarla ithal edilmiş gibi göstererek Trafik Şube Müdürlüklerine kayıt ve tescil yaptırıyorlar. Türkiye'de şu anda 59 bin 251 aracın kayıp olması gümrüklerle sorumlu yetkililerin işlerini ne derece sağlıklı yaptıklarını ortaya koyuyor. Gümrüklerde çalışan elemanların büyük bir kısmının ilkokul mezunu olması, pasaportun ve evrakın sahte olup olmadığını anlayacak uzman elemanların yetersiz oluşu kaçakçıların işini daha da kolaylaştırıyor.
   <br/>
   <br/>
   Tek elden yönetim şart
   <br/>
   <br/>
   Gümrüklerde kontrollerin yapılmadığı ve mafyanın bazı gümrüklere ko
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=3824), [web.archive.org (arşiv bağlantısı)](http://web.archive.org/web/20130315172735/http://www.aksiyon.com.tr:80/aksiyon/newsDetail_getNewsById.action?newsId=3824)
