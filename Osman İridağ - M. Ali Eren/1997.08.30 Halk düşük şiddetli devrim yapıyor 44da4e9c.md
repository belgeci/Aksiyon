# Halk düşük şiddetli devrim yapıyor

*Osman İridağ - M. Ali Eren 1997.08.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye düşük şiddetli bir devrimi 50 yıldır yaşıyor" diyen Dr. Durmuş Hocaoğlu'na göre 1950 yılında Demokrat Parti'nin iktidara gelmesiyle başlayan
  </font>
 </div>
 <div id="newsText">
  <font class="detail-text">
   ve 1989 yılında Sovyetler Birliği'nin dağılarak Orta Asya'da Türk cumhuriyetlerinin kurulmasıyla ivme kazanan devrim hareketinin özünde halkın devletle bütünleşmesi var. Türkiye tarihinin en büyük dönüşümünü yaşıyor. Bu dönüşüm önce zihniyette görülüyor. Moğol istilasından sonra dışa ve dünyaya kapanan Anadolu insanı artık dünya ile barıştı. Onu keşfetti ve şimdi ele geçirmeye hazırlanıyor. Devrim çok yavaş ve derinden yürüdüğü için dikkat çekmiyor, şimdilik bir intelijansiyası yok ama adaylar var.  Bu devrimin muhtemel intelijansiyası, bireyin devlet için varolacağına inanan kişiler. Peki önemsiz olan birey, önemli olan kuruma karşı nasıl bir devrim yapacak? Birey devlet korkusunu nasıl yenecek? Devrim varsa biz niye görmüyoruz? Devrimi neden metropoller değil de Anadolu gerçekleştirecek?. . . . İşte bütün bu soruların cevapları ve Durmuş Hocaoğlu'nun ağzından Türkiye'de yaşanan düşük şiddetli devrim:
   <br/>
   <br/>
   Okumak alfabetik şekillerin şifrelerini çözmek aslında. Doğru okuyabilmek için gördüğümüz şekilleri doğru çözümlememiz şart. Türkiye'de hep beraber pekçok şey görüyoruz. Bu gördüklerimizi herkes başka türlü yorumluyor. Türkiye'de yaşananları siz nasıl deşifre ediyorsunuz?
   <br/>
   <br/>
   Toplumun büyük bir doğumun sancısını çektiğini düşünüyorum. Her doğum güzeldir. Eskinin taşları yerinden oynuyor. Yeni henüz belirginleşmiş değil. Bütün sıkıntılarımız buradan ileri geliyor. Bu benim kısaca, 'düşük şiddetli yavaş hızlı devrim' ismini verdiğim ortamdır. Türkiye'nin bu durumunun rahatsız edici yanları vardır. Hatta bazan bizi karamsarlığa sevkeden durumlarla karşılaşıyoruz. Ama bu karamsar tabloların arkasında güzel gelişmeler oluyor. Ben Türkiye'nin ve Türk milletinin tarihte çekilebileceği en son noktaya, limit çizgiye çekildiğini düşünüyorum. Şimdi bu alt limitten geriye dönüş yaşanmaktadır.
   <br/>
   <br/>
   Geriye dönüş ne zaman başladı?
   <br/>
   <br/>
   Bunun ilk tohumlarını 1950'li yıllarda görmek mümkün. Ama daha somut ortaya çıkışı Sovyetler'in yıkılışı ile aynı zamana denk gelir, yani 1989 yılına. Bu belki ilahi takdir. Türkiye'deki devrim ile Türk cumhuriyetlerinin ortaya çıkışı sekron kesişme içindedir. Tarih spontane bir gelişme gösterdi. 1980'li yıllar da devrimin tebarüz ettiği yıllar olmuştur.
   <br/>
   <br/>
   Devrimin emareleri nelerdi?
   <br/>
   <br/>
   Devrimin ilk emaresi Demokrat Parti iktidarıdır. Türk tarihinde ilk defa halk 1950 seçimleriyle iktidara el koyuyordu. DP'yi iktidara taşıyan halk en azından iktidara ortak olmayı başarmıştı.
   <br/>
   <br/>
   Şu anda  halk hâlâ iktidarın ortağı mı?
   <br/>
   <br/>
   Halihazırda halkın iktidar ortaklığı büyüyor. Bir nehir akmaya başladığı zaman onun önünde durulmaz. Nehirde arızî geri dönüşler olabilir, tarihte böyle geri dönüşler yaşanmıştır ama nehrin bütününü geriye döndürmek mümkün olmamıştır.
   <br/>
   <br/>
   Bu arada yaşanan iki darbe ve bir muhtırayı da arızî geri dönüş olarak mı görüyorsunuz?
   <br/>
   <br/>
   Evet, çünkü Türkiye'de fay hattı çatladı. Dipten gelen derin bir dalga var. Eğer zemin hareketlenmişse onu hiçbir kuvvet durduramaz, üzerinde ne kadar sağlam bina olursa olsun müstekar bir bina olmaktan uzak olur. Türkiye'de ilk fay çatlaması 14 Mayıs 1950'dir.
   <br/>
   <br/>
   1950'de halk iktidara ortak oldu diyorsunuz ama daha sonra iktidar yaptığı bir başbakanının asılmasına, kendi zararına olacak kanunlara göz yumdu.
   <br/>
   <br/>
   Daha da göz yummaya devam edeceğini ben size söyleyeyim.
   <br/>
   <br/>
   Neden böyle yapıyor?
   <br/>
   <br/>
   Çünkü hareketin hızı, argümanı düşük. Ama hareket artık su yüzüne çıkmaya başladı ve devlet de bunu farkediyor. Ancak hâlâ duruma hakim, daha uzun süre de hakim olmaya ve halk da bazı şeylere göz yummaya devam edecek. Bu sadece Türkiye'ye özgü bir durum değil.
   <br/>
   <br/>
   Başka örnek var mı?
   <br/>
   <br/>
   Sanayi devrimi. İngiltere'de böyle oldu. Önce halkın arasında kök saldı. Nihai hedefe ulaşmaları 200 yıl sürdü.
   <br/>
   <br/>
   Yüzelli yıllık bir süreç mi yaşanacak?
   <br/>
   <br/>
   Her milletin geçirdiği evreleri diğer milletlerin de eş zamanlı geçireceğini kabul ederseniz bu sonuca varırsınız. Halbuki öyle değildir.
   <br/>
   <br/>
   Bizde kaç yıl süreceğini düşünüyorsunuz?
   <br/>
   <br/>
   Herşeye rağmen kesin sonuca ulaşması ikiüç nesil alır. Ancak  büyük sonuçlar birinci nesilde gerçekleşir. Önümüzde 3035 sene var. Şimdi 49 yaşındayım, sonuçları ben göremem.
   <br/>
   <br/>
   Ama devrimi yaşıyorsunuz?
   <br/>
   <br/>
   Devrimi gözleriyle görüyor olmak çok büyük bir mutluluk.
   <br/>
   <br/>
   Milli hareket
   <br/>
   <br/>
   Düşündüğünüz devrimin bir lokomotifi vardır herhalde. Bu hareketin intelijansiyası kim?
   <br/>
   <br/>
   Bütün entelektüellerin ilerisinde olan bir halk hareketi. Henüz bir intelijansiyası yok. Ben hareketin kendi intelijansiyasını kendisinin yaratacağına inanıyorum. Bununla birlikte adaylar da yok değil. En sıhhatli aday grubu olarak milliyetçileri görüyorum.
   <br/>
   <br/>
   Milliyetçiler olacak derken hislerinize mi tercüman oluyorsunuz yoksa mantığınız mı böyle olması gerektiğini söylüyor?
   <br/>
   <br/>
   Bu temenni değil.
   <br/>
   <br/>
   Halka yol gösterici olmasa bile halkı harekete geçirecek bir güç olmalı herhalde?
   <br/>
   <br/>
   Bu hareketin bir çok zaafı var. Birincisi, tamamiyle halk hareketi olması ve entelektüelinin olmaması. İkincisi, şehirlilikten ziyade taşralı ve köye dayanıyor olması. Şehirlere etkisi çok fazla ama şehirlilerin rolü az. Şehirlerde bu işin ayağını oluşturanlar da gerçek manada şehirli olmayıp birinci nesil köylüdür. Bu, hareketin hem zaafı hem de meziyetidir. Hareket hazır intelijansiyanın peşinden gitmiyor. Kendi intelijansiyasını kendisi kuracak.
   <br/>
   <br/>
   Bir paradoksun içine girmiyor musunuz? Milliyetçi muhafazakar insanlar bugüne kadar devleti en çok destekleyen kişilerdi. Bunlardan değişimcilik beklemek üstelik de devlete karşı bir devrim yapacaklarını düşünmek ne kadar doğru olur?
   <br/>
   <br/>
   Devleti ben de destekliyorum; devlet kelimesini her kullandığımda bir miktar irkiliyorum, çünkü devlet düşmanlarıyla aynı safa düşmekten çekiniyorum. Devletin bir kurum olarak şiddetle savunulması gerektiği kanaatindeyim, hatta bu uğurda canımı vermeye hazırım. Toplumun emrindeki memur devletten yanayım. Bir şey olabilmek için önce varolan bir şey olman lazım. Müslüman ya da komünist bir Türkiye için öncelikle Türkiye'nin olması gerekir. Şu halde Türkiye'nin fiziki gövdesinin her şeye rağmen korunması lazım. Bu fiziki gövde de vatan ve devletle olur.
   <br/>
   <br/>
   Birey devlet için mi vardır, devlet birey için mi tartışmalarında sizin kastettiğiniz kesim daha çok devletten yana tavır alıyor. Siz de nihayetinde devletin fertten önemli olacağını söylüyorsunuz. Öyleyse önemsiz olan birey, nasıl devlete karşı devrimi gerçekleştirecek?
   <br/>
   <br/>
   Bireyler değil, toplum devrimi gerçekleştiriyor. Burada spritülaist bir felsefenin bakış açısına ihtiyacımız var. Birey daima önemsizdir.
   <br/>
   <br/>
   Ya bireylerin oluşturduğu toplum? Devlet toplumdan da mı önemlidir?
   <br/>
   <br/>
   Çok kesin ve radikal bir cevap istiyorsanız, toplum devletten önemlidir. Çünkü vatanını da toprağını da kaybeden bir toplum onları yeniden kazanabilir.
   <br/>
   <br/>
   Adres Anadolu
   <br/>
   <br/>
   Devrimin kucağı olarak Anadolu'yu görüyorsunuz. Halbuki tarihte devrimler daha çok metropollerde oldu. Niçin metropoller değil de Anadolu?
   <br/>
   <br/>
   Anadolu devrimin ana kucağı. Ana rahmine orada düştü ama asıl sonuç metropollerde alınacak. Adres olarak Anadolu'yu göstermemin iki sebebi var. Birincisi yurtdışını Anadolu büyük şehirlerden önce tanıdı. Bu tarihte az rastlanır bir durumdur. Anadolu yurtdışına işçi gönderdi. Yurtdışına gidenler gelir itibariyle en düşük seviyedeki insanlardan oluşuyordu. Bu nesil harcanmış nesil gibi göründü. Ama Türkiye'deki devrimin nüvesini atanlardan biri de bu gurbetçilerdi. Bu nedenle devrim aynı zamanda Batılı bir karakter taşıyor. Bana göre de çok sağlıklı bir şekilde Batılılaşmış bir karakter.
   <br/>
   <br/>
   Almanya'nın ne katkısı oldu?
   <br/>
   <br/>
   Türk insanı orada moderniteyi gördü. Büyük şehirde mevcut olmayan şeyleri büyük şehir insanından önce gördü. Büyük şehir insanı kendini belli bir statüko içerisine hapsetmiş, bu da daha çok devletle arasındaki münasebete göre şekilleniyor. Diyebilirsiniz ki orada varoşlarda toplu yaşayan insanlar neyi öğrenecekler. Farkında olmadan pek çok şeyi öğrendiler. Zamanlamayı öğrendiler. Bir iş belli bir zamanda başlar ve bitirilir. Modernitenin temellerinden birisi budur: Bugün hangi televizyon istasyonu programını zamanında verir ve hangisi zamanında vermediği için seyirciden özür diler. Bunların hepsinin başında okumuş insanlar var. Ama köylülük hiçbir zaman devrimi tek başına gerçekleştiremez.
   <br/>
   <br/>
   Türk metropollerine de bir tenkidiniz var; lümpen olmak gibi.
   <br/>
   <br/>
   Bunu iki sebepten dolayı söylüyorum. Birincisi Batı kültürü şehirleri çok büyük ölçüde tahrip etti. Köyler ve taşralar bu etkilerden coğrafi nedenlerle uzak kaldı. Devlet köy hayatının şehirde olduğu gibi her anını kontrol edemedi. Böylece farkında olmadan oralarda otonom özgür bölgeler oluşturdu. Şehirde ise devlet kültür şokları hazırladı ve bir levantenlik yayıldı. Bu levantenlik eğiliminin devrim meydana getirmesi mümkün değil. İkinci bir özellik de şu, büyük şehirler devletle olan münasebetlerinde aynı zamanda köylere göre çok daha sıkı bir yapı arz ediyor. Bu sıkı yapının nedeni de devletten beslenme. Bir nevi modern kapıkulluğu. 100 haneli bir köyde devlet memuru kimdir; muhtar ve öğretmen. Ama şehirde devlet denen koca çarkla sabah kalktıktan yatana kadar çok yoğun bağlantılarımız oluyor. Bugün Türkiye'de 4 milyon memur var. Bu 20 milyon nüfusa tekabül eder. Bu insanlar devlete bağımlı. Memur olmayanlar da bir şekilde devletin bağımlısı. Bir de bizdeki burjuva Avrupa'daki gibi devlete rağmen değil, devlet eliyle oluşturuldu. Bizim burjuva gerçek anlamıyla bir burjuva olamadı. Çünkü devlete borçlular, halen devleti emerek yaşıyorlar. Böylelerinden tabi olduğu merciye karşı bir devrim hareketini geliştirmesini beklemek doğru olmaz.
   <br/>
   <br/>
   Sizin tanımladığınız düşük şiddetli devrimi çoğunluğun farkedememesinde az evvel bahsettiğiniz devletle içiçe olan kurumların etkisi var mı?
   <br/>
   <br/>
   Devrimin kolay görülmeyişinin birtakım sebepleri var. Hareket çok tabana yayıldığı ve yavaş gelişen bir hareket olduğu için, henüz devrimi gerçekleştirebilecek olan baskı gruplarını oluşturabilmiş değil. Bu baskı gruplarının sivil örgütlenmeler şeklinde oluşması ve kendisini artık vaziyete el koyabilecek bir duruma getirmesi gerekir. Halk bunu henüz el yordamıyla götürüyor. Devrimi yapan devrimciler devrim yaptıklarının farkında değil. En büyük emarelerden biri de Anadolu burjuvazisi ile metropol burjuvazisi arasındaki sürtüşme.
   <br/>
   <br/>
   Toplum tepkisiz değil
   <br/>
   <br/>
   Halk pekçok konuda olduğu gibi kendini doğrudan ilgilendiren zamlara dahi tepki göstermiyor. Tepkisiz toplumdan devrim beklenir mi?
   <br/>
   <br/>
   Ben de bunu çok uzun zaman düşündüm. Solun ortaya atmış olduğu tepkisiz toplum teorisinin doğru olmadığı kanaatine vardım. Türk insanının zamdan anlatıldığı kadar derinden etkilendiği kanaatinde değilim. Yani bir şekilde kendimizi bu zam dalgası içinde yaşamaya alıştırdık. İkincisi Türk insanı iddia edildiği gibi maddi bakımdan çok perişan değil. Zamdan gerçekten şikayeti olan gruplar ise bu tepkilerini ortaya koyacak örgütlenmeyi başaracak bir toplumsal gelişmeyi gösterememiştir. Bu çok önemli. Çünkü sivil örgütlenme çok mahdut kliğin elindedir. Cihangir'in bir sokağındaki travestilerin kendi mesleklerini icra etmede göstermiş oldukları örgütlenmeyi okuldan başörtüsü yüzünden atılan kız öğrenciler gösterememektedir. Şunu da gözden kaçırdığımızı sanıyorum, Türkiye'deki sosyal dayanışma Batı'dan fazladır; aile ve cemaat dayanışması. Bu bizim sıkıntılar karşısında ezilmememize sebep oluyor. Türkiye'deki sosyal patlamaların önüne geçen en önemli faktör bu.
   <br/>
   <br/>
   Devletimiz ne yapsa doğrudur mantığını bilimsel olarak izah etmediniz değil mi?
   <br/>
   <br/>
   Hayır ben hikmeti hükümet felsefesine inanan birisi değilim. Zamlarda keramet aramıyorum hatta bazan aklıma başka şeyler geliyor.
   <br/>
   <br/>
    Toplum bir devrimin ve dönüşümün içinde ise bu toplumsal hareketin neticeleri neler olur?
   <br/>
   <br/>
   Böyle toplumsal dönüşümler birçoklarının menfaatine halel getirecektir. Bu menfaatlerine halel geleceklerin başında bugüne kadar toplumu istediği gibi yönlendirme hakkını kendinde gören dar bir zümre olacaktır. Haliyle bu kişilerin rahatsızlığı ve menfaatlerini koruma gayretlerini kendi noktai nazarlarından haklı görürüm. Ama saf filozofça düşünceyle baktığım zaman bunların tarihe karşı direnme olduğunu ve bu bakımdan anlamsız bulunduğunu, bunun devrimi durdurmak değil geciktirmek gibi gayri beşeri bir sonuç vereceğini söylerim ve ahlaki açıdan da tasvip etmem.
   <br/>
   <br/>
   Halk devlet korkusunu yendi mi ki böyle bir devrime kalkışıyor?
   <br/>
   <br/>
   Hayır halk devlet korkusunu yenmedi. Halk bu yaptığını devrim olduğunu bilerek yapmıyor. Türkiye'deki bu büyük devrimi gerçekleştirenler Molier'in Jurden'i gibi yaptıkları işin ne olduğunu bilmiyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=22CA5F794566069D1D5114BA1808C209?newsId=2916), [web.archive.org (arşiv bağlantısı)](http://web.archive.org/web/20130810005909/http://www.aksiyon.com.tr:80/aksiyon/newsDetail_getNewsById.action;jsessionid=22CA5F794566069D1D5114BA1808C209?newsId=2916)
