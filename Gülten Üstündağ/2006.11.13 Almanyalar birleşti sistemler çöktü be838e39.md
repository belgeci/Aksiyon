# Almanyalar birleşti, sistemler çöktü

*Gülten Üstündağ 2006.11.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Berlin Duvarı yıkılalı 17 yıl oldu. Kimse, Berlin Duvarı'nın bir günde yıkılmasını beklemiyordu. O günlerde Bonn Büyükelçisi olan Reşat Arım, Aksiyon’a konuştu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126084106im_/http://www.aksiyon.com.tr/resim/623/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   9 Kasım 1989’da Bonn Büyükelçiliği teleksinin başında oturan elçilik görevlisi, tarihî bir kripto gönderiyordu Ankara’ya. Berlin Duvarı binlerce kişi tarafından yerle bir ediliyordu. Başta Büyükelçi olmak üzere, elçilik görevlilileri serinkanlı biçimde dünya konjonktürünü kökten değiştiren bu olayı ‘merkeze’ rapor etmişti. Duvarın yıkılması, Ankara’da da aynı serinkanlılıkla karşılandı. Türkiye’nin de taraflardan biri olduğu Soğuk Savaş’ın bitiş düdüğünü çalan bu olay, iki Almanya’nın birleşmesinin yolunu da açmıştı. Winston Churchill’in ‘Demirperde’ diye tanımladığı duvar, 9 Kasım 1989’da binlerce kişinin balyoz darbeleriyle ansızın tarihe karıştı.
   <br>
    <br>
     SINIRDA BÖLÜNMÜŞLÜĞÜN İZLERİ
     <br/>
     <br/>
     17 yıldır o duvarın yerinde yeller esiyor. Berlin Duvarı’nın yıkılışına “Türkiye adına” şahitlik eden emekli Bonn Büyükelçisi Reşat Arım, o günleri anlatırken en çok ‘gelişmişlik’ kelimesine vurgu yapıyor. Zira, o dönemde Batı Almanya büyük bir kalkınma hamlesiyle ülkenin dört bucağını mamur ederken, Doğu Almanya daha bir fakir ve dünyadan kopuk kalmıştı. Arım, soğuk bir güz sabahı duvarın yıkılmasına kadar yaşanan süreci anlatırken, dünya barışı için yeni duvarlar oluşturulmamasının önemine dikkat çekiyor. Meşhur duvarın yıkılış dönemini anlatırken bir noktaya özellikle değinmeden edemiyor emekli Büyükelçi Reşat Arım.
     <br/>
     <br/>
     O da Türkiye’nin, birleşerek yeni bir kimlik ve ülke hüviyetine bürünen Almanya’ya verdiği destek. Türkiye, bu süreç içinde birleşmeye olumlu baktığı gibi, birleşik Almanya’nın NATO üyeliğine de tam destek verdi.
     <br/>
     <br/>
     Reşat Arım, büyükelçilik görevine başladığında ilk olarak Batı Almanya hükümetinin kendilerini Bonn’dan Baltık Denizi’ne kadarki alanda geziye çıkardığını anlatıyor. O zamanlar Batı Almanya hükümeti içinde doğuya da bakan bir ‘Almanyalar Bakanlığı’ varmış. Geziyi düzenleyen bu bakanlık, batı ile doğu sınırı arasındaki çeşitli engelleri göstermiş Arım’a. Bu geziyle ilgili şu izlenimlerini aktarıyor emekli büyükelçi: “Sınırlar arası geçişleri engellemek için çok çeşitli bariyerleri vardı. Kimi yerlerde elektronik uyarı sistemi, kimi yerde kaçanların ayak izlerini göstersin diye kumsallar, kimi yerde de 4 metrelik beton bloklar. Bunlar çok şaşırtıcıydı.”
     <br/>
     <br/>
     Arım’a göre 1961 yılında inşası başlayan ve iki Almanya arasındaki 1.380 kilometrelik sınırın en önemli simgesi olan Berlin Duvarı, halkları olduğu kadar sistemleri de birbirinden ayırıyordu. Ancak Arım, simgesel önemini yitirdiğine dair kimi emarelere rağmen duvarın ansızın yıkılmasının büyük sürpriz olduğunu dile getiriyor. Emekli Büyükelçi, Bir sabah binlerce kişinin ellerinde balyozlarla duvarı yıkmaya kalkışmasının herkesi şaşırttığını anlatıyor. Zaten duvar yıkılınca da hem batı hem de doğu, husumeti sürdürmek yerine görüşmelere başlayarak iki tarafı birleştirme yoluna gidecektir.
     <br/>
     <br/>
     Dönemin Batı Almanya Başbakanı Helmut Kohl, birleşmenin temel esaslarını belirlediği 10 maddelik bir mutabakat metni hazırlar ve birleşme müzakereleri başlar. Aslında birleşen sadece iki Almanya değil, aynı zamanda Doğu ve Batı Avrupa’dır.
     <br/>
     <br/>
     Peki duvar yıkılınca Doğu Almanya’nın temsil ettiği her şey sona mı ermişti? Sistem anlamında belki evet; ancak günümüze iki güzel de hediye bırakmıştı Arım’a göre. İlki, dünyanın en kaliteli fotoğraf makinesi ve merceği kabul edilen Leica’lar, ikincisi ise dünyaca tanınan porselen markası Dresden. Emekli Büyükelçi Reşat Arım, o günlerde Batı Almanya’da olduğu kadar tüm dünyada da ünlü olan Leica marka fotoğraf makinelerinin âdeta “Doğu’dan yükselen iki ışıktan biri” olduğuna işaret ediyor.
     <br/>
     <br/>
     BERLİN’DEKİ YIKILDI; AMA YENİLERİ İNŞA EDİLİYOR
     <br/>
     <br/>
     Bu noktada yakın tarihin sayfalarını karıştırınca hayli enteresan anekdotlar çıkıyor. Hâlâ dünyaca ünlü olan bu porselenleri o dönemde kullanmak, bir ayrıcalıktı. Ancak İkinci Dünya Savaşı sırasında Amerikan ve İngiliz savaş uçakları porselenlere acımadan Dresden’i yerle bir ediyor; ama Leica objektiflerine kıyamadıkları için makinelerin üretildiği Wetzlar bölgesini es geçiyor ve bombalamıyor.
     <br/>
     <br/>
     Duvarın yıkılmasıyla sonuçlanan süreci anlatırken bir başka önemli anekdota dikkat çekiyor Reşat Arım: “II. Dünya Savaşı sırasında Sovyetler, Polonya’nın bir bölümünü işgal etmişti. Polonya da Almanya’nın bir bölümünü işgal etmişti. Bu haliyle, Polonya haritada sola doğru kaymış oldu. Oder-Neisse hattı Polonya-Almanya sınır hududu oldu. Batı Almanya bu sınırı kabul etmiyordu.
     <br/>
     <br/>
     Doğu ise Berlin Duvarı’nın yıkılmasından sonra iki Almanya’nın birleşmesi için bu sınırı ön şart olarak ortaya sürdü. Sonuçta, sınır bu haliyle kabul edildi ve halen de öyle. Yoksa, iki Almanya birleşemeyecekti.”
     <br/>
     <br/>
     Reşat Arım, duvarın yıkılmasını müteakip bir grup batılı işadamının doğuya dair edindiği izlenimleri de şöyle aktarıyor: “Döndüklerinde bana anlattıkları izlenimler hiç de iç açıcı değildi. Zira batı her türlü teknolojinin zirvesinde gezinirken, doğudaki fabrikaların çok kötü bir durumda olduğunu, hatta düzeltmek için onları sökmekten başka çare olmadığını söylüyorlardı.” Doğunun çevresel açıdan da batıya oranla hayli kirlenmiş olduğunun ortaya çıktığına değinen emekli Büyükelçi Arım, Baltık Denizi’nin doğu bölümünün ve nehirlerin bu açıdan hayli kötü durumda olduğunun görüldüğünü kaydediyor.
     <br/>
     <br/>
     Soğuk Savaş’ın en büyük nişânesi olan Berlin Duvarı çoktan yıkıldı; ama günümüzün ‘demokratik’ ülkeleri yenilerini inşa ederek husumeti körüklemekte hiçbir beis görmüyor. İsrail’in inşa ettiği sözde ‘Güvenlik Duvarı’ bunun en çarpıcı örneği oldu. İsrail’inki kadar vahim olmasa da Bush yönetiminin Meksika sınırına inşa ettiği duvar da modern dünyaya hiç de yakışmayan bir manzara arz ediyor. Emekli Büyükelçi Reşat Arım, inşa edilen her yeni duvarın daha çok husumet getireceği uyarısında bulunuyor. Medeniyetler arasında örülmeye çalışılan soyut ‘düşmanlık duvarları’ ise günümüzün esas sorunu olarak her geçen gün daha fazla önem kazanıyor.
     <br/>
     <br/>
     Görünen o ki, zihinlerdeki Berlin duvarlarını yıkmak için daha çoook 17 yıllar gerek!...
     <br/>
     <br/>
     ALMANYA, TOPLUMSAL DUVARI YIKMAK İÇİN 600 MİLYAR AVRO HARCADI
     <br/>
     <br/>
     Üzerinde 300 gözetleme kulesi bulunan Berlin Duvarı’nın uzunluğu 155 kilometreydi. Doğudan batıya geçmeye çalışan 5 bin kişiden 3 bin 200’ü yakalandı, 191 kişi de vurularak öldürüldü. Öldürülenlerin tamamı, duvar yıkılmadan 9 ay önce kaçmaya çalışanlarmış. Tam 28 yıl ayakta kalan duvarı tünel kazarak ve balonla geçmek isteyenler de olmuş. Almanya’da yapılan son kamuoyu yoklamalarına göre, halkın yüzde 57’si birleşmenin kötü olduğu kanaatinde. Doğudakiler, batıdakilerin kendilerine sömürge gözüyle bakmasından ve ekonomik gerilikten şikayetçi; batılılar da doğunun kendi kaynaklarını sünger gibi emmesinden dert yanıyor. Almanya altyapı yatırımları ve istihdam oluşturmak amacıyla sadece 1990-1999 arasında birleşmeye 600 milyar avro harcamış. Bugün yıkılan  devasa duvarın yerinde sadece sembolik bir 3-5 metrelik bölüm ayakta duruyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25877), [web.archive.org (arşiv bağlantısı)](http://web.archive.org/web/20071126084106/http://www.aksiyon.com.tr:80/detay.php?id=25877)
