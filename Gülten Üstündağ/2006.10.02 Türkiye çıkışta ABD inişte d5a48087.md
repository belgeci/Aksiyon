# Türkiye çıkışta, ABD inişte

*Gülten Üstündağ 2006.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İlk kez Aksiyon’un açıkladığı 2023 vizyonu çalışmasına göre Türkiye çıkışta, ABD dünyanın hâkim gücü olmayı sürdürürken gerileyecek. Çin’i ise kriz bekliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061014161831im_/http://www.aksiyon.com.tr/resim/617/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye, Cumhuriyet’in 100. yılının kutlanacağı 2023 yılına dair projeksiyonlarını hazırlamaya başladı. Bunlar sadece Türkiye’nin 2023’teki muhtemel durumunu ve uluslararası arenada erişebileceği noktayı değil, ABD ve Çin gibi dünya devlerinin konumlarını da irdeliyor. Avrasya Stratejik Araştırmalar Merkezi (ASAM), Türkiye ve dünyanın hâkim güçleriyle ilgili 2023 yılına dair stratejik öngörülerini kamuoyuyla paylaşmak için gün sayıyor. Aksiyon, söz konusu düşünce kuruluşunun Türkiye, ABD ve Çin’e dair vizyon ve simülasyonlarını ilk kez yayımlıyor. Büyük bir beyin fırtınası sonrası ortaya konan Türkiye vizyonu, Cumhuriyet’in 100. yılında ülkemizin dünya devleri sıralamasında üst noktalara taşınacağına işaret ederken, bu süreçteki ‘dikenlere’ de dikkat çekiyor.
   <br>
    <br>
     2023 Türkiye Vizyonu çalışmasını, 8. Cumhurbaşkanı merhum Turgut Özal’ın ‘gözde diplomatlarından’ emekli Büyükelçi Yaman Başkut hazırladı. 1998’de Dışişleri desteğiyle kendisinin başkanlığında yapılan “2010-2020 Türkiye ve Dünya” adlı ekonomik ağırlıklı çalışmadan yola çıkan Başkut, hazırladığı 2023 Vizyonu’nda, Türkiye’nin tüm iç ve dış sorunlarına değiniyor ve yapılması gerekenleri sıralıyor. “Nereye varmalıyız?” sorusunun cevabını arayan vizyon, bir anlamda tünelin ucundaki ışığa ‘önceden’ ulaşarak, önlemleri buna göre ayarlamayı öngörüyor.
     <br/>
     <br/>
     TÜRKİYE, ÜST GELİR GRUBUNDA
     <br/>
     <br/>
     Çalışmaya göre, 2023 vizyonunu etkileyecek dört değişim gücü mevcut. Bunlar insan kaynaklarının geliştirilmesi, büyüme için uygun ekonomik şartların sağlanması, toplum yönetiminde etkinliğin artırılması ve dış ilişkilerde fırsat ve risklerin göz önünde bulundurulması.
     <br/>
     <br/>
     Üzerinde durulan önemli noktalardan biri de ekonomik gelişme. Mevcut haliyle, Türkiye’nin sosyal sermaye birikimi Batı ölçeğinde hayli zayıf. Bir güvensizlik var. Kuralsız davranışlar çok yaygın. Bunun değiştirilmesi için, uzun soluklu nüfus projeksiyonlarına paralel olarak, eğitim sisteminin yeniden yapılandırılması, gelir dağılımına daha fazla dikkat edilmesi ve herkese eşit davranan kamu kurumlarının tesisi önem taşıyor.
     <br/>
     <br/>
     Türkiye’nin mevcut potansiyel büyüme hızı yüzde 7. Dokuzuncu Kalkınma Planı’nda da (2007-2013) reel olarak ortalama yüzde 7’lik bir gelişme öngörülüyor. Bugün, ülkeler karşılaştırmasında Türkiye orta-üst gelir grubunda yer alıyor. 2014-2023 tarihleri arasında da aynı oranın devam etmesi öngörüldü. Vizyon, bu gelişmenin sağlanması halinde, Türkiye’nin, üst gelir grubuna terfi edeceğini müjdeliyor. Ancak böyle bir büyüme modeli için, imalat sanayiinde katma değeri yüksek alanların seçilmesi ve kaynakların buraya yöneltilmesi lazım. Söz konusu lige terfi için, sıkı para politikası, bütçe disiplini, yapısal reformlar ve Merkez Bankası bağımsızlığının etkin olduğu fiyat istikrarı da gereken düzenlemeler arasında.
     <br/>
     <br/>
     SİYASETTEN ARINDIRILMIŞ BÜROKRASİ
     <br/>
     <br/>
     Gelişmiş bir Türkiye’ye giden dikenli yolda, hedefi tutturmanın ön şartları da mevcut vizyonda. İşte bazıları: Yasama-yürütme ve yargılama arasındaki kuvvetler ayrımının güçlendirilmesi, politikacıların ‘popülizm ihtiyacının’ olabildiğince azaltılması, bürokrasinin siyasetten uzaklaştırılması ve etkinliğinin arttırılması, mevcut siyasi sistemdeki alternatiflerin tatmin edici olması ve adil bir seçim sisteminin kurulması.
     <br/>
     <br/>
     Vizyon, dünya platformunda bir yanda “Ben yaptım, oldu” diyenler, diğer yanda halen zenginleşmekte olan; ancak şimdilik suları fazla bulandırmamak isteyenler olduğuna dikkat çekiyor. Küresel sisteme itiraz edenler olduğu gibi, onu savunanların sayısı son dönemde 3 milyar kişi artmış durumda (Çin, Hindistan, bazı Asya ve Doğu Avrupa ülkeleri). Bu öngörüye göre, küreselleşme ve bölgeselleşme uzun bir süre daha devam edecek. Türkiye de küreselleşmeden az-çok yararlanan ülkelerden biri. Aynı zamanda bölgeselleşme tünelinde ciddi bir sürtüşme yaşanıyor. Bir tarafta AB taraftarları, diğerinde ulusalcılar. 2023 vizyonu, ikisi arasında bir denge bulunabileceğine işaret ediyor. Bu süreçte, AB’nin Türkiye’den taleplerinin iyi değerlendirilmesi gerektiği vurgulanıyor; ama uluslararası güç olmanın herkesi potansiyel düşman saymaktan, ekonomide içe kapanmaktan ve kabadayılık yapmaktan geçmediğine dikkat çekiliyor.
     <br/>
     <br/>
     ASAM Uzmanı Dr. Şanlı Bahadır Koç’un hazırladığı ABD simülasyonu da, bu ülkenin 17 yıl sonraki durumuna ışık tutuyor. Buna göre ABD şu an kendini “diğer ölümlü devletlerden farklı, nev-i şahsına münhasır ve onların tâbi olduğu kurallara uymayan ve uymak zorunda da olmayan” bir ülke olarak görüyor. Çok çalışıp, çok tüketip, çok borçlanıyor. Göçmen, risk almaya hazır, ‘yaratıcı’ ve değişime uyum sağlayan bir ülke. Sosyal hareketlilik, etnik zenginlik, asimilasyon büyük ölçüde başarılı. Dünya ekonomisinin dörtte birini (11,8 trilyon dolar), tüm dünya askerî harcamaların yarısını (500 milyar dolar) oluşturuyor. Yönetimde etkin olan sertlik yanlısı yeni muhafazakârlar, gerekirse zorla demokrasiyi öngörüyor. Bush yönetiminde 1945’ten beri en radikal stratejik değişikliği gerçekleştiren ABD hem savcı, hem yargıç, hem jüri hem de infazcı.
     <br/>
     <br/>
     ABD’NİN ZAYIFLAMAYI SİNDİRMESİ, ÇİN’İN ABD’Yİ GEÇMESİ ZOR
     <br/>
     <br/>
     2023 projeksiyonuna göre ABD dünyanın en önemli ve güçlü devleti; ancak dört açığı var: Askerî açıdan fazla yayılmış, malî borç problemi var, uluslararası popülaritesi azaldı, mevcut politik başarısızlıklar ve maliyet nedeniyle destek kaybetti. Türk-Amerikan ilişkileri ise çok boyutlu etkileşim halinde devam ediyor. Simülasyona göre, ABD 20. yüzyılı önde kapadı. 21. yüzyılın ilk çeyreğini de garanti altına aldı; ancak bundan sonrası için aynı şeyleri söylemek pek mümkün değil. Yakın gelecekte de ABD askerî alanda rakipsiz; ama asimetrik tehditlere açık. Ekonomik olarak giderek AB ve Çin ile daha eşit statüde. Trans-nasyonal konularda (ticaret, çevre, hukuk, uluslararası rejimler) dünya ile beraber hareket etmeye muhtaç. Ancak Washington için, eskisi kadar güçlü olmayan bir devlet olmayı içine sindirmek hiç de kolay olmayabilir.
     <br/>
     <br/>
     2023’e dair Çin merkezli öngörüyü ise ASAM uzmanlarından Dr. Bahadır Pehlivantürk hazırlamış. Buna göre, Çin önümüzdeki yılların en güçlü aktörlerinden biri. Ama bu ülkede ekonomik kriz ihtimali oldukça kuvvetli. 2010’da Çin-Güneydoğu Serbest Ticaret Bölgesi kurulduktan sonra Çin’in etkinliğinin daha da artacağı söylenebilir. Ancak Japonya da Asya’da tekrar ‘büyük güç’ olma niyetini ortaya koyacak ve ABD ile birlikte bu trendi geri çevirip çeviremeyecekleri, büyük ölçüde 2023’ten sonra belli olacak. Vizyona göre, gelecekte Çin-Rusya çekişmesi ihtimali sürmekle birlikte ABD’nin bölgede etkinliğini artırma çabaları ve dünyada tek başına hareket etmesi, bu çekişmeyi erteleyici etki yapacak.
     <br/>
     <br/>
     Çin’in bölgeyle olan ilişkileri, Orta Asya ülkelerinin iç istikrarıyla yakından alakalı ve 2023’e kadar bütün bölgenin lider değişimleri yaşayacağı varsayılabilir. Bu değişimlerin sorunlu olması ve Sincan’ı (Uygur Özerk Bölgesi) etkilemesi, Çin’i bölgeyle tekrar çatışmacı bir ilişkiye itebilir. Pehlivantürk’ün çalışmasına göre, 2023’ün Çin’i ister ekonomik kriz yaşasın ister yaşamasın, ekonomik büyüklük açısından hâlâ ABD’nin gerisinde kalacak. Teknoloji ve ekonomik gücün askerî alana taşınması da daha uzun yıllar gerektiriyor. Potansiyel çatışma alanlarına bakıldığında ise Çin’in kendi toprağı olarak kabul ettiği Tayvan sebebiyle Güney Çin Denizi çatışmalara gebe. Çin’e dışarıdan gelen yatırımlar ekonomik büyümesinin kalbini oluşturuyor ve ihracatının yarısından fazlasını gerçekleştiriyor.
     <br/>
     <br/>
     2023, ORTAK AKILLA MASAYA YATIRILACAK
     <br/>
     <br/>
     ASAM, 9-13 Ekim tarihleri arasında “Stratejik Öngörü 2023” isimli beş gün sürecek bir sunum/tartışma yapacak ve bu projeksiyonda Türkiye’nin 2023 Vizyonu açıklanacak. Toplantıda Türkiye’nin yanı sıra ABD, Çin, AB gibi bölgesel ve küresel güçler de masaya yatırılacak. Hatta bazı temsilciler bizzat kendi ülkelerinin vizyonlarını açıklayacak. Ana merkezi Türkiye olan projeksiyonda ülkemizi bekleyen tehditler, fırsatlar, diğer ülkelerin strateji ve politikaları da hesaba katılarak Türkiye’nin vizyon ve hedefleri açıklanacak. Programa, 60’tan fazla düşünce ve bilim adamı katılacak. Sunumlarda terör, medeniyetler diyalogu, uluslararası güvenlik ve ekonomi gibi konular da ele alınacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25469), [web.archive.org (arşiv bağlantısı)](http://web.archive.org/web/20061014161831/http://www.aksiyon.com.tr:80/detay.php?id=25469)
