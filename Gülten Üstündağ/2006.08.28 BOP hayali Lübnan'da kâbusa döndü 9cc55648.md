# BOP hayali Lübnan’da kâbusa döndü

*Gülten Üstündağ 2006.08.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hizbullah’ın marjinalleştirilmesi ABD’nin BOP yorumunun gereğiydi. Ancak, İsrail’in saldırısı ve pervasızca güç kullanımı tam tersi bir etki yaptı. BOP ölü doğmuştu, Lübnan’da yaşananlar bu ölümü tescil etmiş oldu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010185859im_/http://www.aksiyon.com.tr/resim/612/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Güney Lübnan’da İsrail mi kazandı, yoksa Hizbullah mı? Türkiye çokuluslu güçte barışı mı koruyacak İsrail’i mi? İsrail, Suriye’ye saldırmaya mı hazırlanıyor? Bütün bu sorular cevap ararken Suriye Devlet Başkanı Beşşar Esad Lübnan’da konuşlanacak uluslararası gücün kendi sınırlarına dayanması halinde Lübnan sınırını kapatacaklarını açıkladı. Lübnan’ın iç politikasında bir yabancı devletin söz hakkı olacaksa bu muhakkak ki ülkede yıllarca asker bulunduran Suriye’dir. 2005 yılında uluslararası baskıya dayanamayarak Lübnan’ı terk eden Suriye bu ülkeyi İsrail’in kucağına mı atmış oldu? Beyrut’ta iplerin ne kadarını ellerinde tutuyorlar? Aksiyon bu soruların cevabını Şam’dan, Beyrut’tan ve Türkiye’den üç isimle tartıştı.
   <br>
    <br>
     Şam Üniversitesi’nden ABD ve Suriye Tarihi Uzmanı Doç. Dr. Mehmet Yuva, Suriye-Lübnan ilişkilerini irdelerken Lübnan’ın Filistin, Ürdün ve modern Suriye ile birlikte bir zamanların Biladüşşam’ının parçası olduğunu unutmamak gerekiyor. Bu da Lübnan’ın ‘Büyük Suriye’ coğrafyasının tabii bir parçası haline getiriyor. Yuva’ya göre 1975 Lübnan iç savaşı sonrasında bu ülkeye Suriye askerlerinin konuşlandırılması da sanıldığı gibi Suriye-Lübnan ilişkileri üzerinde yıkıcı bir etki yapmamış. “Lübnan’da ezici çoğunluk Suriye’nin Lübnan’daki istikrara, huzura ve ekonomik büyümeye yaptığı katkıları kabul etmekte” diyen Yuva’ya göre Suriye’nin Lübnan’da 32 bin askerini kaybettiği gerçeği de iki ülke arasında bir kader birliğine işaret ediyor. Suriye’nin Lübnan’da uygulamaya koyduğu keyfi uygulamaları da hatırlatıyor Doç. Dr. Yuva, ama bunların Suriye’nin Lübnan karşısındaki “Büyük ağabey” konumunu sarsmadığına inanıyor.
     <br/>
     <br/>
     Yuva, Suriye ile Hizbullah’ın ilişkilerinin de geç gelişmiş ilişkiler olmakla birlikte en az Suriye-Lübnan ilişkileri kadar tutarlı ve sıcak olduğunu kaydediyor. Yuva, ilişkilerin sıcaklığını şöyle açıklıyor: “İsrail’in 1982’deki Beyrut işgali, Lübnan’ın farklı mukavemet güçleriyle Suriye’nin ortak bir cephede buluşmasına ortam hazırladı. Zaten, Hizbullah yetkilileri de her fırsatta Suriye’ye yönelik bir saldırı ve tehdide karşı savaşacaklarını ve bunu Lübnan’a yapılmış bir saldırı olarak kabul edeceklerini beyan ediyorlardı.” Yuva’ya göre Suriye ve Hizbullah arasındaki ilişki her iki tarafın da faydalandığı bir tür ortak yaşam: Hizbullah Lübnan’daki ‘kilit rol’ünü koruyabilmek için Suriye’ye muhtaç; Suriye de Lübnan üzerinden İsrail’e karşı ‘potansiyel’ bir tehlike oluşturabilmek için Hizbullah’a.
     <br/>
     <br/>
     “YENİ ABD YÜZYILI MUŞTULANAMADI”
     <br/>
     <br/>
     Doç. Dr. Yuva, Hariri suikastı ve takip eden dönemde Suriye’nin Lübnan’ı boşaltması için yapılan baskının ABD ve İsrail’in Lübnan’daki faaliyetlerine esaslı bir engel teşkil eden Hizbullah’ın askeri olarak tasfiye edilmesi projesinin bir parçası olduğuna inanıyor. Yuva’ya göre Hizbullah’ın tasfiyesinin Suriye’nin olmadığı bir Lübnan’da İsrail tarafından kısa bir zaman içinde bitirilebileceği düşünülmüş. Bu sebeple savaşın kaçırılan iki asker ile ilgili olmadığını düşünüyor Yuva.
     <br/>
     <br/>
     Yuva’ya göre Güney Lübnan’da yaşananlar “yeni ABD yüzyılı”nı müjdeleyecek olan BOP’un Lübnan’da doğmadan ölmesi anlamına geliyor. Ona göre, Yugoslavya’da uygulamaya konulan “Yeni ABD yüzyılı projesi” Irak işgali nihayetinde Lübnan üzerinden Suriye, İran ve Türkiye’yi hedefliyordu. Yuva, ABD tarihinde doğmadan ölen böyle projelerin sayısının azlığına dikkat çekiyor ve uyarıyor; “Lübnan, Suriye veya İran bu durumdan ağır bir bedel ödeyebilir.” Bu ihtimali düşünen Suriye’nin ilk vuruşu yapmak üzere erken bir savaş başlatmaya kalkışabileceğinden de bahsediyor Yuva. Hatta Suriye’nin halen İsrail tarafından işgal edilmiş toprakları gibi bir savaş sebebi olacak bahanesi de mevcut. Yine de Yuva şimdilik tarafların “küçük yoğunluklu” savaşlarını Lübnan siyasi arenasında devam ettireceklerini öngörüyor.
     <br/>
     <br/>
     Ortadoğu’nun bölünmüşlüğünün açtığı yaralara değinen ve Suriye-Lübnan ilişkisinin tarihine ışık tutan isimlerden biri de Lübnan Üniversitesi öğretim görevlilerinden Prof. Muhammed Nureddin. Bir Lübnanlı olarak o da, Lübnan ile Suriye arasındaki ilişkilerin hem tarihi hem coğrafi hem de kültürel boyutları olduğuna değiniyor. Tarih boyunca tek olan iki ülkenin sömürgeci Fransa sebebiyle ayrılışına dikkat çekiyor. Nureddin’e göre Suriye’nin Hizbullah ile ilişkisi her iki tarafın da anti-Amerikan ve anti-İsrail olması nedeniyle çok iyi, ancak Hizbullah’ın kendi bağımsız bünyesini görmezden gelmemek gerekiyor.
     <br/>
     <br/>
     Prof. Muhammed Nureddin, 11 Eylülle başlayan Amerika’nın kendi Büyük Ortadoğu Projesi’ni dayatma kararlılığına parmak basıyor ve Ortadoğu’da bugünlerde görülen her türlü değişikliğin bu planla alakalı olduğunu söylüyor. Nureddin kısa bir süre önce Amerika’da yayınlanan ‘Ortadoğu haritasının’ basite alınmaması gerektiği kanaatinde.
     <br/>
     <br/>
     Son İsrail-Hizbullah çatışmasının Suriye’nin bölgedeki ve Lübnan üzerindeki nüfuzunda herhangi bir değişikliğe yol açıp açmayacağı sorumuza Nureddin, “Suriye’nin rolü çok önemli kalır. Amerika ve İsrail bu rolü marjinalleştirmek istiyor. Ancak bütün baskılara rağmen Suriye şimdiye kadar önemli faktör ve anahtar ülke olarak kaldı ve kalmaya devam edecek.” Nureddin’e göre, Ortadoğu’da Suriyesiz bir barış olamaz.
     <br/>
     <br/>
     Nureddin’in değindiği bir başka husus da, Amerika’nın söz konusu projesinin Afganistan’dan başlayıp Lübnan’a ulaşmış durumda olması. Buna göre Amerika ilk önce Suriye’nin “ellerini kırmak” istiyor. Yani Hizbullah ve Hamas’ı ortadan kaldırmayı amaçlıyor. Sonra da Suriye vurulacak.
     <br/>
     <br/>
     SURİYE, GOLAN’DAKİ AVANTAJINI YİTİRDİ
     <br/>
     <br/>
     Ankara Üniversitesi Siyasal Bilimler Fakültesi Öğretim Üyesi Doç. Dr. Çağrı Erhan, Suriye’nin Lübnan’daki nüfuzunu Hizbullah’tan bağımsız değerlendirmiyor. Erhan’a göre, Suriye’nin Lübnan’daki askerî varlığı Hizbullah’ı bir ölçüde dengeliyordu. Suriye de, İran da Hizbullah’ı İsrail’e karşı her zaman kullanabilecekleri bir araç olarak görmekte. Fakat iki ülkenin tutumunda önemli bir farklılık var: Hizbullah üzerinde etkili olabildiği dönemde Suriye için bu örgüt, İsrail’le özellikle Golan Tepeleri üzerine yapılacak barış görüşmelerinde kullanılabilecek bir pazarlık unsuruydu. 2000 yılında Shepherdstown’da (ABD) yapılan Suriye-İsrail görüşmelerinde bile bu konu ele alınmıştı. Plan, Suriye’nin Hizbullah’ı etkisizleştirmesi, İsrail ve Suriye’nin beraberce Lübnan’dan çekilmeleri ve buna paralel olarak da, Golan’ın geleceğini tayin edecek barış görüşmelerine başlanmasıydı. Mayıs 2000’de İsrail Lübnan’ın güneyinden büyük ölçüde çekildi. Fakat, Suriye’de Haziran 2000’de Hafız Esad’ın ölümü ve Eylül 2000’de başlayan 2. İntifada süreciyle birlikle Ehud Barak’ın devrilmesi, söz konusu planı akim bıraktı.
     <br/>
     <br/>
     Erhan’a göre son Güney Lübnan işgali bir yandan Suriye’nin Hizbullah üzerinden pazarlık gücünü yok etmiş, diğer taraftan İsrail’in Hizbullah’a karşı BM tarafından korunmasını sağlamış durumda. İşgalin İsrail için büsbütün bir kazanç olduğunu da düşünmüyor Erhan: “Kuşkusuz, Lübnan saldırısı sırasında sivillere ve Lübnan altyapısına verilen ve aslında bazı yorumcular tarafından haklı olarak “savaş suçu” olarak nitelendirilen büyük zararlar, İsrail’in dünyada izole olması sonucunu doğurdu. İsrail kamuoyunda bile saldırıya muhalif sesler yükselmeye başladı.” Doç. Dr. Çağrı Erhan, Büyük Ortadoğu Projesi konusunda da, ABD’nin bir yandan Ortadoğu’da demokratik rejimlerin ve özgür seçimlerle gelen iktidarların kurulmasını destekler göründüğüne, bir yandan da halkın doğrudan iradesiyle seçilenlerin Amerikan ekseninde olması için çaba gösterdiğine değiniyor. Erhan’a göre, Mısır’da Müslüman Kardeşler’in, Filistin’de Hamas’ın ve Lübnan’da Hizbullah’ın sandıktan çıkması ABD’nin işine gelmiyor. Bu örgütlerin marjinalleştirilmesi ABD’nin BOP yorumuyla örtüşüyor. “Ancak,” diye uyarıyor Erhan, “İsrail’in saldırısı ve pervasızca güç kullanımı Lübnan’da tam tersi bir etki doğurdu. Daha önce marjinal olan Şii Hizbullah, bu saldırılarla sadece Lübnan’daki farklı din ve mezheplere mensup kitleler nezdinde, Ortadoğu ülkelerinin kamuoyları nezdinde de popülarite kazandı.” Erhan, BOP’un zaten ölü doğduğunu, İsrail’in Lübnan saldırısı ve ABD’nin saldırılara karşı tutumunun BOP’un ölümünü tescil ettiğini düşünüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25137), [web.archive.org (arşiv bağlantısı)](http://web.archive.org/web/20061010185859/http://www.aksiyon.com.tr/detay.php?id=25137)
