# Taze üyelerden AB nasihatı

*Gülten Üstündağ 2007.02.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bulgaristan ve Romanya’nın Ankara büyükelçileri Türkiye’yi AB’de görmek istiyor. Büyükelçiler, üyelik serüvenlerini anlatırken, “Asla ümitsizliğe düşmeyin” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070219043553im_/http://www.aksiyon.com.tr/resim/636/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bulgaristan ve Romanya, 1 Ocak 2007 itibariyle Avrupa Birliği’nin (AB) en son üyeleri oldular. Göreceli olarak kolay bir müzakere süreci geçiren ve iç sorunlarını büyük ölçüde çözüme kavuşturan Bulgaristan ve Romanya’nın bir başka ortak özelliği hem Türkiye ile sıcak ilişkilere sahip olmaları hem de Türk işadamlarının yatırım listesinde üst sıralarda bulunmaları. İki ülkenin AB üyelik sürecini, yaşadıkları zorlukları, beklenti ve hedeflerini büyükelçilerle konuştuk. Bulgaristan’ın Ankara Büyükelçisi Branimir Mladenov ve Romanya’nın Türkiye Büyükelçisi H. E. Constantin Grigorie ile…
   <br>
    <br>
     Bulgar Büyükelçi Branimir Mladenov, komşuluğun da verdiği sıcaklıkla akıcı bir Türkçeyle karşıladı Aksiyon’u. Daha önce İstanbul Başkonsolosluğu ve Ankara’da diplomat olarak görev yapan Mladenov da tıpkı diğer büyükelçiler gibi Türkçenin zor bir dil olduğunu aktarıyor; ancak dilimizi kullanmadaki titizliği ve başarısı dikkat çekiyor.
     <br/>
     <br/>
     ÜYELİĞİ İÇ SİYASET MALZEMESİ YAPMADIK
     <br/>
     <br/>
     Büyükelçi Mladenov, 1 Ocak tarihinin bir milat olduğuna değiniyor; ancak bir gecede çok şeyin değişmeyeceğini de kabul ediyor. Reformların önemli bir bölümünün entegrasyon sürecinde gerçekleştiğini hatırlatıyor. Aslında, Bulgaristan’ın üyelik süreci Türkiye ve kimi AB ülkelerinin üyelik süreçleriyle kıyaslandığında hayli kısa. Çünkü müzakereler 5 yılda tamamlandı. Bu zaman dilimi içinde gerekli reformları yaparak 8 milyonluk nüfusuyla AB’nin çiçeği burnunda üyesi olmayı başardı Bulgaristan. Müzakerelerin niçin çok uzamadan sonuçlandığını merak ediyoruz. Aldığımız cevap oldukça manidar: “Bulgaristan siyasi partileri ve toplumu AB konusunda görüş birliği içindeydi. Süreç, iç siyaset malzemesi olarak kullanılmadı. Siyaset üstü tutuldu. Ortak bir hedefti bu.”
     <br/>
     <br/>
     AB, KARADENİZ VİZYONUNU BİZDEN SORUYOR
     <br/>
     <br/>
     AB içinde Bulgaristan’ın üyeliğine karşı çıkan ya da daha geç olmasını isteyen ülkeler konusunda da Mladenov iyimser bir cevap veriyor: “Üyelik sürecinde önemli bir prensip, aday ülkelerin ilerlemesine göre sürecin devam etmesidir. Siyasi, ekonomik kriterleri yerine getirdikten sonra üyelik olağan şeydir.” Bulgarların üyelikten sonra AB ülkelerine gidişi konusunda da fazla bir hareketlilik olmadığına değiniyor Büyükelçi Mladenov. AB’nin 2001’den beri bu ülkeye vize uygulamadığından da hareketle, simge haline gelen “Polonyalı muslukçular” korkusu Bulgarlar için yaşanmamış.
     <br/>
     <br/>
     Her yeni üye gibi Bulgaristan’ın da AB’den ekonomik, siyasi ve sosyal beklentileri var. Ancak, ya Bulgaristan’ın AB’ye katkıları? Bulgaristan elçisi Mladenov, önemli bir noktaya dikkat çekiyor. Bir Karadeniz ülkesi de olan Bulgaristan’la birlikte AB Karadeniz’e inmiş oldu ve bundan sonra Karadeniz’e yönelik politika belirlemede Bulgaristan AB’yi yönlendirici bir misyon üstlenecek: “AB, Karadeniz’e dayandı. Bundan sonraki süreçte, Karadeniz için daha belirgin bir politikası ve yükümlülükleri olacak. Bizden Karadenizle ilgili vizyon sunmamız bekleniyor. Bulgaristan, üyelikle birlikte yabancı yatırım için de cazibe merkezi olmuş. Yıllık yabancı yatırım miktarı 2,5 milyar dolar civarında ve ülkede gözle görülür bir ekonomik dinamizm oluşmuş.”
     <br/>
     <br/>
     Türkiye ile de Karadeniz Ekonomik İşbirliği Teşkilatı bünyesinde Karadeniz’e yönelik ortak projelerde çalıştıklarını belirten Büyükelçi Mladenov, en önemlilerinden birinin Karadeniz otoyolu olduğunu anlatıyor. İstanbul’da başkonsolosken eşiyle Karadeniz güzergahından Gürcistan’a gittiklerini ifade eden Mladenov, özellikle Ordu, Rize gibi illerin güzelliğine değinmeden de geçmiyor.
     <br/>
     <br/>
     Bulgaristan’ın üyeliğinin, Türkiye’ye komşu olması açısından Ankara için de olumlu bir gelişme olduğuna değinen elçi, 10 yıllık süreç içinde pek çok Türk işadamının öngörülü davranarak Bulgaristan’da yatırım yaptığını ve AB pazarına erkenden girdiklerini anlatıyor. Elçi, üyelikten sonra Türkiye ile vize rejiminin pek değişmediğine de vurgu yapıyor. Sadece sınırda transit vize verme uygulaması kaldırılmış. Onun yerine konsolosluklardan bu vize alınmaya başlanmış. Bulgaristan ile Türkiye dışişleri bakanlıkları da yeni bir anlaşmanın eşiğinde. Buna göre, yurtdışında yaşayan, ikamet tezkeresi bulunan Türk vatandaşları ya da Şengen vizesi olanlar vizesiz geçebilecek.
     <br/>
     <br/>
     Ülkesinin, Türkiye’nin üyeliğine bakış açısını da veriyor büyükelçi: “Türkiye bu süreçte çok önemli bir aşama kaydetti. Ankara’nın müzakere sürecini kuvvetle destekliyoruz. Ufak da olsa tecrübemizi Türkiye ile paylaşmaya hazırız. Dileğimiz, tüm Güneydoğu Avrupa ülkelerinin AB’ye üye olması.”
     <br/>
     <br/>
     En sıkıntılı müzakere başlığı konusunda Büyükelçi Mladenov, ülkedeki 7 nükleer reaktörü işaret ediyor. Öyle ki, AB sırf bu yüzden süreci durdurmayı bile göze almıştı. Şu an reaktörlerden dördü müzakere sürecinin bir gereği olarak kapatıldı.
     <br/>
     <br/>
     ROMANYA TEPEDEN TIRNAĞA DEĞİŞTİ
     <br/>
     <br/>
     Romanya’nın Türkiye Büyükelçisi H. E. Constantin Grigorie ise ülkesinin AB müzakereleri sırasında tam anlamıyla bir dönüşümden geçtiğini belirtiyor. Hayatlarının her aşaması gözle görülür bir değişiklikten geçmiş. Romanya, bu süreçte çok şey öğrenmiş. Bunların başında da ortak değerlere katılım ve bunların herkese uygulanması geliyor. Hukukun üstünlüğünü, kimsenin hukuktan üstün olmadığını öğrenen Romanya’da geçtiğimiz iki yıldaki ekonomik büyüme yüzde 7 oldu. Bu da AB ortalamasından yüksek. Ülke, çocuk koruması, azınlıkların hakları konusunda da çok yol kat etti. Büyükelçi Grigorie, ülkesinin AB’deki partnerleri arasında en ileri yasalardan birine sahip olduğunu anlatıyor.
     <br/>
     <br/>
     Romanya’nın AB’ye katacakları konusunda Grigorie, “İstikrarlı ekonomik büyüme, kalifiye işgücü, 22 milyonluk tüketici nüfus ve pek çok alandaki iş fırsatlarıyla birlikte dinamik bir ekonomi getireceğiz. Bugün Türk, Tatar tüm azınlıklar Romanya Parlamentosu’nda temsil ediliyor ve Romanya siyasi hayatına önemli katkı sağlıyor.” diyor.
     <br/>
     <br/>
     Türkiye’nin üyelik süreci konusunda ise Bulgar meslektaşıyla aynı kanaati paylaşıyor Grigorie. Türkiye’nin uzun ve zor reform sürecinin desteklenmesinin herkesin yararına olduğu kanaatinde olan büyükelçinin dikkat çektiği bir başka nokta ise Ankara’nın AB yanlısı vizyonunun “güvenilir bir ortak ve gerçek bir destekçi bulması” gerektiği. Constantin Grigorie, Türkiye’nin yerinin AB olduğunu netleştiriyor ve Ankara’nın da AB şartlarını karşılama yönünde hareket edeceğine inanıyor. Romanya elçisi de, “kendi deneyimlerini Türkiye ile paylaşmaya hazır olduklarını” aktarıyor.
     <br/>
     <br/>
     Tecrübe paylaşımına örnek olarak, insan kaçakçılığı gösteriliyor. İnsan kaçakçılığını iç ve Avrupa güvenliğine tehdit olarak gören Romanya önemli adımlar atarak insan kaçakçılığını organize suçlar kapsamına almış.
     <br/>
     <br/>
     Romanya halkının bir ayı aşan üyelikte şimdiye kadar somut olarak neler elde ettiğini sorduğumuz büyükelçi oldukça umutlu: “Romanya, üyeliğin avantajlarını doğrudan hissetmeye başladı bile. Ancak, tüm faydalarını görmek biraz zaman alacak. Kimlik kartı ile AB içinde dolaşabilmek, AB içinde çalışmak, okumak, birçok üründe daha düşük fiyatlar görmek Romanya’daki realiteler oldu bile.”
     <br/>
     <br/>
     ROMANYA’NIN ÜÇÜNCÜ BÜYÜK ORTAĞIYIZ
     <br/>
     <br/>
     Romanya ile ilgili dikkat çeken bir başka nokta da bu ülkede faaliyet gösteren 10 bin Türk şirketinin bulunması. Romanya’daki Türk yatırımları 1 milyar dolar civarında. Büyükelçi, Türkiye’nin İtalya ve Fransa’dan sonra Romanya’nın üçüncü büyük ekonomik ortağı olduğunu aktarıyor. İki ülke arasındaki ticaret hacmi 5 milyar dolar. Yani, AB’den sonra Romanya’nın en önemli ticari ortağı Türkiye.
     <br/>
     <br/>
     Daha önce Bulgaristan’da büyükelçilik yapan Grigorie, bu yönüyle Bulgaristan’ı da çok iyi tanıyor ve iki ülkenin müzakereler sürecindeki etkileşimine değiniyor. Zira, bir ülkenin ilerlemesi ya da olumsuz tepki alması diğerine de yansıyordu.
     <br/>
     <br/>
     Romen Büyükelçi, Türkçe öğrenmek istiyor; ancak işlerinin yoğunluğu gibi engellerden dolayı buna vakit bulamıyor. Yine de, “vakit nakittir” gibi bazı deyimleri gayet güzel bir telaffuzla söylüyor.
     <br/>
     <br/>
     Biri karadan, diğeri de denizden komşumuz olan AB’nin çiçeği burnunda iki yeni üyesinin büyükelçileri, Türkiye konusunda ortak bir noktaya vurgu yapıyorlar: “Türkiye’nin AB üyeliğinin desteklenmesi şart. Ancak, toplum ve üyelik sürecini yöneten devlet kademeleri asla ümitsizliğe kapılmamalı. Ülkenizi AB pistinde görmek isteriz.”
     <br/>
     <br/>
     EN ZOR MÜZAKERE MADDESİ: YOLSUZLUK
     <br/>
     <br/>
     Romanya’nın Ankara Büyükelçisi Constantin Grigorie’ye göre ülkesi bugün yolsuzlukların önlenmesinde hayli mesafe kat etti. Yolsuzlukla mücadele için çok katı yasalar çıkarıldı ve bu savaşta gerekli tüm araçlar, politik irade sağlandı. Bu haliyle Romanya şu an AB içindeki yedinci büyük üye. Batı Balkan, Karadeniz ve Orta Asya ülkeleri ile güçlü bağları bulunuyor. Kişi başına düşen gelir diğer AB üyeleri ile kıyaslandığında epey düşük; ancak bu ara hızla kapanıyor denilebilir. Ülkedeki işsizlik oranı yüzde 7 civarında.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26702), [web.archive.org (arşiv bağlantısı)](http://web.archive.org/web/20070219043553/http://www.aksiyon.com.tr:80/detay.php?id=26702)
