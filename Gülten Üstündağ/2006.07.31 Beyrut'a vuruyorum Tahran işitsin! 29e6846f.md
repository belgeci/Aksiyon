# Beyrut'a vuruyorum, Tahran işitsin!

*Gülten Üstündağ 2006.07.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Lübnanlı akademisyen İbrahim Marashi’ye göre İsrail'in son saldırılarından sonra Ortadoğu'da barış umudu kalmadı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126083957im_/http://www.aksiyon.com.tr/resim/608/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İsrail'in Lübnan saldırılarını ele almak için ABD AB ve Arap ülkelerinin katılımıyla toplanan Roma Konferansı bir sonuç vermedi. Hatta İsrail, zirveyi kendisine bir yeşil ışık olarak yorumladı. Dahası, İsrail toplantı anında Lübnan'daki bir BM karargâhını bombaladı ve dört gözlemcinin ölümüne sebep oldu. Toplantıdan bir ateşkes çağrısının çıkmamasının yanı sıra, "BM'nin İsrail'in Lübnan saldırılarını kınayan kararını veto eden ABD, bir ateşkes çağrısını da elbette yapmayacaktır." yorumları yapılıyor.
   <br>
    <br>
     Anne tarafından Lübnanlı, baba tarafından da Iraklı olan akademisyen İbrahim el Marashi, Ortadoğu'da kan gölüne dönen her iki vatanının da barışı tadamayacağından endişeli. Oxford'da doktorasını yapan Marashi, ABD'de Naval Postgraduate School'da Ortadoğu dersleri veriyor ve Türkiye'de Sabancı Üniversitesinde ziyaretçi öğretim görevlisi olarak bulunuyor. Ona göre, Roma konferansından sonuç çıkmayacağı belliydi. Ayrıca, İsrail'in konferans anında BM karargâhını vurmasının 'hata' olduğunu söylemek de zorlayıcı bir yorum.
     <br/>
     <br/>
     -İsrail'in Lübnan'ı vurmakta ve bombalamaktaki asıl niyet ve hedefleri ne sizce?
     <br/>
     <br/>
     İsrail'in askeri operasyon ile Hizbullah'ı silahsızlandırmayı amaçladığı niyeti tümüyle gerçeklik dışı. İsrail, 1982 yılından bu yana güney Lübnan'da bir güvenlik kuşağı oluşturdu ve Lübnanlı bir müttefik militan grubuna (Güney Lübnan Ordusu) silah desteği sağladı. Ancak bu önlemler Hizbullah'ı silahsızlandırmaya yetmedi. Aksine, İsrail'in 1982 yılındaki müdahalesi Hizbullah'ın popüler bir direniş hareketi olarak ortaya çıkmasına neden oldu ve 2000 yılında bu örgütün saldırıları İsrail'in ülkeden kovulmasını sağladı. Buna cevap verirken, İsrail'in iç politik bakışını bilmek gerekir. İsrail'in yeni Başbakanı Ehud Olmert yeni bir politikacı ve gücünü kanıtlamaya ihtiyacı var. Onlara göre, İsrail iki askerinin kaçırılması olayına cevap vermede başarısız olursa bu İsrail kamuoyu tarafından politik bir zayıflık olarak algılanacaktı.
     <br/>
     <br/>
     BUSH, "ABD YANLISI BİR ORTADOĞU" İSTİYOR
     <br/>
     <br/>
     -Peki ABD, İsrail'e neden böylesine sınırsız bir destek veriyor. Ateşkes çağrısından kaçıyor, üstelik umulmadık bir sessizlik içinde?
     <br/>
     <br/>
     1967'deki Arap-İsrail savaşından bu yana ABD, İsrail ile ittifakını bölgedeki Soğuk Savaş müttefiki olarak değiştirdi. O zamandan bu yana, Amerika İsrail'in askeri eylemlerine karşı "bakar kör" muamelesi yaptı. İsrail'in Lübnan saldırılarını kınamada da hep başarısız oldu. Öncesinde de, İsrail'in 1982 müdahalesine ve 1996'da yine İsrail'in Kana'daki bir Lübnan mülteci kampını bombalayarak 109 kişiyi öldürmesi ve şimdiki saldırıları karşısında harekete geçmekte aciz kaldı. ABD'nin sessiz kalmasının bir diğer nedeni de ABD iç politikaları tabii. Amerika'daki 'İsrail lobisi' çok güçlü. Ve ABD'deki seçilmiş politikacılar Yahudi-Amerikan oylarından mahrum kalmak istemiyor.
     <br/>
     <br/>
     -İlk durak Afganistan'dı, sonraki Irak, ardından Filistin ve şimdi Lübnan. Rice, "yeni bir Ortadoğu'dan" bahsediyor, Bush yönetiminin planladığı Ortadoğu'yu biraz tarif eder misiniz?
     <br/>
     <br/>
     ABD sponsorluğundaki daha önceki 'Büyük Ortadoğu Girişimi'nde olduğu gibi, Rice'ın, "Yeni bir Ortadoğu" sözlerini de "Amerika yanlısı bir Ortadoğu" olarak yorumluyorum.
     <br/>
     <br/>
     -Uluslararası toplum İsrail'in Lübnan'ı ve sivil halkını vurmasına daha ne kadar göz yumacak?
     <br/>
     <br/>
     Ne yazık ki uzun bir süre daha. Uluslararası toplum İsrail'in Lübnan'daki eylemlerini protesto edebilir, ancak İsrail'in tarafındaki bir ABD ile uluslararası toplumun bu savaşın sona erdirilmesinde çok az etkisi var.
     <br/>
     <br/>
     ABD, LÜBNAN ÜZERİNDEN SURİYE VE İRAN'I ETKİSİZLEŞTİRECEK
     <br/>
     <br/>
     -Roma toplantısı başarısızlıkla sonuçlandı. ABD ateşkes çağrılarını bloke mi etti?
     <br/>
     <br/>
     ABD, Roma konferansının başarısını kendi bölgesel politikaları nedeniyle engelledi. Hizbullah silahsızlandırılmadıkça bir ateşkes çağrısında bulunmayı reddediyor. ABD'nin Hizbullah'ı silahsızlandırmadaki niyeti ise Suriye ve İran'ın bölgedeki nüfuzunu zayıflatmaktır. ABD'nin Roma toplantılarındaki rolü, onun İsrail eylemlerini kınayan muhtemel bir BM kararını engellemesi ile kıyaslandığında daha az önem arz ediyor. Bu yeni bir şey değil. ABD, sürekli bir biçimde BM'nin İsrail'in eylemlerini kınama yönündeki tüm çabalarını tıkadı.
     <br/>
     <br/>
     -Peki İsrail, batılı güçler Roma'da krizin çözümü için bir araya gelmişken neden Lübnan'daki BM karargâhını vurdu?
     <br/>
     <br/>
     İsrail'in Lübnan'daki BM karargâhlarını hedef almasına gelince; bu ilk kez olmuyor, ikinci kez yaşanıyor. 1996'da da BM gözlemcilerinin bulunduğu bir karakola saldırarak gözlemcileri ve yüzden fazla Lübnanlı sivili öldürdü. Bölgedeki en iyi hava kuvvetlerinden birine sahip olan İsrail, Lübnan'daki bir BM merkezini 'yanlışlıkla' nasıl vuruyor? Anlamak mümkün değil!
     <br/>
     <br/>
     SURİYE, İRAN VE İSRAİL'LE İLİŞKİLERİ OLAN TEK ÜLKE, TÜRKİYE
     <br/>
     <br/>
     -Türkiye, sorunun çözümüne dair ciddi bir rol üstlenebilir mi?
     <br/>
     <br/>
     Türkiye, İran, Suriye ve İsrail ile aynı anda bağları olan tek ülke olarak bu çatışmada yapıcı bir diplomatik rol oynayabilir. Ayrıca, uluslararası barış gücünün bir parçası olarak askeri destek sağlayabilir.
     <br/>
     <br/>
     -ABD'nin Lübnan aracılığıyla temel hedefinin Suriye ve İran olduğu ve "kontrol edilemeyen" bir İsrail devleti ile bölgedeki çıkarlarını ilerlettiği ve müdahale ettiği ileri sürülüyor. Öyle mi gerçekten?
     <br/>
     <br/>
     ABD, Suriye üzerine büyük bir baskı uyguluyor ve Esad hükümetinin devrildiğini görmek istiyor. Bununla birlikte, ABD'nin Suriye ile geriliminde İsrail'i 'vekil bir güç' olarak kullanması hatadır. İsrail eylemleri de zaten sadece bir Suriye müttefiki olan Hizbullah'ı güçlendirir. Bu sayede de Suriye'nin Lübnan üzerindeki kontrolünü arttırır.
     <br/>
     <br/>
     -Büyükannenizin memleketi Lübnan'ın bir gün barış ve refahı doyasıya yaşayacağına inanıyor musunuz?
     <br/>
     <br/>
     Ne yazık ki, hayır. Acı bir gerçek ki, hem Irak'ta hem de Lübnan'da akrabaları bulunan biri olarak, her iki ata yurdumun da barışı hiçbir zaman göremeyeceğinden korkuyorum.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24937), [web.archive.org (arşiv bağlantısı)](http://web.archive.org/web/20071126083957/http://www.aksiyon.com.tr:80/detay.php?id=24937)
