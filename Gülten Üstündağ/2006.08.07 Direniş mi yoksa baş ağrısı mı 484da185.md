# Direniş mi yoksa baş ağrısı mı?

*Gülten Üstündağ 2006.08.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir direniş örgütü olmaktan çıkan Hizbullah, ABD ve İsrail’in tasarladığı yeni Ortadoğu haritasında yok fakat kolay kolay devre dışı bırakılamayacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126084017im_/http://www.aksiyon.com.tr/resim/609/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   1982 yılında İsrail’in Lübnan’ı işgalinin en önemli sonucu olarak yükseldi Hizbullah. Bu yükselişte Suriye ve İran’ın desteğinin de etkisi vardı kuşkusuz. Kuruluşundan bu yana geçen 24 yıl içinde Lübnan’daki Amerikan ve Fransız işgaline son veren operasyonları gerçekleştirdi; İsrail’i Güney Lübnan’ı boşaltmak zorunda bırakan uzun gerilla savaşını başarıyla yönetti; ‘kameralar savaşı’nı keşfedip İsrail ordusunun ‘merkava’larını rezil etti; İsrailli asker ve işadamlarını kaçırarak düşmanını gayr-i resmî mübadele anlaşmalarına zorladı. Hem İsrail’in yenilmezlik mitini sarsması hem de ABD-İsrail merkezli yeni Ortadoğu haritasında “istenilmeyen güç” olması nedeniyle örgüt şimdi bir kez daha ateş hattına girmiş durumda.  Bölge uzmanları ve stratejler Hizbullah’ın test edilmiş gücünün İsrail’i hayli zorladığı ve bölgedeki en önemli direniş hattını oluşturduğu konusunda hemfikir. Kadrolarında Şii-Sünni ayrımını ortadan kaldıran, İran ve Suriye’den giderek bağımsız hale gelen ve Lübnan’ın politik yaşamının ayrılmaz parçalarından birine dönüşen Hizbullah’ın, İsrail’i kozlarını paylaşabileceği bir kara savaşına çekmeye çalıştığı da iddia ediliyor. Hizbullah’ın muhtemel yenilgisinin Suriye-İran ittifakını İsrail ile bir savaşın eşiğine getirip getirmeyeceği ise muallâklığını koruyor.
   <br>
    <br>
     Ortadoğu’da görülen El-Fetih ve Hamas gibi diğer direniş örgütlerinden elde ettiği başarılar ve savaş yöntemleri açısından esaslı bir farklılık gösteren Hizbullah’ın, İsrail hava saldırıları ile yok edilmesinin mümkün olmadığı son hadiselerle ispatlanmış durumda. İsrail’in olanca bombardımanlarına karşın Hizbullah ertesi gün onlarca füzeyi Kuzey İsrail şehirlerine göndermeyi başarıyor. Dahası, Hizbullah liderliğinin İsrailliler için bazı süprizler hazırlamış olabileceği de söyleniyor. Örgütün ketumluğu, sahip olduğu füzeler ve diğer balistik kapasitesi konusunda yeterli bilginin edinilmesine engel olurken, liderleri Şeyh Hasan Nasrallah’ın “Tel Aviv’i vurabilecek füzelerden” bahsetmesi, Hizbullah’ı ‘gerilla taktiği kullanan sıradan bir örgüt’ olmanın ötesine taşıyor.
     <br/>
     <br/>
     Aksiyon, Hizbullah’ın gücünü, kapasitesini, mücadele yöntemlerini, bölge için önemini, Şii-Sünni ittifakına mı yoksa müstakbel bir Şii-Sünni savaşına mı yol açacağını bölgenin uzmanlarına sordu. Görüşlerine başvurduğumuz uzmanların içinde Alev Erkilet Başer, Akif Emre ve Oytun Orhan bulunuyor.
     <br/>
     <br/>
     Kırıkkale Üniversitesi eski öğretim üyelerinden Alev Erkilet Başer, Lübnan’ın Hizbullah’ını, Pakistan’daki Cemaat-i İslami ve Mısır’daki İhvan gibi İslami hareketlere benzetiyor. Erkilet’e göre, Hizbullah bağımsızlıkçı bir cihat anlayışına sahip ve Vietnam savaşında, Afgan ve Çeçen cihatlarında olduğu gibi işgalci, yabancı, emperyalist güce karşı yürütülen savaşın önderliğini üstlenmiş durumda.
     <br/>
     <br/>
     Erkilet’e göre Hizbullah’ı sadece bir direniş örgütü olarak görmek yanıltıcı. Zira örgüt Lübnan siyasetinde aktif rol oynuyor, “demokratik” süreçlere dahil olabiliyor, dahası ve en önemlisi Güney Lübnan’da yaşayanlara yönelik kurduğu güçlü yardım ağı vesilesiyle toplumsal bir aktöre dönüşebiliyor. Parasal yardımlardan, donanım ve tıbbi yardıma kadar uzanan bu ağ sayesinde Hizbullah halk tabanına kök salmış. Erkilet, Hizbullah’ın bölgede devletin vermesi gereken hizmetleri üstlendiğini hatırlatıyor. Ülkesel planda Hizbullah daha ziyade bu özelliğiyle biliniyor. Bölge içinse, İsrail saldırganlığına karşı koyuşun simgesel ismi; ama bu unvanını diğer Filistin örgütleriyle paylaşıyor. Erkilet, İsrail 2000 yılında Lübnan’dan çekildiğinde, Hizbullah’ın Filistin halkını desteklemek üzere İsrail’e karşı mücadelede ikinci bir cephe açma anlamında mücadeleye devam kararı alışını ve 2004 Mart’ında da Hamas ile çabalarını birleştirme konusunda anlaşma imzalamasını bu anlamda önemli mesajlar olarak görüyor.
     <br/>
     <br/>
     Alev Erkilet Başer, Hizbullah’ı anlama gayretleri içinde yapılan önemli hatalardan birinin de Ortadoğu’daki mücadeleyi İsrail ve Hizbullah adındaki iki tekil ve birbirinden etkilenmeyen aktörün yürüttüğü zannı olduğunu söylüyor. Erkilet’e göre Hizbullah direnişi, gücünün önemli bölümünü ‘düşman’ından alıyor. Roni Margulies’den aktardığı bir anket bilgisine göre İsrail nüfusunun % 82’si Gilad Şalit’in kaçırılmasına karşılık İsrail’in Hamas liderlerini öldürmesini istiyor. Anket İsrail halk tabanında Arap düşmanlığının yükselişte olduğunu gösteriyor: Halkın % 63’ü Arap yurttaşların “güvenlik ve demografi açısından bir tehdit oluşturduğunu” düşünüyor; % 18’i etrafında Arapça konuşulduğunu duyduğunda nefret hissediyor ve % 34’ü “İsrail kültürünün Arap kültüründen üstün” olduğuna inanıyor. Erkilet bu anketin ortaya koyduğu ırkçılığın Hizbullah direnişini besleyen nedenlerin başında geldiğini düşünüyor.
     <br/>
     <br/>
     Erkilet’e göre yapılan hatalardan biri de Hizbullah’ın mücadelesini Irak işgali, Suriye ve İran’a yönelik tehditler, Büyük Ortadoğu Planı ve Filistin meselesi gibi bölgesel gerçekliklerden kopararak yorumlama gayreti. “1958’de olduğu gibi, 1982’de olduğu gibi ABD ve müttefikleri işin içinde. Bu nedenle de Hizbullah yalnız bırakılmamalı ve tüm Müslümanlar tarafından desteklenmelidir” şeklinde konuşuyor Erkilet. Sünni çevrelerde Hizbullah’ın mücadelesine Şii kimliği sebebiyle şüpheyle bakılmasını da eleştiriyor Erkilet. Hasan el-Benna’dan bu yana Sünni İslamcı liderlerin mezhep ayrılığı yerine Müslüman halkların özgürlük mücadelesinde “burada ve şimdi direniş” sloganına sarıldıklarını hatırlatan Erkilet’e göre Hizbullah’ın sadece Suriye ve İran tarafından desteklenmesi kabul edilemez. “Çünkü ABD’nin Dışişleri Bakanı Condellezza Rice’ın ağzından zikrettiği ‘Yeni Ortadoğu’sunda seyircilere de hayat hakkı tanınmayacak.”
     <br/>
     <br/>
     Kısa bir süre önce Suriye’den dönen Yeni Şafak yazarı Akif Emre de, Hizbullah’ın sosyal yapılanmasına dikkat çekiyor. Hizbullah ile FKÖ arasındaki farkı vurguluyor ve ekliyor: “FKÖ’nün direniş yeteneği ile Hizbullah’ınki arasında askerî anlamda çok büyük fark var. FKÖ Beyrut’a gelene kadar İsrail güçlerine direnememişti.” Emre, Hizbullah’ın Arap milliyetçiliğinin ölümü ve onun yerini İslamcı akımların aldığı gerçeğinin sembolü olduğunu düşünüyor.
     <br/>
     <br/>
     Hizbullah’ın gücünü sadece Şiilik ve İran desteği ile açıklamanın mümkün olmadığını söyleyen Emre, Lübnan’da Hizbullah dışında İsrail’e karşı koyabilecek bir yapılanma kalmadığına inanıyor. Ona göre, İsrail Hizbullah üzerinden İran’la savaşıyor. Ve örgütün askerî mücadele yöntemi düzenli orduların her zaman için başını ağrıtacak kapasitede. Hizbullah’ın hava bombardımanına dayanması durumunda kara harekâtında İsrail’in işinin çok zor olduğunu söyleyen Emre, Hizbullah’ın sahip olduğu silahlar ve savaş taktiğinin kendine özgü ve İsrail’in alışmadığı türden olduğuna değiniyor ve bir noktaya dikkat çekiyor: “Hizbullah zor durumda kaldığında İsrail’e karşı havadan misilleme yapabilme kapasitesine sahip olduğunu göstermiştir. Bu nedenle muhtemelen, İsrail hem Tel Aviv’in füze ile vurulmasından korkmaktadır hem de vurulmasını istemektedir. Hizbullah böyle bir eylem yaparsa tüm dünyanın gözünde İsrail, yapacağı her türlü katliamı meşrulaştıracak bahaneyi elde edecek.”
     <br/>
     <br/>
     ‘HİZBULLAH ÖRGÜT YAPISI ZARAR GÖRMEDİ’
     <br/>
     <br/>
     Emre, şu ana kadar İsrail’in Hizbullah’ın örgüt yapısına en küçük zarar veremediğini, lider kadrosu ve örgütsel yapının hâlâ ayakta ve işler durumda olduğunu anlatıyor. Örgütün ortadan kaldırılması için de Şii nüfusun bölgeden çıkarılması veya topyekûn yok edilmesi gerektiğini söylüyor. Hizbullah’a verilen destek konusunda Akif Emre, son saldırılardan sonra Hizbullah’ın sadece Şii kesimden değil, Sünni ve hatta Batılı hayat tarzına yatkın laik Lübnanlılardan da destekçi bulduğunu kaydediyor: “Benzer dalga komşu Arap ülkeleri için de geçerli. Geçen hafta Şam’da, Halep’te benzer desteği gözlemledim. Vergi alan, asker besleyen Arap rejimlerinin yapamadığını bir örgüt gerçekleştirmiş sanki. Arapların gözünde Hizbullah ulusal onuru koruyan bir hareket haline gelmiş. Ancak Amerika’nın BOP çerçevesinde Hizbullah’ın olmadığı bir Lübnan, İsrail ve ABD’ye direnme gücü olmayan bir Ortadoğu isteniyor. Lübnan’da oynanan oyun, satrancın sadece bir parçasından ibaret.”
     <br/>
     <br/>
     ASAM Ortadoğu Uzmanı Oytun Orhan ise, Hizbullah’ın yapılanmasına dikkat çekiyor. Orhan, örgütün karar mekanizmasında İranlıların yer almasına rağmen, Hizbullah’ı İran kontrolünde görmenin yanlışlığına vurgu yapıyor. Daha önce “Lübnanlı bir örgüt olarak bile tanımlanmayan” Hizbullah’ın yavaş yavaş “millileşme” sürecine girdiğine işaret eden Orhan, örgütün silahlı kanadının çok güçlü olduğunu kaydediyor.
     <br/>
     <br/>
     ‘İSRAİL KARA SAVAŞINA GİRMEZ’
     <br/>
     <br/>
     İsrail’in kurulmasından bu yana, savaşı hiç bir zaman kendi topraklarında yaşamadığını, genel yaklaşımının “düşmanını onun topraklarında yenmek” olduğunu kaydeden Orhan, Hizbullah’ın son olaylarla ilk kez savaşı İsrail topraklarına taşıdığını ifade ediyor. Orhan’a göre bu durum İsrail’in caydırıcılığını, yenilmezlik mitini kırdı.
     <br/>
     <br/>
     Orhan, İsrail’in Güney Lübnan’ı işgal edeceğini ya da Hizbullah’la uzun süreli bir çatışma ortamına gireceğini düşünmediğini söylüyor. Zira İsrail daha önce uzun yıllar Güney Lübnan’da bulunmakla birlikte örgütün direncini kıramadığını anlamış olmalı. Örgütün silahsızlandırılması ise bir başka tartışma konusu. Orhan, bunun mümkün olmadığını, Lübnan içinde örgütün elinden silahları alabilecek herhangi bir gücün bulunmadığını iddia ediyor. Bunun tek sebebi Lübnan’da Hizbullah’tan daha güçlü bir yapının bulunmaması değil. Lübnan nüfusunun dağılımı da Hizbullah tabanının sanıldığından daha güçlü olduğunu gösteriyor.
     <br/>
     <br/>
     Orhan, Lübnan’da bir kamplaşmadan söz etmenin mümkün olduğunu kaydediyor. Buna göre nüfusun kabaca % 35’ini oluşturan ve ülkede en fazla nüfusa sahip olan topluluk Şiiler. Şiiler en geniş topluluk olmalarına rağmen uzun yıllar hem siyasal hem de ekonomik yaşamdan dışlanmışlar. İç savaş ve Suriye’nin askerî varlığı dengeleri değiştirmiş ve etkinliklerini artırmış. Hizbullah da Şiileri temsil eden en güçlü örgüt. Şiiler Hizbullah’ı ve silah gücünü ülke içinde eski ‘parya’ durumlarına dönmemek için bir sigorta olarak görüyor. Buna karşın diğer gruplar Şiilere ve Hizbullah’a mesafeli ve hatta tepkililer.
     <br/>
     <br/>
     Orhan, Erkilet gibi Hizbullah’ı yalnız bir oyuncu olarak görmenin onun önemini anlamamıza yol açacağını düşünüyor. Ona göre Hizbullah’ın hem askerî hem de politik yapılanmasının bölge için ifade ettiği anlam Suriye-İran-ABD ekseninde düşünüldüğünde gerçek büyüklüğünde ortaya çıkıyor.
     <br/>
     <br/>
     HİZBULLAH İLK BÜYÜK SALDIRISINDA 241 AMERİKAN ASKERİNİ ÖLDÜRMÜŞTÜ
     <br/>
     <br/>
     Hizbullah mali kaynağının büyük bir bölümünü İran’dan ve Lübnan halkının bağışlarından elde ediyor. Lübnan hükümetinde iki bakanla temsil edilen Hizbullah, devlet kaynaklarını da kullanma imkanına sahip. Lojistik desteği ise hem İran’dan hem de Suriye’den alıyor. Zira, Suriye İran yapımı silahların Hizbullah’a ulaşmasında geçiş ülkesi rolü görüyor ve bu anlamda Hizbullah’ın can damarını oluşturuyor. Hizbullah’ın elindeki roket stokunun en önemli bölümünü 122 mm’lik top mermisi yapısındaki Katyuşalar oluşturuyor. Hizbullah’ın elinde 13 km menzilli Şahin-1, 25 km menzilli Sovyet yapımı BM-21 Grad, 75 km menzilli Fecr-5 ve hatta 200-400 km menzilli Zilzal-2 füzeleri bulunduğunu ise bizzat İranlı yetkililer iddia ediyor. Hizbullah Lübnan’ı işgal eden Amerikan ve Fransız askerlerine karşı rehin alma eylemleriyle tarih sahnesinde gösterdi kendini. Örgüt 1983 ekiminde gerçekleştirdiği Ortadoğu’nun ilk intihar saldırılarından birinde 241 ABD’li deniz piyadesini öldürmüş ve ABD’nin Lübnan’dan çekilmesini sağlamıştı. Örgütün El-Menar isimli bir de televizyon kanalı bulunuyor.
     <br/>
     <br/>
     “İSRAİL ŞU ANDA SURİYE İLE SAVAŞIYOR”
     <br/>
     <br/>
     Konya Selçuk Üniversitesi Sosyoloji Bölümü Öğretim Görevlisi Prof. Dr. Yasin Aktay da Hizbullah'ın toplum içindeki gücüne işaret ediyor ve Lübnan'ın ordusu ve silahlı gücü bulunmadığı için Hizbullah'ın Lübnan'ın güvenliğini sağlayan tek unsur olduğuna dikkat çekiyor: "Sağlık hizmetleri, eğitim ve sosyal yardımlaşma işlerinin hemen hepsi Hizbullah tarafından yürütülüyor. Bu hizmetlerdeki etkinliği ve hiçbir ırk, din ve mezhep ayırımı yapmadan kucaklayıcı bir temelde bu işleri yürütmesi Hizbullah'a inanılmaz bir halk desteği sağlıyor. Suriye uzun süredir İsrail'le doğrudan bir savaşa girmeye yanaşmadı. Hizbullah'ın savaşını zaten aynı zamanda Suriye'nin bir savaşı saymayacaksak, Hizbullah'ın İsrail'e karşı şu anda fiilen aynı zamanda Suriye adına savaştığı da söylenebilir. Savaşın ilerleyen merhalelerini göreceksek, bu işin içinde hem İran'ın hem de Suriye'nin doğrudan katılımını da göreceğiz.  Aktay, Hizbullah'ın El Kaide'nin yöntemlerini kabul etmediğini ve hatta İslama zarar verip Amerikan politikalarına hizmet ettiğini düşündüğünü de aktarıyor. Örgütün elindeki silahlar konusunda da Aktay, "sanılandan fazla" yanıtını veriyor ve ekliyor: "Ellerinde Tel Aviv'i bile vurabilecek menzilde silahlar olduğunu bugünlerde ilan ediyorlar. Tek iddialı olduğu alan kara savaşı. Füze saldırıları sivil hedeflerin öldürülmesini gerektirdiğinden Hizbullah'ın hiç istemediği bir şey çünkü."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24988), [web.archive.org (arşiv bağlantısı)](http://web.archive.org/web/20071126084017/http://www.aksiyon.com.tr:80/detay.php?id=24988)
