# Bombalarla kurulan BOP'a karşıyız

*Gülten Üstündağ 2006.08.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Masum siviller öldürülmesine tepki gösteren Lübnan’ın Ankara Büyükelçisi Georges Habib Siam, “Bombalarla kurulan Yeni Ortadoğu’yu istemiyoruz.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123081236im_/http://www.aksiyon.com.tr/resim/610/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Diplomasi ümit, İsrail aman vermiyor. Bir aydır zulüm, kan ve gözyaşı bomba olup Lübnanlıların başına düşüyor. Sivil kayıpları binleri geçti. Ölen her üç kişiden biri çocuk. Haftalardır süren İsrail bombardımanı Lübnan’ı yerle bir etti. Ne ABD’den, ne Avrupa Birliği’nden (AB), ne Birleşmiş Milletler’den ses geldi, gelecek. Diplomasinin eli kolu bağlı. Bombardımanın başladığı günlerde Lübnan adına diplomatik tavır alarak İsrail’e belki de ilk tepkiyi veren isimdi Büyükelçi Georges Habib Siam.
   <br>
    <br>
     Mısır Büyükelçiliği’nin millî günü dolayısıyla düzenlediği resepsiyonda, İsrail Büyükelçisi Pinhas Avivi’nin de davetli olduğunu gören Lübnan’ın Ankara Büyükelçisi Siam, “İsrail’in yaptığı ikiyüzlülük, İsrail’in katılmasını ve davet edilmesini protesto ediyorum.” diyerek toplantıyı terk etmişti. Bu tavrından dolayı hâlâ onlarca destek mektubu ve mesajı alan Siam, halkının katledilişini ve yerinden edilip mülteci durumuna düşürülmesini anlatırken, ölen çocukların fotoğraflarını eline alıyor: “Bu mu Hizbullah, bu mu Yeni Ortadoğu? Öyleyse istemiyoruz biz böyle dünyayı, böyle Ortadoğu’yu!”
     <br/>
     <br/>
     İki İsrailli askerin Hizbullah tarafından kaçırılması ile patlak veren ve İsrail’in topyekûn saldırısına dönüşen krizde, Lübnan hükümeti olayların başından beri askerlerin kaçırılması ile ilişkileri bulunmadığını ve sorumluluk üstlenmeyeceğini açıkladı. Ancak İsrail’in ülke topraklarını bombalamasına engel olamadı. Şimdi Lübnan hükümeti BM ve diğer ülkeler nezdinde girişimlerde bulunarak haklı davasını dünyaya anlatmaya çalışıyor. Ancak Büyükelçi Siam’a göre kendini mazlum gibi gösterme propagandasını başarıyla uygulayan İsrail, ölen yüzlerce sivilin dramını geride bırakacak şekilde enformasyon ağını güçlü tutuyor. ABD’nin desteği ile bir ateşkese yanaşmayan, hatta BM Güvenlik Konseyi’ne çağrıda bulunarak çıkarılacak bir kararda ‘Lübnan’a saldırılar düzenleyebilmesi için açık kapı bırakılması’ gibi taleplerde bulunanlar da onlar. Hükümetlerin ve uluslararası örgütlerin sessizliğine rağmen, dünya halklarının arkalarında olduğuna inanan Siam, Arap halklarının haklı davalarını dünyaya İsrail’in haksız davası kadar anlatamadıklarından yakınıyor.
     <br/>
     <br/>
     Hizbullah’ın Lübnan toplumu içindeki yerinin önemine vurgu yaparken, “İsrail, Lübnan halkını Hizbullah’a karşı tahrik ediyor. Lübnan’ın haklı talepleri yerine getirilmediği müddetçe yerel halkın Hizbullah’a karşı çıkması söz konusu değil.” diyor. O, ülkesi saldırıya uğradığı için işleri başından aşkın bir diplomat olmanın yanı sıra kızı Tracy’yi Beyrut’taki bombaların altından kurtaran bir baba aynı zamanda. Başbakan Fuad Sinyora’nın gözyaşlarını tutamayışından başlayıp, “Siz de ağlıyor musunuz?” dediğimizde hiddetle cevap veriyor: “Bu çocukları görüp de dünyada vicdanı sızlamayan, ağlamayan var mıdır! Nedenini bilmedikleri bir savaşın cezasını çekiyorlar?”
     <br/>
     <br/>
     İSRAİL, YÜZLERCE MASUM ÇOCUĞU KATLETTİ
     <br/>
     <br/>
     -Lübnan Başbakanı Fuad Sinyora, İsrail’in sivil hedeflere yönelik saldırıları ve katliamları nedeniyle gözyaşlarını tutamadı geçen hafta. Saldırıların sürdüğü bir ayda siz ne yaşadınız? Geceleri gözyaşı döktüğünüz oldu mu?
     <br/>
     <br/>
     Bir fotoğraf bin kelimeye bedel. Bu (Aksiyon’da yayımlanan Kürşat Bayhan’ın mavi emzikli ölü bebek fotoğrafını elinde tutarak) binlerce fotoğraftan sadece biri. Acaba yüreği olan, vicdan sahibi bir insanın böyle resimleri görüp de bir damla gözyaşı akıtmaması mümkün mü? Yaklaşık bin sivil öldürüldü ve bunların 350’si çocuk. Batı, bir kedi, bir köpek zor duruma düşünce hemen birleşip ayağa kalkıyor. Acaba bu çocuğun o an ne hissettiğini, annesinin, babasının, kardeşinin ne hissettiğini bilir mi? Hisseder mi? Neden ayağa kalkmaz!
     <br/>
     <br/>
     -Peki İsrail ile Lübnan hükümetlerinin ateşkes için direkt teması hiç olmadı mı? Bombaları atanlar bir telefon bile etmiyor mu?
     <br/>
     <br/>
     Lübnan’da yaşanan bu çaresizlik, yeni bir hadise değil. İsrail kurulduğundan beri bu manzaralar kendini tekrarlıyor.  Daha önce de yaşanan olaylar bunlar. Ne Mısır, ne Suriye, ne Filistin’den bahsediyorum. Lübnan’dan bahsediyorum, şu an ateşin içinde olan o. İsrail kurulduğu 1948’den beri Lübnan’a tam yedi kez saldırdı. Defalarca engellemeye çalıştık. İsrail, diğer halkların hak ve hukukunu tanımadan, kaba kuvvetle, saldırarak bölgeyi istediği şekle getirmeye çalıştı. İsrail zaten bunu kanlı ve saldırgan politikaları ile yerine getireceğini açıklamıştı. Biz bunu biliyorduk. İşte bu yüzden direkt bir diyalog mümkün değil. Olmadı da. Her şeye rağmen uluslararası toplumun (BM, AB) İsrail ile diyalogu da netice vermedi. İsrail kuruluşundan beri kendisi hakkındaki BM kararlarını reddediyor. Örneğin, 425 numaralı BM kararı, İsrail’in Lübnan topraklarından çekilmesini öngörüyor. İsrail, bunu uygulamadı. Ancak 2000 yılında direniş sayesinde çekilmek zorunda kaldı.
     <br/>
     <br/>
     -İsrail’in gerçek hedefi Hizbullah mı? Değilse, Lübnan ve bölgeye dair niyetleri nedir?
     <br/>
     <br/>
     Eğer hakikaten İsrail’in asıl hedefi Hizbullah ise, bu hedefi şaşırmış durumda. Çünkü askerî operasyonlar bin sivili öldürdü. Lübnan’ın tüm altyapısını, ekonomisini, hayatî her şeyini yok etti. Köprüler, hastaneler, okullar, yollar... Vurduğu hedeflerin hiçbiri askerî noktalar ya da Hizbullah üsleri değil. Bu elimdeki resim (mavi emzikli çocuğu gösteriyor); bu çocuk Hizbullah mı? Şimdiye kadar Hizbullah’ın verdiği kayıp en fazla 30’dur. Lübnan hükümeti başından beri çok net bir şekilde tavrını koydu. Baştan beri iki İsrail askerinin kaçırılmasıyla ilgili hiçbir sorumluluk üstlenmeyeceğini ve olayla ilgisi olmadığını belirtti.
     <br/>
     <br/>
     ŞEBAA ÇİFTLİKLERİ
     <br/>
     <br/>
     -İsrail’in amacı ne peki?
     <br/>
     <br/>
     İsrail, Lübnan hükümeti ve halkı üzerinde baskı oluşturup iki askerin teslim edilmesini ve halkı Hizbullah’a karşı isyana zorlayarak onun ortadan kaldırılmasını, geri çekilmesini sağlamak istiyor. Halkı Hizbullah’a karşı tahrik etmek niyetinde yani. İsrail, Lübnan hükümetini Hizbullah’a karşı tavır almaya zorluyor. Lübnan hükümeti ya da bazı siyasî cihetler Hizbullah’ın askerî tutumuna katılmayabilir; ancak hükümet Hizbullah’ın Lübnan’a dair meşru taleplerini ve davasını inkâr edemez, aksini iddia edemez. Bunun sebepleri ise şöyle: 20 seneden beri İsrail zindanlarında tutulan Lübnan vatandaşları var. Oradaki tutuklular iki askerden daha mı önemsiz? (On beşten fazla Lübnanlı İsrail hapislerinde) 3 yıl önce yine böyle bir olayda Lübnanlı tutuklular ile İsrailli esir takası yapılmıştı.
     <br/>
     <br/>
     -Diğer talepler ne?
     <br/>
     <br/>
     Ayrıca Lübnan hükümeti ve Hizbullah’ın meşrû talepleri bulunuyor. İsrail 28 seneden fazla tuttuğu tutsakları bırakmalı. İkincisi, Şebaa çiftlikleri olarak tabir edilen bir bölge var. İsrail, 2000 yılında Lübnan’dan çekilirken Lübnan’a ait bu topraklardan çekilmedi. Bu toprakları iade etmeli, etmiyorsa da BM denetimine bırakmalı. Üçüncüsü, söz konusu topraklarda İsrail tarafından döşenen binlerce mayın bulunuyor. Bu mayınların haritasını istememize rağmen İsrail bu haritaları vermiyor. Lübnan halkına tehdit oluşturduğu gibi bu topraklar verimsiz kalıyor. Son olarak İsrail, sürekli ülkemizin hava, kara ve deniz sahasını ihlal ediyor. Bu tavırları, yürürlükteki iki ülke arasındaki ateşkes antlaşmasına aykırı. Zikrettiğimiz bu talepler, tüm Lübnan halkının mutabık olduğu talepler. Dolayısıyla Lübnan halkı bu istekler yerine gelmediği müddetçe Hizbullah’ın askerî operasyonlarına karşı gelmez. Bunlar Lübnan’ın talepleridir.
     <br/>
     <br/>
     -Arap büyükelçilerle bir araya geldiğinizde Lübnan ilk ve son direniş hattı dediniz. Bu hat kırılırsa ne olacak?
     <br/>
     <br/>
     Son direniş hattı değil, ilk direniş hattı dedim; ön cephe anlamında. Çünkü şu anda İsrail çevresindeki tek sıcak hat Lübnan sınırı. 2000’de İsrail’in çekilmesiyle Lübnan, isteklerini reddeden tek ülke. Halbuki diğer cephelerde Mısır’dan Suriye’ye kadar her yeri kastediyorum ya barış anlaşması var, ya ülkeler arası antlaşmalar imzalanmış. Mısır ile Ürdün’deki durum gibi. İsrail-Suriye arasında ateşkes anlaşması yürürlükte. Ateş hattındaki tek ülke Lübnan. Yakılan yıkılan tek yer bizim ülkemiz.
     <br/>
     <br/>
     DAVAMIZI BATI’YA ANLATAMADIK
     <br/>
     <br/>
     -ABD ve AB’nin sessizliğini, BM’nin İsrail’in saldırılarını kınayamamasını dünya anlayamıyor. Sizce neden sessizler?
     <br/>
     <br/>
     İsrail’in süper bir gücü var; ABD ve Avrupa ülkelerinde de nüfuzu çok fazla. Ve bu güç mekanizmasını kullanarak kendisini mazlummuş gibi gösteriyor. Ülkeler de haklı taraf, mazlum olan İsrail’miş gibi olayları görüyor. Arap âlemi kendi davasını Batı’ya açık bir şekilde anlatamadı, gücümüzü buna yönlendiremedik. Ancak ABD ve Arap halkları da kendi hükümetlerinin tutum ve politikalarına artık karşı çıkıyor. Örneğin, ABD’nin Irak’a yaptığı askerî operasyonun gecesinde Amerika, Avrupa ve Arap halkları savaş karşıtı gösteriler düzenledi. Ancak tüm bunlar görmezden gelindi; her şeye rağmen yapacaklarını yaptılar.
     <br/>
     <br/>
     -İsrail’i de kimse durdurmayacak yani...
     <br/>
     <br/>
     Eğer Batı, bölgede barışçıl bir çözüm ve barışı yaymak istiyorsa bunun kanlı olaylarla, şiddetle, sivilleri öldürmekle yapılamayacağını görmeli. Bütün tarafların meşrû hakları ve millî isteklerine saygı duymalı. 1948’de İsrail kurulduğundan bu yana verilen bu kör destek, şiddet, kan ve her beş senede bir yinelenen saldırıları yarattı. Bundan dolayı, hata nerede diye sorulmalı, ortada bir hata olmalı. Bir hasta doktora gittiğinde, doktor ona ilaç yazar. Hasta iyileşmezse o doktor o ilacı değiştirmez mi? Hastalığın sebebi başkadır diye anlamaz mı? Ameliyat etmez mi ya da?
     <br/>
     <br/>
     -Önce Refik Hariri suikastı oldu;  sonra Suriye Lübnan’dan çekildi. Bunlar İsrail saldırılarının altyapısını hazırlamak için miydi?
     <br/>
     <br/>
     Bu teoriyi kabul edersem eğer şunu da kabul etmeliyim ki; her şeyden sorumlu olan tek bir taraf vardır. Bu gerçeği ispat edemem, somut delilim yok çünkü. Ama herhangi bir şekilde Lübnan’dakiler bu olayla bu bağla ilişkili olamaz. Ancak yine de her şey mümkün . İleride bu olayların bilfiil birbiriyle ilişkisi ve tek tarafın sorumlu olduğu ortaya çıkacak. Ben avukatım. Delil yoksa, somut bilgiler gelmeden bir şey söyleyemeyiz.
     <br/>
     <br/>
     -ABD Dışişleri Bakanı Rice ‘Yeni Ortadoğu’dan bahsetti. Burada hedeflenen Lübnansız ve insansız bir Ortadoğu mu?
     <br/>
     <br/>
     Rice Hanım belirli bir sınır çizmedi Allah’tan. İstanbul’da bana da ilettiler, Yeni Ortadoğu ile ilgili bir harita bu. Buna göre Lübnan’ın alanı daha geniş ve şimdikinin iki katı neredeyse. (Alaylı bir bakışla gülüyor.) The New Armed Forces dergisinde de başka bir harita yayınlandı. Yeni Ortadoğu’yu duyduk, eskisi de vardı. Küçültülmüşü, genişletilmişi, Büyük Ortadoğu’su gibi… Şimdiye kadar hiç kimse bu halkların yaşadığı coğrafî alanlarda tam bir tespit yapamamıştır. Demokrasi anlayışı üzerine kurulu bir harita olduğunu da söylüyorlar. Eğer demokrasi ve özgürlük anlayışı İsrail’in attığı top ve roketler gibiyse; biz bunu, bu Ortadoğu’yu istemiyoruz. (Çok teşekkürler, diyor Türkçe.) Hayır almıyoruz. Biz, bu bölge insanından doğan demokrasi anlayışı ve insaniyeti istiyoruz.
     <br/>
     <br/>
     -Arap ülkeleri neden yeteri kadar tepki vermiyor? Ne oldu Arap kardeşliğine...
     <br/>
     <br/>
     Hiçbir ülke adına konuşmak istemiyorum. Arap ülkeleri arasındaki ilişkileri de konuşmayacağım. Halkların arasındaki duygu, anlayış ve insaniyetten bahsediyorum. Çünkü bunlar sadece İslam ve Arap dünyasına ait değil, bunlar evrensel değerler. Bu anlayışın arkasında durursak, Arap ülkelerinin halkları Lübnan’la birliktedir. Hatta, bu saldırılara karşı Arap dayanışması değil, İslam ve dünya bazında halk dayanışması mevcuttur. Biz Türkiye’deki desteği de görüyoruz. Sadece hükümet bazında değil, diğer organizasyonlar, bireysel çabalarla ortaya konulan duygular sadece hissî değil aynı zamanda insanîdir, aklîdir de. Bu insanlar, sınır, mezhep ve kendi millî birliğinin ötesinde bir birlik oluşturuyor. Örneğin, burada Ankara’da Mısır Büyükelçiliği resepsiyonunda yaşanan olaydan sonra bana onlarca destek mektubu geldi. Markette bile beni tanıyan insanlar benimle olduklarını belirtiyor. Onlarca dernek, örgüt ziyarete geliyor, yüzlerce mektup ulaştı. Bu da manen beni güçlü kılıyor.
     <br/>
     <br/>
     EN İYİ YAPTIĞIMIZ ŞEY SAVAŞMAK DEĞİL, TİCARET
     <br/>
     <br/>
     -Lübnan onca İsrail saldırısına rağmen yıllardır neden düzenli bir ordu kurup İsrail’e karşı silahlanmadı?
     <br/>
     <br/>
     Lübnan barışın ve diyalogun savunucusu oldu hep. Asla asker bir devlet olmadı. Bu nedenle demokrasi ve insan haklarına saygı duyulan bir ülke olan Lübnan’ın tarihinde ve bugününde asla saldırganlık yer almadı. Böyle bir ülke olarak damgalanmadı. Askerî huzursuzluk, çatışma bizim kültürümüzde yok. İkincisi, Lübnan her zaman ticaretin ve iş dünyasının merkezi oldu, Lübnanlıların yaptığı en iyi şey bu. Eğitim, ticaret ve barışın simgesi oldu Lübnan. Ancak, istesek bile silahlanmayı ve orduyu gerçekleştiremeyiz, bunun için gerekli para ve araçlar yok. Ortadoğu’nun üç büyük askerî gücünü oluşturan Mısır, Suriye ve Ürdün 1947’de İsrail’e yenildi, ne yazık ki. Çünkü sadece İsrail’e karşı değil onun müttefiklerine karşı da savaşılıyor. Lübnan ordusu, ulusal misyonunu ve ülkesini savunmayı yerine getirdi, ancak bu savunmacı bir roldü.
     <br/>
     <br/>
     -Türkiye’nin oluşturulması muhtemel çok uluslu bir güçte yer alması konusunda ne düşünüyorsunuz?
     <br/>
     <br/>
     Bunu konuşmak için çok erken. Şimdiye kadar bu rolü üstlenecek gücün niteliği konusunda somut bir şey çizilmedi. Türkiye, konuyla ilgili önemli bir tutum belirtti. BM şemsiyesi altında olacaksa ve ateşkes sağlanmasından sonra krizin çözümüne ilişkin prensipler belirlendikten sonra Türkiye’nin barış gücünde yer almasında bir sıkıntı yok.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25038), [web.archive.org (arşiv bağlantısı)](http://web.archive.org/web/20071123081236/http://www.aksiyon.com.tr:80/detay.php?id=25038)
