# Ankara'da bir Endonezya iftarı!

*Gülten Üstündağ Bilinmeyen-tarih*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Endonezya’da Ramazan bir Kur’an şenliğine dönüşüyor. Kavun suyu ve karides ekmeği ile yapılan iftara tatlı yenilerek başlanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061025054724im_/http://www.aksiyon.com.tr/resim/619/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Endonezya bundan iki yıl önce tsunami ve deprem felaketiyle hafızalara kazındı. 13 binden fazla adacıktan oluşan dünyanın en kalabalık Müslüman ülkesinin başkent Ankara’da ramazan geleneklerini yaşattığı küçük bir adası daha var: Endonezya’nın Ankara Büyükelçiliği. Ankara Kocatepe ve Hacı Bayram Camii başta olmak üzere dört bir yanda yaşanan ramazan heyecanı bu büyükelçilikte bir başka yaşanıyor. Çankaya’da küçük bir apartman dairesinde yaşadığımız iftar sayesinde Endonezya’nın gelenekleriyle tanışıyoruz.
   <br>
    <br>
     Endonezya’nın aylardır bir büyükelçisi yok. Yeni elçi de ancak bir ay içinde atanmış olacak. Bu nedenle iftara ev sahipliğini Maslahatgüzar R. Toto Waspodo yapıyor. Daha girişte mütebessim yüzü ve aile efradı ile misafirlerinin yabancılık hissini paramparça ediyor Bay Waspodo. Başkentte pideler, çorbalar beklerken otantik ve kendine özgü iftar sofrası ve gelenekleriyle bir anda kendimizi Endonezya topraklarında bir iftarda buluverdik.
     <br/>
     <br/>
     GENÇLER İSLAM’A ISINDIRILIYOR
     <br/>
     <br/>
     Küçüğünden büyüğüne herkesin yüzünde neşe var. Gözümüz hazırlanan envai çeşit yemeğe ilişse de ezan okunana kadar Bay Waspodo ve elçilik görevlileriyle görüşmeyi seçiyoruz. Türklerle evli olan ve Türkçeyi gayet güzel konuşan büyükelçilik mensupları dikkatimizi çekiyor. Anlıyoruz ki iftarda çoluk çocuk tam bir Endonezya-Türkiye kaynaşması da yaşanıyor. Çünkü hepsi kültürel ve dinî açıdan aralarında fazla farkın bulunmadığına işaret ediyor.
     <br/>
     <br/>
     Maslahatgüzar Waspodo’nun anlatımlarından anlıyoruz ki Endonezya’da gençler için ramazan ayına özel, İslam’ı daha iyi idrak etme amacı güden programlar yapılıyor. Okul dönüşü gençlere 1-2 saat süreyle Kur’an, İslamî ilimler dersleri veriliyor. Bu ramazan ayına özel bir gelenek. Böylece genç kuşakların İslam’a bakışı, İslam’ı yaşamaya dair pratikleri pekişiyor. Normal zamanlarda getirilen salavatların yüzlerce kat fazlası bu kutsal ayda tekrar ediliyor. Endonezya’da teravih namazı 11 rekât. Türkiye’de ise yatsıyla birlikte 33 rekât.
     <br/>
     <br/>
     Ayrıca Kur’an-ı Kerim’in Peygamber Efendimiz’e (sas) indirilişi nedeniyle, ramazanın 17. gününde Kur’an tilaveti yarışmaları düzenleniyor. Kim daha güzel ve hoş Kur’an okuyorsa ona Kur’an, yerel kıyafetler ya da başka bir kitap hediye ediliyor. Kadir gecesi tıpkı bizdeki gibi sabahlara kadar ibadet ediliyor. İbadetler genelde camide yapılıyor. Gençler, ezan saatini camilerde bekliyor ve burada dinî sohbetler yapılıyor. Bay Waspodo’ya, "ramazanlık eğlenceleriniz yok mu"? sorusunu yönelttiğimde aldığımız cevap bir hayli ilginç: "Bizim Ramazan ayındaki en büyük eğlencemiz, zevkimiz Kur’an okumaktır. Biz daha ziyade ibadeti tercih ediyoruz."
     <br/>
     <br/>
     HACİVAT KARAGÖZ YERİNE WAYANG GOLEK
     <br/>
     <br/>
     Hacivat Karagöz gibi gölge oyunları, direkler arası eğlenceleri gibi ramazan programlarının yerini ise Endonezya’da kuklalar alıyor. Kukla oyunları ramazana ait bir gelenek değil. "Wayang Golek" adını verdikleri kukla oyunları var. Bir de Kur’an okuma yaşını merak ediyor ve soruyoruz. Bay Waspodo çocukların 4-5 yaşlarında Kur’an-ı Kerim okumaya başladıklarını anlatıyor. Yani Kur’an’a karşı ciddi bir bağlılık ve hürmet içindeler.
     <br/>
     <br/>
     Ramazan sofralarını süsleyen genel yiyeceklerin başında bizde olduğu gibi hurma geliyor. Ancak Türkiye’den iftar sofrası geleneği açısından ayrılan en belirgin nokta Endonezya halkının, ana yemeklerden önce tatlıları tüketmesi. Böylece mideler ağır yemeklerle yorulmuyor. Zaten tatlının ardından da akşam namazının farzını kılıyorlar ve ana yemeğe geçiyorlar. Sünneti ise sonraya bırakıyorlar. Namazlar cemaat halinde kılınıyor. Maslahatgüzarın imamlığında sırasıyla erkekler ve kadınlar saflarını tutunca iftar sofrası unutuluyor birden.
     <br/>
     <br/>
     Başı açık elçilik görevlisi bayanlar da namaz konusunda aynı hassasiyeti gösteriyor. "Ruku ya da mukına" adını verdikleri beyaz "namazlık" kıyafetleri giyince ortalık aydınlanıyor. Küçüğünden büyüğüne tüm kadınlar beyaz ‘mukına’ları ile Allah’ın huzuruna duruyor. Elçilik basın ataşesi Bayan Lita’ya bu kıyafetlerin anlamını şöyle anlatıyor: "Endonezyalı kadınlar bu kıyafetleri Allah’a daha güzel görünmek için geleneksel olarak giyer. Sadece namazda kullanılır. Temizliğe de dikkat edilir." Lita’ya göre bu tavır, Endonezya kadınlarının Allah’a karşı yaklaşımlarındaki zarafeti ve inceliği ortaya koyuyor. Namaz bitiminde musâfahalaşma ile ayrı bir ortama giriliyor. Özellikle kadınlar namazın akabinde birbirlerine sarılıp öperek gösterdikleri samimiyet farklı bir hava oluşturuyor.
     <br/>
     <br/>
     Akşam namazının farzından sonra yemeğe geçiliyor. Yemeklerin baş tacı elbette Uzakdoğu’ya özel pirinç. Sofrada hem sarısı hem de beyazı yer alıyor. Sonra karides ekmeği, soyalı tavuk, Endonezya’ya özel meyvelerden üretilen cendol ve baharatı, acısı bol etli salata da bu mutfağa ait yemeklerden. Yağlı ve ağır yemeklerden kaçınıyorlar, ekmek de tüketilmiyor. Bunun yerine patates cipsi görünümünde karides ekmeği ikram ediliyor. İftarda neye dikkat edersiniz sorusu için hepsinin ortak bir cevabı oluyor; "Aile ile iftar etmek birinci önceliğimiz. İftardan önce İslam üzerine sohbet ediliyor ve böylece hem aile bağları pekiştiriliyor hem de dini bilgiler tazeleniyor."
     <br/>
     <br/>
     RAMAZAN TEKBİRLE BİTİYOR, BAYRAM DAVULLA MÜJDELENİYOR
     <br/>
     <br/>
     Endonezya’da zenginlerin iftarları da tıpkı bizdeki gibi meşhurmuş. İftar çadırları şimdilik yok. Ayrıca, zenginler fakirlere gıda yardımı da yapıyor. Bir ara Bay Waspodo’nun 14 ve 17 yaşlarındaki iki kızına gözümüz kayıyor. Maslahatgüzarının eşinin başı örtülü. Kızlarının başı açık. Kendi ülkelerinde başörtüye yaklaşımlarını soruyoruz. "Endonezya’da başörtüsü problemi yok. Herkes istediği yere örtü ile girip çıkıyor. Açık-kapalı kimse karışmıyor." diyor ve ekliyor: "Kızlarım da örtünmeye kendileri karar verecek."
     <br/>
     <br/>
     Aslında, Bay Waspodo’nun bu yaklaşımı Endonezyalılar ile yaptığımız iftardaki bütün tavırlarına yansıyor. Örneğin, anne-babalar ortalıkta dolaşan küçük çocukları hiçbir şekilde azarlayıp onları rencide etmiyor. İftar telaşına rağmen. Onlar da bunun farkında olacaklar ki, hiçbir şeyi kırıp dökmüyor. Sabah namazını müteakiben fitrelerini veren Endonezyalılar da bizim gibi terk-i diyar eyleyip ailelerinin, büyük aile fertlerinin yanına gidiyor. Onlar için bayram sabahını ve ilk yemeği tüm aile fertleri ile bir arada geçirmek büyük önem taşıyor. Bu davranış şekli de, Endonezya halkının aile bağlarına düşkünlüğünün bir göstergesi aslında. Ramazan sohbetinden sonra Maslahatgüzar Waspado’ya Türkiye izlenimlerini soruyoruz Bay Waspado’nun en çok Ankara’daki parklar dikkatini çekmiş. "Bizim memlekette bu kadar yok." diyor.
     <br/>
     <br/>
     Sonra Türkiye’de olduğu gibi Endonezya’da da davulcuların olduğunu söylüyor: "Türkiye’de her gece yollara düşen davulcular, onlarda ramazanın son günü tekbir getirerek davul çalıyor. Davul oruca kalkmayı değil, bayramın geldiğini müjdeliyor. Gün boyu sokaklarda ellerinde davulları ile yüksek sesle tekbir getirerek ilginç bir musiki atmosferi oluşturuyor." Davulcuları beklemeden ayrılıyoruz elçilik iftarından. Aklımızda ise çorba yerine kavun suyu, pide yerine karides ekmeği, namaz ve Kur’an’la bezeli bir iftar kalıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25615), [web.archive.org (arşiv bağlantısı)](http://web.archive.org/web/20061025054724/http://www.aksiyon.com.tr:80/detay.php?id=25615)
