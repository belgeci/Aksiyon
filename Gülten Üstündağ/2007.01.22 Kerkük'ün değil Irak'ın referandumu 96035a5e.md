# Kerkük’ün değil Irak’ın referandumu

*Gülten Üstündağ 2007.01.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kerkük’ün kaderi, bütün Irak’ı ilgilendiriyor. Referandumun ertelenerek ülke genelinde yapılması istenirken, Türkmenler “Bizi yalnız bırakmayın” mesajı gönderiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126065304im_/http://www.aksiyon.com.tr/resim/633/45.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Irak, ABD işgali, Türkmenler, Kürtler ve petrol kelimeleri bir araya gelince akla gelen ilk şey Kerkük oluyor. Petrol yatakları üzerinde kurulu bir kültürler mozayiğini barındıran Türkmenlerin anayurdu Kerkük şu sıralar hemen herkesin gündeminde. Irak petrollerini paylaşma planları, hem yöre halkı hem de Türkiye ve bölge ülkeleri açısından rahatsızlık doğuracak unsurlarla dolu. Irak Anayasası’nın 140. maddesi gereği, 2007 yılında yapılması planlanan Kerkük’ün statüsünü belirleyecek referandum konusunda ise aklıselim birçok kesimden erteleme çağrıları yapılıyor. Türkiye de bölge dengeleriyle oynanmasına asla müsaade etmeyeceğini daha sert ve açık bir dille ortaya koyuyor.
   <br>
    <br>
     Genelde Ortadoğu, özelde ise Irak ve Türkmenler üzerine akademik çalışmalar yapan Global Strateji Enstitüsü Ortadoğu Uzmanı Özüm S. Uzun’a göre, Irak’ta güvenlik ve istikrar sağlanana kadar Kerkük’te yapılacak bir referandum kesinlikle ertelenmeli. Öncelikle Irak’ta güvenlik ve istikrar sağlanmalı; sonrasında ise Türkiye’den temsilcilerin de dahil olduğu uluslararası denetim gözetiminde şeffaf ve adil bir nüfus sayımı yapılmalı Kerkük’te. Uzun, “Kentin geleceğiyle ilgili referandum sadece Kerkük’te değil, tüm Irak genelinde yapılmalı” tespitini de dile getiriyor. Zira Kerkük, doğal kaynakları ve kültürel mirasıyla tüm Iraklılara ait; statüsü de en azından bütün bir Irak’ı ilgilendirecek kadar özel.
     <br/>
     <br/>
     Annesini, kız kardeşini ve kuzenini Kerkük’teki etnik temizlik vahşetine kurban veren bir isim var. Kerkük üzerine onlarca kitabı bulunan Prof. Dr. Suphi Saatçi, Kerkük Vakfı Genel Sekreterliği görevini yürütüyor. Prof. Saatçi’ye göre 2007’de referandum öngören Irak Anayasası’nın 140. maddesi, Kürt liderlerin büyük baskı, zorlama ve hatta tehditleriyle koyduruldu. Üstüne üstlük, Kürt liderler referanduma sadece Kerkük sınırları içinde oturanların katılmasını istiyor; Bağdat yönetimi ise bütün Irak halkının oy kullanmasını...
     <br/>
     <br/>
     TÜRKİYE HABUR’U BİR AY KAPATSIN
     <br/>
     <br/>
     Baskılar sebebiyle 1980’de ailesiyle birlikte Kerkük’ten Irak’ın Diyala kentine göç etmek zorunda kalan Dr. Ertan Abbas Beyatlı’ya göre alelacele yapılmak istenen referandumun amacı, şehri emrivakiyle Kürtlere ilhak etmek. Beyatlı, Kürt yönetiminin merkez olarak ilan ettiği Erbil’in de bir başka Türkmen şehri olduğu gerçeğine değiniyor.
     <br/>
     <br/>
     Ortadoğu uzmanı Uzun’a göre Türkiye, Kerkük’ün yeraltı zenginliklerinden ziyade Türkmen kimliğine önem veriyor. Bölgedeki Türkmen toplumunun durumu da iç açıcı değil. Türkmenler, sun’i nüfus göçü temel alınarak yapılacak bir referandumu boykot edebileceklerinin de sinyallerini veriyor. Uzun, Saddam döneminde göç ettirilenlerin sayısıyla 2003 sonrası yerleştirilen Kürtlerin sayısı arasında dağlar kadar fark olduğunu dile getiriyor. Kentteki esas çatışma sebebinin petrol olduğunu; ancak Türkiye’nin böyle bir hesabı bulunmadığını Dr. Beyatlı da dile getiriyor.
     <br/>
     <br/>
     ABD ile sıkı müttefiklik ilişkisi içindeki Kürtlerin, Irak’ın kuzeyindeki diğer halklara karşı silahlandığı haberleri, Kerkük’le ilgili kaygılara yenilerini ekliyor. Bazı iddialara göre, son dönemde 100 bin Kürt silahlandırıldı. Kürtlerin silahlanması, Türkmenleri en fazla tedirgin eden unsurlardan biri. Prof. Saatçi bu noktaya dikkat çekerken bir başka dramı da vurguluyor: “Irak’ta Kürt ve Şii partiler milis güçlerine sahip. Türkmenlerin kendilerini korumak için savunma amaçlı dahi silahları yok. Buna rağmen, peşmergeler, Amerikan askerleriyle birlikte Türkmen evlerine baskın düzenleyerek silah araması yapıyor. Kerkük kentinden sonra 350 binin üstündeki nüfusu ile en büyük Türkmen ilçesi olan Telafer’deki halk da yakınlarda büyük facialar yaşadı, halen de yaşıyor.”
     <br/>
     <br/>
     Türkiye’nin yapabileceklerinin sanıldığından fazla olduğuna dikkat çekiyor Prof. Saatçi: “Diplomatik ataklarla Irak ve Kerkük üzerinde sürekli etkinlik gösterilmeli. Türkmenler daha fazla kollanmalı. Ankara, Türkmenlerin eğitimi için matbuat malzemelerini, Türkçe gazete ve dergileri bile Habur’dan geçiremiyor.” Saatçi, K.Irak’a askerî harekattan önce yapılması gereken ‘bir sürü iş’ olduğunu da söylüyor: “Bir tanesini söyleyeyim. Türkiye bir ay Habur kapısını kapatsın. Bakalım neler olabilirmiş. O zaman ne Kerkük referandumu, ne de PKK olayı kalır. Kararlı tavır, kararlı siyasetin gereği yapılmalı.” Saatçi’ye göre, Ankara’nın en büyük zaafı, ne yaptığını bilmemesi: “Her şeyi askerî müdahalede görmemeli. İsrail’in Irak’a askerî müdahalesi yoktur; ama orada İsrail’in siyaseti vardır. Siyasetsizlik, Türkiye’yi bu açmazlara sürükledi. Türkiye, kendi büyüklüğü nispetinde bölgede esaslı bir rol oynamak zorundadır.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26519), [web.archive.org (arşiv bağlantısı)](http://web.archive.org/web/20071126065304/http://www.aksiyon.com.tr:80/detay.php?id=26519)
