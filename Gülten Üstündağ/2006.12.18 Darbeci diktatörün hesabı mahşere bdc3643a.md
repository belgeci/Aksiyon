# Darbeci diktatörün hesabı mahşere

*Gülten Üstündağ 2006.12.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Darbeci diktatör Pinochet, hesap vermeden can verdi. Demokrasi yolunda hızla ilerleyen Şili, bir zamanların kudretli generaline artık neredeyse hiç saygı duymuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126084546im_/http://www.aksiyon.com.tr/resim/628/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Şili’nin eski darbeci diktatörü Augusto Jose Ramon Pinochet Ugarte, 10 Aralık Pazar günü 91 yaşında öldü. Geçirdiği kalp krizinin ardından bir hafta daha yaşayan General Pinochet, Soğuk Savaş’ın en sert yıllarında siyasi baskı ve diktatörlüğün simgesi olmuştu. Salvador Allende hükümetini 1973 darbesiyle devirerek iktidar koltuğuna oturan, 17 yıl boyunca Şili halkıyla birlikte demokrasiyi de ezen Pinochet, o dönemde yaklaşık 3 bin kişinin öldürülmesi, 30 bin kişinin işkence görmesi, en az 70 bin kişinin de sürgün edilmesinden sorumlu tutuluyor. Bu arada, 1978 yılında sürgünden Şili’ye dönebilen ülkenin yeni kadın Başbakanı Michelle Bachelet’in de ailece Pinochet mağdurlarından olduğunu, Allende hükümetinde hizmet veren babasının 1973 darbesi sonrası işkenceyle öldürüldüğünü hatırlatalım. Dönemin yakın tanığı Şilili iki akademisyen, Pinochet diktatoryasını Aksiyon’a anlattı.
   <br>
    <br>
     Pinochet iktidarı boyunca gazetecilik yapan ve bugün Şili’deki Valparaiso Üniversitesi’nde sosyo-ekonomi dersleri veren Siyaset Bilimci Justin Vogler, Amerikan yönetiminin Salvador Allende hükümetini istikrarsızlaştırma çabalarının belgeleriyle ispatlandığını hatırlatarak söze başlıyor. Yani Amerikan Merkezî Haber Alma Teşkilatı (CIA) muhalif hükümeti yıkmak için Şili’yi istikrarsızlaştırarak Pinochet darbesinin asıl mimarlığını yapmış. Allende’yi iktidara getiren seçimlerden önce de, bu zaferi engellemek için ülkedeki merkez sağ partiler, özellikle de Hıristiyan demokratlarla çok güçlü bir ilişki halindeydi Washington. Justin Vogler, CIA’in “Patria y Libertad” olarak bilinen fanatik sağcı bir gruba dönemin Genelkurmay Başkanı General Schneider’i kaçırması ve öldürmesi için yardım ettiğini de vurguluyor. Bu, Şili’yi istikrarsızlaştıran önemli bir adımdı.
     <br/>
     <br/>
     EN BÜYÜK SUÇU, DARBE
     <br/>
     <br/>
     Vogler’e göre Pinochet’nin halkına karşı işlediği en büyük suç, Şili’deki anayasal süreci kesintiye uğratarak demokratik yollarla seçilmiş bir hükümete karşı darbe yapmasıydı. Pinochet’nin 17 yıllık diktatörlüğü sırasında, ülkede 3 bin 200 civarında insan öldürüldü. “Bu rakam, komşu Arjantin ordusunun öldürdüğü 30 bin kişi karşısında az görünebilir.” diyen Vogler, ancak halkın Pinochet döneminde daha çok terörize edilerek tedhişe uğradığı kanaatinde.
     <br/>
     <br/>
     Pinochet zulmünün bir başka simgesi de ülkeden kaçan veya sınırdışı edilen vatandaşlar oldu. Tahminlere göre en az 70 bin Şilili ülkeden kaçtı veya sınır dışı edildi. 30 bin insan işkence gördü. Demir yumruk yönetimi altında Şili ekonomisi radikal bir yeniden inşa sürecinden geçti; ancak işsizlik oranları ürküten boyutlara ulaştı. 1990’da devlet başkanlığını bırakarak genelkurmay başkanlığına geçmeden önce Şili anayasasını yeniden yazdırdı Pinochet. Bu anayasa, demokratik gelişmeye yeni bir darbe daha vurdu. Kendi siyasi ve ekonomik ‘reformlarının’ yürürlükte kalmasını sağlayan Pinochet, 1997’de “ömür boyu senatörlük” unvanını da alarak “ebedî dokunulmazlık zırhına” büründü. Siyaset Bilimci Vogler’in ifadesiyle anayasal korumalar, nüfusun önemli bir bölümünün desteği ve ekonomik reformların başarısı, Pinochet’yi güvende tuttu. Ancak 1998 yılında Londra’da tutuklandı. Böylece Şili, uluslararası ceza hukuku çerçevesinde eski devlet başkanı tutuklanan ilk devlet oldu. İki yıllık tartışmanın ardından İngiltere Dışişleri Bakanı Jack Straw, onun İspanya’ya iade edilerek yargılanamayacak kadar yaşlı olduğuna hükmetti ve anavatanına gönderdi. Pinochet aleyhine yurtdışında açılan davalarda, ülkeden sürgün edilenler önemli rol oynuyordu.
     <br/>
     <br/>
     Dönemin yakın tanıklarından biri olan Vogler, Allende’nin kız kardeşi ve Sosyalist Kongre üyesi Isabel Allende’nin ona aktardığı önemli bir anekdotu paylaşıyor bizimle: “Bayan Allende, bana ‘Pinochet’nin 500 gün boyunca Londra’da gözaltında tutulması bir dönüm noktasıdır. Bu durum, Şililileri onun ciddi insan hakları ihlalleri işlediğini kabule zorladı’ demişti. Bu süreçten sonra Şili yargısı ile general arasında yedi yıl süren kedi-fare oyunu başladı.” Hem Şili’den hem dünya kamuoyundan gelen baskılardan sonra tartışmalar daha da büyüdü. Şili yargısı bazı operasyonlar ve ölümlere odaklandı; ancak her şey onun dokunulmazlık zırhından geri döndü, “yargılanamayacak kadar yaşlı” olduğuna hükmedildi. Sonuç olarak, Pinochet gerçek anlamda yargılanamadan öldü.
     <br/>
     <br/>
     Şili Katolik Üniversitesi Öğretim Görevlisi Prof. Dr. Carlos Huneeus da Pinochet döneminin yakın tanıklarından. Profesör Huneeus’a göre onun ‘ordu rejimi’ içindeki güçlü adam oluşu Allende’yi devirmesine neden oldu. Huneeus, iktidarı 1998’de Patricio Aylwin’e devredinceye kadar Pinochet’nin devlet kurumları ve halktan önemli oranda destek aldığını dile getiriyor. Londra’da 500 gün tutuklu kaldığı sırada, iş dünyasının ileri gelenleri tarafından da ziyaret edildiğini hatırlatan Şilili akademisyen, Pinochet’nin oldukça kökleşmiş bir destekçi  grubu bulunduğunu dile getiriyor. Bu çerçevede, 1988’de muhalefetin çoğunluğu sağladığı referandumda bile Şili diktatörünün oyların yüzde 43’ünü aldığını vurguluyor.
     <br/>
     <br/>
     Prof. Carlos Huneeus, bütün bunları alt alta toplayıp Şili’deki Pinochet algılamasına atıf yapıyor. Yakın zamana kadar Şili nüfusunun dörtte birinin, onun, 20. yüzyılın en büyük lideri olduğunu ve Şili ekonomisinin ileriye gitmesini sağladığını düşündüğünü aktarıyor. Ancak, onun Riggs Bankası’nda ortaya çıkan “milyon dolarları” yüzünden olumlu hava son zamanlarda iyice değişmişti. Şimdi sağcı partilerin hiçbiri onu savunmazken, Pinochet’ye duyulan “halk saygısı” yüzde 10’lara geriledi. Sağ partilerin bile Pinochet ile ilgili kanaatlerinin değişme sebebi ise ne sürgünler, ne ölümler. Tek sebep, ülkenin geçmişten günümüze taşınan kötü ekonomik miras. Prof. Huneeus, biraz da diktatörlüğüne vurgu yaparak son noktayı koyuyor: “Diktatörlüğün iyi ve kötü yanları yoktur. Pinochet, 20. yüzyılın diğer diktatörleri Franco ve  Fidel Castro ile birlikte tarihte yerini alacak.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26182), [web.archive.org (arşiv bağlantısı)](http://web.archive.org/web/20071126084546/http://www.aksiyon.com.tr:80/detay.php?id=26182)
