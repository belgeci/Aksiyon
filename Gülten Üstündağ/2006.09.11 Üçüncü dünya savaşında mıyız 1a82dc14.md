# Üçüncü dünya savaşında mıyız?

*Gülten Üstündağ 2006.09.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      11 Eylül’den sonra Bush yönetiminin "ya bendensin ya düşmanımsın" politikası terörü güçlendirdi. Nükleer silahlı bir dünya savaşı korkusu tetikleniyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190141im_/http://www.aksiyon.com.tr/resim/614/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bir sabah kalktığımızda hiçbir şeyin asla eskisi gibi olmayacağı hissini 2001 yılının 11 Eylül'ünde, New York'taki Dünya Ticaret Merkezi’ne ve Pentagon'a düzenlenen terör saldırıları ile derinden hissettik. Ölen insanlar için duyulan üzüntü bir yana, bu saldırıların ardından ABD'de iktidar olan ikinci Bush yönetimi ve neo-muhafazakarların, Ortadoğu'dan Asya'ya kadar birçok ülkenin rejimini doğrudan ya da dolaylı çabalarıyla yıkması dünyanın bir daha asla aynı dünya olmayacağını gösteriyordu. Özellikle Ortadoğu'yu yeniden biçimlendirmek isteyen ABD, bölgeye dair çok versiyonlu haritaları medya gündemine soktu.
   <br>
    <br>
     Saldırganların dinî kimliği hanesinde 'Müslüman' yazıyor olması nedeniyle Bush ve yönetiminde yer alan neo-muhafazakarların İslam'a karşı bir savaşa giriyorlarmış izlenimi veren açıklamaları ve politikaları, Müslüman dünyasında tepkilere neden oldu. Önce haçlı seferleri anlamına gelen 'crusade' kelimesini telaffuz eden Bush, son olarak faşist rejimlere karşı yapılmış İkinci Dünya Savaşı'na gönderme yapan 'İslamofaşizm' kelimesini kullandı. 11 Eylül'ün ardından özellikle İslam ülkelerinde binlerce kişi gözaltına alındı. Bu tutukluların bazıları yıllarca Guantanamo Üssü'nde tutuldu. Uluslararası Af Örgütü'nün rakamlarına göre halen 558 kişi 'hangi ceza gerektiren suç' nedeniyle alıkonduklarını bilmeden bu üste tutuluyor.
     <br/>
     <br/>
     11 Eylül'den sonra 'teröre karşı ilan edilen küresel savaş'ta gelinen nokta hiç de iç açıcı değil. ABD'nin saldırılardan sorumlu tuttuğu El Kaide lideri Usame  bin Ladin yakalanamadı. Örgüt İstanbul'un da aralarında bulunduğu birçok önemli merkezde terör eylemleri gerçekleştirdi. Engellenmiş olmasaydı Londra'dan kalkan transatlantik uçaklarına yönelik yeni bir saldırıyla 'dimdik ayakta olduklarını' gösterecekti.
     <br/>
     <br/>
     11 Eylül'den bu yana izlenen politikaların dünyayı getirdiği noktayı Ankara Üniversitesi'nden Prof Dr. Hasan Köni, Bilkent Üniversitesi’nden Doç. Dr. Mustafa Kibaroğlu, Galatasaray Üniversitesi’nden Prof. Dr. Beril Dedeoğlu ve ASAM'dan emekli Albay Yılmaz Aklar'a sorduk. Uzmanların hemen tamamı 11 Eylül sonrası Amerikan politikalarının terörü güçlendirdiği, dünyayı daha az güvenlikli kıldığı ve İran gibi ülkeleri silahlanmaya teşvik ettiği kanaatinde. Köni, mevcut silahlanma ve gerilim ortamında üçüncü dünya savaşının her an patlak verebileceği kaygısını taşıyor.
     <br/>
     <br/>
     AMERİKAN POLİTİKALARI ÇATIŞMAYI KÖRÜKLÜYOR
     <br/>
     <br/>
     Prof. Hasan Köni'ye göre, Beyaz Sarayın 11 Eylül sonrasında izlediği politikalar özellikle Ortadoğu'da çatışmaların ve terörün büyümesine neden oldu. Amerikan siyasal sisteminin lobilere teslim olmasını eleştiren Köni'ye göre ABD'nin teknolojik gücü mevcut çatışmalara uymuyor. Bu sebeple Vietnam'da olduğu gibi başarısızlığa mahkum olduğu halde ABD'nin canının istediği yere müdahale hakkı olduğu zannından vazgeçmemesi asıl problem. Bu zan çatışmaların artmasına, büyümesine neden oluyor. Köni, "Bu yöntemle Bush yönetimi kendine olan desteği yeniliyor. Yok olan Sovyet korkusunun yerine terörü ikame ediyor. Zaten teröre karşı küresel savaş da başarıya ulaşmadı. Sebebi ise, bir ülkenin özgürlük savaşçısı diğerinin teröristi oluyor. Ben PKK'nın ABD'nin gözünde terörist görüldüğünü zannetmiyorum. Resmî politikada aksi söylense de bu örgüt ABD'nin Kürt politikası içinde gördüğü gruplardan biridir." şeklinde konuşuyor.
     <br/>
     <br/>
     11 Eylül'den sonra ABD ve İsrail'in hayali haritalarını çizerken kendilerini rahatsız eden ülkeleri yok etmeye çalıştığına değinen Köni, lobilerin Amerika'yı irrasyonel politikalara yönlendirdiğine dikkat çekiyor. Neo-muhafazakarlar içinde Amerikalıların sayısının azlığına dikkat çeken Köni, İran'ın dibindeki Türkiye'nin bu ülkeden tehdit algılamamasına karşın kilometrelerce uzaktaki İsrail'in tehdit algılamasını da manidar buluyor.
     <br/>
     <br/>
     Bilkent Üniversitesi Uluslararası İlişkiler Bölümü'nde Uluslararası Güvenlik alanında çalışmalar yapan Doç. Dr. Mustafa Kibaroğlu da güvenlik açısından dünyanın geldiği noktayı 5 yıl öncesine kıyasla daha vahim görüyor. Afganistan, Irak ve Lübnan'da teröre karşı girişimleri ve sonuçlarını yorumlayan Kibaroğlu, göreceli olarak kontrolün en çok sağlandığı Afganistan'ın hızla Iraklaşma sürecine girdiğine dikkat çekiyor. Terörün ezilmesi diye bir kavram bu ülkeler için geçerli değil. Çünkü öldürülenin yerini bir yenisi hemen alıveriyor. Toplumlar özellikle ekonomik, sosyolojik ve kültürel ihtiyaçlardan dolayı bu gruplara kolaylıkla yeni elemanlar sağlıyor.
     <br/>
     <br/>
     Kibaroğlu'na göre aynen ABD gibi terör örgütlerinin de bir 'yanlış zannı' var. Saldırılarını kendileri açışından "başarılı" bulan örgütlerin ve sempatizanların hızla büyümesini bu 'zanna' bağlayan Kibaroğlu'na göre terör örgütlerinin hem ideolojik düzeyde hem de bilfiil olaylara katılma düzeyinde nitelik ve nicelik yönünden mesafe kaydettikleri de doğru. Diğer yandan terörle mücadele eden güvenlikle ilgili devlet birimlerinde de bir "öğrenme" ve yeniden yapılanma süreci yaşanıyor. Bu sürecin başarısı oranında terördeki tırmanışı durdurmak mümkün.
     <br/>
     <br/>
     ASAM araştırmacısı Yılmaz Aklar daha da pesimist. Aklar teröre karşı küresel bir savaş yapıldığını kabul etmiyor. Aklar'a göre yapılan savaş Amerika'nın savaşı ve ABD ulusal politikaları doğrultusunda hareket ediliyor. Bir kısım devletler de ABD'den beklentileri doğrultusunda ABD'nin terörle savaşına destek veriyor. Aklar bu durumu Soğuk Savaş sonrası dönemde, Kuzey Atlantik bölgesinde, devletlerin ortak güvenlik çıkarları yerine, bireysel çıkarlarını öne çıkarmalarına ve bu yeni dönemde her devletin terör ve terörist tanımının farklılaşmasına bağlıyor. Aklar'a göre ABD için önemli olan kendisine yönelik terörle mücadele. Diğer ülkelere yönelik terör ise genelde o ülkeye yönelik politikalarda manivela yani siyasi araç olarak kullanılıyor. "Bu ortamda ekonomik ve politik açıdan güçlü iseniz size yönelik terör azalabiliyor. Değilseniz veya Türkiye gibi jeopolitik gücünüzü kullanamıyorsanız, size yönelik terör destekleniyor ve artabiliyor." diye konuşuyor Aklar.
     <br/>
     <br/>
     SİLAHLANMA YARIŞI BAŞLATTI
     <br/>
     <br/>
     Görüştüğümüz uzmanlara göre 11 Eylül sonrasındaki Amerikan politikaları dünyayı daha güvensiz hale getirmekle kalmadı, çıkabilecek bir küresel savaşı daha yıkıcı hale getirecek şekilde bir silahlanma yarışının başlamasına da yol açtı. Amerikan politikasının, Irak'ın İran'a karşı savaşında füzelerle desteklenmesini öngördüğünü belirten Köni, bunun İran'ın füzelere sahip olma tutkusunu kamçıladığını düşünüyor. Köni'ye göre 'Şahab'lar Amerika politikalarının ürünü olduğu gibi nükleer silah da 'İsrail'in de var' yaklaşımının ürünü. ABD'nin Hindistan ile nükleer silah anlaşması yaparken, diğer ülkeleri 'yapamazsın' diyerek dışlaması İran'ın ve nükleer emelleri olan diğer ülkelerin iştihasını daha bir kabartmış.
     <br/>
     <br/>
     Köni'yle aynı fikirleri paylaşan Mustafa Kibaroğlu, Bush yönetiminin "istediğim zaman, istediğim yerde, istediğim rejimi ortadan kaldırırım, buna hem gücüm var hem de yetkim var" şeklinde özetlenebilecek politikasının birçok ülkenin kendini güvensiz hissetmesine sebep olduğu kanaatinde. 'Şer ekseni' içinde zikredilen Kuzey Kore'nin Amerikan saldırganlığından payını almamış olması da elinde bulundurduğu nükleer silahlara atfediliyor ve İran gibi ülkeler bu sebeple güvenliklerini Kuzey Kore gibi nükleer silah sahibi olmakta arıyor. Albay Yılmaz Aklar ABD'nin Hindistan'ın nükleer projelerine göz yummasının da İran'ı teşvik ettiğini düşünüyor.
     <br/>
     <br/>
     Kibaroğlu 11 Eylül sonrasında İsrail'in gösterdiği saldırganlığın da Amerikan politikaları ile alakalı olduğunu düşünüyor. İsrail bir taraftan 'önleyici savaşı' kendisine aktif politika olarak seçerek tehdit listesini kabartmış durumda, diğer taraftan muhtemel bir çatışma ortamında İran'ın en güvendiği müttefikleri Hizbullah ve Suriye'yi etkisiz hale getirmek isteyen İsrail ABD'nin saldırganlığını taklit ederek Lübnan'ı bombalayabiliyor.
     <br/>
     <br/>
     AMERİKA MORAL DAYANAĞINI KAYBETTİ
     <br/>
     <br/>
     Prof. Hasan Köni'nin dikkat çektiği bir başka nokta, ABD'nin tarih içindeki birçok eylemini meşrulaştıran demokrasi ve insan hakları dayanağından yoksun hale gelmesi. Köni'ye göre, Sovyetler döneminde insan hakları, demokrasi ve özgürlük söylemlerini kullanan ABD, bugün bu moral gücünü yitirmiş durumda. Bu moral gücü maddi güçten daha önemli gören Köni'ye göre 'döverek demokrasi modeli'nin herhangi bir inandırıcılığı yok.
     <br/>
     <br/>
     Bush'un son terimlerinden İslamofaşist konusunda da Köni, ABD yönetiminin iç siyasette aşırıcı Hıristiyanlara oynadığına değiniyor. Ona göre, seçimler yaklaşırken Bush tabanına mesaj veriyor. Doç. Dr. Mustafa Kibaroğlu da ABD'nin Batı toplumunda kutsal bilinen demokrasi ve insan hakları gibi değerleri hiçe sayan politikalarına en büyük tepkinin kendi toplumundan geldiğini söylüyor. Ancak medya ve siyasi yapının kendine has konumu bu tepkiyi anlamsızlaştırıyor. Kibaroğlu'na göre ABD ile uluslararası toplumun mevcut tehditlere karşı nasıl tavır takınılacağı konusunda anlaşamaması da bir taraftan BM gibi uluslararası kurumlara olan güvenin sarsılmasına, diğer yandan ABD'nin kendi araç ve yöntemlerini dayatmasına yol açıyor.
     <br/>
     <br/>
     Galatarasay Üniversitesi İktisadi İdari Bilimler Fakültesi Öğretim Görevlisi Prof Dr. Beril Dedeoğlu 11 Eylül sonrası politikaların demokrasiye somut zararları olduğu kanaatinde. "Terörizm ya da haydut devletlerle önleyici müdahale çerçevesinde yürütülen tüm faaliyetler, insan haklarının hem saldırgan devletlerde hem de saldırılan devletlerde ihlaline yol açmış, bu durum demokratik devletlerde bile otoriterliği güçlendirmiştir." şeklinde konuşan Dedeoğlu, ABD ve İngiltere'de Müslüman ve koyu tenlilerin tutuklanması, Fransa'da Müslümanların çeşitli işlere kabul edilmemeleri, Hollanda ve Belçika'da ırkçılığın yükselmesi, Rusya'da Putin rejiminin sertlik politikaları gibi bir dizi örnekten bahsediyor. Dedeoğlu'na göre 11 Eylül, devletlerin "güvenlik" adına "özgürlük ve haklar"dan vazgeçmesine zemin hazırladı. ABD
     <br/>
     <br/>
     POLİTİKALARI DÜNYA SAVAŞI BAŞLATABİLİR
     <br/>
     <br/>
     Beril Dedeoğlu saldırılardan sonra demokrasi ve insan hakları gibi yüksek değerlerin yanı sıra uluslararası sistemde de önemli değişiklikler oldu. Dünya politikasında devletler güçlerini korurken, uluslararası örgütler zayıfladı ve ikincil sıraya itildiler ve onların yerini devlet dışı kuruluşlar aldı. Buna petrol firmaları ve terör örgütleri de dahil. 11 Eylül'ün Soğuk Savaş sonrasında yarattığı en önemli değişiklik ise, ABD'nin sistemin hegemonik gücü olmaya soyunması ve aslında bunu da başaramaması ile ilgili. 11 Eylül öncesinde "işbirliği" içinde küresel politikalar uygulama yanlısı politika değişti ve bunun yerini tek taraflı politika aldı.
     <br/>
     <br/>
     Emekli Albay Yılmaz Aklar'a göre daha kritik bir mesele ABD önderliğinde Batı'da kendini gösteren 'öteki' algılamasındaki değişiklik. 9/11 olaylarından sonra 1,2 milyar Müslüman'ın asla barışılamayacak, konuşulamayacak bir "öteki" olarak algılanılmaya başlaması İslam âlemini onulmaz bir kaos ortamına sürüklemiş bulunuyor. Aklar bu anlamda artık dünyanın hiçbir yerinin güvenli olmadığını, güvenlik tedbirlerinin de gündelik yaşamı sürekli zorlaştıracağını söylüyor.
     <br/>
     <br/>
     Prof. Hasan Köni'ye göre küresel güvensizliğin sebebi Batı'da baş gösteren öteki algılaması değil. Köni mevcut ortamda Soğuk Savaş döneminde gözlenen 'caydırıcılık dengesi'nin bulunmamasından yakınıyor. "Eskiden, nükleer silahlardan dolayı bir caydırıcılık vardı. Bugün kitle imha silahlarının yayıldığı, gerilla hareketlerinin başarılı bir boyut ortaya koyduğu bir ortamda, Üçüncü Dünya Savaşı her an, herhangi bir yerde, gereksiz bir olayla patlayabilir. Bu savaş özellikle nükleer güçlerin bulunduğu Asya'da patlak verebilir." yorumunu yapıyor Köni.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25241), [web.archive.org (arşiv bağlantısı)](http://web.archive.org/web/20061010190141/http://www.aksiyon.com.tr/detay.php?id=25241)
