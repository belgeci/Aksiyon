# Fakir illere teşvik dopingi

*İsa Yazar 2005.11.28*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117133815im_/http://www.aksiyon.com.tr/resim/573/68.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Hükümetin Mart 2005’te, 49 ili içine alacak şekilde genişlettiği Teşvik Yasası, Anadolu illerinin yıldızını parlattı. Bir buçuk yılda 164 bin kişiye iş kapısı olan iller, yeni organize sanayi bölgeleri kurmak için kolları sıvadı. SSK primi ve vergi muafiyeti, arsa ve enerji desteği sağlanan işadamları yatırım yapacak il arıyor.
 </font>
 <p>
  <font class="content">
   İstihdamı artırmak ve yatırımı özendirmek amacıyla çıkarılan Teşvik Yasası, bir buçuk yılda 164 bin kişiyi iş sahibi yaptı. Yasa kapsamındaki 49 ilde yatırımlar hızla artarken bunun istihdama yansıması büyük oldu. Bazı illerdeki istihdam artışı yüzde 60’lara vardı. Başta Aksaray, Malatya, Düzce, Afyon, Ordu, Sivas ve Uşak’ın geldiği illerdeki organize sanayi bölgelerinde yer kalmazken, bazılarında ikinci, hatta üçüncü organize sanayi bölgeleri kuruluyor. İstihdamdaki bu artış, büyük kentlere yönelik insan akınını durdurduğu gibi bazı illerde tersine göçe vesile oluyor. Sanayi Bakanlığı verilerine göre teşvik kapsamındaki illerde, organize sanayi bölgelerine toplam 3 bin 471 yatırım başvurusu yapıldı. En fazla başvuru ise Şanlıurfa, Düzce, Malatya, Aksaray ve Sivas’tan... Türkiye İhracatçılar Meclisi (TİM) Başkanı Oğuz Satıcı, 164 bin kişinin istihdam edilmesini ‘büyük başarı’ olarak nitelendiriyor. Rakamın daha yüksek olmasını arzuladıklarını ancak gelinen bu noktanın da önemli olduğunu vurgulayarak, “Teşvik Yasası, bölgesel ve sektörel bazda uygulandığı takdirde istihdam daha da artacaktır” diyor. Yasayı destekleyenlerden biri de Sanko Holding Yönetim Kurulu Başkanı Abdülkadir Konukoğlu. ‘Türkiye için gurur kaynağı’ olan yasadan Gaziantep gibi bazı illerin zarar gördüğünü, buna rağmen yasanın büyük faydalar sağladığını belirtiyor. Kendilerinin yasa kapsamında Adıyaman’a 80 milyon dolarlık yatırım yaptıklarını hatırlatan Konukoğlu, “900 kişiye istihdam sağladık. Yeni yatırımlarımız  yolda.” diyor.
   <br>
    <br>
     Teşvik Güneydoğu’nun kaderini değiştiriyor
     <br/>
     <br/>
     ART Madencilik Yönetim Kurulu Başkanı Nezahat Baybaşin, Diyarbakır’da yasanın uygulandığı dönemde 11 bin 868 kişiye istihdam sağlandığını, kendilerinin de 600 kişiye iş imkanı verecek 18 milyon dolarlık yatırım planladıklarını söylüyor. Yatırım için çok önceden başvuru yaptıklarını; ama Organize Sanayi Bölgesi’ndeki (OSB) doluluk nedeniyle henüz temel atamadıklarını belirtiyor. Urfa’nın 8 bin, Batman’ın 2 bin 600, Siirt ve Şırnak’ın 1500’den fazla kişiye istihdam kapısını aralamasını önemseyen sadece bölgedeki işadamları değil. Türkiye Odalar ve Borsalar Birliği (TOBB) Başkan Yardımcısı Hüseyin Üzülmez, hedefin daha büyük olması gerektiğine işaret ederek “Yine de 164 bin kişinin işe yerleştirilmiş olması önemli başarı.” diyor. TOBB olarak gündeme getirdikleri bölgesel ve sektörel teşvik önerilerini tekrarlayan Üzülmez, bu modelin uygulanması durumunda yatırımların istihdama yansımasının daha büyük olacağına inanıyor.
     <br/>
     <br/>
     Memleketine yatırım yapan işadamları
     <br/>
     <br/>
     Teşvikle yaşanan en önemli sosyal değişim ise işadamlarının memleketlerine yatırım yapması. Ankaralı Beykoz Temizlik’in genel müdürü Mehmet Kalkan, memleketi Bayburt’a üç yatırım birden yaptıklarını, tamamladıkları iki tesiste 300 kişinin çalışacağını ifade ediyor: “Bayburt teşvik kapsamına alınınca hemen yatırım planı yaptık. Geleneksel sanatlar, taş, ahşap üzerine kök boya üretimi yapacağız.” Bugün sanayiciler için cazip  illerden biri de Aksaray. Kentte, yatırımlarla birlikte istihdam yüzde 60 artmış. Bir buçuk yıl önce 11 bin olan sigortalı sayısı 17 bine çıkmış. Aksaray Valisi Hüseyin Avni Coş, OSB’de kısa sürede 65 olan yatırımcı sayısının 135’e çıktığını söylüyor. 290 hektarlık OSB’de yer kalmadığını belirterek, “Yeni ekonomik programlar kapsamında ikinci OSB açamadık. Bunun yerine ‘Genişleme Alanı’ adı altında yeni bir çalışma başlattık. 370 hektarlık OSB’de altyapı çalışmaları sürüyor. Bu alandan yer tahsis edebilecek konumdayız. Yabancılar ağırlıklı olmak üzere birçok firmayla görüşmemiz sürüyor.” diyor.
     <br/>
     <br/>
     Sivas’ta 8 bin 100 kişiye istihdam sağlandı. Yasayla birlikte başlayan değişimin kentin çehresine de yansıdığını belirten Sivas Valisi Hasan Canpolat, OSB’deki yatırımların son bir yılda yüzde yüz arttığını söylüyor. 10 yıl boyunca 34 işadamının yatırım yaptığı OSB’de teşvikle birlikte bu sayının 70’e çıktığını hatırlatarak, “ABD, Kanada ve Almanya’dan gelen yatırımcılar, Türk ortaklarıyla fabrika kurdu.” diyor. Sivas’ta tıbbi malzeme, tekstil, mobilya, otomobil yan sanayii, inşaat malzemeleri, sentetik çuval, panel radyatör, kalorifer kazanı, plastik boru, döküm, deterjan, asansör, mutfak eşyaları, prefabrik yapı ve mobilya sektörleri öne çıkıyor.
     <br/>
     <br/>
     İki OSB ile diğer illere göre daha avantajlı konumda olan Uşak’ta tekstil yatırımları dikkat çekiyor. Battaniye ve gazlı bez üretiminin merkezi olan kente, İzmir ve Bursa merkezli şirketler ilgi gösteriyor. Şirketler, teşvik kapsamındaki en yakın illere yatırım yaparak bölgesel bir yatırım zinciri kurulmasını sağlıyor. Yabancı sermayeli bir şirketin yatırımının ardından başka yabancı yatırımcıların da yer beklediği ilde, yasadan yararlanmak için yapılan müracaat sayısı şimdiden 110’a ulaştı. Talep edilen arsa büyüklüğünün 2 milyon metrekareyi geçtiği kentte, 8 bin 600 kişi iş imkanına kavuştu.
     <br/>
     <br/>
     Düzce’de ise son bir buçuk yılda 10 bin 860 kişi iş sahibi oldu. Yasadan önce İzmit ya da İstanbul’u tercih eden yatırıcımlar, şimdi Düzce’ye akın ediyor. 1999 yılında yaşanan depremden sonra ekonomik sorunlarla boğuşan ilde bugün Organize Sanayi Bölgesi’nde yer bulunamıyor. Bu nedenle yatırım başvurusu yapan 128 firmadan ancak 23’ü ile sözleşme imzalanabildi. Hazırlıklarına başlanan ikinci OSB’ye ise  tekstil ve metal yatırımcıları daha şimdiden başvuru yapmış. Yasadan yararlanmak için başvuranlar arasında tekstil, metal, gıda, işlenmiş deri, ayakkabı ve mobilya sektörleri başı çekiyor. Düzce’ye Çin ve Japonya’dan fabrika yapımı için de talepler geliyor.
     <br/>
     <br/>
     İşsizliğe çözüm olabilecek mi?
     <br/>
     <br/>
     İki OSB’si de dolu olan ve üçüncü sanayi bölgesinin kurulduğu Malatya da yatırımcıların ilgi gösterdiği illerden bir başkası. Yeni kurulacak OSB’den yer alabilmek için 100’den fazla başvurunun yapıldığı ilde Teşvik Yasası kapsamında 11 bin 250 kişi istihdam edildi. Özellikle gıda ve tekstil sektörüne ev sahipliği yapan Malatya’da yatırım yapmak için büyük firmaların yanı sıra pek çok KOBİ de sırada bekliyor. Afyon’da ise 105 firma çeşitli yatırımlarla 9 bin 370 kişiye iş imkanı sağladı. Afyon, termal otel işletmecilerinin yanı sıra tekstil ve hazır giyim, panel radyatör, kapı ve pencere sistemleri, kozmetik ve ayakkabı yatırımlarıyla dikkat çekiyor.
     <br/>
     <br/>
     Başlangıçta 36 ili teşvik kapsamına alan Teşvik Yasası, önce seçilen iller sebebiyle ardından da sayının 49'a çıkılması eleştirilmişti. Temel gerekçe de gelişmişlik seviyesi biri birine yakın olan illerde yatırım kaymalarına yol açmasıydı. Bugün gelinen noktada yasanın, teşvik kapsamındaki Anadolu şehirlerinde ekonomik canlılık getirdiği gözleniyor. Türkiye’nin en büyük sorunu olan işsizliğin çözümünde büyük rol oynayan yasanın önümüzdeki beş yılda daha fazla insan için iş kapısı olması bekleniyor.
     <br/>
     <br/>
     TEŞVİK YASASI NEDİR, NE GETİRİYOR?
     <br/>
     <br/>
     Şubat 2004’te 36 ili kapsayacak şekilde çıkarılan 5084 Sayılı Teşvik Yasası, Mart 2005’te 5350 sayılı kanunla 49 ili içine alacak şekilde genişletildi. Teşvik Yasası, yatırımcılara ücretsiz arsa tahsisinin yanı sıra yeni çalıştırılacak işçiler için tamamen ya da kısmen SSK prim muafiyeti getiriyor. Ayrıca vergi muafiyeti ve enerji desteği sağlıyor. Yasadan yararlanma süresi ise yatırımın faaliyete geçmesinden sonraki beş yılı kapsıyor. Gelir vergisi, organize sanayi bölgeleri ve endüstri bölgelerinde yüzde 100, diğer yerlerdeki iş yerlerinde yüzde 80 oranında muhtasardan düşürülüyor. İmalât sanayi, madencilik, hayvancılık, seracılık, soğuk hava deposu, turizm, konaklama tesisi, eğitim veya sağlık alanında faaliyete geçen, fiilen ve sürekli olarak asgari 10 işçi çalıştıran işletmelerin elektrik enerjisi giderlerinin yüzde 20’si hazine tarafından karşılanıyor. İşçi sayısı arttıkça bu oran da artıyor. Yasa, en az 10 kişilik istihdam öngören yatırımlar için hazineye, belediyelere, il özel idarelerine ait arazi ve arsaların mülkiyetinin bedelsiz olarak devredilmesini de içeriyor.
     <br/>
     <br/>
     YASA KAPSAMINDA HANGİ İLDE KAÇ KİŞİ İSTİHDAM EDİLDİ?
     <br/>
     İl il istihdam sayıları
     <br/>
     <br/>
     Afyon: 	9 bin 370
     <br/>
     Düzce: 	10 bin 860
     <br/>
     Malatya: 	11 bin 250
     <br/>
     Diyarbakır:	11.868
     <br/>
     Sivas: 	8 bin 100
     <br/>
     Uşak: 	8 bin 600
     <br/>
     Şanlıurfa: 	8 bin 50
     <br/>
     Aksaray:	6 bin
     <br/>
     Adıyaman:	5 bin 196
     <br/>
     Amasya:	4 bin 543
     <br/>
     Ordu:	9 bin 950
     <br/>
     Erzurum:	6 bin 250
     <br/>
     Giresun:	5 bin 269
     <br/>
     Tokat: 	6 bin 300
     <br/>
     Yozgat: 	4 bin 80
     <br/>
     Osmaniye:	4 bin 226
     <br/>
     K.Maraş:	4 bin 527
     <br/>
     Van: 	3 bin 300
     <br/>
     Kırşehir: 	2 bin 630
     <br/>
     Bartın: 	3 bin 12
     <br/>
     Batman: 	2 bin 669
     <br/>
     Çankırı: 	2 bin 690
     <br/>
     Erzincan: 	2 bin 120
     <br/>
     Mardin: 	2 bin 405
     <br/>
     Çorum: 	2 bin 600
     <br/>
     Şırnak: 	Bin 536
     <br/>
     Siirt: 	Bin 502
     <br/>
     Sinop: 	Bin 843
     <br/>
     Elazığ: 	Bin 150
     <br/>
     Kütahya: 	Bin 750
     <br/>
     Nevşehir: 	Bin 200
     <br/>
     Niğde: 	Bin 100
     <br/>
     Rize: 	Bin 500
     <br/>
     Trabzon: 	Bin 550
     <br/>
     Gümüşhane:	965
     <br/>
     Karaman:	800
     <br/>
     Ağrı: 	538
     <br/>
     Ardahan:	210
     <br/>
     Bayburt:	537
     <br/>
     Bingöl:	755
     <br/>
     Bitlis: 	441
     <br/>
     Hakkari: 	228
     <br/>
     Iğdır: 	678
     <br/>
     Kars: 	882
     <br/>
     Muş: 	557
     <br/>
     Kastamonu:	515
     <br/>
     Artvin: 	120
     <br/>
     Kilis: 	70
     <br/>
     Tunceli: 	51
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22907&yorum_id=1), [web.archive.org (arşiv bağlantısı)](http://web.archive.org/web/20060117133815/http://www.aksiyon.com.tr:80/detay.php?id=22907&yorum_id=1)
