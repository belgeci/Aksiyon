# Dünya unuttu Türkiye’de hortladı:

*Mehmet Dener 2005.05.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünya gündeminden neredeyse çıkan şark çıbanı, Urfa ve çevresinde hortladı. Sadece 2004’te Urfa’da 2 bin 200 vakaya rastlandı. Hijyene bağlı olarak ortaya çıkan hastalık, ilaç şirketlerinin ‘hastalığın tedavülden kalkması’ nedeniyle ilaç üretmekten vazgeçmesi sebebiyle önlenemiyor.Havaların da ısınmasıyla, Harran Ovası’na nazır şehirlerde, özellikle Şanlıurfa’da bir telaş başladı. Telaşın sebebi ne sıcaklar ne de toz duman. Problem, şehrin varoşlarında beslenmeye devam edilen büyükbaş hayvanların ahırlarından yayılan tatarcık sineği (Flebotom).
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070613102410im_/http://www.aksiyon.com.tr/resim/544/19.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hemcinslerine göre daha iri ve daha dayanıklı olan bu sineğin insanları tedirgin eden tarafı ise kamuoyunda ‘şark çıbanı’ olarak bilinen hastalığı taşıması. Şark çıbanı adı verilen bu kalıcı hastalığın en sık görüldüğü yer ise Şanlıurfa.
   <br>
    <br>
     Geçtiğimiz yıl tespit edilebilen vaka sayısı 2 bin 200. Ancak şark çıbanı artık sadece Urfa’da ortaya çıkmıyor. Özellikle son yıllarda mevsimlik işçiler vasıtasıyla başka bölgelere de taşınıyor. Bu şehirlerden biri Aydın, biri Osmaniye, diğeri de Diyarbakır. Mevsimlik işçilerin beraberinde götürdükleri Leishmania tropica virüsü sonucu geçtiğimiz yıl Osmaniye’de 1500, Aydın’da 300, Diyarbakır’da ise 600 civarında vaka tespit edildi.
     <br/>
     <br/>
     Şark çıbanının ortaya çıktığı şehir Şanlıurfa’da bu hastalığın varlığı aslında yüzyıllardır biliniyor. Ancak son 10 yıl dışında bu hastalıkla ilgili sağlıklı veri bulunmuyor. Vücudun yüz, kol ve bacak gibi açıkta kalan yerlerinde oluşan sivilceler hastalığın ilk belirtileri. Bu sivilceler bir hafta ile iki ay içinde ortaya çıkıyor, altı ay ile bir yıl arasında iltihaplanıyor. Bu sürenin sonunda iltihap kuruyor; ancak izler yaşamın sonuna kadar kalıyor. Şark çıbanı insandan insana bu tür iltihaplı yaralar vasıtasıyla geçiyor. Tatarcık ya da yakarca adı verilen, sivrisinekten daha küçük bu sinekler hastalığın insan derisinde gizlenen parazitini, bu yaraya temas ederek bünyesine alıyor. Kan almak için genellikle geceleri ısırarak insanları uykuda yakalıyor.
     <br/>
     <br/>
     Hijyene bağlı yayılıyor
     <br/>
     <br/>
     Tatarcık sineği, bu hastalığın sebep olduğu paraziti sadece insanlardaki yaraların üzerinden almıyor. Köpek ve ineklerin yanı sıra fare gibi kemirgen hayvanlar da bu parazit için depo görevi üstleniyor. Şanlıurfa’nın kenar mahalleleri şark çıbanının üssü konumunda. Özellikle Eyübiye, Hacıbey, Hayati Harran ve Muradiye Mahalleleri ile Yeniceköy bu hastalığın en sık ortaya çıktığı alanlar. Beton binalarla asfaltlı yolların arasında kalan ahır ve kümeslerin yanı sıra sokak aralarında kurulan ‘tezek fabrikaları’ köy yaşamının hâlâ sürdürülmek istendiğine işaret. Sokak aralarında dolaşırken iki katlı evlerin altından, tek katlıların ise bitişiğindeki barakadan hayvan sesini duymak mümkün.
     <br/>
     <br/>
     Şanlıurfa Belediyesi’nin tespitlerine göre bu bölgede 144’ü mağaralarda olmak üzere 1951 ahır bulunuyor. Bu ahırlarda 22 bin hayvan barınıyor. Şark çıbanı vakalarının bu kadar yüksek çıkmasının temel sebebi olarak ıslah edilmemiş bu ahırlar gösteriliyor. Aslında Anadolu’daki birçok köyde ahırlarla evler aynı bina içinde varlığını sürdürmesine rağmen şark çıbanı görülmüyor. Şanlıurfa Belediyesi bu ahırların tahliye edilmesini talep etmeye hazırlanıyor. Ama besledikleri hayvanlardan aldıkları ürünler dışında bir geliri olmayan bu insanların geçimlerini nasıl sağlayacakları belirsiz durumda.
     <br/>
     <br/>
     Şehrin bittiği nokta olan Yeniceköy’de yaşayan Hazım Göktaş’a göre hastalık hayvanlardan değil mahallede altyapının olmamasından kaynaklanıyor. Belediyenin bölgedeki ahırları kaldırma kararına karşın, “Evinizde ahır var mı?” sorusunu yönelttiğimiz birçok vatandaş hemen olumsuz cevap verip gözden kayboluyor. Kimi vatandaşlar ise vakaların yüksek olduğu bu bölgelerde mücadeleleri kendi yöntemleriyle sürdürüyor. Mehmet Göktaş da bunlardan biri. Hayvan beslemediğini ve evinde sürekli sinek ilacı kullandığını söylüyor; “Bugüne kadar şark çıbanı bizde olmadı. Aslında herkes ilaç kullansa sorun da olmaz.”
     <br/>
     <br/>
     Nemli yerlerde çoğalan tatarcık sinekleri, tarla farelerinin yuvaları, ağaç kovukları, harabeler, taş duvarlar, ahırlar, kümesler, duvardaki çatlak ve yarıklar içinde saklanıyor. 1995’te Şark çıbanı ile mücadeleye başlamadan önce vaka sayısı 2 bin 800’e tırmanmıştı. Şark çıbanı konusunda bilinç eksikliğinin olduğu bölgede yaralar vatandaşlar tarafından ayakkabı boyası, diş macunu, soğan, kül ve kına ile tedavi edilmeye çalışıldı. Bulunamayan ilaçlar Suriye’den alındı. Vaka sayısının artması üzerine Şanlıurfa Sağlık Müdürlüğü, Harrankapı Sağlık Ocağı bünyesinde Şark Çıbanı Tanı ve Tedavi Merkezi açtı. Bu hastalığın tedavisinde en etkili iki ilaç olarak gösterilen Glucantinime Ampul Aventis ve Pentostam Flakom da yurtdışından ithal edilmeye başlandı. Aşı yoluyla vatandaşlara ücretsiz olarak verilen ilaçlar sayesinde şark çıbanı hastalarının sayısı düşüşe geçti.
     <br/>
     <br/>
     Hasta azalınca ilaç gelmedi
     <br/>
     <br/>
     Vaka sayısı 1995 yılında üç binlere ulaşmışken, 2001 yılında 357’ye geriledi. Hastalığın kaybolma noktasına geldiği sırada ilaçları Sağlık Bakanlığı’na satan Pasteur ve Glaxo Smithkline adlı iki firma satışların düşmesini gerekçe göstererek ihalelere girmeme kararı aldı. Sağlık Bakanlığı da bu firmalardan talepte bulunmayınca ilaçların Türkiye’ye girişi son buldu. 2002 yılında vaka sayısı yüzde 100 artarak 733’e, 2003’te 1432’ye, 2004’te ise 2200’e tırmandı. Şark çıbanı bir anda yeniden 95’li yıllara geri dönüp şehri tehdit eder konuma geldi.
     <br/>
     <br/>
     Şark çıbanının diğer illere de sıçraması üzerine önce Şanlıurfa’da Şark Çıbanı Eğitim Toplantısı yapıldı. Ardından Şanlıurfa Sağlık İl Müdürlüğü, bakanlık vasıtasıyla ilaçların yeniden Türkiye’ye getirilmesi için girişimlerde bulundu. Birkaç ay önce 9 bin kutu ilaç alındı. Bunun bin 100’ü Şanlıurfa’ya, bir kısmı da diğer illere aktarıldı. Şark çıbanı ile mücadele kapsamında ahırların tamamı ilaçlandı. Ancak Sağlık İl Müdür Yardımcısı ve Bulaşıcı Hastalıklar Sorumlusu Dr. İlker Kat, ilaç kullanımının tek başına yeterli olmadığını söylüyor: “Ahırlar ya ıslah edilmeli ya da kesin olarak kapatılmalı. Ancak sosyal bir sorun çıkmaması için dikkatli olunması gerekiyor.”
     <br/>
     <br/>
     İstanbul gibi vakaların az görüldüğü yerlerde bu hastalık hemen tespit edilemiyor. Hatta şark çıbanı vakalarına cilt kanseri tanısı konduğu bile oluyor. Şanlıurfa’da şark çıbanı Merkezi’nin olması bu vakaların hızlı bir şekilde tespit edilip tedaviye geçilmesini sağlıyor. Avrupa’da sadece Türkiye’de görülen şark çıbanı özellikle Güney Amerika’da ölümcül olabiliyor. Hastalık insanların organlarına bulaştığı anda bu tehdit baş gösteriyor. İran, Irak, Suriye ve Güney Asya’da bu hastalık Türkiye’dekine benzer şekilde görülürken, İtalya ve İspanya’da sadece varlığı tespit edilmiş. Türkiye’deki vakaların çokluğu Yale Üniversitesi’nin dikkatini çekmiş olmalı ki ilaçların etkinliğini ölçmek için Türkiye’deki Şark Çıbanı vakası sayısını her yıl takip ediyor.
     <br/>
     <br/>
     Şanlıurfa’da şark çıbanının görüldüğü bölgelerde 130 bin kişi risk altında. Bu hastalığın 2 bin 200 kişide görüldüğü düşünüldüğünde hastalık bu bölgenin sadece yüzde birini etkiliyor. Dr. İlker Kat, bunun kişisel dirençle bağlantılı olabileceğini belirterek, “Kişisel direnç hastalığı yeniyor. Ancak tatarcık sineği tarafından her ısırılan bu hastalığa yakalanıyor mu belli değil.” diyor.
     <br/>
     <br/>
     Estetik ameliyatlar artıyor
     <br/>
     <br/>
     Şark çıbanının iyi tarafı tedavi edilmese de kendiliğinden iyileşmesi. Ancak yüzde büyük bir iz bırakması insanları rahatsız ediyor. Estetik kaygıların ön planda olduğu bölgelerde iki üç santimlik izler estetik ameliyatla tedavi ediliyor. Ancak Şanlıurfa’da henüz estetik ameliyat yapacak bir hastanenin olmaması hastaları Diyarbakır’a taşıyor. Geçmişe göre estetik ameliyatların sayısında artış var. Önümüzdeki aylarda şehirde açılacak yeni bir hastanede bu ameliyatların yapılacağını duyan Urfalı Ahmet Göktaş, kızı Leyla’nın yüzündeki izin bir işe gireceği esnada sorun olabileceğini belirterek, “İlacın olmadığı dönemde kızımın yüzündeki yara büyüdü. Buradaki hastane açılsın hemen ameliyat ettireceğiz.” diyor. Leyla ise okuldaki arkadaşlarının yüzündeki yaradan dolayı kendisiyle alay etmelerinden rahatsız.
     <br/>
     <br/>
     Şanlıurfa’ya komşu Diyarbakır’da da hastalığın arttığı görülüyor. Ancak şark çıbanı Şanlıurfa’nın sınır bölgelerinde değil daha kuzeydeki ilçelerde ortaya çıktı. 600 vakanın tespit edildiği Diyarbakır’ın ilçelerinde şark çıbanını yaralı yüzlerle bir şehirden başka birine giden mevsimlik işçilerin taşıdığı tahmin ediliyor.
     <br/>
     <br/>
     ŞARK ÇIBANI NEDİR?
     <br/>
     <br/>
     Şark çıbanı, Leishmania tropica adındaki mikrobun kemirgenler, köpek, çakal gibi bazı hayvanlar tarafından insanlara aktarılmasıyla oluşuyor. Mikrop insana tatarcık, yakarca, çeti sineği gibi adlar alan bir sinekle bulaşıyor. Nadiren insandan insana geçtiği de görülen hastalık, ciltte sivilceye benzer oluşumların derin ve çukur yaraya dönüşmesiyle kendini gösteriyor. İç organlara zarar vermeyen hastalığın tedavisine zamanında başlandığında özelikle yüzde iz kalmasının önüne geçilebiliyor. Aksi takdirde hastalıktan geriye derin izler kalıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21169), [web.archive.org (arşiv bağlantısı)](http://web.archive.org/web/20070613102410/http://www.aksiyon.com.tr:80/detay.php?id=21169)
