# Yedi tepenin yeni tepeleri

*Memduh Taşlıcalı 1998.09.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Anadolu tarafından diğer kıtaya, Avrupa’ya geçerken gördüğümüz İstanbul silüeti artık yedi tepe İstanbul’u değil
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060513111755im_/http://www.aksiyon.com.tr/resim/198/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   yüksek yüksek gökdelenlerin, plazaların oluşturduğu yeni şehir İstanbul’u yansıtıyor bize. Şairin ‘Sana dün bir tepeden baktım aziz İstanbul’ dizelerini bugün plazalardan, gökdelenlerden söylemek mümkün, sadece. Çünkü merhum şair bile bugün bu dizelerine esin olabilecek bir tepeyi bulamayacaktı İstanbul’da.
   <br>
    <br>
     Ne dersiniz?.. Bir taraf boğazın bakirliği elden gitti derken diğer yanda gelişen, büyüyen iş dünyası kendisine manzaralı kulelerde yer bulmaya çalışıyor. Büyümenin ve modern metropol olmanın gereği gibi görünüyor bu ‘çok katlılar’ mahalleleri. Kartvizitlere ‘filan plazadayım’, ‘falan gökdelenin filan katındayım’ yazdırmak ‘in’ler arasına girerken, dilimiz de plaza hastalığı, plaza işyerleri, uydukent, plaza megalomanı, plaza patronları, gökdelen şirketi... gibi birçok kelimeyi tanımış oldu.
     <br>
      <br/>
      Bir dönem Taksim, Karaköy, Kadıköy, Eminönü, Salıpazarı gibi ticaretin kalbinin attığı yerler 80’li yıllarla birlikte gelişen ve hızla büyüyen ticarete dar gelmeye başladı. Bankalar, şirket merkezleri, henüz ismi konmamış çekirdek holdingler buralarda yer alırdı. Artan nüfus, dar bölgelerde sıkışmanın getirdiği ulaşım sorunu, ekonominin serbest piyasa şartlarında boy atıp gelişmesi iş dünyası için yeni yerleri gündeme getirdi. Derken TEM otoyolu imdada yetişti ve şehrin bu bakir bölgesi hızla işmerkezleri, gökdelenler, plazalarla çevrilmeye başladı.
      <br/>
      <br/>
      Zincirlikuyu’dan çıkıp Maslak—Ayazağa’ya doğru ilerlerken yol boyunca camekanlı yüksek kuleler eşlik ediyor artık size; Maya Plaza, Towers, sağda Plaza Otel, biraz içeride Akmerkez, Yapı Kredi Plazalar, Sabancı’nın ikiz kuleleri, İş Bankası’nın Plazaları, Giz Plaza, Park Plaza... İstanbul’da ticaretin yeni yüzü şimdi bu plazalarda şekilleniyor bir bakıma. Ulaşım kolaylığı, modern görünüm ve biraz da adresinize kattığı sükse, plazalara olan ilgiyi her geçen gün artırıyor.
      <br/>
      <br/>
      İnşaatlar devam ediyor
      <br/>
      <br/>
      İstanbul’un plaza bölgeleri denebilecek Maslak, Esentepe, Levent, Kavacık, Kozyatağı ve daha lokal birçok yerde her geçen gün yeni bir alan hafriyat için çevrelenip plaza maket resimleri tabelalara çiziliyor. Talebin iyi olduğunu belirten civar emlak komisyoncuları başlangıçta insanların fiyatları kabullenmekte zorlanmasına rağmen zaman içinde ilginin arttığını söylüyorlar.
      <br/>
      <br/>
      İstanbul’un belirli bölgelerini gezdik; gördük ki Bayrampaşa girişinden tutun da Maçka’ya kadar, Kozyatağı, Maslak, Levent, Bağcılar gibi birçok bölgede plaza temelleri atılmış ve inşaatlar hızla yükseliyor. 44 kat olarak düşünülen ve 2 yıl sonra tamamlandığında İstanbul’un ‘en çok katlı plazası’ olacak Bağcılar’daki Tekstilkent Plaza, 38. katta inşaatına devam ediyor. Zincirlikuyu’da Mesa Grubu tarafından 200 bin m² kapalı alan olarak düşünülen alışveriş merkezinin 4. katı tamamlanmak üzere. Yine aynı bölgedeki 32 katlı Salih Tatlıcı’ya ait Towers ise kaba inşaatını tamamlamış durumda. Levent’te İş Bankası ve Anadolu Sigorta’nın Plazaları Yapı Kredi Plaza ile Sabancı Center arasında inşaat halinde devam ediyor.
      <br/>
      <br/>
      Fiyatlar dolar bazında
      <br/>
      <br/>
      Yapı Kredi Plaza, Sabancı Center, Akmerkez, Maya Plaza’nın öncülüğünü yaptığı plazaların bir kısmı tamamen bir holding veya şirketi barındırırken bir kısmı da katlar ya da ofisler şeklinde kiralanıyor. Satışlar ve kiralama dolar bazında gerçekleşiyor. Örneğin yeni hizmet vermeye başlayan Park Plaza’da bir metrekare yerin fiyatı duruma göre 18 dolardan başlayıp 25 dolara kadar çıkabiliyor. Balkanların en büyük alışveriş merkezi olan Akmerkez’de ise ofis ücretleri bundan farklı değil. İmar izni az olduğundan çok katlı bina yapılamayan Kavacık ve Kozyatağı’nda fiyatlar 10 dolardan başlayıp 16 dolara kadar çıkıyor.
      <br/>
      <br/>
      Plazalara özellikle holdingler ve finans sektörünün büyükleri ilgi duyuyor. Bütün büyük bankalar Maslak ve Levent civarında yoğunlaşmış durumdalar. Holding merkezleri için Levent bölgesi iyi bir mekan. Holdinglerin bütün şirketlerini veya aynı sektördeki şirketlerini birarada bulundurma pratikliği plazalara duyulan ilginin en temel nedeni. Sabancı Holding’in, bünyesindeki Akbank da dahil olmak üzere bütün şirketlerinin yönetim ofislerini biraraya getirdiği Sabancı Center, inşa edildiği yıllarda yanından geçenlerin hayranlığını gizleyemediği ancak bugün oldukça sıradanlaşan IBM—Yapı Kredi Plaza, bloklar halinde inşaatı devam eden İş Bankası—Anadolu Sigorta binaları, Korkmaz Yiğit’in Express Bank plazası, Emlak Bank’ın artık daha büyükleri arasında küçük kalan merkez binaları, Demirbank, İnterbank binaları finans kuruluşlarının plazaya olan ilgisinin birer örneği.
      <br/>
      <br/>
      İstanbul Menkul Kıymetler Borsası’nın da içinde bulunduğu Maslak bölgesi de yakın bir zamanda Türkiye’nin finans merkezi haline gelecek. Osmanlı Bankası, Emlak Bankası, Yurtbank, Express Bank Genel Müdürlükleri burada bulunuyor. Fatih Sultan Mehmet Köprüsü Anadolu çıkışında yer alan Kavacık ise daha çok otomotiv firmalarının showroomlarıyla ön planda.
      <br/>
      <br/>
      Büyük müteahhitlik firmaları tarafından alınan bu tür inşaatlar çok kısa zamanda tamamlanabiliyor. Ancak kaba inşaatın yaklaşık üç mislini bulan modern görünümü sağlayan dış dekor ve iç mimari biraz daha işi uzatabiliyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16604), [web.archive.org (arşiv bağlantısı)](http://web.archive.org/web/20060513111755/http://www.aksiyon.com.tr:80/detay.php?id=16604)
