# Tofaş globalleşmeye çarptı

*Memduh Taşlıcalı 2000.06.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sponsor olmak veya sponsor bulmak 90’lı yılların en büyük modalarından biriydi. Ancak üretimden çok pazarlamanın önemli hale geldiği, maliyetlerde kısıtlamaların had safhalara ulaştığı 2000’li yıllarda sponsorluk mantalitesinin de gözden geçirilmesi zorunlu hale geliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060513111900im_/http://www.aksiyon.com.tr/resim/290/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Düne kadar arkasına bakmadan sanata, spora, festivale, etkinliğe finansal, teknik vs. destek sağlayan sermaye bugün adımlarını atarken daha ciddi düşünmeye ve somut getirisini hesaplamaya çalışıyor.
   <br>
    <br>
     Spor dünyasını özellikle basketbol camiasını sarsan Tofaş Basketbol Takımı’nın ligden çekilmesi —hem de zirvedeyken ve başarısı sınırları aşmışken— dünya ile uyum sağlama telaşında olan ve kötü geçen iki yılı unutmaya çalışan otomotiv sektörünü akla getirdi. Koç Grubu’nun amiral gemisi olan Tofaş’taki sıkıntı aslında herkesin bildiği birşeydi. Ama işin başarılı bir basket takımını kapatmaya vardıracak kadar vahim bir noktaya geldiğini pek hesap edememiştik. Büyük medya olayın ürkütücü ayrıntısına pek değinmek istemedi ve adeta geçiştirmek istedi.
     <br>
      <br/>
      Konu sadece bir basket takımının kapatılmasından ibaret değildi halbuki. Arka planında yıllardır koruma duvarlarının altında tatlı kârlar elde eden Türk otomotiv sektörünün globalleşme duvarına çarparak tuz buz olma gerçeği yatıyordu.
      <br/>
      <br/>
      Herşey o kadar güzeldi ki
      <br/>
      <br/>
      En iyisi meseleye Tofaş Basketbol Takımını anlatarak girmek. Türkiye’de basketbol ve daha nice spor dalı ancak sponsorluklarla ayakta kalabiliyor. Futbolun gerçek evlat olduğu yerde diğerleri de ancak üvey babalarla yaşamaya çalışıyor. Önceki hafta lige veda eden/ettirilen Tofaş, geçen sürede Türk basketbolunun önemli isimlerden biri oldu. 20 yılı aşan birinci lig hayatında istikrarlı bir yükseliş sergileyen Tofaş, lig şampiyonluğunu aldığı son iki yıl içinde Bursa’daki kulüp müzesine 5 kupa taşıdı. Alt yapısıyla takımı tamamlayan Tofaş, ilk kupasını ise 1992—1993 sezonunda kazandı. Başarısını anlayabilmek açısından rakamlara devam edelim... Tofaş, birinci ligde yaptığı 544 maçın 346’sını kazandı, rakip takımların potasına 43 bin 869 sayı attı. Son dönemde Avrupa’da da başarılı olmaya başlayan Tofaş, Koraç kupasını 1996 yılında az farkla kaybetti. Avrupa Süprolig’inde geçen yıl Türkiye’yi temsil eden Tofaş bu yıl da aynı ligde Türkiye’yi temsil etmeye hazırlanıyordu. Ancak ülkeyi aşan başarı bile takımı kurtarmaya yetmedi. Hatta ekonomist Tevfik Güngör Uras’ın deyimiyle şampiyonluğun faturası şirkete ağır olmaya başlamıştı. Çünkü şampiyon geri dönemezdi. Tofaş tıpkı fabrika gibi Bursa’ya mâlolmuş bir takımdı. Bursa gibi bir büyük şehirin arkasında olduğu bir takım. Ancak bu da yetmedi.
      <br/>
      <br/>
      Teknoloji yarışı hesapları bozdu
      <br/>
      <br/>
      Bursa’da kurulu bulunan Tofaş Otomobil Fabrikaları da sektörünün halen en fazla kapasiteye sahip kurulu tesisi. Türkiye’nin Anadol—Otosan fabrikasından sonra gerçek anlamda sac otomobil üreten ilk iki fabrikasından biri. 2000 verileri ile yıllık 250 bin adet otomobil üretim kapasitesi bulunan Tofaş, bunun ancak yüzde 36’sını kullanabiliyor. Son iki yıl içinde yapılan çalışmalarla ihracat üzerinde yoğunlaşmaya çalışılsa da bugün için ihraç edilen otomobil rakamları oldukça düşük (yılın ilk 4 ayında 4 bin adet). Tofaş’ın ithal otomobillerin ağır bir galibiyet sağlamaya çalıştığı yurt içi satışlardaki payı ise bir kaç yıl önceki rakamlara göre oldukça aşağılarda (yüzde 35) kaldı. İşte basketbol takımı Tofaş’ın başarısının en iyi noktalarında birden ligden çekilivermesinde bu sıkıcı rakamların rolü büyük. Çünkü otomotiv sektörü Avrupa’ya doğru yüzünü dönen Türkiye için büyük bir rekabet alanı ve hızlı teknolojileri getirme yarışı haline geldi. 7—8 yılda değişen modeller artık 3 yılda bir yenilenmeye, makyajlanmaya başladı. Ve bu değişim Türkiye için de kaçınılmaz hale geldi. Bu yüzden —üretimlerini Avrupa standartlarına çıkarmalarına rağmen—yerli üreticilerle ithalatçılar başa baş yarışıyor.
      <br/>
      <br/>
      Koç’tan buz gibi itiraflar
      <br/>
      <br/>
      İşadamı Rahmi Koç’u tanıyanlar önceki hafta yaptığı açıklamaya şaşıracaklar; gerçeği acı bile olsa dile getirdi. Koç Holding Yönetim Kurulu Başkanı Rahmi Koç, Tofaş’ta rakamların ekonomik konseptin çok dışına çıktığını ve fabrikanın toplam zararının 150 milyon dolara ulaştığını ve bunun 15 milyon dolarını basketbol takımının oluşturduğunu dile getiriyordu. Koç, Türk insanının iyi bildiği kemer sıkma politikasını uygulayacaklarını, işçi çıkarma ya da takımı kapatma alternatiflerinden birini —daha az sosyal olanını— seçtiklerini söyledi. Demek ki basketbol takımı Tofaş marka otomobillerin satışında önemli bir katkı sağlayamamıştı. Oysa Ülker ya da Efes Pilsen hallerinden memnundu. Ama ürünlerin birinin pahalı diğerlerinin ise harc—ı alem mal olduğunu unutmamak gerekiyor. Son iki ayında kâra geçen Tofaş, düşüşü basketbol takımını kapatmakla sağlamak istiyor.
      <br/>
      <br/>
      Türkiye’nin uzun yıllar en fazla satan otomobil markasıydı Tofaş. O zamanlar İtlayan ortak Fiat’ın hissesi de azdı üstelik. Türkiye’de geliştiriliyor ve satılıyordu; Serçeler, Şahinler, Doğanlar, Kartallar... Satılan iki otomobilden biri Tofaş amblemi taşıyordu. Üstelik 9 ay sonrasına gün alınıyordu, otomobile sahip olabilmek için. Ancak değişen Türkiye, tüketim alışkanlıkları insanları daha modern ve daha güncel otomobiller konusunda fikir sahibi yapmaya başladı. Yerli üreticiler de buna ayak uydurmak istedi. Ancak 1993 yılının büyüsüne ve 1994 yılının hezeyanına kapılan üreticilerin bundan kurtulması uzun sürdü. Yine pazar şartları değil, Avrupalı ortakların Türkiye’yi artık modern üretim yapan ülkeler grubunda görme isteği fabrikalarda değişime yolaçtı. Önce hisseler eşitlendi; Fiat—Tofaş, Oyak—Renault, Ford—Otosan, Anadolu Honda, Hyundai Assan oldu. Sonra güncel model üretilmesi istendi, zaten istenmese de yüzlerce ithal modelle karşı karşıya kalan tüketicinin isteği buna zorluyordu. Tofaş’ın da son üç yıl içinde yaptığı ve 5 yeni model ortaya koyan yatırımları kamburun oluşmasında önemli oldu. Çünkü yüksek kapasiteye rağmen krizlerin vurduğu otomotiv sektörü yatırımların karşılığını alamadı. Üstelik Tofaş bu geçişte çok hızlı davranamadı. Ortaya ise Rahmi Koç’un açıkladığı 150 milyon dolarlık zarar çıktı.
      <br/>
      <br/>
      Çıkış yolu arıyorlar
      <br/>
      <br/>
      İtalyan ortak Fiat dünyadaki değişimlerin de etkisiyle son dönem Türkiye’de birkaç önemli adım attı. Önce İtalyan Fiat Grubu ile Koç Grubu fabrika ve satış şirketlerindeki hisseleri eşitledi. Üretim bandı rakiplerine göre güncelliğini yitirmiş modellerle kalan Tofaş 5 yeni otomobil modeli için kolları sıvadı. Tempra, Tipo bantdan kaldırıldı. Fiat Grubu’nun Başkanı bir ay önce Türkiye’ye gelerek Başbakan Bülent Ecevit’e yeni bir projeyi müjdeledi. Sadece Türkiye’de üretilecek bir hafif ticari araçla 5 milyar dolarlık ihracat potensiyelinden bahsetti İtalyan başkan. Ardından birkaç gün önce Tofaş Otomobil Fabirakaları ve Tofaş Oto Ticaret bir şirket altında birleştirilerek maliyetler kısıtlandı. Tofaş Basketbol Takımı’nın kapanması ise bunun üzerine yapılan son açıklama oldu. Gruba ve şirkete yakın yöneticilerin açıklamaları takımın Fiat’ın isteği ile kapatıldığı yolunda idi. Zararda olan bir şirket sosyal sorumluluğunu yerine getirmek ve imajını sağlamak amacıyla basketbol takımını destekliyordu, bunu Avrupalı ortağa anlatmak herhalde zor!
      <br/>
      <br/>
      Rahmi Koç, işçi çıkarmak ya da takımı kapatmak alternatiflerinden birini seçti, takım ligden çekildi. Ancak Tofaş fabrikaları son üç ay içinde işçi alımıyla da dikkat çekmişti. 1080 yeni işçi alınarak 4350’ye çıkarılan işçi sayısı aslında takımın kapatılmak için ligin bitmesinin beklendiğini ortaya koyuyordu. Zaten Tofaş Kulubü Başkanı Ersin Taş’ın bu karar bugüne ait değil açıklaması da unutulmamalı. 20 milyon dolar değerindeki takımın oyuncuları şimdi yeni takımlarda başarı göstermek için fırsat bekliyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14239), [web.archive.org (arşiv bağlantısı)](http://web.archive.org/web/20060513111900/http://www.aksiyon.com.tr:80/detay.php?id=14239)
