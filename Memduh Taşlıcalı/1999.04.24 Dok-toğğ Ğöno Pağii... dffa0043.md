# Dok-toğğ Ğöno Pağii...

*Memduh Taşlıcalı 1999.04.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güzel olmak ve güzel görünmek, uğruna pek çok bedelin ödendiği, zamanın harcandığı bir duygu/kaygı insanda.
  </font>
 </div>
 <div id="newsText">
  <font class="detail-text">
   Bugün tek başına büyük cirolara, sermayelere ulaşan kozmetik sanayiini oluşturan girişimciler, kadın ruhunun güzellik konusundaki doyumsuz mükemmeliyet arzusunu keşfederek yola çıkmışlardı. Genelde insan ama, özelde kadın tüketici üzerinde yoğunlaşan kozmetiğin toplumların modernleşme çabaları ile birlikte yaygınlaşması ise bir tesadüf değil. Gelişimini tamamlayan ülkelerde neredeyse günlük tüketim grubunda yeralan kozmetik ürünleri Türkiye gibi basamakları hızla tırmanmakla meşgul ülkeler için lüks ya da 'sosyetik' bulunmaya devam ediyor. Cild kremi, traş köpüğülosyonu gibi herkese ulaşabilmiş ürünler sayılmazsa bir çok kozmetik ürünün günlük tüketimde adı bile geçmez. Bu biraz da adı modayla paralel anılan kozmetik markalarının kamuoyunda bıraktığı 'pahalılık imajının' soğukluğundan olsa gerek. Oysa gelişen, gelirini artıran ve çalışan insan sayısının artması, halen bu tarz tüketimin sadece yüzde 15'lik nüfus tarafından yapıldığı Türkiye gibi ülkelerde kozmetikçilerin iştahını kabartıyor. Aralarında dünya devi markaların da bulunduğu 20'den fazla üretici Türkiye'de yıllık sadece 5 milyar dolarlık bir pazar oluşturabiliyor.
   <br/>
   <br/>
   Paris'li bir kozmetik markasının reklamlarda, 'Evet bizim ürünlerimiz pahalı ama ben buna değerim' diyen kadını Türkiye gibi kişi başına düşen yıllık geliri 3 bin doları bulmayan bir ülkede kullanırken, pazarın yeni bir markası ise çekim hataları (!) ile yola çıktığı reklamlarını çocukların bile ağzına dolayarak önemli bir çıkış yaptı. Aslında yeni dediğimiz marka Türkiye'de 40 yılını doldurmuş ama kabuğunu kıramamış, sadece imajını/sağlığını  korumuş bir 'doktor'dan başkası değil. Sahi nasıl söyleniyordu; döktoğğ...renö..Hayır böyle değil; Doktoğğ Ğöno Paği...Dr. Renaud Paris".
   <br/>
   <br/>
   Reklam dünyasının yakından tanıdığı Ali Taran'ın doğal çekim görüntüleri ve Fransız aksanı üzerine bindirdiği reklamlarla birlikte gündeme gelen Dr. Renaud Paris'nin Türkiye hikayesi 1950'li yıllara kadar uzanıyor. O yıllarda Türkiye'de yaşayan Niego isimli bir Musevi Fransa'ya gidiyor. Fransa'da Dr. Renaud Paris'de çalışan kimyager bir bayanla tanışan Niego, daha sonra bu bayanla evlenip bir süre sonra Türkiye'ye dönüyor. Çift döndükten sonra Dr. Renaud Paris ile olan bağlarını devam ettirerek bu markayla adeta özdeşleşen salatalık sütü, kremi gibi ürünleri önceleri Türkiye'ye ithal ediyorlar, sonra ise küçük çapta üretime başlıyorlar.
   <br/>
   <br/>
   Daha önce Premo ve Milupa marka çocuk mamaları ile adını duyuran Osman Çarmıklı'nın yeni kurduğu Çarfarma şirketi tarafından satın alınınca yeni bir dönem başlar Dr. Renaud Paris'de. 1998 yılı Kasım ayında 50 çeşit ürünle başlayan üretim 1999 yılı Şubat ayında başlayan tanıtımla patlar. Ali Taran diğer reklamlarında olduğu gibi yine markayı imajını koruyarak herkesin 'diline dolamayı' becermiştir. Çarfarma Yönetim Kurulu Başkanı Osman Çarmıklı markayı Türkiye'nin en iddialı ismi yapmakta kararlı. Temiz bir mazisi olan markayı, son teknolojik imkanlara sahip tesislerde yapılan üretimle güçlendirmeye ve önümüzdeki bir iki yıl içinde pazarda önemli bir isim yapmaya yönelik bir imaj çalışması içinde olduklarını söylüyor.
   <br/>
   <br/>
   İş dünyasında önemli ailelerden biri olan Çarmıklı ailesinin ikinci kuşağında bulunan Osman Çarmıklı, kendi deyimiyle hep ailenin iş alanlarının dışındaki işlerle uğraştı. Ailenin grup şirketlerinde başlayan iş yaşantısını kendi kurduğu şirketlerle devam ettiren Çarmıklı, kendi başına birşeyler üretmenin motivasyonunu seçenlerden. Bu nedenle Premo ve Milupa'yı Hollandalı Nutricia'ya 22 milyon dolara sattıktan sonra yine kendine bu markalar gibi  geliştirip büyüteceği bir alan aramış. Tam bu sırada Dr. Renaud Paris için yeni bir üreticinin arandığı zamana rastlamış. Bundan sonra ise Türkiye'de sadece kendilerinde bulunan serum üretecek hijyenin sağlandığı Çarfarma tesislerinin 8 milyon dolara kurulması ve 48 çeşitle başlayan üretime dönüşüyor. Çarmıklı, bugünlerde Türkiye'de hiç olmayan dünyada da 21. yüzyılın ürünü olarak nitelendirilen bir üretimin peşinde olduklarını belirtirken şimdi çok mütevazı olan markalarının 2000 yılı ortalarından itibaren pazarda 'ben de varım' diyeceği kanaatinde. Dr. Renaud Paris'nin ismiyle birlikte anılır hale gelen salatalık sütükremi, havuç özükremi ürünleri yine lokomotif ürünler olmaya devam ediyor.
   <br/>
   <br/>
   Dr. Renaud Paris'yi kozmetikte önemli yerlere getirmek isteyen Osman Çarmıklı'nın inşaat, turizm, tekstil gibi alanlarda da yatırımları bulunuyor. Henüz kurulacağı bölge tam belirlenmediği için açıklamaktan çekindiği küçük çaplı bir yaşam kent projesini de yürütüyor Çarmıklı. Katları 10'u geçmeyecek otuza yakın bloktan oluşacak yaşam sitesi içinde ihtiyacı karşılayacak çapta bir hipermarketle bir de apart hotel yer alması planlanıyor. Bodrum'da planlanan bir otel projesi ise askıya alınmış. Turizm konusunda Batılıların Türkiye için bahane aradığını söylüyor Osman Çarmıklı. Türkiye'nin içinde bulunduğu bölgede en iyi coğrafik konumda bulunduğunu, tesisler açısından İspanya, Portekiz gibi ülkelerle yarışacak seviyede olduğumuzu iddia ediyor ve ekliyor; "Türk turizm sektörünün iyi niyetine, hoş görünümüne rağmen bir iki ay öncesine kadar beş yıldızlı oteller yüzde 35 dolulukla çalıştı, bir çok eleman çıkardılar, iyi niyetimize rağmen Türkiye'ye gelmemek için bahane buluyorlar".
   <br/>
   <br/>
   Türkiye'de halen yabancı sermaye tutkusu olduğunu, halbuki bu görüşün cazibesinin kalmadığını iddia ediyor Çarmıklı; "25 yılı aşan iş hayatımdan edindiğim tecrübelerden yola çıkarak diyorum ki; gelmesi için neredeyse dokuz takla attığımız yabancı sermayenin getirisi azaldı. Bu arada yerli sanayi de kendi kendine yeter konuma doğru geldi, geliyor."
   <br/>
   <br/>
   Çarmıklı, "Global bir marka Türkiye'de sattığı ürünler için ayrı bir reklam filmi bile çekmiyor, tüm cirosunun içindeki pay çok küçük kalıyor. Onu da pazarlamaya harcayın deyip geçiyorlar" şeklinde konuşuyor ve ekliyor; "Önceleri biz onları havaalanında karşılar, kırmızı halılar sererdik; biz yanlarına gidince toplantıda ağırlarlar, el sıkışıp teşekkür eder ayrılırlardı. Kompleksimiz yok ama biz de artık onlar gibi yapıyoruz".
   <br/>
   <br/>
   Sektörde yeni olan Osman Çarmıklı, işleyişte yaşanan birtakım olumsuzluklar yüzünden kozmetik sanayicisinin ticaretten ziyade hukukla, yöneticiden çok avukatla uğraşır hale geldiğini kaydediyor. Örneğin Erzincan'da bulunan bir depo bir hafta sonra hiç bir gerekçesi olmadan yeri kapatıp bir hafta sonra başka bir yerde başka bir isimle yeni bir yer açıyor. Eski hesapları yok sayıyor. Alacağınızı bile talep edemiyorsunuz, çünkü kanun önünde isim farkı ile bağlayıcılıktan kurtarıyor kendini. Sektörün bir başka derdi ise hipersüper market raflarında yer almak için belli badireleri aşmak olarak çıkıyor karşımıza".
   <br/>
   <br/>
   Dr. Renaud Paris'de önce iç pazarda büyümek olarak belirlediği stratejisini adım adım uygulamaya koyan Osman Çarmıklı, doktor'un kendini 'iyi'leştirmesine çalışıyor. Reklamlarla akılda kalmayı başardılar ama pazarda kalmak, hele uluslararası pazarda yer edinmek öyle kolay gerçekleşebilecek bir hedef değil. Türkiye'nin böyle bir markası şimdiye kadar olmadı, birkaç cılız istisna dışında.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4994-34-dok-togg-gono-pagii.html), [web.archive.org (arşiv bağlantısı)](http://web.archive.org/web/20140303202646/http://www.aksiyon.com.tr:80/aksiyon/haber-4994-34-dok-togg-gono-pagii.html)
