# "Bu musluk siyasete akmaz"

*Halil İbrahim Zeyveli 1998.09.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir, Recep Tayyip Erdoğan'ın hapis cezası kesinleşti. İki, Ankara, özellikle büyük kentlerde bulunan su istasyonlarının sağlığa zararlı su sattığını tesbit edip kapatılmasına karar verdi; su artık şişeye girecek.
  </font>
 </div>
 <div id="newsText">
  <font class="detail-text">
   Üç, özellikle İstanbul'da yaşayanlar çok iyi hatırlıyorlar ki, 1994 öncesinde koca şehir susuzluktan kokuyor, insanlar sokaklardaki lağım kanalı karışmış çeşmelerin başında su kavgası ediyor, İSKİ'nin çaresizlik içinde denizden bastığı sularla duş alanların saçları kum doluyordu. Şimdi ise İSKİ, Türkiye'nin parmakla gösterilen kuruluşu, başardıkları dünyada örnek alınıyor.
   <br/>
   <br/>
   Bu üç hususu birarada değerlendirince akla ilk gelen isim İSKİ Genel Müdürü Veysel Eroğlu oluyor. Mahfillerde Erdoğan'ın yerine İstanbul için aday gösterilecek isimlerin başında Eroğlu adı zikrediliyor. İSKİ suyunun kalitesini su istasyonlarından daha yukarıya çeken ve onların kapatılmasında bu bakımdan tartışılmayacak etkisi olan Veysel Eroğlu'na sorduk:
   <br/>
   <br/>
    İSKİ, devraldığınızda 'batık' bir kuruluştu. Şimdi Veysel Eroğlu olarak 'İSKİ başardı' diyebilir misiniz?
   <br/>
   <br/>
   İSKİ'in başardığını bana değil İstanbulluya sorun. Almanya'dan gelen bir heyette, Berlin sular idaresinden Hamburg Üniversitesi'nde görevli meşhur bir profesör vardı. Profesör Sekılov. Sekılov dedi ki: "Bu kadar yatırımı bu kadar kısa sürede nasıl yaptınız? Bu işi bilen bir kişi olarak, bir çevreci olarak bu işi havsalam almıyor." Sonra Moskova su kanalizasyon idaresinden bir heyet geldi daire başkanı ve genel müdür seviyesinde. Bunlar da şaşırdılar önce. İSKİ'yi gördükten sonra tercümanlarının söylediği ifade şu: "Bu yapılanlar bir devrim." İSKİ'nin şu anda geçmiş dönemdeki bütün iç borçları, bankalar, gümrükler, sosyal sigortalar, elektrik kurumları, firmalar ve müteahhitlere olan borçları ödenmişse, şu anda kasalar doluysa, barajlar doluysa; kurumun başarılı olup olmadığını bunlar herhalde söyler diye düşünüyorum.
   <br/>
   <br/>
    İstanbul su kesintisini unuttu, yağmur mu çok yağdı yoksa yatırımlar mı bunu sağladı?
   <br/>
   <br/>
   Şimdi tabii Allah'ın yardımını inkar etmek mümkün değil. Ama tabii Allah çalışmayan, yatan insanlara yardım etmez. Eğer biz baraj yapmazsak, evet Allah yağmur yağdıracaktı ama bu sular Karadeniz'e akacaktı. Şimdi Terkos'a, oradan İstanbul'a akıyor. Biz çalıştık, gayret ettik, sonra tevekkül ettik.
   <br/>
   <br/>
    Gelinen bu noktadan sonra İSKİ adına hiç yatırım yapılmasa, şimdiki durumla İstanbul daha ne kadar idare eder?
   <br/>
   <br/>
   Bu hızla devam edilirse 2020 yılına kadar bir sıkıntı olmaz. Çünkü şebekeler tamamen yenilendi. Kayıplar azaltıldı. Bu hızla 2020 yılına kadar devam eder. Bir sıkıntı olmaz kanaatindeyim.
   <br/>
   <br/>
   Küçükçekmece
   <br/>
   <br/>
   Gölü'nün suyu içilecek
   <br/>
   <br/>
    Yeni projeler var mı?
   <br/>
   <br/>
   Evet. Istranca derelerinin yedincisi Pabuçdere'yi de bitirdik. Böylece söz verdiğimiz yedi dereyi İstanbul'a akıttık.
   <br/>
   <br/>
   Terkos'taki suları İkitelli'ye kadar iletecek dev boru hattı, Terkos'u Kağıthane'ye bağlayacak dev isale hattı önümüzdeki mart ayına kadar bitmiş olacak.
   <br/>
   <br/>
   Sazlıdere'yi İkitelli'ye bağlayan isale hattımız bitti. İkitelli'de İstanbul'un en büyük içme suyu arıtma tesisini yapıyoruz. Onu Osmanlı'nın 700. kuruluş yıldönümüne bir hatıra olarak İstanbul'a bırakacağız. Adı da Fatih Sultan Mehmet Han içme suyu arıtma tesisi olacak. İstanbul'un en büyük su üretim ve dağıtım merkezi olacak. Küçükçekmece'den tutunuz da Bahçelievler, Bakırköy, Güngören, Bağcılar, Esenler, Gaziosmanpaşa, Eyüp, Zeytinburnu gibi dokuz tane ilçeye başlangıçta 2.5 milyon, ikinci kademede 5, üçüncü kademede 7.5 milyon kişiye su verecek kapasitede dev bir sistem kuruyoruz. Terkos'u ve Sazlıdere Barajı'nı İkitelli'ye bağlayacağız. Küçükçekmece Gölü içme suyu gölü haline getirilecek. O da İkitelli'ye bağlanacak.
   <br/>
   <br/>
    Küçükçekmece'deki yapılaşma ne olacak?
   <br/>
   <br/>
   Onu kurtaracağız. Onunla ilgili projelerimiz var. Ayrıca İstanbul'daki su şebekesini yüzde 90 oranında yeniledik. Yıl sonunda bu oran yüzde 95'e ulaşacak, önümüzdeki yaza da tamamen bitecek. Böylece içme suyu meselesini kökünden halletmiş oluyoruz. Esasen bizim ikinci büyük adımımız atık suların toplanıp uzaklaştırılması. Bu konuda dev projeler var. Büyükçekmece Gölü'nü kurtacak çalışmalar bu yıl sonu bitecek. Küçükçekmece'yle alâkalı çalışmalara başladık. Yıldırım hızıyla onu yapıyoruz.
   <br/>
   <br/>
    Haliç'in Karadeniz'e bağlanması gibi bir proje var mı?
   <br/>
   <br/>
   Yoo, o bir ütopya. Onunla ilgili etüdler yaptık. Hayali şeyler. Gerek yok. Zaten Haliç'teki atık sular tamamen toplanınca herhangi bir problem kalmıyor.
   <br/>
   <br/>
   Bunun dışında Paşaköy atık su arıtma tesisinin inşaatına başlıyoruz. Tuzla'daki dev arıtma tesisinin inşaatı bitti, açılışa hazır. Onu da cumhuriyetin 75. yılına armağan etmek istiyoruz.
   <br/>
   <br/>
   Tayyip Bey'in halefi olur mu?
   <br/>
   <br/>
    Seçimlerin yaklaşması ve daha öncesinde belediyenin başka bir partinin eline geçmesi ihtimali azminizi kırmıyor mu?
   <br/>
   <br/>
   Hayır efendim. Bizim amacımız bize verilen vazifeyi sonuna kadar, son güne kadar hakkıyla yerine getirmektir. Bize yakışan budur. Ben samimi söylüyorum, yarın sabah bu vazifeyi terkedecek olsam da, bugün akşam gece geç saate kadar bugün yapılacak işleri yapmaktan hiç kaçınmam. Çünkü bu koltuklar bizlere emanettir. Emanetin gereğini son günün son saatine kadar hakkıyla yerine getirmemiz lazım.
   <br/>
   <br/>
    Başka bir makama atlamanız sözkonusu mu?
   <br/>
   <br/>
   Öyle bir niyetimiz yok şu anda. Nasip meselesidir.
   <br/>
   <br/>
    Tayyip Bey'in görevi herhangi bir şekilde bırakması durumunda ilk akla gelen isimlerdensiniz.
   <br/>
   <br/>
   Efendim bu varsayımlar üzerine ben hiç konuşmam. Böyle bir niyetim de yok. Ben şu anda açık söyleyeyim: Biz daha bol, daha kaliteli su nasıl verebiliriz bunun düşüncesindeyiz. Böyle bir düşüncemiz yok.
   <br/>
   <br/>
   Geçtiğimiz günlerde sizinle bir sohbetimizde "su İSKİ'den siyasete doğru gürül gürül akar" demiştiniz. Şimdi sorsam, İSKİ'den su siyasete doğru nasıl akar?
   <br/>
   <br/>
   İSKİ'nin siyasetle alâkası olmadığı cihetle gönüllere doğru akar. Bizde musluktan siyasete su akmaz.
   <br/>
   <br/>
    Veysel Eroğlu siyasete atılmayı düşünüyor mu?
   <br/>
   <br/>
   Ben şu anda bürokratım. İSKİ'nin önümüzdeki ay açacağı tesisleri düşünüyorum. Şu ana kadar düşünmedim, ama teklif gelmiş de değil siyasete atıl falan diye. Böyle bir düşünce içinde olmadım.
   <br/>
   <br/>
    Teklif gelirse?
   <br/>
   <br/>
   O zaman bakarız. Şartlara göre değerlendiririz. Siyasette acemiyiz.
   <br/>
   <br/>
   Musluk suyu içilebilir
   <br/>
   <br/>
    Musluktan akan suyu gönül rahatlığıyla içebilir miyiz?
   <br/>
   <br/>
   İstanbullular sularını musluktan içsinler. Yemeğini yapsın, çocukları dişini fırçalasın. Hiçbir endişeye mahâl yoktur. Su satış istasyonlarında satılan açık sulardan daha kaliteli olduğuna garanti veririz.
   <br/>
   <br/>
    Bu bilimsel olarak ispatlandı mı?
   <br/>
   <br/>
   Tabii ispatlandı. Daha geçenlerde il sağlık müdürümüz de İSKİ'nin sularını çok iyi denetlediklerini, sağlık açısından içilebilir olduğunu teyit ettiler, söylediler. Hıfzıssıhha'nın denetlemelerinde su istasyonlarının yarıdan çoğunun sattığı su sağlıksız çıkıyor. İSKİ suyu içilebilir. Maalesef milletin içmemesi geçmişten gelen bir alışkanlık yüzünden. Bir de damak lezzeti açısından. Bazıları klorlu suyu damak zevki açısından lezzetli bulmuyor.
   <br/>
   <br/>
    İSKİ'nin suyu nasıl içilebilir oldu?
   <br/>
   <br/>
   Suyu eve kadar kaliteli getirmek için havzaları koruduk. Mutlak koruma alanında kalan binaları yıktık. Derelerin bir kısmını ıslah ettik. Atık suları topladık, arıttık ve havzadan uzaklaştırdık. Esas önemlisi biz ham suyu alarak Dünya Sağlık Teşkilatı'nın öngördüğü şekilde arıtacak olan dev arıtma tesisleri inşa ettik. Mevcut tesisleri baştan başa elden geçirdik. Su kayıplarını yüzde 65'ten yüzde 33'e indirdik.
   <br/>
   <br/>
    Suyun havzadan çıktığı zamanki kalitesi ile ile musluktaki kalitesi aynı mı?
   <br/>
   <br/>
   İçme suyunun arıtma tesisinden çıktığı tamanki kalitesi ile evin kapısına geldiği andaki kalitede bir fark yok. Ama bazı evlerde depolar bodrum katlarında tamamen sağlıksız şartlarda inşa edilmiş.
   <br/>
   <br/>
    Küçükçekmece projesi aklımı kurcalıyor. Nasıl olacak, şu şartlarda mümkün mü?
   <br/>
   <br/>
   Projelendirme çalışmasına devam ediyoruz, sonra açıklayacağız.
   <br/>
   <br/>
    Yoğun yapılaşma var ama..
   <br/>
   <br/>
   Olsun önemli değil. Biz onu kurtarırız.
   <br/>
   <br/>
    Havza koruma timlerine bugün (21 Eylül) silah dağıttınız..
   <br/>
   <br/>
   Bizim 526 kişilik özel güvenlik elemanımız var. Asgari lise mezunu, tercihan komando olan 150 eleman daha aldık. Bu 150 kişiye silahlarını dağıttık. Mesela zehirli atık taşıyan bazı tankerleri havzaya suyunu dökerken yakaladık. Biz bu tankerlere el koyduk, şoförünü karakola teslim ettik. Yapılacak iş bu.
   <br/>
   <br/>
    Kanunen silah kullanma yetkisi var mı?
   <br/>
   <br/>
   Tabii, tabii. 3872 sayılı bazı kuruluşların korunması, güvenliklerinin sağlanması hakkındaki kanundur.
   <br/>
   <br/>
   İstasyonların yarısı sağlıksız
   <br/>
   <br/>
    Su istasyonlarının kapatılması kararına nasıl bakıyorsunuz?
   <br/>
   <br/>
   Maalesef bazı istasyonlarda, hepsini söylemek mümkün değil çok kalitesiz, sağlık açısından zararlı, hatta bakteriyolojik açıdan kirli sular satıyorlardı. Onlar bizi üzüyordu. Hiç olmazsa onlar önlenmiş olacak.
   <br/>
   <br/>
    Kapanmasını olumlu değerlendiriyorsunuz yani?
   <br/>
   <br/>
   Bence olumlu. Çünkü kontrol şart. Suyun şakası yoktur. Çoğu temiz getirir, ama biri paraya tamah eder. Biri bizim baraj gölünden doldurur getirir ham suyu, satmaya kalkar.
   <br/>
   <br/>
    Fakat devler sektöre girecek, poşet, suyu pahalılaştıracak.
   <br/>
   <br/>
   Tabii. Damak lezzetini düşünenler Hamidiye suyu içerlerse memnun oluruz. Onun geliri İSKİ'ye ait ve devlet kontrolünde. İSKİ'nin iddialı kurumları arasında. Onu İSKİ pazarlıyor.
   <br/>
   <br/>
   Dünya Bankası hızımıza ayak uyduramadı
   <br/>
   <br/>
    İSKİ dünyada nasıl tanınıyor?
   <br/>
   <br/>
   Dünya Bankası'ndan üst düzey iki yetkili HABİTAT münasebetiyle gelmişti. "Siz su kayıplarını yüzde 65'ten yüzde 33'e indirdiniz. Bu muazzam bir gelişme. Cari giderleri de 100 milyon dolar aşağı çektiniz. Biz bu işe şaşırdık. Sizi tebrik ediyoruz" diye söylediler. Hatta ben kendilerine şunu söyledim: Biz hemen karar veririz, yıldırım hızıyla yaparız. Dünya Bankası'yla ilgili kredi işlemleriniz çok gecikiyor. Eğer bizim bu hızımıza ayak uyduramayacaksanız Dünya Bankası ile de göbeğimizi keseriz' diye söyledik. Ve hakikaten bunlar bizim hızımıza ayak uyduramadılar. Geçen seneden itibaren 1997 Aralık ayı itibariyle Dünya Bankası ile göbeğimizi kestik. Artık Dünya Bankası'ndan kredi almıyoruz. İSKİ şu anda kendi ayakları üzerinde duruyor.
   <br/>
   <br/>
   Çin Şangay'dan bir heyet gelmişti. Bir saatlik bir brifing verdi. Kendileri şunu teklif ettiler: Siz burada yapacağınız herşeyi yapmışsınız, herşey yoluna girmiş. Topluca, İSKİ ekibi olarak gelin de Şangay'ı size teslim edelim.
   <br/>
   <br/>
    Göreve geldikten sonra Ergun Göknel'in hangi yolsuzluklarıyla karşılaştınız?
   <br/>
   <br/>
   Bunlar çok, 17 tane. Klor değil tabii sadece. Çok büyük yolsuzluklar var. Klor aysbergin görünen yüzü. Biz bu dosyaların hepsini TBMM'ye gönderip müfettiş istedik. Müfettişler vasıtasıyla toplanan 17 tane dosyayı biz savcılıklara, mahkemelere intikal ettirdik. 1995 sonunda yeni boru ihalesine çıktığımız zaman gördük ki Göknel döneminde düktil font borular çok pahalı alınmış. Bunun üzerine yeni fiyat tespit ederek yüzde 50 daha ucuza aldık. Bizim son dönemde aldığımız borular geçmiş dönemdeki fiyatlarla alınsaydı, sadece düktil font boruda 46 milyon dolar (yaklaşık 13 trilyon TL) daha fazla ödeyecektik.
   <br/>
   <br/>
    Tehdit aldınız mı?
   <br/>
   <br/>
   Aldık, ama aldırmadık. Bizden ihale alamayan birisi, medyada bizi kötüleyen haberler çıkartmakla bizi tehdit etti.
   <br/>
   <br/>
   Alacaklarınızı tahsilde kararlı mısınız?
   <br/>
   <br/>
   Evet. Üniversitelerin, okulların, hastanelerin ve başka devlet dairelerinin İSKİ'ye borcu var. 20 trilyonluk alacağımız var. Borçlarını ödemeleri, aksi halde suların kesileceğine dair yazı yazdık. Uyarı için borçlu okullardan bazılarının suyunu kestik. Ama gönlümüz razı olmadığı için hepsinin suyunu geri açtık. Maliye Bakanı'ndan kurumların su borçları için tahsisat ayırmasını bekliyoruz.
   <br/>
   <br/>
    İstanbul Üniversitesi'nin suyunu türban yüzünden mi kesiyorsunuz?
   <br/>
   <br/>
   Hayır efendim. Daha kesilmiş bile değil. Parasını ödemediği için kesilir, türban meselesiyle alâkası yok. Eğer birisi böyle bir polemik içine giriyorsa çok ayıp ediyor. Böyle birşey olamaz. Biz ciddi bir kamu kuruluşuyuz. Bizi İstanbul Üniversitesi ile polemik içine çekmek istiyorsa o yanlıştır.
   <br/>
   <br/>
   Ama en büyük borçlu 6 küsur trilyonla İstanbul Üniversitesi. Üniversitenin mali sorumlusu geçen hafta bizim mali yetkilimizi aradı. Mutabakata varıp borcu ödeyeceklerini söylediler.
   <br/>
   <br/>
   Okul ve hastaneler müstesna olmak üzere alacağımızı tahsil etmek için suyu kesmekten çekinmeyiz. Mesela rektörlüğünkini kesebiliriz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4166-bu-musluk-siyasete-akmaz.html), [web.archive.org (arşiv bağlantısı)](http://web.archive.org/web/20121112175241/http://www.aksiyon.com.tr:80/aksiyon/haber-4166-bu-musluk-siyasete-akmaz.html)
