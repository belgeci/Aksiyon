# "Gramir" "Grammy"ye baka baka...

*Musa Çakmak 1997.04.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa'nın müziği teşvik ve sanatçıyı onore etme  anlayışından ilham alarak somut bir adım gerçekleştiriliyor ülkemizde.
  </font>
 </div>
 <div id="newsText">
  <font class="detail-text">
   Kaliteyi yakalamak müziğe hakkını vermekten ve onu bir iltifata tâbi tutmaktan geçiyor çünkü. Ancak,  geliştirilen ödül yöntemi Avrupa'nın müzik Oscar'ları diye bilinen ödül sisteminin aynısı. Hatta isim benzerliği had safhada. Yani onların "Grammy"si varsa bizim de "Gramir"imiz var artık. Düşman çatlasın(!)...
   <br>
    <br>
     MÜYAP (Müzik Yapımcıları Derneği)  tarafından düzenlenecek  müzik ödüllerinin bir gelenek halini alması isteniyor. MÜYAP Başkanı Şahin Özer'e göre Türkiye sanatın teşvik edilmediği ve  sanatçıya yönelen beğeninin tescil edilmediği bir ülke. Bu ödüller müziğin etki gücünü, başarısını tescil etme fonksiyonuna sahip olacak. Amaç sanatçıları daha iyisini yapmaya özendirmek, onları motive etmek. Şahin Özer, ödülleri yapımcı firmaların sanatçıları onore etme vasıtası  olarak gördüğünü söylüyor. (Anlaşılacağı gibi ödüllere yüklenen misyon sayısı şimdiden üçüdördü aşmış durumda.)
     <br>
      <br>
       Türkiye'deki  müzik sisteminin bugüne kadar kimseyi onore ve teşvik etmediğine ısrarla  dikkat çekiyor MÜYAP Başkanı Şahin Özer... Ona göre kaliteye atılan sağlam bir adımın arefesindeyiz şu günler. "Neden "Gramir?" diye sorduğumuzda ise açıkça Avrupa'nın "Grammy"sine atfı mümkün bir kelime olduğu için, söyleniş olarak "Grammy"yi çağrıştırdığı için bu adı seçtiklerini söylüyor. Yani  bu kelimenin Türkçe bir anlamı yok, bir şeyin kısaltılmışı filan da değil. (İnsan düşünmeden edemiyor. Biraz fazla angaje olmuyor muyuz acaba; neden bir şey aklımıza yattığında kendimize özgü bir isim bulmaktan bile imtina ediyoruz? Bu kadar kolay mı olmalı her şeyin cevabı?..)
       <br>
        <br>
         Müzik tarihimizde bir ilk
         <br/>
         <br/>
         Mayıs ayı başında Lütfi Kırdar Kongre Sarayı'nda gerçekleştirilecek olan ödül töreni Türkiye'de "ilk"  olacak.  Özer, geleneksel hale getirilecek ödül töreninin, melodilerde yaşatılan sevgiye, kardeşliğe yakışır bir "Oscar Ödülleri' töreni olacağını söylüyor. Özer'e göre Türkiye'de müziğin önemi son yıllarda hızla arttı. Sayıları her geçen gün artan ve müzik yayını yapan televizyonlar bunun en önemli göstergesi. Şahin Özer özel tv'lerin verdiği ödüllerin de önemli olduğunu; ancak kendi verecekleri ödüllerin bunlardan çok farklı olacağını söylüyor: "Onlar video müzik ödülleri veriyor. Biz ise 'Müzik Oscarları'..." Video müzik ödülleri en çok istek alan şarkı ve kliplere dağıtılırken, "Gramir" ödülleri bütün müzik sektörüne verilecek. Fark bu...
         <br/>
         <br/>
         Gramir kimlere verilecek?
         <br/>
         <br/>
         MÜYAP'ın organizasyonuyla gerçekleştirilecek olan 'Gramir Müzik Ödülleri'nin nasıl dağıtılacağını ise şöyle anlatıyor Özer, "Gramir Ödülleri, 1995 ve 1996 yılı kaset satışları baz alınarak dağıtılacak. Kaset satışlarında da hem bandrol rakamları, hem de fabrika kaset dolum sayısı değerlendirilecek. Kasetleri 150 binden 250 bine kadar satan sanatçılara bronz, 250 bin 400 bin arasına gümüş, 400 bin750 bin arasına altın ve 750 bin 1 milyon arasında satış yapanlara da platin ödül verilecek. 1 milyonun üzerinde kaseti satılan sanatçılara ise hem platin kaset, hem platin CD ödülü takdim edilecek. Bunun yanısıra yılın yapımcısı, bestecisi, güftecisi, aranjörü vb. dallarda da ödüllerimiz var."
         <br/>
         <br/>
         Şahin Özer ödüllerde herhangi bir suiistimale, danışıklı dövüşe kesinlikle izin vermeyeceklerinin altını çiziyor. Zaten kaset satışlarının baz alınmasındaki sebep de bu. "Bu ödülleri hak eden herkese vermeye kararlıyız" diyor . "Nazar etme ne olur, çalış senin de olur" gibi...
         <br/>
         <br/>
         Yılın sanatçısı kim?..
         <br/>
         <br/>
         Fakat kaset satışları dikkate alınmadan verilecek bir ödül var: Yılın Sanatçısı... Özer'in söylediğine göre anlaştıkları bir tv kanalı "Yılın Sanatçısı" yarışması için aday isimleri sürekli yayınlayacak ve birinciyi  halk belirleyecek. Özer, bu adayların tespitinde ve sanatçının seçiminde de herhangi bir suiistimalin söz konusu olmayacağını vurguluyor.
         <br/>
         <br/>
         Ödül töreni 'MTV'den yayınlanacak
         <br/>
         <br/>
         Cumhurbaşkanı Süleyman Demirel'i de ödül törenine davet ettiklerini ve muhtemelen katılacağını söyleyen Şahin Özer, Gramir Müzik Ödülleri törenine uluslararası alanda da büyük bir ilginin olduğunu sözlerine ekliyor. Ödül töreninin  Avrupa Müzik Televizyonu MTV'den yayınlanacağına ve törene uluslararası müzik dünyasından isimlerin katılacağına işaret eden Şahin Özer, organizasyonun yurtdışında da ses getireceğinden emin. Şu an turnede olan dünyaca ünlü bir sanatçının da törene katılacağı müjdesini veriyor. Avrupa'nın ve dünyanın bir çok yerinden çok sayıda gazeteci ve televizyoncu geceye iştirak edecekmiş. Ee, "Gramir" bu kaçar mı!
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2503-gramir-grammyye-baka-baka.html), [web.archive.org (arşiv bağlantısı)](http://web.archive.org/web/20140304174709/http://www.aksiyon.com.tr/aksiyon/haber-2503-gramir-grammyye-baka-baka.html)
