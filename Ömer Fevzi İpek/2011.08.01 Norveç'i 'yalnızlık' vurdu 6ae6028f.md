# Norveç’i ‘yalnızlık’ vurdu

*Ömer Fevzi İpek 2011.08.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span>
    Kısa süre öncesine kadar 3 nesil bir arada yaşayan Norveçliler son yüzyılda bireyselliğe kaydı. Saldırıyı gerçekleştiren Anders Breivik de ailesinden ayrı yaşıyordu.
   </span>
  </font>
 </div>
 <div id="newsText">
  <font class="detail-text">
   <p>
    <p class="BasicParagraph">
     <span>
      Dünyada ‘hak ve özgürlük’, ‘demokrasi ve barış’ ‘yüksek refah düzeyi’ gibi kavramlar kullanıldığında 5 milyona yaklaşan nüfusu, 392 bin kilometrekarelik topraklarıyla akla ilk gelen Kuzey’in iklimi soğuk, insanları sıcak ülkesi Norveç, yaşadığı sarsıntıyı birlik beraberlik ve daha çok demokrasi vurgusu yaparak aşmaya çalışıyor.
     </span>
    </p>
    <p class="2011yenimetin">
     <span>
      Saldırının yaşandığı ilk günden bu yana Norveç Başbakanı Stoltenberg, açıklamalarıyla süreci iyi yönetti. Olay sıcaklığını korurken basın yayın kuruluşlarının ısrarlı sorularına karşı herhangi bir dini grubu suçlamadı. Öte yandan, Norveç Veliaht Prensi Haakon, bazı bakanlar ve aralarında Türkiye’nin Oslo Büyükelçisi Hayati Güven’in de bulunduğu bir grup büyükelçiyle Oslo Merkez Camii‘ni ziyaret etti. Hiç kimsenin suçlanmaması, dışlanmaması güzel gelişmelerdi; ama cevaplanması gereken bazı sorular yok değildi.
     </span>
    </p>
    <p class="2011yenimetin">
     <span>
      Norveç‘te yaşayan Müslüman gruplara (Pakistan, Somali, Türkiye, Irak, Bosna) saldırı haberini duyduklarında ne hissettiklerini sorduğumuzda düşündürücü cevaplar aldık. “Eyvah biz bittik”, “Müslümanlar olarak bizi çok sıkıntılı günler bekliyor” gibi cümleler kurdu hepsi. Müslümanlar o hale gelmiş ya da getirilmiş ki; işlemeyi aklının ucundan bile geçirmediği suçun faturasının kendisine kesileceğini düşünüyor. Birçok Norveçli de olayın yaşandığı saatlerde arkasından Müslümanların çıkacağını düşündüklerini şimdilerde utanarak ifade ediyor. Bir Norveçli olay henüz aydınlanmadan, “İnşallah arkasından bir Müslüman çıkmaz” diye dua ettiğini sonrasında da saldırganın Norveçli olduğuna sevindiğini söylüyor. Bu hissiyat, birçok Norveçli tarafından paylaşılıyor. Hatta bazısı, “İyi ki, bir Müslüman çıkmadı, yoksa sizleri çok zor günler bekliyordu.” diyor. Peki insanlar, neden bu can sıkıcı, iç karartıcı psikolojiye girebiliyor? Müslümanlar, neden ‘suçun şahsiliği ilkesi var’ deyip rahat davranamıyor? Niçin bu ülkeden böyle bir cani çıkabiliyor? Aşırı uç, sağcı popülist partilerin Avrupa’da yükselişte olmasının altında ne var? Neden çok kültürlü hayat, çoğulcu düşünce Avrupa’da tehdit altında? Göçmenlerin ‘sorun’ olarak nitelendirilmesinin makul gerekçesi var mı?
     </span>
    </p>
    <p class="2011yenimetin">
     <span>
      Tüm bu sorular yığınını ve son yaşanan olayın ardından Avrupa’da tam olarak nelerin yanlış gittiğini düşünüyor, yıllarca Almanya ve Norveç’te yaşayan bir gazeteci olarak bazı tespitlerim oluyor. Herhalde bozulan aile yapısı, iyi gitmeyen ekonomiler, önyargılar ve bunun sonucunda toplumda oluşturulan ‘öteki‘ algısı, medyanın rolü ve siyaset kurumunun çözüm üretmede yetersiz kalması sorunların kaynağı olabilir...
     </span>
    </p>
    <p class="2011yenimetin">
     <span>
      Bozulan aile yapısı ile insanlar dayanışmayı, paylaşmayı, başkaları için
      <span>
      </span>
      yaşamayı, cömertliği kaybeder oldu. Daha kısa süre önce üç nesil bir arada yaşayan Norveçliler artık yalnızlığa, bireyselciliğe (tüm Avrupa’da olduğu gibi) mahkûm oldu. Norveç İstatistik Merkezi’nin verilerine göre, ülkede insanların yüzde 19’u tek başına, yüzde 25’i iki kişi olarak hayatını devam ettiriyor. 600 bin nüfuslu başkent Oslo’da ise insanların üçte biri yalnız yaşıyor. Bu oran, bazı merkezlerde yüzde 53’e kadar çıkıyor. Bilindiği üzere bu elim olaya yol açan katil de 15 yaşından beri babası ile görüşmemiş ve aile problemleri yaşamış. Oysa yaşlı Norveçliler, İkinci Dünya Savaşı’ndan sonra yaşanan kıtlık günlerinde insanların bir tabak yemeği nasıl paylaştığını, yiyecek adına balık ve patatesten başka bir şey bulamadıklarını, 2,5 milyon insanın Amerika ve İngiltere’ye göç etmek zorunda kaldığını anlatır. Dolayısıyla Norveç’e gelen göçmenleri yine en iyi bu ülke insanının anlaması gerektiğini söyler. Ülkede, 70’li yıllarda bulunan petrol ve doğalgazla gelen refahın ardından yetişen yeni nesil bazı şeylerin habercisiydi. Eski sıkıntılı günleri unutan, her gün egosu kamçılanan, kendisinden olmayanlara tepeden bakan, bireyselci ve benmerkezci yeni neslin ülkeye ve insanlığa günün birinde sorun çıkaracağını az çok herkes tahmin ediyordu.
     </span>
    </p>
    <p class="2011yenimetin">
     <span>
      Avrupa Konseyi Genel Sekreteri ve aynı zamanda Nobel Barış Ödülü Komitesi Başkanı Thorbjørn Jagland, Norveç’te yayınlanan haftalık NYTID dergisine verdiği röportajda (10 Haziran 2011) yaşanabilecek sıkıntıları belirtmiş ve çözüm yollarını göstermişti. Jaglan’ı Avrupa Konseyi Genel Sekreteri olmadan önce Norveç Parlementosu‘nun başkanlığını yaparken dış basına verdiği aylık kahvaltılarda tanımış, seçildikten sonra da Strasbourg’daki makamında görüşmüştük. O günlerde, çok kültürlülüğün Avrupa’nın bir zenginliği, göçmenlerin Avrupa’nın yadsınamaz bir gerçeği olduğunu belirtip Avrupa’daki bazı siyasilerin çok kültürlülüğün ölü olduğunu iddia etmelerinden duyduğu rahatsızlığı dile getiriyordu. Bazı Avrupa ülkelerinin liderinin ismini de vererek çifte standartlı göçmen politikalarından dolayı eleştiriyor ve aşırı sağcı partilerin yükselişinden duyduğu endişeleri ifade ediyordu. Beş yıl öncesine kadar Avrupa Birliği ülkelerinin yarısı sol partiler tarafından yönetilirken şimdilerde bu sayı 5’e düştü. Sosyal demokratlar ve sol partilerin oy kaybı sağcı popülist partilere yaradı, 15 Avrupa ülkesinin parlamentolarında bu partiler temsil edilir duruma geldi. Avrupa, ekonomik olarak dara düştüğünde artan işsizlik oranları ile birlikte ülkelerini iyi idare edemeyen merkez sağ partiler belki de eleştirilerden kaçmanın yolunu ülkelerinde yaşanan tüm sıkıntıların kaynağını göçmenlere yükleme kolaycılığında buldu. Bu arada aşırı sivri uçların yeşermesine bile bile zemin hazırladılar. Son yıllarda Avrupa’da böyle bir ortamda kendisine zemin bulan aşırı sağcı ırkçı partiler yüzeysel bakıldığında kendilerine isim olarak daha çok ‘halk’, ‘özgürlük’, ‘gelecek’ ve ‘ilericilik’ kavramlarını seçiyor. Bu partilerin üzerinde ittifak ettikleri tek bir konu ‘göçmen düşmanlığı’ olsa gerek. İşin endişe uyandıran diğer yani ise bu partilerin artık sadece belirli kesimlerden oy almaması. Eğitim seviyesi, ekonomik durumu ve yaşları farklı kesimlerden destek görmeleri. Avrupa Konseyi Genel Sekreteri Jagland, bu gelişmelerden endişeli ve “Bir çok konuda kavramlar sivrileşmiş, bütün bunlara rağmen Avrupa çok kültürlülüğü zenginlik olarak görmeye, göç almaya ve göçmenlerle yaşamaya devam edecek. Çünkü Avrupa’nın geleceği burada.” diyor ve Avrupalı liderleri daha geniş bir bakış açısı ile olaylara yaklaşmaya davet ediyor. Ayrıca çok ilginç bir konunun altını çiziyor. Afrika, Uzak Doğu, Asya ve Orta Doğu ülkelerinde demokrasinin tüm kurum ve kuruluşları ile yerleşmesinin Avrupa’da kendi ellerini güçlendireceğini çünkü göçmenlerin bu durumda daha ‘özgüven’ sahibi insanlar olacağı tespitinde bulunuyor
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### mustafa aydin, 08 August 2011, 16:27
> Bu vahim hadiseyle alakalı en geniş ve tatmin edici analiz ve değerlendirmeyi siz vermiş oldunuz. Zaten sizden böyle bir yorum bekliyorduk.

Kaynak: [www.aksiyon.com.tr](http://www.aksiyon.com.tr:80/aksiyon/haber-30064-26-norveci-yalnizlik-vurdu.html), [web.archive.org (arşiv bağlantısı)](http://web.archive.org/web/20120416013225/http://www.aksiyon.com.tr:80/aksiyon/haber-30064-26-norveci-yalnizlik-vurdu.html)
