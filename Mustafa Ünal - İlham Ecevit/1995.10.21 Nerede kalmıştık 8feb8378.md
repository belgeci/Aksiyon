# Nerede kalmıştık

*Mustafa Ünal - İlham Ecevit 1995.10.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güvenoylamasının zora girdiğini gören Başbakan Çiller, Baykal'dan gelen yumuşama işaretleri üzerine oylamadan bir gün önce kurmayIarına CHP ile temasa geçilmesi talimatını verdi. Azınlık hükümetinin akibeti kötüye giderken CHP cephesinden iyi haberler geliyordu.
  </font>
 </div>
 <div id="newsText">
  <font class="detail-text">
   Bir ara, Baykal'a muhtaç olmasının prestij kaybına sebep olacağınıdüşündü ancak çevresinin, halka çıkar '20 Eylül'den sonra bütün ihtimallerini denedim. ANAP yanaşmadı, azınlık güvenoyu alamadı. Türkiye'yi hükümetsiz bırakmamak için feda rakarlıkta bulundum' dersin şeklinde telkinde bulunması üzerine rahatladı.
   <br/>
   <br/>
   Güvenoylamasından bir gün sonra CHP'li Hikmet Çetin, Erol Çevikce ile Cavit Çağlar ve Hasan Ekinci arasındaki özel temaslar resmileşti ve iki ortak bir araya gelerek yeni bir koalisyon için 'ilke' anlaşmasına vardılar. Baykal'ın 20 Eylül'de beklediği jest bu kez gerçekleşiyor, İstanbul Emniyet Müdürü Necdet Menzir istifa ediyordu. Çiller'in gözlerinin içine bakarak bozduğu koalisyonu Türkiye'ye bakarak yeniden kurmayı kararlaştırıyordu. Geriye Cumhurbaşkanı Demirel'in Çiller' e tekrar görev vermesi kaldı. O da zor değildi. Çünkü DYP-CHP dışındaki cephenin hükümet kurması çok zordu. Beklenen oldu; ama cumhurbaşkanının bir de şartı vardı: Seçim tarihini tesbit ederek Meclis'i bir an önce yenileyin.
   <br/>
   <br/>
   DYP lideri, Baykal'ın 20 Eylül'deki 'Menzir'i görevden alın, ilkeli ve onurlu işbirliği kuralım, milliyetçi ve muhafazakar kadrolaşmamn. önünü keselim, 8. madde bizim istediğimiz şekilde çözülsün' şeklindeki şartlarının yanısıra yeni şartlarım da kabul etmek durumu ile karşıkarşıya kaldı. CHP'liler Çiller'in yeniden kendilerine muhtaç olmasından memnundu. İstedikleri her şeyi alacaklarını düşünerek İçişleri ve Milli Eğitim bakanlıklarına talip oldular. Ancak Çiller, milletvekillerine'kabul ettiremem' gerekçesiyle olumsuz cevap verdi. Bakanlıkların dağılımının eskisi gibi olması yönünde de anlaştılar. Baykal, Çiller'e 'Uyumlu kabine kuralım' diyerek bakanlık seçiminin dikkatli yapılmasını istedi.
   <br/>
   <br/>
   Başbakan Çiller, CHP ile koalisyon görüşmelerini yürütürken öte yandan 24 Aralık'ta seçim yapılması için Meclis'e sunduğu kanun teklifiyle, parti içindeki muhaliflere gözdağı veriyordu. Ancak kanun teklifinin ele alınacağı Anayasa Komisyonu'nun çalışması için ağırdan alıyor. Çünkü öncelikle DYP'den istifa eden komisyon başkanı Şerif Er can'ın yerine yeni bir üye göndermesi gerekiyor. Dolayısıyla ANAP, DYP ve RP'nin seçim kanunu tekliflerinin DYP'nin üye atayacağı güne kadar görüşülmesi mümkün değiL.
   <br/>
   <br/>
   DYP-CHP koalisyonu için ilke anlaşmasına kolaylıkla varan Çiller ve Baykal'ın protokol ün hazırlanmasında zorlanacaklarını söylemek kehanet olmaz. Protokolden önce toplu iş sözleşmesi CHP'nin önünde adeta bir kabus gibi duruyor.
   <br/>
   <br/>
   Koalisyon pazarlığının ardından gelen grevlerin ertelenmesi kararını Türk-İş CHP'ye fatura etti ve bu partiyi kara listeye aldı. CHP, Türk-İş yetkililerinin organize ettiği faks ve telefon ,bombardımanına tutuldu. Görünen o ki, toplu iş sözleşmesi aynen azınlık hükümetine güvenoyu aldırmadığı gibi koalisyonun da kaderini belirleyecek. İşçilerin meselesi yüzünden ilke anlaşmasına varılan koalisyonun dağılması sürpriz olmaz. Türk-İş'in baskıları artarsa CHP lideri Baykal, Ecevit'in azınlık hükümetinin güvenoylamasındaki taktiğini uygular ve son dakikada Başbakan Çiller'i yalnız bırakabilir.
   <br/>
   <br/>
   Toplu iş sözleşmesi Çiller açısından da zorluklarla dolu. Bir yandan tek alternatif olarak tekrar kurmayı denediği koalisyonun dolayısıyla kendisinin geleceği, diğer yandan 60 milyonun hakkını 600 bin işçiye yedirmem sözü. Ve güvenoylamasına rağmen gösterdiği kararlılık sonucu oluşan demir leydilik imajı. Çiller, yeni bir formül bulmak veya iki imajdan birini feda etmek zorunda kalabilir.
   <br/>
   <br/>
   Koalisyonun kaderini belirleyecek diğer konu Terörle Mücadele Kanun Tasarısı'nın 8. maddesi. Bu CHP'nin olmazsa olmaz şartı DYP'de bazı milletvekilleri hiç bir şekilde 8. maddenin değiştirilmesini istemiyor. 8. madde konusunun hükümet protokolünde nasıl yer alacağıbelli değiL. DYP'de Ertekin Durutürk'ün başını çektiği yaklaşık 30 kişilik grup Çiller'e 8. maddenin pazarlık konusu yapılması halinde ret oyu vereceklerini açıklamışlardı. 8. maddeyi namus meselesi gibi gören Baykal bu konuda sonuç alamayacağını görürse koalisyon çalışmalarınısona erdirebilir.
   <br/>
   <br/>
   Baykal'ın parti içinde de sıkıntıları var. Seçime kadar koalisyonda bir sakınca görmeyenler çoğunlukta olsa bile Mümtaz Soysal genel başkanını yeniden düşünmeye davet ediyor: "Kimliği ve kişliği artık iyice belli olmuş bir Tansu Çiller ile yeniden iktidar ortaklığı 'mümkün gözükse' bile böyle bir ortaklığa girmenin anlamı üzerinde derinliğine düşünmek gerekir." Soysal, Çiller'le yola çıkılmayacağını açıkça söylemekten çekinmiyor: "Çiller'in başbakanlık koltuğunda kababilmek için kendi sinden istenen her şeyi vermeye hazır olduğu olanca açıklığı ile bugünlerde ortaya çıkmıştır. Daha önceleri iktidar bağımlılığının bu ölçülere varabileceğini insanın havsalası almıyordu. Ama artık gördükten ve yaşadıktan sonra alıyor. Böyle biriyle yola çıkılmaz" şeklinde konuşuyor.
   <br/>
   <br/>
   CHP'LİLER DE MEMNUN DEĞİL
   <br/>
   <br/>
   Türk-İş gibi dış tepkilere parti içinde de muhalefet eklenirse Baykal koalisyonu CHP için anlamsız görebilir. Çünkü CHP'nin yıpranmasının süreceğini söyleyen Soysal'ın görüşleri parti içinde taraftar bulabilir.
   <br/>
   <br/>
   Yeni kurulacak koalisyonun icra değil bir seçim hükümeti olduğunu vurgulayan CHP'li Halil Çulhaoğlu, Meclis'in sadece seçimin sağlıklı yapılması için uyum yasalarının çıkaracağı görüşünde: "Koalisyona bir icra hükümeti gibi bakmak yanlıştır. Biz mümkün olan en kısa sürede seçimden yanayız. Hatta 24 Aralık'a hazırız.
   <br/>
   <br/>
   - CHP olarak Türkiye'yi hükumetsiz bırakmak istemedik. Hükümetin yapacağı'tek iş seçimle ilgili yasaların çıkarılması." DYP'li Baki Ataç da Çulhaoğlu'ndan farklı düşünmüyor ve soruyor: "Tamam CHP ile tekrar koalisyon kurmak bize ne getirir bilemem; ama başka ne yapabilirdik ki? Bundan sonra yapılacak seçim yasalarıdır. "
   <br/>
   <br/>
   Koalisyon hükümetinin Meclis'ten güvenoyu almasından sonra gündemin ana maddesi seçim tarihi ve seçim kanunu olacak. Tarih konusunda iki görüş var. Her ne kadar DYP 24 Aralık için kanun teklifi vermiş olsa da anayasa değişikliği gereğince oy hakkı tanınan 18 yaşındaki gençlerin tesbiti ile yurtdışındaki vatandaşlarımızın ne şekilde oy kullanacağı henüz tesbit edilmiş değiL. Buna bir de aralık ayının kış şartlarını eklemek gerekirse seçimin bahara kalma ihtimalinin dahayuksek olduğu görülür. Bu sorunlar çözülmeden aralık ayında yapılacak seçim tartışmalı olur. Tarih konusundaki diğer görüş marttan sonraki herhangi bir gün. Hemen seçimden kaçan parti görünümü vermek istemeyen CHP seçimin baharda yapılmasından yana.
   <br/>
   <br/>
   Türk-İş ve 8. madde sebebiyle koalisyonun kurulamaması durumunda geriye Meclis'in feshi ve cumhurbaşkanının tesbit edeceği bir ismin başkanlığında seçim hükümeti kalıyor. Çankaya'dan sızan bilgilere göre bu isim Meclis Başkanlığı'na yeni seçilen İsmet Sezgin...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=1079), [web.archive.org (arşiv bağlantısı)](http://web.archive.org/web/20130211113703/http://www.aksiyon.com.tr:80/aksiyon/newsDetail_getNewsById.action?newsId=1079)
