# Türkçe A B'den başlayacak

*Haşim Söylemez - İsmail Sağıroğlu 2003.04.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin ülke olarak giremediği AB kapısından resmi dili elini kolunu sallayarak girmeye hazırlanıyor. AB dil kriterlerine uyan Türkçe'nin birlik ülkelerinde 'sertifikalı dil' kabul edilmesi için çalışmalar Nisan 2004'te tamamlanacak. Dil bilmemekten yıllardır çeken Avrupalı Türkler bu proje ile birlikte ehliyet sınavını bile Türkçe verecekler.
  </font>
 </div>
 <div id="newsText">
  <font class="detail-text">
   Bugünün değerlendirmelerine göre dilin 'etkili ve etkin' bir özellik kazanması için uluslararası düzeyde kabul görür olması gerekiyor. Tescil için konuşulması pek bir anlam ifade etmiyor, önemli olan o dilin kazandığı resmi haklar, statüler. Türkçe de resmi anlamda kendisini uluslararası düzeyde kabul ettirmek için Avrupa Birliği'nin kapısına dayandı. AB ülkelerinde uygulanan 'sertifikalı dil' statüsü için hazırlıklar sürüyor. Türk Dil Kurumu bu programa katılmak gayesiyle 2004 Nisan'ına kadar çalışmalarını tamamlayacak. Sonrasında iş politik ve siyasi manevralara kalıyor. Ancak AB'nin belirlediği dil gruplarından en az ikisinin özelliklerini gösteren Türkçe'nin sertifika için doğal bir hakkı bulunuyor. Yani Türkiye AB kapısında vize için beklese de Türkçe kısa sürede Berlin'de, Paris'te veya Roma'da kabul gören statülü diller sınıfına girebilecek.
   <br/>
   <br/>
   'Sertifikalı dil' özellikle yurtdışında yaşayan 5 milyon Türk için çok önemli. A'dan Z'ye sosyal yaşantılarına yön verecek nitelikte. Evlilik işlemleri, ehliyet, vize ve pasaport gibi konularda Türkler yıllardır 'dil bilmezlikten' sıkıntı çekiyordu. Uzun süreden beri Almanya'da yaşayan ancak Almanca'yı yeteri derecede bilmediği için ehliyet sınav ve mülakatlarını geçemeyen çok sayıda Türk bulunuyor. Sadece ehliyet değil, dil gerektiren diğer konularda da Türkler sıkıntı yaşıyor. Aynı durum diğer Avrupa ülkelerinde yaşayanlar için de geçerli. Sertifika ile bu sorun tamamen ortadan kalkıyor, daha doğrusu Türkçe Avrupa dilleriyle aynı statüde değerlendirilecek. Yani bir Türk AB sınırları içerisinde ehliyet almak için Türkçe sınava olarak tabi tutulacak. Tabii Türkçe'nin tanınması ve kendi gelişimini sergilemesi de dilin tesciline bağlı olarak ivme kazanacak.
   <br/>
   <br/>
   Türkçe İngilizce ile aynı değerde
   <br/>
   <br/>
   Türkçe'nin 'sertifikalı dil' olarak kabul edilmesiyle, Avrupa Birliği'nde resmi olarak öğretilen diğer diller için geçerli olan kriterler ve ölçüler Türkçe için de geçerli olacak. Örneğin, İngilizce'yi A2 düzeyinde bilen biri ile Türkçe'yi A2 düzeyinde bilen biri iki dili de aynı düzeyde biliyor kabul edilecek. Şu anda Türkçe öğretimi sözü edilen kriterlerde değerlendirilmediği için öğrenenin seviye baremi öğretmenin kişisel düşüncesine kalıyor. Avrupa'daki üniversitelerin Türkoloji bölümlerinde bile birbirini tutmayan kanaatler geçerli oluyor. Ayrıca kurumlar 'sertifikalı dil' olarak kabul edilen dillere diploma vermek için 5 kişilik kurslar açabiliyor. Halbuki, sertifikasız dillerin kurs kapasitesi en az 10 kişi olarak belirleniyor. Resmiyet ile birlikte Türkçe'nin Halk Yüksek Okulları'nda yalnız başlangıç kurlarında değil devamındaki programlarda da okutulması sağlanıyor. Bu da yüksek düzeyde Türkçe'nin öğrenilmesinde önemli rol oynayacak. Yıllar önce Avrupa ülkelerine göçüp Türkçe'yi unutan veya bilmeyen yeni kuşakların kendi dillerini öğrenmesi için de sertifika statüsü önem kazanıyor. Türk gençleri sertifika hakkı ile birlikte A düzeyinde sınavlara girip sertifika alabilecekler. Türk Dil Kurumu Başkanı Prof. Dr. Şükrü Haluk Akalın, dışarıdaki Türklerin kendi dillerini kullanma konusunda yoksun kaldıklarını söylüyor; "Sertifikanın alınmasıyla birlikte Türkler bu ülkelerdeki, ehliyet ve çeşitli yeterlilik sınavlarına kendi dilleri ile katılabilecekler. Gündelik yaşantıda büyük kolaylık sağlanır."
   <br/>
   <br/>
   'Sertifikalı dil' vasfı sadece yaşam alanını değil, edebiyat ve sanatı da büyük ölçüde etkileyecek. Türk yazar ve eserlerinin Avrupa ülkelerinde itibar görmesi ve tanınmasına da etki edecek. Yazar Hilmi Yavuz bu statünün herşeyden önce edebiyata itibar kazandıracağını söylüyor. Yavuz; "Türkçe'den dolayı Türk edebiyatı ve sanatı önemli ölçüde ivme kazanır. Avrupa sadece birkaç kişiyi değil, daha büyük çoğunluğun eserlerini görme imkanı bulacak. Çeviriler kolay sağlanır. Fransızca ile birlikte bir dönem nasıl Fransız eserleri ile tanıştıksa aynı şekilde Türkçe eserlerle de Avrupa tanışacak" diyor.
   <br/>
   <br/>
   TDK; AB Türkçe'yi kabul etmeli
   <br/>
   <br/>
   Avrupa'nın dil ve kültür çeşitliliğinin korunması görüşünde olan Avrupa Birliği, tek dil hakimiyetine karşı. Ancak birlik Avrupa'nın ekonomik çıkarları doğrultusunda çeşitliliği göz önünde tutan bir dil politikası güdüyor. Avrupa Birliği'nin 2000 yılında belirlediği dil politikasında, her vatandaşın kendi devletinin resmi dilinden başka, AB üyesi olan iki devletin de dilini okulda öğrenmesi, azınlık dillerinin korunması ve öğretilmesi öngörülüyor. AB'nin dil politikasına göre 'AB'ye çalışmak için birlik dışı ülkelerden gelen devletlerin resmi dili' grubundaki diller dışında kalan her dil korunmalı, öğrenmeli ve öğretilmeli. Türk Dil Kurumu'na göre AB dil öğretiminde de 'batı ve diğerleri' politikasını uyguluyor. Yaklaşık 5 milyon Türk gerek tek gerekse çifte vatandaş olarak AB ülkelerinde yaşıyor ve çalışıyor. Türkçe, AB'nin yapmış olduğu dil tasnifine göre 'AB'ye üye devletlerde yüzyıllardan beri kullanılan diğer diller' grubunda da yeralıyor. Halihazırda Türkçe Yunanistan'da resmi olarak, Batı Trakya'da yaşayan Türk azınlığın dili konumunda. Zaten Türkçe'nin resmi olarak kabul edildiği tek ülke Yunanistan. Bu durum Lozan Anlaşması'nda 'azınlık hakları' statüsünde kabul edilmişti. Türk Dil Kurumu'na göre Türkçe AB'nin dil politikasına göre, AB ülkelerinde öğretilmesi gereken bir dil.
   <br/>
   <br/>
   AB örgün öğretim dışında yetişkin öğreniminde de aynı ilkeleri uyguluyor. Avrupa Konseyi 2000 yılında, yetişkinlerin dil öğrenimi ve öğretimi üzerine AB'ye üye devletlerde uygulanmak üzere bir Ortak Ölçü Çerçevesi (A Common European Framework of Reference for Language Learning and Teaching=CEF) hazırladı. Bu çerçeve her üye devlette değişik kurumlar tarafından uygulanıyor. Örneğin, Almanya'da bu işi Goethe Enstitüsü (Almanca'nın dış ülkelerde öğretilmesi) ve Halk Yüksekokulları (Almancanın ve diğer dillerin Almanya'da öğretilmesi) üstlenmiş bulunuyor. Dinleme, okuma, konuşma, yazma gibi dört beceriyi kapsayan dil öğrenimi ve öğretimi Ortak Ölçü Çerçevesi'ne göre A, B, C diye üç değişik düzeyde gerçekleştiriliyor. Ayrıca 1 ve 2 diye de ayrılan üç yabancı dil öğretim düzeyinden A kategorisi temel bilgi düzeyini oluştururken C düzeyi yabancı bir dili ana dili kadar iyi bilme seviyesini gösteriyor. Bunun için de önemli kitapların, dokümanların hazırlanması gerekiyor. Böyle bir başvuru kitabı hazırlanmadan hiçbir dil sertifikalı dil olarak öğretilemiyor. Aynı şekilde enstitü ve yüksekokulların olması da şart.
   <br/>
   <br/>
   Türk Dil Kurumu sertifika için en başta gerekli olan kaynak kitabın hazırlıklarını sürdürüyor. Öncelikle sertifka dilleri için hazırlanması gereken kitabın Türkçe için de çıkarılması faaliyetleri çerçevesinde Türk Dil Kurumu'nun uzmanı Dr. Esin İleri başkanlığında Almanya'da bir çalışma grubu oluşturuldu.
   <br/>
   <br/>
   Türkiye Avrupa Birliği'ne girmek için yıllardır bekliyor. Bütün kozlarını ortaya koymasına rağmen bu konuda istediği sonucu elde edemedi. Ancak Türkiye'de konuşulan resmi dil olan Türkçe AB'nin kapılarını kendi ülkesinden önce açacak gibi. Herşeyden önce dilin evrenselliği ve klasik düzeye ulaşması için 'sertifikalı dil' statüsü çok önemli. Bunun için Türkçe'nin eski kalıplarını yıkıp silbaştan A, B, C demesi gerekiyor.
   <br/>
   <br/>
   AB'nın dıl grupları
   <br/>
   <br/>
   1 AB'ye üye devletlerin resmi dili veya dilleri.
   <br/>
   <br/>
   2AB'nin antlaşmalarda kullanmayı kabul ettiği diller.
   <br/>
   <br/>
   3AB'ye üye devletlerde yüzyıllardan beri kullanılan diğer diller.
   <br/>
   <br/>
   4AB'ye çalışmak için birlik dışı ülkelerden gelenlerin devletlerinin resmi dili.
   <br/>
   <br/>
   5AB ülkelerindeki okullarda yabancı dil olarak öğretilen diller.
   <br/>
   <br/>
   MUSTAFA ÖZKAN*
   <br/>
   <br/>
   <br/>
   <br/>
   Türkçe'nın ıtıbarı artar
   <br/>
   <br/>
   Sertifika ile birlikte Türkçe dünyaya daha çok yayılacak demektir. Dilin dinamizmi artar, işleyişi gelişir. Avrupa'daki olumsuz Türk imajı yıkılır ve itibarımız artar. Avrupa'daki Türkler kendi dilleriyle birçok hak elde ettikleri gibi şuurlu bir şekilde Türkçe'ye geri dönüş de olabilir. 200 milyondan fazla insan değişik lehçelerle bu dili konuşuyor. Buna rağmen Türkçe'yi en azından sertifikalı dil olarak kabul ettiremezsek çok acı olur. Türkçe bizim milli meselemizdir. Biz nasıl kendi ülkemizde şu dillerin sertifika programına katıldım artık bu dil hakkında bilgi sahibiyim diyorsak aynı durum Türkçe için de geçerli olur.
   <br/>
   <br/>
   *Prof. Dr.İstanbul Üniversitesi Edebiyat Fak. Türk Dili ve Edebiyatı Bölümü Başkanı.
   <br/>
   <br/>
   HİKMET TEMEL AKARSU*
   <br/>
   <br/>
   Avrupa ıle aynı masaya oturmayı sağlar
   <br/>
   <br/>
   İlk planda insanların yaşantısını kolaylaştıracak. Akademik düzeyde edebiyat eserlerimiz tartışılır. Türkçe'nin meşruiyet kazanması ve gelişmesi bizim çağdaş uygarlık açısından Avrupa ile aynı masada oturmamızı sağlar. Türkiye ciddiye alınır, ekonomi ve sanat alanında bir yatırım havzası olarak ele alınır. Türkçe dünyada en çok konuşulan dil olabilirdi ancak ihmal var. Bu durum belki oluşan tabloyu düzeltebilir. Dünya çapında yazarlarımız tanınır, çünkü insanlar dili öğrenip ister istemez eserleri incelemeye alırlar. Bugün Avrupa'da niçin sadece Nazım Hikmet bilinsin. İngilizce dünyada bilimsel anlamda yaygın olduğu için öğreniliyor. Türkçe'nin de böyle bir şansı olabilir. Sivil anlayış bu konuda elinden geleni yapmalıdır.
   <br/>
   <br/>
   *Yazar
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-9307-turkce-a-bden-baslayacak.html), [web.archive.org (arşiv bağlantısı)](http://web.archive.org/web/20130906110048/http://www.aksiyon.com.tr:80/aksiyon/haber-9307-turkce-a-bden-baslayacak.html)
