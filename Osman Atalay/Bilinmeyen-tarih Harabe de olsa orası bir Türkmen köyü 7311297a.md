# Harabe de olsa orası bir Türkmen köyü

*Osman Atalay Bilinmeyen-tarih*

<div>
 <font>
  <img border="0" height="1" src="/web/20041226003057im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041226003057im_/http://www.aksiyon.com.tr/resim/480/54.jpg" vspace="5"/>
  </p>
 </font>
 <font class="content">
  Doğup büyüdükleri köyler çok değil, 30 km mesafedeydi ancak onlar 15 yıl boyunca gidemediler. Saddam’ın devrilmesinden 9 ay sonra fırsatını bulup köylerine dönmeye niyet etmiş Türkmenlerle yola çıkmıştık. Fakat bulduğumuz köy değil mezarları bile tahrip edilmiş bir enkazdı.
 </font>
 <p>
  <font class="content">
   Uçsuz bucaksız Kerkük Ovası’nda bir grup Türkmen ile yolculuk yapıyoruz. Daha önce hikayesini dinlediğimiz Kümbetler köyünü göreceğiz. Bize rehberlik eden Türkmenler doğup büyüdükleri, ancak daha sonra sürüldükleri yurtlarına kavuşacak olmanın heyecanla karışık hüznünü yaşıyor. Aslında Kümbetler öyle çölün ortasında kaybolmuş bir yer de değil. Kerkük’e sadece 30 km uzaklıkta. Ama Saddam döneminde Türkmen köylerinin boşaltılması politikasının bir sonucu olarak, doğdukları topraklara ziyaret için bile gidememişler bu köyün sakinleri.
   <br/>
   <br/>
   Köy, uzaktan, yıkılmış birkaç evden ibaret gözüküyor. Yaklaştığımızda gördüğümüz manzara çok daha vahim. Aslında tarihi 4. Murat’a kadar giden bu köyden geriye mezarları bile tahrip edilmiş bir enkaz yığını kalmış. Buraya köy demek zor çünkü yaşam belirtisi kalmamış.
   <br/>
   <br/>
   Kümbet köyü eskiden 514 hanelikmiş ve yöre halkı tarım ve hayvancılıkla geçiniyormuş. 1988’de İran— Irak Savaşı’nın bitmesi ile yeni bir dönem başlamış sakinleri için. Saddam rejimine bağlı askerler köyü basıp Türkmenleri göçe zorlamış. O günleri derin bir iç çekerek anlatıyor Abdullah Şahinler; “Biz burada toprağımızı işliyor, hayvanlarımızı besliyor, geçinip gidiyorduk. Çocuklarımız kendi köyümüzdeki Türkmen okuluna gidiyor, camimizde 5 vakit ezan okunuyordu. Burada toplam 200 hane, 514 aile idik. Saddam yönetimi bir gün bu köydeki aileleri ikişer üçer Arap köylerine dağıttı. Kimse kalamadı.”
   <br/>
   <br/>
   Eski yönetim tarafından yürürlüğe konan nüfus politikası sebebiyle Arap köylerine dağıtılan Türkmenler uzun süre birbirinden haber alamazlar. Zamanla tekrar akrabalarının izlerini bulurlar ancak görüşmek mümkün olmaz. Ta ki Saddam rejimi yıkılıncaya kadar. Savaşın fiilen bitmesinden sonra köye dönmenin yollarını arayan Kümbetlerliler, 9. ayın sonunda arzularına kavuşurlar. Şahinler, şimdi köye dönmenin mutluluğunu yaşadıklarını anlatıyor fakat köyü bıraktıkları gibi bulamadıklarını söyleyerek; “Camisi yıkılmış, okulu, sağlık ocağı temelinden sökülmüş, birçok evin enkazı bile toprağa karışmış. Böyle köy olmaz. Şimdi sevinçliyiz, ama kalbimiz buruk, yüreğimizde yara çok. Şimdi bu köyü tekrar yaşanır hale getireceğiz” diyor.
   <br/>
   <br/>
   Köyde şu anda 50 hane var. 53 aile çadırda, 22 aile ise kerpiç evlerde yaşıyor. Parası olanlar kerpiç—tuğla karışımından yaptıkları ‘gecekondu’larda yaşıyor. Ev yapmaya parası olmayanlar ise Türkiye’den gelmiş Kızılay çadırlarındalar. Kızılay yetkilileri bu köye okul, hastane, su projesi vermiş; hatta suyla ilgili proje için kolları sıvamış. Ancak köyde şu an için ne su var, ne de elektrik. Okul olarak ise sadece ilkokul var. Köyün lise çağına gelmiş çocukları yürüyerek Kerkük’e gidiyor. İHH Yardım Vakfı da köyün camiini restore etme sözü vermiş. Köy yavaş yavaş eski düzenine kavuştuğu için dönüşler hızlanıyor. Fakat daha yapılacak çok iş var.
   <br/>
   <br/>
   Abdullah Şahinler ile birlikte köyün içerisine doğru yürüyoruz. Bir moloz yığınının önünde duruyoruz. Şahinler nemli gözlerle “Evlat burası okuldu. Şu gördüğün yeşillik alanda camimiz vardı. Üzerinde otlar biten şu taraf ise sağlık ocağımızdı. Geriye hiçbir şey kalmamış. Tekrar inşalarına başladık. Ancak bu işler için para lazım, bu işten anlayan adam lazım” diyor. Gerçi şimdiki durumlarına şükretmiyor değiller. Köydeki Türkmenlerin anlattığına göre bir zamanlar iki Türkmen bile bir araya gelip Türkçe konuşamıyordu, Türkmen olduklarını açıkça söyleyemiyorlardı. Şu anda en azından kendi kimliklerini beyan edebildiklerine şükrediyorlar.
   <br/>
   <br/>
   Köy aslında tipik bir Anadolu köyü, insanlar Anadolu insanı. Öyle ki ev olarak kullanılan çadırlara davet ediyorlar Türkiye’den gelmiş misafirlerini. Ne de olsa onlar için Türkiye demek ‘güven’ demek, ‘yardım’ demek. Köyün sakinlerinin hepsinin ortak dileği, ortak beklentisi Türkiye’nin kendilerine sahip çıkması.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11164), [web.archive.org (arşiv bağlantısı)](http://web.archive.org/web/20041226003057/http://www.aksiyon.com.tr:80/detay.php?id=11164)
