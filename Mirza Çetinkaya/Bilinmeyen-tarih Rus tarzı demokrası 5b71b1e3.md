# Rus tarzı demokrası

*Mirza Çetinkaya Bilinmeyen-tarih*

<div>
 <font>
  <img border="0" height="1" src="/web/20050227161759im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161759im_/http://www.aksiyon.com.tr/resim/336/50.jpg" vspace="5"/>
  </p>
 </font>
 <font class="content">
  Gerçekten de evler, iş yerleri, dikkanlar ve hatta bahçe çitlerini bile koca koca demirlerle örten ve dünya tarafından da Demirperde olarak nitlendirilen SSCB’nin son zamanlarında Ruslar’ın ortaya çıkarttığı iki önemli kelime muazzam değişiklikler getirdi.
 </font>
 <br/>
 <p>
  <font class="content">
   Glasnost ve Perestroika kelimleri pek çok dile tercüme edilmeden girmeyi başardı. Bunu Moskova Carnegie Merkezi Başkanı Lilia Şevtsova tarafından ‘Globalizmin babası’ olarak nitelendirilen SSCB’nin son lideri Mihail Gorbaçov uygulamaya koydu.
   <br>
    <br>
     Sovyetler yıkıldı; ama pek çoklarına göre Glasnost ve Perestroika ruhu halen yaşıyor. İnsanlık tarihine büyük katkılar yapan, ani kırılmalarla yenilikler çıkartan Rus halkı, Sovyetler’in dağılmasıyla büyük bir siyasal, sosyal ve ekonomik türbülansa girdi.
     <br>
      <br>
       Kontrolsüz bir serbestlik getiren Rusya’nın ilk başkanı Boris Yeltsin’in döneminden, oligarklar olarak nitelendirilen sonradan çıkma zengin ve nüfuzlu kişilerden başka pek kimse memnun olmadı.
       <br/>
       <br/>
       SSCB’nin dağılması ve asıl mirasçısı Rusya Federasyonu’nun kurulmasının üzerinden 10 yıllık bir zaman geçmiş bugün.
       <br/>
       <br/>
       Bilmeyenler tarafından halen de Sovyetler gibi tasavvur edilen; ancak her alanda büyük gelişmeler sağlayan Rusya ile kendisinden çok şey beklenen ancak SSCB tipi hayatın bir kısmını hâlâ ısrarla muhafaza eden Rusya aynı anda ve içiçedir.
       <br/>
       <br/>
       İnsanların Stalin’in emriyle bir gecede trenlerle sürgüne gönderilmesi, meşhur Sibirya çalışma kampları artık tarih oldu.
       <br/>
       <br/>
       Günümüz Rusyası hızlı bir demokratik hayata doğru yol alıyor. 144.5 milyon nüfuslu ülkede, şu anda birkaç yüz bin insanın yaşadığı Çeçenistan hariç, insan hakları, demokratikleşme, ifade özgürlüğü, teşebbüs hürriyeti, din gibi alanlarda oldukça somut gelişmeler kaydediliyor. Yeltsin’den sonra Kremlin’e çıkan 48 yaşındaki Vladimir Putin’le birlikte istikrarlı ve kontrollü gelişmeler söz konusu.
       <br/>
       <br/>
       10 yılda neler oldu?
       <br/>
       <br/>
       Bir zamanlar, Sovyet halkının okumak zorunda olduğu Pravda gazetesinin yerini şimdi onlarca gazete, yüzlerce dergi ile çok sayıda radyo ve televizyon kanalı almış durumda.
       <br/>
       <br/>
       Boris Yeltsin döneminde medya ciddi şekilde gelişti; ancak koca koca medya organlarını kendi tekellerine alan oligarklar da çoğalmadı değil. O dönemde, Kartal Cezaevi’ndeki pek çok tanıdık gibi yeni zenginler ortaya çıktı, gazete ve televiyon sahibi oldu.
       <br/>
       <br/>
       Kremlin üzerinde de nüfuzları bulunan oligarkların yolu Putin’le birlikte kesilmiş oldu. Yeltsin’e göre daha devletçi olan Putin, oligarklarla mücadele ederken, biraz da medyadan intikam almak isteyen Kremlin bürokrasisinin yönlendirmesiyle liberal medya organlarına yüklenmede ölçüyü tutturamadı. En bariz örnek olan Medya—Most ve ona bağlı olan NTV olayında Kremlin ile bu grubun patronu Vladimir Gusinski’nin mücadelesinde ülkenin bir zenginliği olan NTV kanalı heba edildi. NTV’nin devlet doğalgaz monopolü Gazprom’un eline geçmesiyle yüzde yüz özel televizyon kanalı kalmadı.
       <br/>
       <br/>
       Dış dünyada da herkesin duyduğu NTV olayı taraflarca dramatize edildi. Devletin parasını verdiği halde kontrolünü sağlayamadığı NTV olayı dışında Rusya medyası bugün neredeyse Batı standartlarında. Kremlin, kilise ve ordu da dahil olmak üzere Rusya’da bugün her şey çok rahatça tartışılıyor. En belirgin faktör ise ülkede herhangi bir tabunun bulunmaması. NATO’nun Yugoslavya’yı bombalaması, Çeçenistan Savaşı, Kursk adlı denizaltının batışı gibi konularda medya resmi ağızla değil de halkın sorularına cevap verecek nitelikte yayın yaptı.
       <br/>
       <br/>
       Çeçenistan’daki toplama kampları, askerlerin yaptığı zulümler... Bunların hepsini dünya, Rusya medyasından öğrendi. Bugün askerlerin tüm muhalefetine rağmen Novaya Gazeta muhabiri Anna Politkovskaya, Çeçenistan’daki gelişmeleri korkmadan ve sansüre uğramadan okuyucularına yansıtıyor.
       <br/>
       <br/>
       Yönetimlerin kolay kolay hoşlanamayacağı haberler ise her 15 dakikada bir Eho Maskvı radyosu tarafından veriliyor. Dönemin ABD Başkanı Bill Clinton ve Almanya Başbakanı Schroder, Rusya ziyaretlerinde resmi kanallara rağmen bu radyoya konuştular. Kremlin’den de hiç kimseye ne ‘bölücü’ ne de ‘Neden içişlerimize karışıyorsunuz?’ denilmedi.
       <br/>
       <br/>
       Köpeklerin apartman aralarında nasıl gezdirileceği şeklindeki belediye kararlarından dış politika ve yabancı ülkelere silah satışına kadar her alanda haklı ve haksız eleştirilerini sakınmayan Rusya medya organları hakkında yayınlarından dolayı dava da açılmıyor.
       <br/>
       <br/>
       Pek çok yabancı gazete ve derginin yayınlarının yanısıra Rusça ve diğer yerel dillerle (Avar, Çeçen, Çerkez) yayın yapan radyolar da bulunuyor. ABD de dahil olmak üzere, 2000 akrediteli gazeteci ile Rusya dünyada en çok yabancı medya mensubunu bulunduran ülke konumunda aynı zamanda.
       <br/>
       <br/>
       Faşist de var, ultra—liberal de
       <br/>
       <br/>
       Sorgulanamaz ve meşhur tek parti olan Komünist Parti’nin kültürüyle kök alan Rusya’da, bugün, faşist eğilimlerden ultra liberallere kadar pek çok siyasi parti mevcut.
       <br/>
       <br/>
       1999’daki son seçimlerde yüzde 24 oranında oy alarak birinci olan Komünist Parti (KP), bugünkü kamuoyu yoklamalarına göre gücünü biraz yitirmiş durumda.
       <br/>
       <br/>
       Güçlü bir Rusya özlemi ile ABD düşmanlığı ekseninde muhalefetlerini geliştiren Komünistlerin ve Türkiye’deki siyasi partilerin argünmanları birbirine çok benziyor.
       <br/>
       <br/>
       Gerçekleştirdikleri bazı programlarına katılıp bu partinin önde gelenlerini dinlediğinizde önde gelen Türk siyasilerini dinliyor gibi hissediyorsunuz.
       <br/>
       <br/>
       Onlara göre Saddam, Kaddafi, Slobodan Miloseviç gibi isimler hariç dünyada herkes Rusya’yı dağıtmak için çalışıyor. Bu güçlerin yerli işbirlikçileri ise Kremlin’de oturan Vladimir Putin.
       <br/>
       <br/>
       SPS ve Yabloka (Elma) partileri ise liberal eğilimli partiler olarak sivil bir toplum ve demokratik değerlerin yerleştirilmesine aktif bir şekilde çalışıyorlar; ama yönetime de oldukça uzak tutuluyorlar.
       <br/>
       <br/>
       Diğer önemli büyük partiler ise OVR bloku ve Yedinstvo. Bu iki partinin yönetimle arası iyi. Her iki parti ileride birleşme için planlar yapıyor.
       <br/>
       <br/>
       Rusya’da hem sözde hem de özde güçler ayrılığı bulunduğundan dolayı siyasi partiler doğal olarak yasamayla ilgileniyor.
       <br/>
       <br/>
       İnsan haklarında gündem Çeçenistan
       <br/>
       <br/>
       Yıllar boyu hakların çokça ihlal edildiği ortam olsa gerek günümüz Rusya’sında insan haklarına sahip çıkan pek çok örgüt söz konusu. En başta gelen örgütlerden biri Memorial. Doğrudan insan hakları savunuculuğu yapan örgütlerin dışında Nobel Ödüllü Rus fizikçi ve insan hakları savunucusu Andrey Saharov adına kurulan Saharov Merkezi, Glasnost’u Savunma Fonu gibi kuruluşlar da aktif bir şekilde aynı alanda çalışıyorlar.  Gençler’in kurduğu Anti Faşist hareketi ise insanları faşizmden korumayı amaç edinmiş.
       <br/>
       <br/>
       Çeçenistan dışında sistemli bir hak ihlali ülkede söz konusu değil. Ancak 20 aya yakın zamandan beri savaşın sürdüğü Çeçenistan’da ne Çeçenler için ne de Ruslar için insan hakları söz konusu değil. Devlet vatandaşa karşı nötr bir pozisyon almış durumda.
       <br/>
       <br/>
       Belirtmek gerekir ki, bir federasyon olan Rusya’da öncelikle çok çeşitli etnik unsurlar var ve bunların örgütlenmesi yasak değil, aksine devlet teşviği söz konusu. Sayıları hayli kabarık olan sivil toplum örgütleri, çok çeşitli alanlarda faaliyet gösteriyor.
       <br/>
       <br/>
       Resmi ideolojinin dini önce yasaklamaya çalışması ancak her şeye rağmen insanların dinden vazgeçmediğini görmesiyle din alanını kendi kontrolü altına almasıyla geçen SSCB’li yıllardan sonra modern Rusya’da her vatandaş dinini ya da dinsizliğini rahat bir şekilde ifade ediyor ve gereklerini yerine getirebiliyor. Devlet yöneticilerinin Ortodoks Hıristiyan olduğu ve kilisenin de etkin bir şekilde faaliyet gösterdiği Rusya’da 20 milyon civarında Müslüman nüfus bulunuyor. Çeçenistan Savaşıyla Rusya’nın İslâm dinine kötü davrandığı propagandası yapılmasına rağmen, Rusya, kendisine İslâm ülkeleri diyen 46 ülkeden dini özgürlükler noktasında asla geri değil.
       <br/>
       <br/>
       Anayasada devletin sıfatlarından biri için ‘seküler’lik ifadesi bulunmasına rağmen Rusya Ortodoks Kilisesi, günümüzde oldukça aktif bir şekilde devlet yönetimiyle içli dışlı. Şu sıralarda kilise ile devlet ilişkilerinin nasıl düzenleneceğine yönelik kapsamlı çalışmalar yürütülüyor.
       <br/>
       <br/>
       1998 ekonomik krizi ve Yeltsin dönemindeki siyasi ve sosyal istikrarsızlığın ardından Putin’le beraber Rusya daha kontrollü ve daha sağlam bir şekilde toparlanıyor. Ortaya ilk çıktığında gizemliliği nedeniyle başlangıçta kendisinden ürkülen Putin, geçen sürede ‘diktatör’ olmayacağını ve demokratik bir Rusya için çalışacağını gösterdi. Bunu gören halk da kendisine desteğini artırıyor. Yemin ederek Kremlin’e çıkmasının birinci yıldönümünde 15 bin gencin Kremlin etrafına toplanarak, ‘Putin, Putin’ diye haykırması bunun bir göstergesi olarak görülüyor.
       <br/>
       <br/>
       Ancak her şeye rağmen yılların totaliter eğilimleriyle şekillenmiş bir geleneği değiştirmek ve birikmiş sorunların çözümünü, kariyeri istihbaratçılık olan Putin’den hemen beklemek de doğru değil.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13036), [web.archive.org (arşiv bağlantısı)](http://web.archive.org/web/20050227161759/http://www.aksiyon.com.tr:80/detay.php?id=13036)
