# Dağıstan'a ilhamı Çeçenler verdi

*Mirza Çetinkaya 1999.08.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nesiller boyu aktarılagelen bir rivayete göre, diller paylaşılırken, Kafkaslar üzerinde uçan Hz. Cebrail torbayı bir ara düşürür ve dillerin birçoğu Kafkasya'da kalır.
  </font>
 </div>
 <div id="newsText">
  <font class="detail-text">
   Nitekim 2 milyonluk bir nüfusa sahip olmasına karşın Kuzey Kafkasya'nın Dağıstan Özerk Cumhuriyeti'nde 43 etnik unsur ve dil bulunuyor bugün. Dilleri, dinleri, kültürleri, dünya görüşleri ayrı olan, ekonomi ya da devlet gibi ortak bir noktaları neredeyse kalmayan insanları belli bir düzende tutma, Rusya için gün geçtikçe zorlaşıyor hiç şüphesiz. SSCB'nin bile 'adam' edemediği Kafkaslar (!) Bugün Rusya'yı dinlemedikleri gibi birbirlerini de dinlemiyor.
   <br/>
   <br/>
   Dünyanın en potansiyel sorunlu yerlerinden biri olarak kabul edilen Kafkaslar, yeniden ve ciddi bir şekilde patladı. SSCB'nin dağılmasıyla başlayan iç çatışmalar, 19941996 yılları arasında yapılan savaştan sonra rutin çatışmalar ve adam kaçırmalarla 1999 yılının ortasına kadar gelen bölge, artık yeni bir yapılanmanın eşiğinde.
   <br/>
   <br/>
   Bölgede herkesin bir hesabı bulunmasına rağmen iş çoğu zaman çığırından çıkıyor. Ne Rusya, ne Çeçenistan yönetimi, ne de bölgedeki savaşçı grupların liderleri hakimiyet sağlayabiliyor. Herkes kendi başına buyruk.
   <br/>
   <br/>
   Parasız olduğu bir zamanda çok büyük sorunlarla karşı karşıya kalan yönetim; Devlet Başkanı Boris Yeltsin'in özel durumu, ülkenin batısında kurulan Moskova'nın en doğusu başta olmak üzere her yerine uzak olması gibi nedenlerle Kafkaslar'daki problemleri sürekli olarak asayiş sorunundan öteye göremedi. Kafkasya'daki yerel yöneticilerin dert yanmaları sırasında Rusya, tüm imkansızlıklarına rağmen yine de buraya bazı yardımlar gönderdi. Ancak problem çok derindi ve şimdiki Rusya'yı aşıyordu.
   <br/>
   <br/>
   Birkaç gün önce patlak veren ve Moskova'daki hükümeti de beraberinde götüren Dağıstan'daki savaşın başlayacağını ise, hemen hemen herkes biliyordu. Rusya medyası, savaşı, planı da dahil olmak üzere çok öncesinden duyuruyordu. Hem de savaşçı grupların kendi beyanlarından. Gazeteler, Çeçenistan'dan Dağıstan'a girerek ülkede bağımsızlık ilan edecek olan gerillaların hareketini yalnızca birkaç saat farkıyla ıskaladı. Taraflar stratejilerini internette bile yayınlarken, klasik devlet adamlığı yapan Rusya İçişleri Bakanı Vlademir Ruşaylo, her gün bilmem kaç 'terörist'e dersinin verildiğini açıklıyordu.
   <br/>
   <br/>
   İslam Şûrâsı ve faaliyetleri
   <br/>
   <br/>
   Dağıstan İslam Şûrâsı geçtiğimiz yılın yazında, yerli Müslüman cemaatlerin lideri Bagautdin Magomedov tarafından kuruldu. İlk önce 7 bölgenin köy temsilcileri Şûrâ'ya iştirak etti. Şûrâ baştan beri Dağıstan Özerk Cumhuriyeti'nin siyasi durumunu etkileyecek ciddi bir yapı olarak kendisini gösterdi. Şûrâ'yla ilişkileri olan 1500 Dağıstanlı, devlet yönetimi tarafından 'güvenilmeyenler' olarak görülmeye başlandı. Dağıstan yönetimi, geçen yılın ağustos ayında Şûrâ ile yaptığı anlaşmada hiç kimsenin dini ve ideolojik görüşlerinden dolayı takip edilmeyeceği garantisini verdi.
   <br/>
   <br/>
   Şimdiye kadar Dağıstan'da 15 bölgeden 50 köy kendi temsilcilerini Şûrâ'ya gönderdi. En büyük otorite sahibi temsilciler ise, 26 Ağustos 1859 yılında Şeyh Şamil'in teslim alındığı Gunip bölgesinden Ahmet Dibirov, Novolaksklı Abdul Parkuyev, Karamahilı Kamil oldu. Şûrâ'nın yanında daha doğrusu karşısında bir de "Alternatif Âlim Şûrâsı" bulunuyor.
   <br/>
   <br/>
   Şûrâ 10 Ağustos 1999'da Bağımsız Dağıstan İslam Devleti'ni deklare etti. Ve 'Asırlık Rusya İşgalinden Kurtuluş İçin Cihad' ilan edildi. Rusya'dan da askerlerini bölgeden çekmesi istendi. Şûrâ aynı zamanda Şamil Basayev ve Ürdün asıllı Çeçen savaşçı Hattab'dan da yardım istedi. Basayev de Rusya istihbaratına göre, sayısı 3000'e ulaşan kendi 'barış gücü' ile kardeş Dağıstan halkına destek vermeyi vaad etti. Halen Botlih bölgesinde 2000 civarında gerilla bulunuyor. Şûrâ, Avar nüfusunun yoğun olduğu Botlih'i geçici başkent yapmayı planlıyor. 2 milyon nüfuslu Dağıstan'da en yoğun etnik grup, Avarlar. Şûrâ'nın planının ikinci kısmında ise, Botlih'in ele geçirilmesi ve başkent Mohaçkale'yi ele geçirme bulunuyor.
   <br/>
   <br/>
   Çok sayıda rehin de alan gerillalar federal kuvvetler karşısında yenilmeleri halinde rehinelerle bazı bölgelere kapanarak, mevcut Dağıstan hükümetinin istifasını isteyecekler.
   <br/>
   <br/>
   Şamil Basayev ve grubu, aynı zamanda, Rusya'nın çok korktuğu savaşın tüm Kafkaslar'a yayılması tehdidinde de bulunuyor. Potansiyel çatışma yerlerinin başında İnguşetya, Karaçayevo Çerkesiya, Kuzey Osetya geliyor. Rusya ayrıca Basayev ve Hattab grubunun Moskova, S. Petersburg, Mohaçkale ve Vladikavkaz başta olmak üzere Rusya'nın diğer kentlerinde, terörist eylemler gerçekleştirmesinden çekiniyor. Rusya polisi olağanüstü halde çalışmaya başladı. Polis, büyük şehirlerde gördüğü Çornıy (esmer) halkı hemen kontrol ediyor. Rusya ordusuyla şiddetli çarpışmalar sürerken, gerillalar en azından hiç olmazsa Dağıstan'ın Rusya'dan ayrılmasını ya da şimdilik bölünmesini öngörüyor.
   <br/>
   <br/>
   Elma bile kopartmıyorlar
   <br/>
   <br/>
   Savaş bölgesinden ayrılan mültecilerin beyanlarına göre, gerillalar girdikleri bölgelerde halkı rahatsız etmiyor. Komutanların askerlere bahçelerden elma kopartmayı bile yasakladığı ifade ediliyor. Savaşçıların yerel halka iyi davrandığı ve halktan da destek gördüğü kaydediliyor.
   <br/>
   <br/>
   Çatışmalar özellikle de Botlih yakınlarında devam ediyor. Botlih Havaalanı'na sürekli saldıran gerillalar, neredeyse Rusya Genelkurmay Başkanı Anatoli Kvaşnin'i de öldürüyordu. Helikopteri ateş alan Kvaşnin son anda yara almadan kurtuldu. Dağıstanlı ve Çeçen gerillalar bir saldırı sırasında ise, 4 Rus pilot ve bir albayı öldürdüler.
   <br/>
   <br/>
   Rusya, kara ve hava güçlerini birleştirerek gerillalara karşı yoğun bir saldrıya geçti. 19941996 yılları arasında Rusya ile yaptığı savaşı kısmi de olsa "kazanan" Çeçenistan, uzun süreden beri Rusya tarafından izole edilmişti. Çeçenler, Dağıstan'ın ele geçirilmesi halinde topraklarını Hazar'a ulaştırarak kapalılıktan kurtulabilecekler. Bu sebeple Çeçenler hem yardımda bulunuyor, hem de olayın dışında olduklarını savunuyorlar.
   <br/>
   <br/>
   Rusya, Dağıstan Savaşı başlamadan önce sürekli olarak Çeçen savaşçılarla uğraşıyordu. Çeçen gerillalar bu yılın ilk 8 ayında yaklaşık 80 kez Rusya karakollarına saldırı düzenlediler. Bölgedeki adam kaçırmaların haddi hesabı yok. Fidyeciler, Çeçenistan'ın başkenti Grozni'de uçakta tüm yolcuların gözü önünde Rusya'nın Çeçenistan'daki en üst düzey temsilcisi General Gennadi Şpigun'u bile kaçırmayı başarmışlardı. Rusya'nın tüm çabalarına rağmen kurtarılamayan Şpigun için, 7 milyon dolarlık bir fidye isteniyor. Fidyeciler, kaçırdıkları iki rahibi patates karşılığında serbest bıraktılar. Ardından da onun yerine başka rahip ve imamlar kaçırdılar. Fidyecilerin kaçırdığı rahiplerden biri 8 'bodygurad'la korunuyordu.
   <br/>
   <br/>
   Çeçen savaşçıları helikopter ve roketlerle de engelleyemeyen Rusya ise, ilkel yöntemlere başvurdu. Rusya, Stavropol bölgesinde Çeçenler'in geçişini engellemek için kilometreler uzunluğunda insanlığın eski çağlarda düşmana karşı kullandığı derin hendekler kazdı. Bölge o kadar karışık ki, Rusya ordusunda subaylar, emirleri altındaki askerleri uyuşturucu karşılığında satmaya başladı.
   <br/>
   <br/>
   Rusya'da çalışmaya başladıktan sonra en çok duyduğum sözlerden biri de bir türlü gerçekleşmeyen YeltsinÇeçenistan Devlet Başkanı Aslan Maşhadov'un görüşmesi. Kafkasya'da bir olay çıktığında hem Rusya hem de Çeçen tarafı, bunu söz konusu görüşmeyi engellemeye yönelik bir 'provokasyon' olarak değerlendiriyordu ta ki son olaylara kadar. Artık herkes, klasik 'ajan, provokatör' laflarını bir tarafa bırakmak zorunda kaldı. ÇeçenistanDağıstan Halklar Kongresi'nin toplantısında alınan kararlardan sonra hem Rusya hem de gerillalar birkaç ay boyunca hazırlık yaptılar.
   <br/>
   <br/>
   Çeçen savaşçı Şamil Basayev, Ürdün asıllı Çeçen savaşçı Hattab ve Dağıstanlı gençleri eğiten Bagautdin'in hazırlıkları sonrasında, 19941996 ÇeçenistanRusya savaşının sona ermesinin tam 3. yıldönümünde gerillalar, Çeçenistan'ın Vedeno bölgesinden Dağıstan'ın Botlih bölgesine girerek bazı yerleşim yerlerini ele geçirdiler. Rusya hemen helikopterler desteğiyle karşı saldırıya geçti. Bir yurtiçi gezisinde bulunan dönemin başbakanı Sergey Stepaşin, Genelkurmay Başkanı Anatoli Kvaşnin ve İçişleri Kuvvetleri Başkanı Veçaslav Avçinnikov'ı bölgede durumun normalleştirilmesi için askeri müdahalede bulunmaları konusunda uyardı. Botlih'e giden Kvaşnin'in helikopterine ateş açıldı ve genelkurmay başkanı zor kurtulabildi. Durumun ciddi olduğu anlaşılınca Stepaşin, gezisini yarıda keserek, Dağıstan'a gitti. Mohaçkale'de birtakım önlemler almaya çalıştı. Moskova'ya dönerken, hükümet üyelerine, "Bugün Dağıstan'da durum çok kötü. Hakikaten Dağıstan'ı kaybedebiliriz" uyarısını yaptıktan birkaç saat sonra Yeltsin tarafından görevden alındı.
   <br/>
   <br/>
   Klinik vaka bir karar
   <br/>
   <br/>
   18 ayda 5. başbakanı atayan Yeltsin, Stepaşin'in yerine eski KGB ajnlarından ve şimdiki iç istihbarat teşkilatı FSB'nin başkanı Vladimir Putin'i getirdi. Stepaşin, 2.5 ay önce azledilen Yevgeni Primakov'un kendisine yaptığı gibi halefi Putin'e şans diledi ve yazlığına çekildi.
   <br/>
   <br/>
   Önemli kararları ve atamaları pazartesi günleri yapan Yeltsin yine aynı yöntemi denedi. Zaman yine birkaç ay öncesine döndü ve Rusya halkı, yağmurlu bir Moskova sabahında işine giderken radyo ve televizyonlarda sıradaki başbakanın adını duydu. Yeltsin, yeni değişikliğin gerekçesini bile açıklamaya gerek duymadı. Muhalefet sert tepki gösterdi; ancak anayasal yetkileri son derece geniş olan başkanı bu tür kararlarından vazgeçirmek imkansızdı.
   <br/>
   <br/>
   Komünist Parti lideri Gennadi Zuganov'un "Durum yüzde 100'lük klinik vaka" tepkisine, liberal politikacılardan Boris Nemtsov da 'hasta bir adamın aldığı kararlardan halkın bıktığı' eklemesini yaptı. Önümüzdeki pazartesi günü Rusya Parlamentosu'nun Alt Kanadı Duma, olağanüstü toplanarak yeni hükümet için güvenoyunu görüşecek. 19 Aralık 1999 tarihinde parlamento seçimlerinin yapılacak olması güvenoyu sorununu bu sefer çözmüş görünüyor.
   <br/>
   <br/>
   Prensi tanıyan yok
   <br/>
   <br/>
   Yeltsin, başbakanı değiştirdi, yerine atadığı adayını da aynı zamanda kendisine halef olarak gördüğünü açıkladı; fakat Rusya halkı yeni başbakanın ismini neredeyse hiç duymamış. Segodniya Gezetesinin yaptığı kamuoyu yoklamasına göre, halkın yüzde 92'si Putin'in başkan olmasını istemiyor. İzvestiya Gazetesinin yoklamasında ise, "Putin de kim?" sorusu çıktı.
   <br/>
   <br/>
   Rusya'daki bir iddiaya göre Yeltsin, birbirinden pek farklı olmayan iki kişi arasında değişikliği sadece kendi aile çevresini zengin etmek için yaptı. Kosova krizi, Yevgeni Primakov'un azledilmesi dönemlerine karşın dolar en çok Stepaşin'in azledildiği gün yükseldi ve hemen ardından da düştü.
   <br/>
   <br/>
   Bir başka görüşe göre de Yeltsin, Stepaşin'in kendisini koltuğundan indirme planını öğrendi ve bundan dolayı kendisini harcadı. Rusya'da herkes 2000 yılındaki başkanlık seçimlerini bekliyor. Aday olarak da Batı'nın da favorisi olarak görülen Moskova Belediye Başkanı Yuri Lujkov, Sergey Stepaşin, Yevgeni Primakov, KP lideri Zuganov, Aleksandr Lebed'in adları geçiyor. SSCB'nin kuruluşundan bu yana ülkeyi, hep kel saçlı birileri yönetmiş. Saçları yeterince gür olan Yeltsin'in halefi olacak kişiler arasında önemli keller bulunuyor. Kremlin'in yeni adayı Putin'in kafasının ortası hızla açılırken, şu sıralarda keli en iyi parlayan Yuri Lujkov.
   <br/>
   <br/>
   Ancak Yeltsin, başbakanlığa kimi atarsa atasın ve 2000 yılında başkanlık koltuğuna kim oturursa otursun, Kafkaslar'daki özerk cumhuriyetler Rusya'nın önünde çözülmesi gereken en önemli iç güvenlik sorunları arasında yer alacaklar. Çeçenistan örneğine bakılırsa, Rusya'nın mevcut askeri, idari ve iktisadi yapısıyla bu sorunların üstesinden gelmesi de hiç kolay olmayacak, hatta belki mümkün bile olmayacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5282-dagistana-ilhami-cecenler-verdi.html), [web.archive.org (arşiv bağlantısı)](http://web.archive.org/web/20130906101540/http://www.aksiyon.com.tr:80/aksiyon/haber-5282-dagistana-ilhami-cecenler-verdi.html)
