# Kremlin'in zaferi

*Mirza Çetinkaya 1999.12.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Bugün, ülkemizin bütün siyasi yapısı Kuzey Kafkasya'daki olaylarla belirleniyor. Halk Sovyet devrindeki anlayışta. "(Yavlinski)
  </font>
 </div>
 <div id="newsText">
  <font class="detail-text">
   "Gerçekten, terörizmle mücadele kartı oynattılar. Bu da bir müdahaledir. Böylece Duma, giden devlet başkanını (Yeltsin) yolsuzluklardan sorgulanma endişesinden kurtarmak için hazırlanmıştır."
   <br/>
   <br/>
   (Gorbaçov)
   <br/>
   <br/>
   Yukarıdaki sözler Rusya'daki Duma seçimlerinin sebep ve sonuçları konusunda ciddi işaretler veriyor.
   <br/>
   <br/>
   Rusya'nın artık SSCB gibi güçlü olmadığına bir türlü inanmak istemeyen Rus halkı, 'militarist' tutumların en revaçta olduğu bir dönemde seçime ve 'Korkunç Putin'e oynadı. Çeçenistan'daki 'şiddet politikası'yla, son Duma seçimlerinde halk tarafından büyük destek gören Başbakan Vladimir Putin için Kremlin'e çıkan yol biraz daha kısaldı.
   <br/>
   <br/>
   Üst üste yapılan başbakan değişikliklerinden sonra göreve gelen ve görev süresinin ağırlık mesaisini Çeçenistan'daki askeri operasyon için harcayan Putin, son seçimlerde Rusya halkı için 'güç ve birlik' sembolü olarak görüldü. Halk, devletin de ciddi organizasyonuyla Yedinstvo (Birlik) partisine oy verirken, hem gelecekte nasıl bir yönetim istediğini belirlemiş oldu, hem de kendilerini, hergün, Çeçenistan konusunda eleştiren uluslararası topluma gözdağı vermiş oldu.
   <br/>
   <br/>
   Moskova, Volgadonsk ve Buynaksk kentlerindeki 'şaibeli' patlamaların ardından halkın üstünde estirilen korku rüzgarları ve medyanın aşırı derecede devletin gazına gelmesi Rusya halkını, her türlü askeri harekatın destekçisi yaptı. NATO'nun Yugoslavya'yı bombalaması da hesaba katıldığında halk, Kızılordu'ya olan özlemini mevcut generallerle gidermeye çalıştı ve yapılan tüm yanlışları görmemeyi yeğledi.
   <br/>
   <br/>
   Kafkasya'daki problemi hem kendisi hem de bölgedeki halklar açısından birer asayiş sorunundan öte görmeyen politikalar devreye konuldu. Duma seçimleriyle bu politikalar halka onaylattırıldı. Öyle ki, liberal, demokratik ve zengin bir Rusya için umut olarak görülen liberal partilerden Yabloko (Elma) bile oluşturulan militarizmin havasına kurban gitti. Seçimlere kısa bir zaman kala Çeçenistan'daki askeri operasyonun sona erdirilmesini deklare ederek, bir barış planı açıklayan Yabloko ve lideri Grigori Yavlinski, seçimlerde halkın tokadını yedi. Seçimlerde yüksek oy alması tahmin edilen Yabloko, yüzde 5.95 alarak barajı aşabilen partilerin en sonuncusu oldu. Halk 'asalım keselim' dedikten sonra 'zaferden başka bir şey' beklemeyen Vladimir Jirinovski'ye daha fazla ilgi gösterdi.
   <br/>
   <br/>
   Seçim sonuçlarını değerlendiren Yavlinski, halkın henüz Sovyetler zamanındaki görüşte olduğu tepkisinde bulundu. Yavlinski, "Bugün, ülkemizin bütün siyasi yapısı Kuzey Kafkasya'daki olaylarla belirleniyor." sözüyle durumu net bir şekilde açıklıyordu. Sadece Çeçenistan konusu değil, Rusya hükümetlerinin yeni politikası, Rusya halkının geleceğinin iyileştirilmesinden çok, dışa karşı güçlü bir devlet görünüşünü ortaya çıkartmaya yönelik. Ekonomik krizin halkı sürüklediği macera, kriminal suçlardaki artış, mafyanın ülke ekonomisinin yüzde 50'sini ele geçirmesi, hızla düşen nüfus oranı, demografik yapıdaki bozukluklar, sadece 1998 yılında 24 bin kişinin alkolden hayatını kaybetmesi, başta ABD'ye olmak üzere yaşanan beyin göçü, nükleer silahların oluşturduğu tehdit gibi önemli sorunlarla ilgilenmeyen yöneticiler, 'birleştirici' gördükleri 'büyük devlet' olma peşinde. Söz konusu politikalar sonucu, Rusya halkı da yedi düveli kendine düşman görme psikolojisi taşıyor şu sıralarda.
   <br/>
   <br/>
   Kremlin ve hükümetin takip ettiği politikanın ilk raundu 'başarılı' oldu. Devlet Başkanı Boris Yeltsin ve Başbakan Vladimir Putin, Duma (parlamento) seçimlerinde istedikleri sonucu alırken, generaller de Çeçenistan'da önemli bir 'başarı' elde etmişe benziyor. Her ne kadar hergün Orta Çağ'ı andıran görüntüler eşliğinde yüzlerce insan öldürülüyorsa da bu 'Rusya'nın iç sorunu' hiç olmazsa haziran 2000'e kadar 'çözüme' kavuşturulmuş olacak. 4 Haziran 2000 tarihinde yapılacak devlet başkanlığına kadar Kremlin'e çıkmak isteyenler bir şekliyle Çeçenistan sorununu çözmek zorunda.
   <br/>
   <br/>
   Sonuç nasıl elde edildi?
   <br/>
   <br/>
   Kısa bir süre önce kurulan, belli bir programı olmayan ve üyelerinin bile kimlerden oluştuğu bilinmeyen Yedinstvo'ya tabii ki, Yeltsin ve Putin, halka emir vererek oy verdirtmedi. Sadece Putin, seçimlerden önce 'vatandaş olarak' Yedinstvo'ya oy vereceğini açıklamıştı. Olsun o kadar. SSCB'nin mirası üzerinde kurulan bir başka ülkenin seçimlerinde de evlere gönderilen sepetlerle oylar toplandı. Onlar da vatandaşın ayağına kadar gitmiş oldular.
   <br/>
   <br/>
   İlk olarak 39 valinin imzasıyla kurulan Yedinstvo'ya daha sonra 32 vali daha katıldı. Rusya'da bulunan 89 bölgeden 71'i ve valisi direkt olarak Yedinstvo'ya çalıştı. Polisin yanı sıra ülkedeki 1 milyon 200 bin askerin çoğunluğu emir komuta zinciri çerçevesinde oylarını kullandı. Bir Rusya gazetesi, oy kullanan askerlerin resimlerinin altına, "Oy kullanma emri vardı; pusulayı okuma emri yoktu" yazısını uygun görüyordu.
   <br/>
   <br/>
   AGİT gözlemci heyeti, Yeltsin'in oy kullandığı okulda bile düzgün bir seçim ortamının oluşturulmamasından şikayet etti.
   <br/>
   <br/>
   Moskova'nın kuzeyindeki 684 numaralı seçim bölgesinde kurulan pek çok masada seçmenlerin gruplar halinde istişare ederek ellerindeki seçim pusulalarını doldurdukları görüldü. Aynı yerde partisi adına görevli olarak bulunan Soyuz Pravığ Sıl yetkilisi Nadejda Golubenko, bana, seçmenlerden bazılarının seçim pusulalarını ev ödevi gibi götürüp evlerinde doldurduktan sonra getirdiklerini söyledi. S. Petersburg'da oyların 50 rubleye (2 dolar) satıldığını ülkenin uzak doğudaki bölgesinde yaşayan İvan'ın bile kulağına gitti. Başkan Yeltsin'in memleketi Yekaterinburg halkı, toplu olarak seçimleri protesto etti.
   <br/>
   <br/>
   Prenslikten parlamenterliğe
   <br/>
   <br/>
   Seçimlerden en kârlı çıkanların başında Başbakan Putin geliyor. Yaklaşık 4 aylık görevi boyunca mesaisinin ağırlığını verdiği Çeçenistan politikası destek gördü. Ayrıca, kendisine Kremlin yolu açıldı. Görevinin son zamanlarını sürdüren Yeltsin ve de ailesi rahat bir nefes almış oldu. Kremlin bürokrasisi ve etkili çevreleri de seçim sonuçlarından memnun olanların başında geliyor. Rusya'yı perde arkasından ciddi şekilde etkileyen zengin ve nüfuzlu işadamları Boris Berezovski ve Roman Abramoviç 'prens'likten parlamenterliğe terfi ettiler. Duma'da komünist hegemonyası kırılırken, liberal partilerin güç kazanması reformların yürütülmesini kolaylaştırırken, demokrasi açısından da umut verici olarak görülüyor. Komünistler, geleneksel oylarını korudu; ancak eskisi gibi etkin olamayacaklar.
   <br/>
   <br/>
   OVR bloku beklenenin çok altında oy alırken, bundan en büyük zararı 4 Haziran 2000 tarihinde yapılacak devlet başkanlığı seçimleri için adaylığını açıklayan Yevgeni Primakov gördü. Müttefiki Yuri Lujkov ise Moskova Belediye Başkanlığı'nı tekrar kazanarak prestijini korudu. Seçimleri 400'ü AGİT'ten olmak üzere 1169 yabancı gözlemci izledi. 1500 yabancı medya mensubunun izlediği seçimlerde 260 bin polis görev yaptı. 26 parti ve blokun yarıştığı Duma seçimlerinde 6 parti, uygulanan yüzde 5'lik barajı aşabildi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5668-kremlinin-zaferi.html), [web.archive.org (arşiv bağlantısı)](http://web.archive.org/web/20121230015242/http://www.aksiyon.com.tr:80/aksiyon/haber-5668-kremlinin-zaferi.html)
