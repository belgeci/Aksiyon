# Türkmenıstan zaman'da bır KGB ajanı

*Mirza Çetinkaya 1996.12.28*

<font class="agenda2NewsSpot">
 Yazdığın eleştiri mektuplarının en üstünde üç satır boş bırak. Buralara: 'Yaşasın Brejnev, Yaşasın parti, Ben sizin hizmetkarınızım'  yaz.
</font>
<font class="newsDetail">
 Ondan sonra eleştirilerini sırala. Yoksa üstten birileri sinirlenirse kimse seni kurtaramaz" şeklinde kendisine KGB tarafından akıl verildi. Bu yöntemi denedi. 25 yıl boyunca Komünist Partisi için çalışan ve 15 bin konferans veren Öreyev, şu anda Türkmenistan ZAMAN'ın en renkli simalarından.
 <br/>
 <br/>
 Bir tarih öğretmeni olan Atamurat Öreyev, tarihe ilgisini, "Ben atalarımın maruz kaldığı zulümlerin tarihini öğrenmek istedim. Küçük yaşta İskender, Timur ve Cengiz Han ile ilgili okuduğum kitapların tesirinde de kaldım. Propagandist hayatım boyunca da öğretmenliği bırakmadım" sözleriyle açıklıyor.
 <br/>
 <br/>
 O bir radikal
 <br/>
 <br/>
 Öğretmenlik yaparken, zamanın gelişmeleri ve komünizm felsefesi hakkında çevresindekilere zaman zaman küçük konferanslar veren Öreyev'in ünü her geçen gün çoğaldı. Başlangıçta fabrikalardaki işçilere konferans verdi. Ardından partinin dikkatini çekti. Parti onu Ağustos 1970'te Büzmeyin'de Lektör (propagandist) olarak görevlendirdi. Kısa sürede sivrilen Lektör Öreyev önce Aşgabat, ardından sırasıyla Leningrad ve Moskova'nın dikkatini çekti. Moskova tarafından Türkmenistan sorumlusu olarak atandı.
 <br/>
 <br/>
 Oğlu İmamkuli'yi gizlice sünnet ettirdiği ortaya çıkınca partiye ihbar edildi. Kendisinin partiden ihraç edilmeye çalışıldığı bir zamanda SSCB'nin o dönemki lideri Leonid İliç Brejnev'e üst üste 5 mektup gönderdi. Brejnev tarafından görevlendirilen KGB ajanları Öreyev'i uzun süre takip ettiler ancak onun temiz ve ilkeli biri olduğunu, çeşitli yolsuzluk ve usulsüzlükleri deşifre ettiğini tespit edince yazının başında belirttiğimiz aklı vererek ona yardımcı olmaya çalıştılar. Beş ay süren mahkemenin ardından hukuken de aklandı.
 <br/>
 <br/>
 Rusya medyası, KGB, bazı ülkelerin radyoları ve kendi istihbaratı ile bilgi edinen Lektör Öreyev pilotlardan tutun da mahkûmlara kadar pek çok kimseye konferans verdi. Öreyev o günkü hatıralarından birini ise şöyle aktarıyor: Büzmeyin'deki 1500 kişilik cezaevinde konferanslara başladığımda ilk sıralarda zorluk çekiyordum. Üstten devlet propagandası yapmamı istiyorlardı. Brejnev dediğim zamanlarda mahkûmlar ayaklarını yere vurarak protesto ediyordular. Ancak ben onlarla iyi iletişim kuruyordum. Moskova'nın ağzıyla konuşmadım. Her zaman olduğu gibi objektif olmaya çalıştım. Başlangıçta 10 korumayla girdiğim cezaevine daha sonraları korumasız girmeye başladım. Çıkarken arkamdan tempo tutar, yine gel derlerdi."
 <br/>
 <br/>
 Şu anda Türkmenistan ZAMAN'ın Halkla İlişkiler Sorumlusu olan Atamurat Öreyev, bilgisayar gibi bir hafızaya sahip. Ünlü bir insan ya da Afrika'daki bir nehir, ABD'deki bir araştırma merkezi hakkında saatlerce konuşabilir. Örneğin Türkiye'deki bir askeri üs hakkında kendisinden bilgi talep ederseniz görüntü eksikliğiyle konuyu size bir belgesel şeklinde sunar.
 <br/>
 <br/>
 ABD korkusunu sürekli hissetti
 <br/>
 <br/>
 Bir zamanlar dünyanın bütün tehlike ve kötülüklerinin ABD'den geldiğine inandırılan her komünist gibi Atamurat Öreyev de yakın zamana kadar ABD korkusuyla yaşamış. Öyle bir korku ki, hayatına da yansımış, evine kadar girmiş. Atamurat'ın Bagır'daki evi de bundan nasibini almış. Lektör Öreyev, olası ABD bombalarına karşı evinin altında demir ve betondan sığınak yapmış. Bugün soğuk hava deposu olarak kullandığı sığınağa çok emek veren Öreyev, eskiden bu işe ciddi şekilde inandığını ifade ediyor.
 <br/>
 <br/>
 Yıllarca komünizme hizmet veren Atamurat Öreyev'e göre Karl Marx ve Lenin'in iki büyük yanlışı oldu. Birincisi: Din hakkındaki siyasetleri yanlıştı. Ateist siyaset tarihi yanılgıydı. İkincisi, proleterya felsefesi. Yani onlara göre bütün zenginler kötü, bütün fakirler ise iyi idi. Halbuki tarih bunun böyle olmadığını gösterdi.
 <br/>
 <br/>
 Uzun zaman önce bir Rus gazetesinde yer alan Irak Devlet Başkanı Saddam Hüseyin'in 'seyit' olduğu haberine gönülden inandığı için Saddam'a çok değer veriyor. Ayrıca Saddam'ın 'emperyalist' Batı'ya karşı mücadele vermesini de candan destekliyor. Bu desteğini aynı zamanda Küba Devlet Başkanı Fidel Castro'ya da veriyor. Bugünlerde Çin'in geleceği ve gelecekteki Çin tehlikesi üzerine kafa yoran Atamurat Öreyev, dünyanın buna karşı zamanında önlem almasını istiyor.
 <br/>
 <br/>
 Dedik ya... O bir radikal. Herkes o dönemde partideki üst düzey Ruslar'ın kızlarıyla evlenirken, o, bir molla kızıyla evlendi. Eşi ibadetlerini hiç aksatmadı. Atamurat, "Ben eşime sürekli olarak saygı duydum. Çocuklarımı terbiyeli bir şekilde yetiştirdi. Mahalledeki en terbiyeli çocukların benimkiler olduğu konusunda bahse girebilirim. "Yazdığı 'Jirinovski kim ya da Rusya nereye gidiyor?" makalesiyle Türkmenistan ZAMAN'ın ilk temsilcisi Necdet Öz'ün dikkatini çeken Öreyev, Öz'ün talebiyle ZAMAN'da çalışmaya başlayan ilk Türkmen oldu. ZAMAN'a geçince hakkında çeşitli sözler de söylenmedi değil. Türkmenistan'daki bir gazeteci, "Moskova seni yetiştirdi, meyvesini Türk kardeşlerimiz topluyor" derken bir başkası da "Kaç dolara gittin?" dedi. O da onlara altındaki 30 yıllık Jiguli marka otoyla cevap verdi. Yazımızı son derece renkli kişiliğe sahip olan Atamurat Öreyev'in bir arkadaşının başından geçen ve kendisinin de şahit olduğu bir olayla bitirelim.
 <br/>
 <br/>
 Çocukları sünnet ettirmenin de yasaklandığı SSCB döneminde Komünist Partisi'ne üye olan bir Türkmen çocuklarını sünnet ettirmek istiyor. Ancak korkuyor. Çünkü bu anlaşılırsa hem partiden kovulur hem de işini kaybeder. O dönemde biri çocuğunu sünnet ettirirse, başkaları tarafından ihbar ediliyormuş.
 <br/>
 <br/>
 Sözünü ettiğimiz Türkmen büyük bir paradoksun içinde kalmış. Çocuğunu sünnet ederse parti ve iş elden gidiyor. Etmezse dini bir vecibe elden gidiyor. Türkmen bulunduğu ilçedeki büroya bir ihbar yazısı yazarak kendisini ihbar etmiş. (İhbarlar isimsiz olurmuş.) İlçeden bir heyet geliyor ve iki çocuğu kontrol ediyor. Ancak çocuklarda bir eksiklik sözkonusu değil. Türkmen, ardından Aşgabat'taki büroya benzeri bir ihbarda daha bulunuyor. İkinci bir kontrol yine sonuç yok. Son olarak da Mokova'daki büroya hitaben bir yazı yazıyor. Yazıda falankesin iki çocuğunu sünnet ettirdiği ancak ilçe ve Aşgabat'tan gelen heyetlerin rüşvet alarak işi örtbas ettiğini bildiriyor. Bunun üzerine kadınlıerkekli bir heyet de Moskova'dan yola koyuluyor. Bu kontrolde de çocukların turp gibi olduğu  anlaşılıp iş kapanınca Türkmen bu sefer törenle sünnetleri gerçekleştiriyor.
 <br/>
 <br/>
 MİRZA ÇETİNKAYA (AŞGABAT)
 <br/>
</font>

Kaynak: [www.aksiyon.com.tr](http://aksiyon.com.tr/aksiyon/haber-2101-34-turkmenistan-zamanda-bir-kgb-ajani.html), [web.archive.org (arşiv bağlantısı)](http://web.archive.org/web/20101210115037/http://aksiyon.com.tr/aksiyon/haber-2101-34-turkmenistan-zamanda-bir-kgb-ajani.html)
