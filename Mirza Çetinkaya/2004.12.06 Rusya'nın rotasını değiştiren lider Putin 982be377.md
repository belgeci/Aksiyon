# Rusya'nın rotasını değiştiren lider: Putin

*Mirza Çetinkaya 2004.12.06*

<div bgcolor="#FFFEF6">
 <font>
  <img border="0" height="1" src="/web/20060103210436im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103210436im_/http://www.aksiyon.com.tr/resim/522/40.jpg" vspace="5"/>
  </p>
 </font>
 <font class="content">
  MOSKOVA - Uzun yıllar birbirleri ile savaşan Türk ve Rus halkı, son zamanlarda dostluk adımları atıyor. Bunlardan sonuncusu Rusya Devlet Başkanı Vladımir Putin’in Türkiye ziyareti ile en üst noktaya taşındı. Avrasya ortak paydasında buluşan iki ülke, ilk kez ilişkileri derinleştiren sıcak bir sürecin içine girdi.
  <br>
   Türkiye, 32 yıl aradan sonra bir Rus lideri ağırlıyor. 17 Aralık’ta yapılacak Avrupa Birliği zirvesi öncesinde gerçekleşen bu ziyaret, Türkiye ile Rusya arasında yeni bir dönemin başladığını işaret ediyor. Tarih boyunca birbirleriyle savaşan, ortak nüfuz alanları üzerinde rekabet eden iki milletin, yeniden kurulmakta olan uluslararası sistemde işbirliğini öne çıkaracağının da bir göstergesi bu gezi.
  </br>
 </font>
 <p>
  <font class="content">
   Nitekim, eylül başında Kuzey Osetya’daki “okul baskını” sebebiyle ertelenen ziyaretin vakit geçirilmeden yerine getirilmesi hem Ankara hem de Moskova’nın stratejik bakış açısıyla örtüşüyor.
   <br>
    <br/>
    Avrupa Birliği’nden müzakere tarihi bekleyen Türkiye için Putin’in ziyareti, sahip olduğu stratejik derinliği bir kez daha Washington ve Brüksel’e hatırlatmak; Rusya açısından da Soğuk Savaş sonrası dönemde tek kutuplu bir dünya profili çizen uluslararası sisteme “beni ihmal etmeyin” mesajı vermek anlamına geliyor. Ziyaret sırasında ekonomik, siyasi ve askeri anlaşmalar imza atılması, ikili ilişkilerin “geliştirilmiş çok boyutlu ortaklık” düzeyine ulaştığının da bir göstergesi. Rus lider Putin’le Cumhurbaşkanı Ahmet Necdet Sezer’in imza attığı ‘Dostluğun ve Çok Boyutlu Ortaklığın Derinleştirilmesine İlişkin Ortak Deklarasyon’da Rusya ve Türkiye’nin “Avrasya ülkesi” olduğu hatırlatılarak güvenlik, refah ve barışın geliştirilmesine yapacakları katkıya vurgu yapılması, asırlar sonra iki millet arasında ilk kez bu kadar sıcak bir sürecin içine girildiğini işaret ediyor.
    <br/>
    <br/>
    Avrasya’nın iki güçlü ülkesi
    <br/>
    <br/>
    Putin’in Türkiye ziyareti şüphesiz Türk—Rus dostluğu adına büyük öneme sahip. Özellikle, geçmişte birbirleriyle güç mücadelesi yapmış iki devletin bu kez işbirliğine dayalı bir ilişki içine girmesi gelecek adına değerlendirilmesi gereken önemli bir şans olarak karşımıza çıkıyor. Peki, nasıl oldu da son dönemlerde Türkiye ile Rusya arasında bu kadar ciddi bir yakınlaşma oldu? Bu sorunun cevabı,  Dışişleri Bakanı Abdullah Gül’ün 23—26 Şubat tarihleri arasında Moskova’ya yaptığı ziyaret öncesindeki açıklamalarında yatıyor. Gül’e göre, Rusya ve Türkiye birbirlerini tamamlayabilecek ekonomik yapılara, iyi yetişmiş genç nüfuslara, dinamik müteşebbislere, dünya ticareti ve enerji kaynakları açısından stratejik konumlara sahip... Üstelik her ikisi de birer Avrasya ülkesi.
    <br/>
    <br/>
    Peki, Soğuk Savaş döneminde karşıt kutuplarda yer alan iki ülkeyi birbirine bu kadar yaklaştıran faktörler neler? Bu sorunun cevabını Putin’in izlediği politikalarda bulmak mümkün. 26 Mart 200 tarihinde devlet başkanı olan Vladımir Putin, 14 Mart 2004’te yapılan devlet başkanlığı seçimlerinde oyların yüzde 70’inden fazlasını alarak ikinci kez Kremlin’de oturma hakkını elde etti. Görev yaptığı son dört yıl incelendiğinde Putin’in “devlet eksenli milliyetçilik ve ılımlı devletçilik” ilkesini benimsediği ortaya çıkıyor. Şüphesiz, Putin’i izlediği bu politikaların bir arka planı var.
    <br/>
    <br/>
    Geçtiğimiz yaz aylarında, Moskova’da  faili meçhul bir cinayete kurban giden Rus asıllı Amerikan vatandaşı ve Forbes dergisi yöneticilerinden Pavel Hlebnikov, Rusya ile ilgili bir kitabında, SSCB’nin dağılma sürecinin başladığını gören efsanevi istihbarat örgütü KGB’nin, Sovyetler’in yerine ikame edilecek devletin altyapısı için birtakım hazırlıklar yaptığını yazıyor. Aynı örgütün ‘sağlam’ kaynaklarına dayanarak  kitabını kaleme alan Hlebnikov, bunların arasında aşırı milliyetçi bildiğimiz politikacı Vladimir Jirinovskiy hareketi ve ekonomik açıdan da yeni birtakım şirketler örneğini veriyor.
    <br/>
    <br/>
    Kontrolsüz demokrasiden kontrollü demokrasiye
    <br/>
    <br/>
    Aslında KGB, Sovyetler’in kontrollü bir şekilde dağılması için çabalıyordu; ancak yılların sorunlar yumağı ve dış tesir buna pek imkan vermedi. Fiili olarak eriyen SSCB, 1991 Minsk Anlaşması’yla hukuken ortadan kalktı. Devrimlere alışık Rusya halkı önce Mihail Gorbaçov ile Boris Yeltsin arasındaki mücadeleyi, sonra da Yeltsin’in hükümet binasını televizyonların canlı yayını eşliğinde bombalamasını seyretti. Rusya, yeni bir döneme girmişti artık...
    <br/>
    <br/>
    Bazen sert tavırları ve tehditleri bazen de çocukça hareketleriyle hem ülke hem de dünya gündeminde kalmayı başardı Yeltsin. Döneminde, kontrolsüz bir ‘demokrasi’ deneyimi yaşandı. İki dönem görev yaptı; ancak ikinci dönemini tam olarak tamamlayamadı. Görev süresinde, getirdiği demokrasi anlayışından en fazla mafya grupları ile oligarhlar nasiplendi. Son zamanlarında ülkeyi hastaneden yönetmek zorunda kaldı. 1999’un son gününde yılbaşı hediyesi olarak halka istifasını sundu.
    <br/>
    <br/>
    Yeltsin, halef olarak kimsenin tanımadığı genç bir istihbaratçı olan Vladimir Putin’i seçti. Çiçeği burnunda bir başbakan olan Putin’in öne çıkması hem Rusya’da hem de dünyada şaşkınlık meydana getirdi ilk anda. 7 Ekim 1952’de Leningrad’da dünyaya gelen, 1975 yılında Leningrad Devlet Üniversitesi Hukuk Bölümü’nden mezun olan ve aynı tarihten itibaren KGB Dış İstihbarat Dairesi’nde hizmete başlayan Putin hakkında hiç kimsenin çok fazla bilgisi yoktu. Şaşkınlık biraz da bundan kaynaklanıyordu: Nükleer silahlara sahip bir ülke hem de 10 yıl öncesinin süper gücü belirsiz bir gelecekle mi karşı karşıya idi? Sovyetler’in son lideri Mihali Gorbaçov’un Putin hakkında, başta ekonomi olmak üzere “herhangi bir projesi olmayan kişi” olarak nitelendirmesi de kafaları karıştırmaya yetmişti.
    <br/>
    <br/>
    9 milyardan 100 milyar dolara çıkan döviz rezervi
    <br/>
    <br/>
    Bir süre sonra zihinlerde oluşan istifhamlar ortadan kalkmaya başladı. Eski bir istihbaratçı olan Putin, Kremlin’e çıkar çıkmaz kafasındaki projeleri bir bir hayata geçirdi. Ekonomik çöküntüyü tedavi edecek politikalar geliştirdi. Zamanında 9 milyar dolar olan merkez bankasındaki rezervini 100 milyar doların üstüne çıkarttı. Görevinin ilk aylarında merkezle taşra arasındaki dengesizlikleri gidermeye yönelik idari reformlara girişti. 89 idari bölgeyi kendi arasında 7 federal bölgeyle birleştirdi. Buralara da merkezden süper yetkililerle donatılmış valiler atadı.
    <br/>
    <br/>
    Bu reformun ikinci adımı sonraya bırakılırken Putin’in asıl kararlılığı, oligarh denen zengin ve nüfuzlu işadamlarıyla yaşanan mücadelede görüldü. Post Sovyet dönemindeki çarpık özelleştirmelerden inanılmaz paralar kazanan, bununla da yetinmeyerek siyasete müdahil olan oligarhlar karşılarında ilk kez sert bir yönetim buldu. Yeltsin döneminde, ‘başkanın aile çevresi’ ya da ‘Kremlin’in prensi’ sıfatıyla anılan oligarhlar, maliye, polis ve savcıların soluk aldırmayan müdahaleleriyle karşılaştı.
    <br/>
    <br/>
    Canlı yayında halkın sorularını cevaplıyor
    <br/>
    <br/>
    Bu süreçte, devlet şirketi Gazprom’a 1 milyar dolara yakın borcu olan Vladimir Gusinskiy’nin televizyon kanalı NTV elinden alındı. Gusinskiy, hakkındaki soruşturmalara dayanamayarak ülke dışına çıkmak zorunda kaldı. Halen Avrupa ve İsrail’de yaşıyor. Halkın kendisini bu konuda desteklediğini gören Vladimir Putin’in hedefindeki ikinci isim, bir aralar Bağımsız Devlet Topluluğu (BDT) genel sekreteri olduğunda ‘Yeni Sovyet’ lideri gibi hareket eden Boris Berezovskiy oldu. Berezovskiy de tıpkı Gusinskiy gibi çareyi kaçmakta buldu. Putin’in ülkedeki hakimiyetini pekiştiren “oligarh” operasyonları bu iki isimle sınırlı kalmadı. Enerji devi Yukos’un başkanı Mikhail Hodorkovskiy bir sonraki hedef oldu. Ancak, o diğerleri kadar şanslı değildi. Bir yılı aşkın süreden beri Moskova’daki bir hapishanede tutulan Hodorkovskiy, devlet malını çalmak ve vergi kaçırmak suçlamasıyla yargılanıyor. Bilinen oligarhlardan Çukotka valisi ve İngiliz Chelsea futbol takımı sahibi Roman Abramoviç’in de yakında seri operasyonlardan nasibini alabilecekleri  konuşuluyor.
    <br/>
    <br/>
    Oligarhlara bu  kadar sert davranan Putin, federasyonu bir arada tutacak politikalar izlerken daha farklıydı işin doğrusu. Örneğin judo müsabakalarına katıldı, kızlarla bilek güreşi yaptı ve halkın sempatisini kazanmaya çalıştı. Bununla da yetinmedi her yıl canlı yayında halkın sorularını cevaplandırma geleneği başlattı.
    <br/>
    <br/>
    Önceden belirlenen bir tarihte Kremlin’de kameraların karşısına geçiyor ve halktan gelen soruları iki saat boyunca cevaplıyor. Vatandaşın büyük ilgi gösterdiği bu uygulama ile topluma sıcak mesajlar veriyor.
    <br/>
    <br/>
    Çeçenistan savaşı dışında genel hatlarıyla başarılı bir yönetim sergileyen Putin, Rus tarihinde bazı ilklere de imza atan bir lider. Tarihte ilk kez onun döneminde Kızıl Meydan’ı asker olmayan bir savunma bakanı selamladı mesela. Yine, kendisine yardımcı olarak bir bayanı seçti. Başlatılan askeri reformlar kapsamında ordudaki asker sayısı azaltıldı; şişkin general kadrolarına çeki düzen verildi.
    <br/>
    <br/>
    Putin’in dört yıllık icraatlarında en fazla öne çıkan konuların başında idari yapıdaki düzenlemeler geliyor. Merkezi yönetimi güçlendirme taraftarı olan Putin, federalizmden üniter yapıya geçişe yönelik bir idari yapılanmayı uygulamaya çalışıyor. Buna göre 1993’ten beri seçimler yoluyla göreve gelen valiler, bundan böyle merkezden atanacak; sadece yerel parlamentolar tarafından onaylanacak.
    <br/>
    <br/>
    Halen altyapısı hazırlanmakta olan reform çerçevesinde cumhuriyet ve/veya oblıst (bölge) denilen 89 idari birimin yöneticileri, artık Moskova’dan seçilecek. İndem Başkanı Georgy Satarov, bu sistemin uzun süre ayakta duramayacağı görüşünü  SSCB örneğinden hareketle savunuyor. Buna karşılık Rus—Türk Araştırmaları Merkezi Eş Başkanı Hakan Aksay ise Ortodoks Kilisesi’nin ahlakıyla donatılmış güçlü bir liderin ülkeyi yönetmesinin Rusya ve Rus halkının tabiatına uyduğunu söylüyor.
    <br/>
    <br/>
    Pragmatik dış politika
    <br/>
    <br/>
    Vladımir Putin’le birlikte Kremlin dış ilişkilerde pragmatik bir politika izledi. Yeltsin döneminde seslendirilen “çok kutuplu dünya” söylemi bırakılarak, dünyanın önde gelen aktörleriyle karşılıklı çıkara dayalı ikili ilişkiler geliştirildi. SSCB’den kalma “ideolojik akrabalık diplomasisi” rafa kaldırıldı. Amerika küstürülmeden Avrupa ile yakın ilişkiler içerisine girildi. Eski başbakanlardan Yevgeniy Primakov’un önerdiği Moskova, Yeni Delhi, Pekin üçgeninden de pek uzaklaşılmadı.
    <br/>
    <br/>
    Kremlin, Putin yönetiminde dış politikasında birinci önceliği Bağımsız Devlet Topluluğu’na (BDT) verdi. Başlangıçta SSCB’nin yerine ikame edilmek istenen; ancak bir türlü istenilen seviyede çalıştırılamayan örgüte belli bir hareketlilik kazandırıldı. BDT’ye üye ülkelerle yakın işbirliğine gidildi, Putin’in şahsi çabaları sonucu bu ülkelerin liderleriyle faydalı işbirliği imkanları oluşturuldu. Ancak, Gürcistan için aynı şeyleri söylemek mümkün değil. Zira, Tiflis 12 ülkenin üye olduğu BDT’den hukuken olmasa da fiilen uzaklaşmış durumda.
    <br/>
    <br/>
    Putin’in başarısının altında ne yatıyor?
    <br/>
    <br/>
    Şüphesiz, Putin’in başarısının altında kirlenmemiş bir siyasi kimliğinin olması yatıyor. Ayrıca, eski bir istihbaratçı olması ve yönetimdeki kimseye ‘eyvallahı’nın olmaması da başarısında önemli bir rol oynadı. Petrol fiyatlarının yükselmesi ekonomideki enkazı temizlemesinde yardımcı oldu. Yeltsin döneminde neredeyse bütün iyi işlerin yapılmasına engel çıkartan komünist ağırlıklı Duma’nın yapısını değiştirdi. Sürekli, yeniliğin ve değişimin peşinde oldu. Reform çalışmaları sırasında kendisine yöneltilen eleştirilere cevap verirken söylediği şu sözler, Putin’in gittiği istikameti gösteriyor: “Avrupa ülkeleri ve Avrupalı meslektaşlarımızın alışık olmadığı herhangi bir uygulamamız olmayacak. Bütün reformlar anayasa kapsamında gerçekleştirilecek.”
    <br/>
    <br/>
    Almanya’da KGB adına çalıştığında, işinin gereği somut olarak neler yaptığını bilemiyoruz. Ama, Kremlin’e çıktığından bu yana ne yaptığı üç aşağı beş yukarı belli. Bazıları onun Rus Çarı Büyük Petro (Deli) gibi değişimci ve iş bitirici olduğu görüşünde. Ancak ortada bir gerçek var. Rusya, SSCB’nin dağılmasından sonra ilk kez Putin’in eliyle kendine has bir yol çiziyor. Batı değerlerini paylaşan ancak Batılı olamayan bir ülke var karşımızda. Aynı zamanda da, her şeyi kontrolü altına alan güçlü bir lider...
    <br/>
    <br/>
    Putin, Ankara’dan hangi duygularla ayrıldı bilemiyoruz. Fakat, bu ziyaretle Türk—Rus ilişkilerinin yeni bir boyut kazandığı muhakkak...
    <br/>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Alaattin Çankaya, 09-Aralık-2004
> Yurtta sulh cihanda sulh: 
> Komşu komşunun külüne muhtaçtır. Bütün komşularımızla iyi geçinmek mecburiyetindeyiz. İlk adımı atmak, ilk eli uzatmak bir öncelik ve ayrıcalıktır. "Yurtta sulh cihanda sulh” sözünü aklımızdan çıkarmayalım. Dünyanın barışa her zamankinden daha çok ihtiyacı var. Elbette menfaatler karşılıklı olmalı. Samimiyet de şart.

### bahittin    özcan, 08-Aralık-2004
> Avrupa’ya mesajdı: 
> Avrupa’dan müzakere tarihi alma arifesinde, Putin’in ziyareti hem iki ülke ilişkilerinin gelişmesi hem de Avrupa’ya mesaj verme açısından önemliydi. Umarız Avrupa müzakere tarihi vermeyip Türkiye’yi başka limanlara sevk etmez.

### fatih yaşar, 08-Aralık-2004
> Ziyaret abartıldı: 
> Rusya lideri Putin’in ziyaretiyle tarihten gelen düşmanlık bitmiş, ilişkiler düzelmiş havası estirildi. Şunu unutmayalım ki bu insanlarla defalarca savaştık, binlerce şehit verdik. İlişkilerimizi geliştirelim, buna kimsenin itirazı yok; ama ziyaret bu kadar da abartılmaz ki! Ne Avrasyacılığa, ne Avrupacılığa ne de Amerikancılığa yakın durmalıyız. Kendi rotamızı kendimiz çizmeliyiz.

Kaynak: [www.aksiyon.com.tr](http://aksiyon.com.tr:80/detay.php?id=18880&yorum_id=2430), [web.archive.org (arşiv bağlantısı)](http://web.archive.org/web/20060103210436/http://aksiyon.com.tr:80/detay.php?id=18880&yorum_id=2430)
