# Yıldız savaşları yeniden mi?

*Mirza Çetinkaya 2001.02.24*

<div>
 <p class="spot">
  Washington'daki  Genelkurmay  kökenlilerin aktif lobisi  üzerine ABD'nin yeni yönetimi, yeni bir ulusal savunma sistemini kurmak  isterken, başta Rusya olmak üzere pek çok  ülkede de ciddi bir silahlanma telaşı  başladı
 </p>
 <p class="metin">
 </p>
 <img border="0" src="/web/20010713184047im_/http://www.aksiyon.com.tr/2001/325/resimler/Yildiz.jpg"/>
 <p class="metin">
  Geçtiğimiz yıl bu zamanlarda tanınmaması, KGB kökenli ve gizemli olması nedeniyle, uluslararası toplum Putin'den sert politikalar beklerken, geçen sürede Putin demokrasiden yana tercihini koydu; ancak Doğu'dan beklenen sertlik Batı'dan geldi.
 </p>
 <p class="metin">
  Soğuk Savaş yıllarının anısı olan 'yıldız savaşları' tekrar gündeme geldi. Washington'daki Genelkurmay kökenlilerin aktif lobisi üzerine ABD'nin yeni yönetimi, yeni bir ulusal savunma sistemini kurmak isterken, başta Rusya olmak üzere pek çok ülkede de ciddi bir silahlanma telaşı başladı. Washington'ın inşa planlarını yaptığı Ulusal Füze Savunma (NMD) sisteminin kurulması için 1972 yılında SSCB ile ABD arasında imzalanan Anti—Balistik Füze (ABM) anlaşmasının değiştirilmesi ya da kaldırılması gerekiyor. Sovyetler'in asıl mirasçısı olan nükleer silahlı Rusya ise buna şiddetle karşı çıkıyor.
 </p>
 <p class="metin">
  Başta Rus ve Amerikalılar olmak üzere dünyada pek çok gözlemci önümüzdeki yakın dönemde NMD konusunda ciddi tartışmaların çıkacağı gibi dünyanın yeniden bir silahlanma yarışına gireceğine dikkatleri çekiyor.
 </p>
 <p class="metin">
  Çin'i, ABD karşısında asıl potansiyel rakip olarak gören ABD askeri kesimleri, son zamanlarda hazırladıkları raporlarla bu konudaki endişelerini dile getirirken NMD konusunda Çin'den söz etmiyorlar. Washington, ellerinde uzun menzilli füzeler bulunan ülkelerden Kuzey Kore ve İran'ın adlarını verirken, Çin'in ismini zikretmiyor. Halbuki, ABD'nin savunma sistemi ihtiyacını ortaya çıkartan asıl unsurun Çin'deki gelişmeler olduğu pek gündeme getirilmiyor.
 </p>
 <p class="metin">
  Şişedeki akrepler
 </p>
 <p class="metin">
  SSCB ile ABD arasında silahlanma yarışının en kızıştığı dönemde imzalanan ABM anlaşması karşılıklı olarak saldırganlıktan uzak durulmasını öngörüyor. Bir şişenin içindeki iki zehirli akrebin pozisyonundan ilhamla toplu kitle silahlarına sahip olan iki devlet de bir ısırmanın her iki tarafı da felç edeceği dehşetinden uzak durmayı amaç edinen bir mantığa sahip ABM anlaşması.
 </p>
 <p class="metin">
  O dönemde sadece ABD'de bir kent, Rusya'da da başkent Moskova üzerinde güvenlik şemsiyesinin kurulmasına izin verilmiş. Washington'da bazı yetkililer, zaman zaman dağılan SSCB ile birlikte ABM'nin de tarih olduğunu öne sürerken, savunma sistemi için neden bugünün beklendiği konusuna ise izah getirmek istemiyorlar.
 </p>
 <p class="metin">
  Silahlanma yarışı kaçınılmaz
 </p>
 <p class="metin">
  ABD ile Rusya arasında yıldız savaşları dönemi söz düellosu yeniden başlarken, taraflar olası gelişmelere karşılık teknik düzeydeki hazırlıklarına da giriştiler.
 </p>
 <p class="metin">
  Putin'in Kremlin'e çıkmasıyla birlikte kıtalararası füzelerden Topol—M'lerin üretimine ağırlık veren Rusya, ABD'nin yeni girişimlerine karşı hazırlıklarını sürdürüyor.
 </p>
 <p class="metin">
  10 bin 50 kilometre mesafe alabilen bu füzeler, Rusya topraklarından dünyanın hemen hemen her yerini vurabilecek düzeyde. Aynı zamanda 'paylaşılan başlık' denilen sisteme sahip olan bu füzelerden korunmanın zor olacağı söyleniyor. ABD'nin NMD planları ilk açıklandığı zamanlarda Rusya'da bazı uzmanlar ve siyasetçiler, Topol—M'lerin ABD savunma sistemlerini delebilecek güçte olduğu iddia edilmişti. Sayıları 20'yi geçen bu füzeler karada sıradan bir aracın arkasına da takılabilecek kadar da rahat taşınabilir.
 </p>
 <p class="metin">
  Önce Alaska'dan başlanmak üzere en az 60 milyar dolarlık paranın yatırılacağı savunma sisteminin de çok sağlam olacağı tahmin ediliyor.
 </p>
 <p class="metin">
  Washington'dan yapılan son zamanlardaki açıklamalar üzerine ilginç bir beyan da Rusya Savunma Bakanı İgor Sergeyev'den geldi. Konunun uzmanı olan Sergeyev, Ronald Reagen dönemindeki silahlanma yarışı sırasında SSCB'nin elinde bulunan 3 güçlü programın varlığına dikkat çekerek, gerektiği takdirde bunların devreye konulabileceğini söyledi.
 </p>
 <p class="metin">
  Sergeyev, "Rusya'da, güvenliği yeterli seviyede korumaya yardımcı olacak uygun tasarılar vardır. Fakat bu tedbirler zorunlu cevabi bir nitelik taşıyacaktır. Bir sürü ülkenin aynı tedbirlere girişeceğinden şüphem yoktur." diye konuştu.
 </p>
 <p class="metin">
  Reagen'lı Yıldız Savaşları döneminde kendi ellerinde ABD'den gelebilecek tehditler karşısında 3 güçlü programın bulunduğuna dikkat çeken Rusya Stratejik Füze Kuvvetleri eski Komutanı ve şimdiki Savunma Bakanı Sergeyev, büyük yatırımların yapıldığı bu programların laboratuvar deneyleri ötesinde olduğunu da kaydetti. Rusya elindeki bu projelere yeniden çok rahatlıkla dönme imkanı olduğu yönünde mesaj veriyor.
 </p>
 <p class="metin">
  Silahlanma yarışı uzaya sıçrayacak
 </p>
 <p class="metin">
  Son gelişmeler üzerine Rusya'da pek çok yetkili, silahlanma yarışının uzaya sıçrayabileceği öngörüsünde bulunuyor. Devlet Güvenlik Sekreteri Sergey İvanov, ABD'nin yeni bir ulusal savunma sistemi kurma planlarını tenkid ederken, "ABM anlaşmasının iptali global stratejik istikrarlığın tüm yapısının tahribini getirecek ve uzayı da dahil edecek yeni silahlanma yarışının sebeplerini oluşturacak" şeklinde uyarıda bulunuyor.
 </p>
 <p class="metin">
  SSCB'nin son lideri Gorbaçov ise gelişmelerin kitle imha silahlarını geliştirme hevesine götüreceğini ileri sürüyor.
 </p>
 <p class="metin">
  Gorbaçov, konuyla ilgili son açıklamalarının birinde ABD'nin yeni adımı için silah yarışını kırbaçlayabileceğini ve birçok ülkenin 'kendi sistemine nasıl sahip olacağı' düşüncesini başlatma etkisi yapacağını kaydetmişti.
 </p>
 <p class="metin">
  Gorbaçov, aynı zamanda bu gelişmeler kapsamında bazı ülkelerin kitle imha silahları üzerine oynamayı da istisna tutmadığını kaydediyor. Gorbaçov'a göre NMD'nin devreye sokulması konusunda en çok kârlı silah siparişleri beklentisi içerisindeki Amerikan savunma çevreleri lobi yapıyor.
 </p>
 <p class="metin">
  Medya: Bush tehdit ediyor
 </p>
 <p class="metin">
  Moskova'da yapılan yorumlarda Bush'lu dönemde ABD—Rusya ilişkilerinin sert bir havada geçebileceği belirtiliyor. Özellikle de silahlanma yarışının yeniden hız kazanabileceğine işaret ediliyor.
 </p>
 <p class="metin">
  Bush'un son çıkışlarını değerlendiren Kommersant gazetesi, konuyu ele aldığı bir haberinde "Soğuk Bush, Rusya'yı tehdit ediyor" ifadesini seçmişti. Daha önceleri ABM'nin ABD tarafından delinmesi halinde Rusya Devlet Başkanı Putin, Rusya'nın da nükleer alanda kendi başına hareket edeceğini duyurmuştu. Şimdilerde Moskova'da bazı iddialara göre Kremlin, ABM anlaşması konusunda yeni arayışlar içerisine girmiş bulunuyor. Moskova'nın ABM konusundaki fikrinin yumuşatılması ile ilgili bazı fikirlerin Kremlin'e sunulduğu ve Putin'in, bunlardan bazılarıyla tanıştığı ifade ediliyor.
 </p>
 <p class="metin">
  Segodnya gazetesi ise , Kremlin'e yakın bazı kaynaklara dayanarak nükler silahlanma çerçevesinde soğuk savaşın yeni bir realitesinden bahsedildiğini yazdı. Generallerin ise Kremlin'e çeşitli askeri teknik çözümler teklif ettiği belirtiliyor. Savunma Bakanlığı'ndaki rivayetlere göre ABD'nin yeni girişimine karşı 'asimetrik intikam silahı'nı kurma tartışmaları gündemde.
 </p>
 <p class="metin">
  Hatta, Putin tarafından geçtiğimiz aralık ayının başında imzalanması planlanan '2001—2005 yıllarında silahlı kuvvetlerin inşa ve geliştirme planı' adlı kararname şu ana kadar imzalanmadı ve bu belgenin yeni nükleer realite çerçevesinde yeniden şekillendirileceği söyleniyor.
 </p>
 <p class="metin">
  Daha önceleri ABD'nin, ABM anlaşmasını delmesi durumunda, Rusya'nın da nükleer silahlar konusunda kendi başına hareket edeceği tehdidinde bulunan Putin, yakın günlerde ülkesinin diplomatlarıyla gerçekleştirdiği görüşmede, kendileri için uluslararası alanda en önemli problemlerden birinin de ABM anlaşmasının korunması üzerindeki 'zor ve ince' çalışmanın gerekliliği olduğunu söyledi.
 </p>
 <p class="metin">
  Nükleer başlıklı füze sayısının indirilmesini öngören Start II anlaşmasını da onaylayan Moskova, ABD'den silahsızlanma alanında beklediği tavizleri NMD ile bulurken, rahatsızlığını gizlemiyor.
 </p>
 <p class="metin">
  Çin'le blok olacak mı?
 </p>
 <p class="metin">
  Pekin'de dönemin ABD Başkanı Bill Clinton'ı nükleer silahlarla tehdit eden Putin'in selefi Boris Yeltsin döneminde de zaman zaman gündeme gelen ABD'ye karşı Moskova'nın Çin'le blok yapacağı ya da Çin, İran ve Hindistan'la ortak hareket edeceği konusunda da farklı görüşler dile getiriliyor. Değerlendirmesine başvurduğumuz Moskova Carnegie Merkezi Başkan Yardımcısı Dmitriy Trenin, Çin ve Rusya'nın itirazlarına rağmen ABD'nin yeni bir savunma sistemini kuracağını söylüyor. Trenin, farklı konumlarda bulunmaları nedeniyle ABD'ye karşı Rusya ve Çin'in stratejik ortaklık kuramayacağı görüşünde.
 </p>
 <p class="metin">
  Trenin endişesi Tayvan üzerinde odaklanıyor. Ona göre Çin ile ABD arasında ileride Tayvan sorunu konusunda ciddi bir anlaşmazlığın çıkması durumunda Moskova, yapmak istemeyeceği bir tercihle karşı karşıya kalabilir.
 </p>
 <p class="metin">
  Türkiye'nin stratejik müttefiki ABD ile Rusya arasında bu krizin derinleşmesi karşısında Ankara'nın nasıl bir durumla karşı karşıya geleceği ise diğer muammayı oluşturuyor. ABD'deki yeni yönetimin Rusya, Irak ve birçok konuda hem Avrupa ülkeleri, hem Türkiye ile farklı düşünceler taşıdığı biliniyor. ABD ile Rusya arasındaki tartışmada özellikle Paris, Moskova'nın çizgisine daha yakın duruyor. Ulusalcı dış politika izleme gayreti gösteren Ankara'nın bu fırtınada kendine nasıl bir yer bulacağı ve yeni dönemde bu alandaki politikalarını nasıl şekillendireceği merak ediliyor.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/325/dishaberler/1.htm), [web.archive.org (arşiv bağlantısı)](http://web.archive.org/web/20010713184047/http://www.aksiyon.com.tr:80/2001/325/dishaberler/1.htm)
