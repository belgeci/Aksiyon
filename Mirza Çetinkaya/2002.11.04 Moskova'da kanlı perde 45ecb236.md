# Moskova’da kanlı perde

*Mirza Çetinkaya 2002.11.04*

<div bgcolor="#FFFEF6">
 <font>
  <img border="0" height="1" src="/web/20051110090405im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20051110090405im_/http://www.aksiyon.com.tr/resim/413/52.jpg" vspace="5"/>
  </p>
 </font>
 <font class="content">
  Çeçenlerin, Moskova’daki bir tiyatroya düzenledikleri baskın, dramatik biçimde sona erdi. Rusya’nın fentanil adlı bir gaz kullanarak etkisiz hale getirdiği 41 Çeçen eylemci ile birlikte 119 rehine de hayatını kaybetti.  Eylem, Rusya'yı ‘güvenlik devleti’, Çeçenleri de masum insanlara silah çeken ‘acımasız teröristler’ sınıfına itecek gibi görünüyor.
 </font>
 <p>
  <font class="content">
   Moskova’nın güneyindeki Kültür Sarayı, uzun zamandır kapalı gişe oynayan bir müzikale ev sahipliği yapıyordu. Sovyet döneminde yaşanan ateşli bir aşkın konu edildiği Nord—Ost adlı müzikalde, savaş ve kahramanlık, iyilik ve erdem gibi kavramlar ana tema olarak işleniyordu. Eser, Veniamin Kaver’in ‘Dva Kapitan’ (İki Kaptan) adlı romanından uyarlanmıştı. Rusların yanı sıra yabancıların da rağbet ettiği oyunun her karesinde, yeniden canlanan ‘Rus ruhu’nu görmek mümkündü. 23 Ekim Çarşamba akşamı saatler 21:00’i gösterirken yüzlerce sanatsever, işte bu müzikalin ikinci perdesini seyretmek üzere, kısa bir ara için terk ettikleri koltuklarına yönelmişti.
   <br>
    <br>
     Ancak, oyunun ikinci perdesi bambaşka bir şekilde açıldı. 1163 kişilik tiyatronun sahnesinde, bu kez sanatçılar değil ansızın beliriveren Çeçen eylemciler rol almıştı. ‘Bizler Çeçeniz ve şu anda savaşıyoruz’ şeklinde bağıran ve havaya ateş eden Çeçen savaşçılar, yüzlerindeki kar maskeleriyle şüphesiz Nord—Ost müzikalini seyretmek için gelmemişlerdi. Maksatları, Çeçenistan’da yaşanan trajediye dünyanın dikkatini çekmekti. Ancak, senaryosu kötü yazılmış oyunun finali de dramatik bir şekilde noktalandı: 41 Çeçen eylemci ve 119 seyirci artık yaşamıyordu.
     <br/>
     <br/>
     Kremlin’e kafa tutmanın bedeli
     <br/>
     <br/>
     Rusya’ya kabus dolu üç gün yaşatan Çeçen eylemcilerin şartı, Moskova’nın Çeçen yönetimi ile masaya oturması ve Rus askerlerinin Çeçenistan’dan bir hafta içinde geri çekilmesiydi. Eylem, hedeflenen amacı bakımından Şamil Basayev’in 1995 yılında yaptığı Budannovsk baskınına çok benziyordu. Basayev, Rusya’nın Budannovsk kasabasındaki bir hastaneyi basmış ve içeride bulunanları rehin almıştı. Budannovsk baskınından sonra Rusya, birinci Çeçen savaşını bitirerek Çeçen yönetimi ile masaya oturmuş ve savaşı üç yıllığına dondurmuş olan bir barış anlaşması imzalamıştı. Ancak, tiyatro eyleminin lideri Movsar Barayev kendisine örnek aldığı Basayev’in başarısını tekrarlama fırsatı bulamadı. Zira, Rusya bugüne kadar rastlanmayan bir yöntemle, fentanil adlı bir gaz kullanarak eylemcileri etkisiz hale getirdi.
     <br/>
     <br/>
     Rus hedeflerine yönelik baskın düzenleme ya da rehin alma eylemleri, 1990’lı yılların başından bu yana Çeçenlerin sık sık başvurduğu yöntemlerden biri. Ancak, Çeçenlerin yaptığı hiçbir eylem, Rusya’yı bu kadar derinden sarsmadı. Moskova’nın göbeğinde, hem de dünya televizyon kanallarının canlı yayınları eşliğinde Çeçenlerin Kremlin’e kafa tutması, Putin liderliğinde her geçen gün prestiji artan Rusya’ya büyük bir darbe vurdu. Eylem, Rusya ile Çeçenistan arasındaki anlaşmazlığı çözüme kavuşturmadı; aksine sorunu daha da girift bir hale dönüştürdü.
     <br/>
     <br/>
     Sertlik politikası ortaya çıkabilir
     <br/>
     <br/>
     Tiyatro baskını, kısa vadede Rusya’yı ‘güvenlik devleti’, Çeçenler’i de masum insanlara silah çeken ‘acımasız terörist’ler sınıfına itecek gibi görünüyor. Eylemi, uluslararası terörizmin bir parçası olarak gören Devlet Başkanı Putin’in aldığı son kararlar bu gerçeği işaret ediyor çünkü. ‘Önce güvenlik’ diyen Putin’in sorunların çözümünü orduya daha fazla yetki vermekte bulması, Boris Yeltsin’li yıllarda filizlenmeye başlayan modern Rus demokrasisinin nasıl da pamuk ipliğine bağlı olduğunu gösteriyor. Parlamentonun alt kanadı Duma’nın, anti terör operasyonlarıyla ilgili haberlere önemli yasaklamalar getiren bir yasa ekini oylayarak kabul etmesi de Rusya’nın tıpkı 11 Eylül saldırıları sonrası ABD’nin içine girmiş olduğu süreci hatırlatıyor. Kısıtlamaların, Rusya’nın ‘anti terör operasyonu’ olarak kabul ettiği Çeçenistan’daki savaşla ilgili olarak da uygulanacak olması, bundan sonra yaşanacaklar için de bir kılavuz niteliğinde...
     <br/>
     <br/>
     Eylem, Çeçenistan’ın Rusya için ‘kanayan bir yara’ olmaya devam edeceğini de gösterdi. 11 Eylül konjonktüründe uluslararası terörizmle mücadeleye tam destek veren Kremlin’in bundan sonra Çeçenlere karşı daha sert politikaları yürürlüğe sokacağını söylemek kehânet olmasa gerek... ‘Terörle mücadele’nin daha da sertleşeceği bu dönemde üç yıldır Çeçenistan’da devam eden savaş şiddetlenebilir, silahlı baskınlar artabilir, Rus askerleri Çeçen direnişinin sona erdiğini göremeden ölmeye devam edebilir. Hatta, Putin ve özellikle de Kremlin’deki ‘şahin’ kesimlerin, ülkede güvenliği sağlamak için Çeçenlerin dünya üzerindeki bütün varlıklarını etkisiz kılmaya yönelik tedbirleri devreye sokması beklenebilir. Bush yönetimini, askeri lobinin etkisinde kalarak siyasi konuları güce başvurarak halletmeyi tercih ettiği için eleştiren Rusya’nın, askeri ve polisiye tedbirlerle Çeçenistan konusunda nasıl kalıcı çözümler üretebileceği ise tartışma konusu.
     <br/>
     <br/>
     Moskova’daki tiyatro baskını, Ruslar ile Çeçenler arasında yaklaşık 300 yıldır süren çatışmanın yeni bir halkası aslında. 18. yüzyıl sonlarında İslam’ı seçen Çeçenler, önce Büyük Petro (Deli Petro), sonra 2. Katerina döneminde Rus kuvvetlerinin Kafkaslar’da ilerlemeleri ve bölge halkını dağlık alanlara sürmelerinden bu yana bağımsızlık mücadelesi veriyor. Moskova’daki rehine eylemi de bu uzun mücadelenin bir uzantısı... Eylem, Rusya’da olduğu kadar Çeçenistan’da da savaş isteyenlerin ekmeğine yağ sürmüş durumda. Çeçenistan’ın seçilmiş devlet başkanı Aslan Mashadov’un kontrol edemediği Çeçen savaşçıların bundan sonra daha serbest hareket edecekleri muhakkak. Zaten, Şamil Basayev kavkazcenter.com adlı internet sitesindeki açıklamasında eylemi üstlendiğini belirterek, savaşın bundan böyle tüm Rus topraklarında süreceği uyarısında bulunuyor. Buna karşılık Mashadov yönetimi ise eylemi kınayarak terörün kendi davaları açısından doğru bir yöntem olmadığını vurgulamıştı. Basayev’in, ‘Çeçenistan Devlet Başkanı Aslan Mashadov ve silah arkadaşlarından, operasyon konusunda kendilerine bilgi vermediği için’ özür dilemiş olması da Çeçenistan’daki çok başlılığın bir göstergesi olarak dikkat çekiyor. Ocak 1997’de yapılan cumhurbaşkanlığı seçimi sırasında karşı karşıya gelen Basayev ile Mashadov arasındaki siyasi farklılık, geçmişte de özellikle Rusya ile ilişkiler ve bağımsızlığa ulaşmada izlenecek yöntem noktasında da ortaya çıkmıştı.
     <br/>
     <br/>
     Çeçenistan’daki süreç, Moskova’daki son eylemle birlikte, ortada pek bir sebep yokken 1999’un yazında Şamil Basayev ve Hattab’a bağlı kuvvetlerin Dağıstan’a girmesi ile başlayan ikinci Çeçenistan savaşının başına dönmüş bulunuyor. Her ne kadar Mashadov, Moskova ile şartsız görüşmelere hazır olduğu mesajını verse de Rusya’da bu sesin yankı bulması çok zor görünüyor. Üstelik, Çeçenlerin bütün dünyadaki mazlum halk imajının bu eylemle birlikte zedelenmesi de barış yanlısı Çeçen yönetiminin önünde aşması gereken yeni bir engel olarak duruyor.
     <br/>
     <br/>
     Çeçen sorununa barışçıl yollardan çözüm bulunmasına yönelik umutlar ise tükenmiş durumda. Masaya oturmak için muhatap aramada fazla istekli olmayan Moskova’nın, her komutanın kendi başına hareket ettiği Çeçenistan’da birileriyle konuşmayı başarması kısa vadede pek gerçekçi değil. Kremlin sözcüsü Sergey Yastrjembskiy böyle düşünenlerden. Çeçenler arasında kendileriyle görüşülebilecek hiçkimsenin olmadığına inanan Yastrjembskiy’e göre, bu baskının arkasında Mashadov yönetimi bulunuyor. Kremlin’in, Bush doktrininde olduğu gibi Çeçenler’in etkisiz hale getirilmesi için eline geçen bu fırsatı en iyi şekilde değerlendirmeye çalışacağı kesin. Moskova’dan yapılan bazı açıklamalar, rehine eylemine karşı alınacak tedbirlerin Çeçenlerle sınırlı kalmayacağı; teröre yardım ve lojistik destekte bulundukları gerekçesiyle Gürcistan gibi ülkelere de müdahaleye kapı aralayabileceği endişesini uyandırıyor. Duma milletvekili Gazi Mahçev gibi yetkililerin, eylemcilerin Gürcistan’daki Pankisi Vadisi’nden geldiği yönündeki iddiaları, bu endişeyi haklı gösteren bir ipucu olarak değerlendirilebilir.
     <br/>
     <br/>
     Putin yönetimine verilen kredi
     <br/>
     <br/>
     Rusya’da liberal medya ve politikacılar, Çeçenler ile görüşülmesini isterken son olaylardan ülkedeki demokratik ortamı zedeleyecek sonuçların çıkartılabileceğinden endişe ediyor.
     <br/>
     <br/>
     Yabloka Partisi lideri Grigoriy Yavlinskiy’e göre devlet, başta ölü ve yaralı sayısı olmak üzere operasyonda kullanılan gaz dahil her alanda şeffaf olmalı. Yavlinkiy, yönetimin terörle mücadelede açık davranarak halktan destek bulabileceğini ve böylece başarıya ulaşacağını savunuyor.
     <br/>
     <br/>
     Rus medyasının önemli organlarından İzvestia’nın da belirttiği gibi son eylem, Çeçen probleminin artık Moskova’ya taşındığını ortaya koydu. Eylemin haksızlığı ve 11 Eylül konjonktürü Rusya’ya kısa vadede büyük bir kredi açmış olsa da, bu kredinin devam edip etmeyeceğini Putin yönetiminin atacağı adımlar belirleyecek.
     <br/>
     <br/>
     <br/>
     <br/>
     ÇEÇENLERİN BAĞIMSIZLIK MÜCADELESİ
     <br/>
     <br/>
     Çeçenler, 1824’te orta Kafkasya halklarının Ruslara başkaldırısına ön ayak olmuş bir millet. O dönemde Şeyh Şamil öncülüğündeki kuvvetlerle Ruslara savaştılar; ancak 1859’da Ruslara yenildiler. 1877’de yeni bir mücadeleye giriştiler. Bu da iki yıl sürdü.  1917 Sovyet devriminden sonra patlak veren iç savaşta hem Kızıl Ordu, hem de Beyaz Ordu’ya karşı bağımsızlık mücadelesine giren Çeçenler, 1922’de özerkliğe kavuştular. Özerk cumhuriyetleri 1934’te komşu İnguş Cumhuriyetiyle birleşti ve 1936’da Çeçen–İnguş Özerk Cumhuriyeti adını aldı.
     <br/>
     <br/>
     Stalin, İkinci Dünya Savaşı yıllarında Çeçenleri ve İnguşları, Almanlarla işbirliği yapmakla suçlayarak büyük gruplar halinde Kazakistan’a sürdü, özerk cumhuriyetlerini ortadan kaldırdı. 1957’de itibarları iade edilen Çeçenler ve İnguşlar, Kafkasya’ya döndüler ve cumhuriyetlerini yeniden kurdular. Ancak Çeçenler, 27 Ekim 1991’de Cahar Dudayev’i başkan seçti; İnguşlar ise bu seçimi boykot etti. 1991’de bağımsızlık ilan eden Dudayev liderliğindeki Çeçenistan, 1992’de de federasyon antlaşmasını imzalamayı reddetti.
     <br/>
     <br/>
     Rusların 1994 Aralık ayında Çeçenistan’a asker sokmasıyla birinci Çeçenistan savaşı başladı. Savaşta 50 bin kişi öldü, 400 bin kişi evini barkını terk etti. Nisan 1995’te imzalanan anlaşma, temel sorunları çözmeye yetmedi. Aynı yıl Çeçenler, büyük rehin alma eylemleri düzenlediler. Dağıstan’daki Pervomaiksakya ve Rusya’daki Budennovsk kasabalarında yüzlerce kişi rehin alındı. Bugün, Rus ordusunun Ekim 1999’da yeniden Çeçenistan’a girmesiyle başlayan ikinci Çeçen savaşı hâlâ devam ediyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2072), [web.archive.org (arşiv bağlantısı)](http://web.archive.org/web/20051110090405/http://www.aksiyon.com.tr:80/detay.php?id=2072)
