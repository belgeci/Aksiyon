# Mashadov’un ölümü neyi değiştirecek?

*Mirza Çetinkaya Bilinmeyen-tarih*

<div>
 <font>
  <img border="0" height="1" src="/web/20050413214321im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050413214321im_/http://www.aksiyon.com.tr/resim/536/32.jpg" vspace="5"/>
  </p>
 </font>
 <font class="content">
  MOSKOVA - Çeçenistan’ın diğer devlet başkanları gibi Aslan Mashadov da aynı kaderi paylaştı. Grozni yakınlarındaki Tolstoy-Yurt kasabasında öldürüldüğü açıklanan Mashadov, bölgeye barışın gelebilmesi için kendisine umut bağlanan kişilerden biriydi.
 </font>
 <br/>
 <p>
  <font class="content">
   En iyisinden kötüsüne kadar birçok sıfatla nitelendirildi. Kaderi diğer Çeçenistan devlet başkanlarınınki gibi oldu. Cehar Dudayev, Zelimhan Yandarbiyev ve (Moskova yanlısı) Ahmet Kadirov’un ardından Çeçen lider Aslan Mashadov da öldürüldü.
   <br>
    <br>
     8 Mart Dünya Kadınlar Günü’nde, tebrik ve çiçeklerle süslü gündem akşam saatlerinde gelen bir haberle hareketlendi. Ayrılıkçı Çeçen lider Aslan Mashadov’un, Rusya iç istihbarat teşkilatı FSB özel birliklerinin gerçekleştirdiği bir operasyonla öldürüldüğü bildirildi. Gelen haberler, 54 yaşındaki Mashadov’un başkent Grozni yakınlarındaki Tolstoy-Yurt kasabasında, saklandığı evin altında ölü olarak ele geçirildiği yönündeydi.
     <br>
      <br>
       Babası Ahmet Kadirov’un geçtiğimiz 9 Mayıs 2004’te bir tören sırasında suikastle öldürülmesinden sonra asıl mesaisini Mashadov ve Şamil Basayev’in öldürülmesine ayıran oğlu Ramzan Kadirov’un  operasyonu planladığı da öne sürülüyor. Komşu cumhuriyet İnguşetya kaynaklı bir internet sitesi, yüksek miktardaki bir para karşılığı ihbar edilen Mashadov’un birkaç gün önce Kadirov’un adamları tarafından öldürüldüğünü savundu. İddialara göre, kan davasından korkan Kadirov, önceden öldürülen Aslan Mashadov’un cesedini federal birliklere teslim etti.
       <br>
        <br>
         Kadirov da başlangıçta farklı açıklamalarda bulundu. Itar Tass ajansına konuşan Kadirov, “Operasyon kapsamlı bir şekilde planlanmıştı. Güvenlik kuvvetleri Mashadov’u sağ ele geçirmek istiyordu. Mashadov, küçük bir sığınakta saklanıyordu. Kaldığı yer çok dardı. Koruması beceriksizce davranıp kazara ateş etmiş olabilir. Ancak silahın ateş alması ölümcül oldu. Onun kaldığı yeri de yakalanan bir militan gösterdi. Bu militan güvenlik güçlerinin düzenlediği bir operasyonda Nojay Yurt bölgesinde yakalanmıştı.” diyor. İlk andaki sözleri Rusya’nın bölgedeki kontr-terör ordu grubu sözcüsü İlya Şabalkin’in açıklamalarıyla birebir çelişen 27 yaşındaki Kadirov’un bir süre sonra daha yasal bir dil kullanmaya başlaması hayli dikkat çekiciydi. Kadirov, Mashadov’un cesedinin ailesine verilmesi gerektiği yönündeki önceki açıklamalarını, ‘şaka’ olduğu gerekçesiyle geri aldı ve yasaların gereğinin yapılacağını söyledi.
         <br>
          <br/>
          Şabalkin’in ifadeleri ile aynı zamanda Çeçen istihbaratının şefliğini de yürüten Kadirov’un açıklamaları birbiriyle çelişirken Mashadov’un öldürülme biçimi, Irak’ın devrik lideri Saddam Hüseyin’in yakalanma olayını akla getiriyor. Tolstoy-Yurt’ta tek katlı evin bodrumundaki beton sığınakta öldürüldüğü belirtilen Aslan Mashadov’un yakalanması için el bombası atıldığı açıklandı. Ancak Mashadov’la beraber dar sığınakta bulunan diğer 3 kişi yara bile almamış durumda. Mashadov’un vücudunda ise ciddi bir yara izi bile bulunmuyor. Ramzan Kadirov ve İlya Şabalkin’in aksine FSB Başkanı Nikolay Patruşev’in daha dengeli açıklamalar yaptığı ve sorumluluğu üstlendiği gözlendi.
          <br/>
          <br/>
          1997’deki seçimlerle başta AGİT ve Moskova’nın uluslararası arenada tanıdığı Mashadov’un ölümünden sonra federal birliklere karşı mücadele eden savaşçılara kimin liderlik edeceği tartışılıyor. Şamil Basayev, yeni liderin ismini 2002’de çıkartılan ve “Mashadov ile yardımcısının ölümü halinde başkanı şeriat mahkemeleri atar.” diyen yasa gereği Şeyh Abdul Halim Saduyalyev olarak açıkladı. Ancak bu konudaki kesin kararı 30 üyesi bulunan Devlet Savunma Komitesi ve Şeriat Şûrası’nın vermesi bekleniyor.
          <br/>
          <br/>
          Yerine kim gelecek?
          <br/>
          <br/>
          Mashadov’un öldürülme haberinin kesinlik kazanmasından birkaç saat sonra bir açıklama yapan Çeçen şûrası, federal kuvvetlere karşı yapılan mücadelenin devam edeceğini açıkladı. Şûra tarafından yapılan yazılı açıklamada, “Allah’a ve Çeçen halkına” karşı olan görevlerini kusursuz bir şekilde yerine getiren Mashadov’un şehit olduğu belirtildi. Açıklamada, daha önce belirlenen bahar ve yaz operasyonlarının aynen sürdürüleceği belirtildi. Dinî ifadelerin sıkça kullanıldığı açıklamada, idarî ve askerî kontrolün yasal şûranın elinde olduğu belirtildi. Moskova’nın eskiden beri söyleyegeldiği, “Mashadov savaşçılar üzerinde etkili değil.” tezi daha da doğruluk kazandı. Politik kişi olan Mashadov’un, savaşçılar nezdinde Basayev’in gerisinde kaldığı tüm taraflarca artık sesli olarak dile getiriliyor.
          <br/>
          <br/>
          Moskova’daki genel kanaat ise Çeçenler’in bundan sonra Şamil Basayev’in liderliğinde birleşeceği yönünde. Şûra üyesi olmayan Basayev’in savaşçıların lideri olması durumunda, Kremlin’le herhangi bir barış girişiminin mümkün olmayacağı belirtiliyor. Çeçen savaşçıların Grozni’yi terk ettiği 2000 tarihinde mayına basarak bir ayağını kaybeden Basayev, bir süre önce kendi görüntülerini yayınlatarak sağlıklı olduğunu açıklamıştı. Rusya’nın başına 10 milyon dolarlık ödül koyduğu Basayev, çoğu çocuk olmak üzere resmi rakamlara göre en az 334 kişinin öldüğü Bislan okulu baskınını da üstlenmişti.
          <br/>
          <br/>
          Moskova tarafından ‘başterörist’ olarak görülen Basayev de sonuna kadar silahlı mücadeleden yana. Bazı görüşlere göre radikalliğinden ötürü dış dünyaya karşı Basayev yerine Doku Umarov Çeçen liderliğine getirilecek. İçkerya (Çeçenistan) Devlet Güvenlik Bakanı sıfatı bulunan Umarov, Basayev’e göre biraz daha ılımlı olarak biliniyor. Ancak, gözlemciler, Çeçenlerin liderliğine kim gelirse gelsin asıl kontrolün bundan sonra tümüyle Şamil Basayev’e geçeceğine dikkat çekiyor. Ramzan Kadirov’a göre Cehar Dudayev’in 1996 yılında öldürülme olayını organize eden Mashadov, bundan dolayı sürekli olarak Basayev’den çekiniyordu.
          <br/>
          <br/>
          Rus milliyetçileri ile Duma Başkan Yardımcısı Vladimir Jirinovskiy gibi bazı politikacılar, Mashadov’dan sonra Çeçen mücadelesinin biteceğini ve Kafkasya’nın istikrara kavuşacağını iddia ediyor.
          <br/>
          <br/>
          Bundan sonra ne olabilir?
          <br/>
          <br/>
          Başta Kemlin’in Güney Bölgesi Temsilcisi Dmitriy Kozak olmak üzere pek çok önemli kişi, Mashadov’un ölümüyle Çeçenistan’da herhangi bir değişikliğin meydana gelmeyeceğine inanıyor. Ülkenin önde gelen gazetelerinden İzvestia, Mashadov’un ölümünü, Çeçenler için askerî değil de politik bir kayıp olarak nitelendirdi. Gelişmeleri yorumlayan savunma uzmanı Aleksandr Golts, Mashadov’un ölümüyle çıkmaz sokağa giren Çeçen çatışmasının yıllarca devam edeceğini söyledi.
          <br/>
          <br/>
          Duma Başkanı Boris Grizlov, Mashadov’un ölümünü “Çeçenistan’daki kötülükler daha da azalacak. Bu operasyonun başarısını herkes alkışlamalı.” sözleriyle, Çeçenistan Devlet Başkanı Alu Alhanov ise “Bir numaralı terörist Mashadov, Basayev’in elinde bir kukla haline gelmişti. Onun ölmesi ya da sağ olması Çeçen halkı için bir anlam ifade etmiyor.” şeklinde değerlendiriyor. Geçtiğimiz günlerde Avrupa’da Mashadov’un temsilcisi Ahmet Zakayev’le bir araya gelen Rusya Asker Anneleri Komitesi Başkanı Valentina Melnikov ise şöyle yorumluyor: “Sanırım şu andan itibaren kimse barış hakkında konuşmak istemeyecek. Yeni terör saldırılarının olasılığını yüksek buluyorum. Şimdi herkesin eli bağlandı.”
          <br/>
          <br/>
          Pek çok gözlemci, Mashadov’u öldürerek Kremlin’in kendisiyle görüşebilecek son adamı da ortadan kaldırdığı görüşünde. Mashadov’un Londra’daki temsilcisi Ahmet Zakayev’in de tehditvari açıklamaları gözönüne alındığında Çeçen savaşçıların, özellikle de baharla birlikte bir dizi saldırıda bulunması bekleniyor.
          <br/>
          <br/>
          Nezavisimaya gazetesi resmi açıklama olmamasına rağmen İçişleri Bakanlığı’nın başkent Moskova ve St. Petersburg gibi büyük kentlerde terör saldırılarına karşı bir dizi güvenlik önlemi almaya başladığını yazdı. Kim bilir belki de Komünist Parti lideri Gennadi Zuganov’un Mashadov’un “hesaplanmayan bir gelişme” sonucu öldürülmüş olabileceği sözünde de bir gerçeklik payı bulunuyordur.
          <br/>
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


## Yorumlar

### Yasin Dükmen, 16-Mart-2005
> İmanı kavi olan kazanacaktır: 
> “Mashadov’dan sonra ne olacak?” diye kafa yormaya gerek yok. Mashadov için savaşanlar dağılıp gidecek, Allah için savaşan mücahidler davaya devam edecek. İmanı kuvvetli olan mutlaka kazanacaktır. “Çanakkale geçilmez!” dedirten şehitlerimiz bunu ispatlamıştır.

### Şamil Arslan, 16-Mart-2005
> Diyalog ve hoşgörüyle çözülebilir: 
> Kafkaslarda yıllardır devam eden ve her iki taraftan binlerce insanın öldüğü bu savaşın diyalog ve hoşgörü ile çözüleceği kanaatindeyim. Etkiye tepki gösterilmesi çözüm değil, çözümsüzlüktür. Çünkü Rus ve Kafkas halklarının ortak paydaları var. En azından yıllarca aynı toprak parçasını paylaştılar, aynı sıkıntıları birlikte çektiler ve çekiyorlar. Her iki taraftan binlerce yetim ve kimsesiz insan var. Ortak hedef mutlu ve huzurlu bir yaşam ise bunu her iki halkın da çok zor görünse de yapabilecekleri kanaatindeyim. Rus ve Çeçen ileri gelenlerinin saygın, ileriyi gören ve halklarının geleceğinin her iki halkın birlikte omuz omuza çalışması ile olacağını gördüklerini hissedebiliyorsunuz. Putin ve yönetiminin bu meseleyi çözerek dünya barışına çok büyük katkılar sağlayacağı kesin. Fakat barış adımını atmakta acele edilmeli. Yıllardır devam eden savaşın sonuç getirmediği artık her iki taraftan da görülmeli. Sadece evlatlarını kaybeden annelerin çektiği ıstıraba bakılsa yüreklerin bu yönde attığı görülecek ve barış umutları yeşerecektir.

### Musa Dündar, 15-Mart-2005
> Savaşın bitmesine kimin işine gelmez?: 
> Çeçenistan'a barışın gelmesi silah tüccarlarının hiç işine gelmez. Bu yüzden, bölge barışı için çalışacak herkes ortadan kaldırılacaktır. Sonuna kadar mücadeleden yana olanlar ise varlığını sürdürecektir.

Kaynak: [www.aksiyon.com.tr](http://aksiyon.com.tr:80/detay.php?id=20304&yorum_id=1), [web.archive.org (arşiv bağlantısı)](http://web.archive.org/web/20050413214321/http://aksiyon.com.tr:80/detay.php?id=20304&yorum_id=1)
