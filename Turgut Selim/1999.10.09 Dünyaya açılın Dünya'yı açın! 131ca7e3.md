# Dünyaya açılın, Dünya'yı açın!

*Turgut Selim 1999.10.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ankara'da 1993 yılında yayın hayatına bir işyerinin ikinci katında merhaba diyen Dünya Radyo artık ulusal yayına geçmenin haklı onurunu ve sevincini yaşıyor.
  </font>
 </div>
 <div id="newsText">
  <font class="detail-text">
   Bu alandaki çalışmalar esasen Radyo'nun eski Genel Müdürü Av. Hasan Tahsin Işıltan döneminde başlamıştı. Hemen hemen bütün Ankaralıların âşinâ olduğu 90.2 Dünya Radyo'yu bundan sonra Türkiye 'rengarenk bir radyo; Dünya Radyo' sloganı ile tanıyacak. Türkiye'de yerel ve ulusal yayın yapan binin üzerinde radyo olması radyoculukta da farklı olmayı kaçınılmaz kılıyor.
   <br/>
   <br/>
   Yayın sahasının genişlemesi ile Dünya Radyo'da fazla bir değişikliğin olmadığını, kuruluşundan bu yana ulusal radyo çizgisinde yayın yaptığını belirten Dünya Radyo'nun Genel Müdürü M.Yusuf Kulaksız, "16 Ağustos itibariyle, TÜRKSAT 1C uydusu ile uydu anteni olanlara, internet kanalıyla da abone olan herkese kendi vericilerimiz sayesinde ulaşabileceğiz" diyor.
   <br/>
   <br/>
   Yeni yayın dönemiyle birlikte Dünya Radyo'nun müzik yayını içeriğinin de oldukça değiştiğini vurgulayan Kulaksız, "Ulusal yayın ile birlikte; %50 pop müzik, %15 Türk Halk Müziği, %15 Türk Sanat Müziği, %10 arebeskfantazi müziği ve %10'da dış kaynaklı müzik olacak" dedi.
   <br/>
   <br/>
   Yeni yayın döneminde Dünya Radyo'nun yayın sahasının Ankara başta olmak üzere Afyon, Denizli, Konya, Eskişehir, Kayseri ve Gaziantep olduğunu söyleyen Yusuf Kulaksız, "Bu ayın sonunda ise, Diyarbakır, Mersin, Samsun, Trabzon, Karadeniz Ereğli, Zonguldak ve Kırıkkale'de; Mart 2000'de Antalya, Marmaris, Kuşadası ile Bodrum'da yayınımız dinlenebilecek" diyor.
   <br/>
   <br/>
   Yayın sahasının genişlemesi ile kendilerini dinleyecek kitle profilini de belirlemiş Dünya Radyo. Uzmanların belirttiği iki tür radyo dinleyici kitlesinden aktif dinleyiciye yöneldiklerini belirten Kulaksız, "Pasif dinleyici kitlesi belli bir ideoloji taraftarı olanlardır. Aktif dinleyici bizim hedeflediğimiz ve aynı zamanda da var olan kitlemizdir. Aktif dinleyici radyoyu sanat, müzik gibi ihtiyaçlarını gidermek için dinleyen kesimdir" görüşünde.
   <br/>
   <br/>
   Türkiye'de 1000'in üzerinde yerel yayın ve onlarca da ulusal yayın yapan radyonun olduğunu söyleyen Yusuf Kulaksız, "Bunca radyonun arasında ayakta kalabilmek için farklı olmak gerekiyor. Bizim en önemli farkımız toplam kalitedir. Toplam kaliteyi oluşturan unsurlarsa; yayın çizgimiz, genel yayın politikamız, personel politikamız ve yine teknik politikamızdır" şeklinde konuşuyor.
   <br/>
   <br/>
   Dünya Radyo'nun yerel yayın yaparken bile en az ulusal yayındaki radyolar kadar başarı sağladığını belirten Kulaksız şunları söylüyor "Spordan sanata, sanattan müziğe, müzikten siyasete kadar çok geniş bir yelpazesi var radyomuzun. O zamanlar bile çok etkin bir radyo idi. Bunu da ağırlamış olduğu konuklarından anlayabilirsiniz. Bugün Başbakan olan Bülent Ecevit, öldürülen Şemsi Denizer, İbrahim Erkal, rahmetli Yavuz Gökmen, Erkan Mumcu, İlhan Cavcav, Alpay, Sinan Erkoç gibi daha ismini sayamadığım topluma mal olmuş birçok kimseyi ağırladık. Bu yerel bir radyonun üzerinde bir başarı. Yine bizim farklı bir özelliğimiz de yerel yayın yaparken bile reklam potansiyeli olarak kendini çok çok aşmak. Yani yerel bir radyonun alamayacağı kadar reklam alıyordu."
   <br/>
   <br/>
   Ankara 10 bin ağaca kavuştu
   <br/>
   <br/>
   TEMA ile işbirliği sonucunda Ankara'ya Dünya Radyo'nun 10 bin ağaç kazandırdığını söyleyen Dünya Radyo Genel Müdürü Yusuf Kulaksız, Dünya Radyo'nun ekonomik ve rating kaygılarının yanında çok önemli bir kaygısının olduğunu belirtiyor ve ekliyor  "Toplumun sorunlarını ve isteklerini dile getirerek onların sesi ve kulağı olmak istiyoruz. Bugüne kadar bunu başardığımız inancındayız. Zira, düzenlemiş olduğumuz gecelerde biz 1000 kişi beklerken 1500 kişi geldi. TEMA ile işbirliği yaparak Ankara'yı 10 bin ağaca kavuşturduk. Depremzedelere yardım kampanyası başlattık, dinleyenlerimiz akın akın buna katıldı. Halkımızın bu duyarlılığına karşı biz de kayıtsız kalmadık ve Türkiye'de ilk defa bir radyo olarak 'Alo Dinleyici Hattı'nı açtık (0 800 314 83 02). Dinleyicilerimiz bu numarayı arayarak görüşlerini bildirebiliyor. Ayrıca bize ulaşmak isteyenler; internetten www.dunya.com.tr ve email; radyo@ dunya.com.tr'den  ulaşabilirler".
   <br/>
   <br/>
   Dünya Radyo'nun hedefleri ve hedef kitlesi her geçen gün daha da genişliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5459-34-dunyaya-acilin-dunyayi-acin.html), [web.archive.org (arşiv bağlantısı)](http://web.archive.org/web/20121226164630/http://www.aksiyon.com.tr:80/aksiyon/haber-5459-34-dunyaya-acilin-dunyayi-acin.html)
