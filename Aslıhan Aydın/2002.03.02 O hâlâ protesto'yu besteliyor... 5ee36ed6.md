# O hâlâ protesto'yu besteliyor...

*Aslıhan Aydın 2002.03.02*

<div>
 <p class="spot">
  Şehirli protest duruşun temsilcisi Hasan Sağındık sekizinci albümüyle huzurlarda. "Köylü müzik" olarak ve tek sesli değil fakat yine de yerli kalmayı başarmış bir ozan olan Sağındık, ilginçtir, şehre itirazettiği "Beni Bu Şehirden Al Götür Anne" ile ünlenmişti
 </p>
 <p class="metin">
 </p>
 <img border="0" src="/web/20020325042041im_/http://www.aksiyon.com.tr/2002/378/resimler/hasan.jpg"/>
 <p class="metin">
  Müzik tarzı "Şehirli Protest Duruş" olarak nitelendirilen Hasan Sağındık, sekizinci albümü "Bitsin Seninle" ile dinleyicisiyle buluştu. 1980'li yılların başında, dönemin müzik türleri kendisini tatmin etmediği için kendi müziğini yapmaya karar veren Sağındık başından beri "Tek sesli=köylü müzik" şeklinde yaptığı tanımlamanın dışında kalmaya özen gösterdiğini söylüyor. Tek sesliliği köylü müzikle bütünleştiriyor Sağındık; ama yerel kalmaya özen gösterdiğini de ifadesine ekliyor. Yaptığı eserlerin şiirsel, özgün ve yerel olması Sağındık'ın müzik anlayışının sacayağını oluşturuyor hatta.
 </p>
 <p class="metin">
  Yurt çapında tanınması  Star ve Teleon
 </p>
 <p class="metin">
  televizyonlarının bir dönem  'Beni Bu Şehirden Al Götür Anne' isimli klibini sıkça yayınlamasıyla gerçekleşmişti. Sanatçının Türkiye'de takipçileri var ama ilginç olan, bu hayran kitlesinin kat kat fazlasının yurtdışında, özellikle de Orta Asya cumhuriyetlerinde bulunması.
 </p>
 <p class="metin">
  Anadolu'yu sekiz kez dolaştı
 </p>
 <p class="metin">
  Tarkan'ın yılbaşında verdiği konserin 72 ülkede canlı yayınlanmasıyla yaşadığı sevinci, Sağındık bundan 7 yıl önce, 1994 yılındaki Ankara Konseri'nin TRT aracılığıyla bütün Avrasya ülkelerinde yayınlanmasıyla yaşamış. Soy ismi Kırgızca'da 'özlemek' anlamı taşıyan sanatçı, Orta Asyalı kimliğini her fırsatta gururla dile getiriyor.
 </p>
 <p class="metin">
  Sağındık yaptığı müziğin kaynağını oluşturan Anadolu'yu şimdiye kadar 8 kez dolaşıp yüzlerce konser verdi.
 </p>
 <p class="metin">
  Değişimin en önemli nirengi noktası haline geldiği günümüz koşullarında dinleyicilerinin Sağındık'tan ilginç bir talebi var: "Lütfen Değişmeyin!"
 </p>
 <p class="metin">
  Sağındık, hayranlarını kırma niyetinde değil zaten; o da genel geçer ve artık yoz bir anlamı kuşanan değişime karşı. Değiştirmeyeceği şeylerin başında da müzik tarzının temeline oturttuğu kalıplar geliyor. Ancak bunun, müzik anlayışındaki gelişime engel olmayacağı fikrinde. Protest müziği ve protest duruşu 12 Eylül 1980 sonrası siyasal istekleri nedeniyle susturulmuş, engellenmiş kitlelerin dili haline gelmiş olması nedeniyle önemsiyor. Sanatçının şimdiye kadar çıkardığı tüm albümlerinde varolan  "protest duruş" gözönüne alındığında Sağındık'ın verdiği "değişmeyeceğim" sözünün kıymeti harbiyesi daha net anlaşılıyor.
 </p>
 <p class="metin">
  "Şart mıydı ellerinde silah olması.."
 </p>
 <p class="metin">
  Sağındık'ın politik duruşu öyle laf olsun diye değil. Kendisinin pek çok şarkısı politik ve toplumsal olaylara eleştiriler getiren sözleri ile öne çıkıyor. Öyleki, albümleriyle politika yapıyor sanatçı; hem Türkiye'yi hem de dünyayı yakından etkileyen politik, toplumsal olaylara getirdiği eleştirel bir yorum oluyor her seferinde.  'Türkistan' şarkısında (Yusuf Yüzlüler albümündeki), Orta Asya Türk cumhuriyetlerinin bağımsızlığına kavuşma isteklerini dile getiriyor sözgelimi. "Ağla Karanfil"de ise 1990'ların başında bağımsızlık isteyen binlerce Azeri'nin, Bakü Azatlık Meydanı'nda Rus tankları ile ezilmesini anlatıyor. 1998 yılında, Abdürrahim Karakoç'un 'Adamlar' adlı şiirine yaptığı şarkıyla 28 Şubat süreciyle birlikte gelişen bir dizi olayı, mizahi üslupla eleştiri yağmuruna tutuyor. Yalnızca Türk dünyasının global sorunlarını ele almakla kalmıyor, Avrupalıların, yüzyıllarca önce yaptıkları sömürgecilik faaliyetlerine değiniyor. 'Siyah Ağıt' abümündeki aynı isimli parçasında, Afrikalı siyahların, sömürgeci beyaz adamlardan çektiği sıkıntıları onların ağzından aktardığı ağıtla dile getiriyor:  'Misafir olmak, dost olmak dururken, şart mıydı ellerinde silah olması. Bizim de yüreğimiz vardı, sevmesini bilirdik, Suç muydu derilerimizin siyah olması.'
 </p>
 <p class="metin">
  'Bitsin seninle'
 </p>
 <p class="metin">
  Sağındık isyan eden, eleştiren ve "duruş" sergileyen parçalarının arka planına tasavvuf ögeleri de serpiyor zaman zaman. "Bitsin Seninle" isimli son albümünde de daha önceki çalışmalarında olduğu gibi 'sosyal ve politik olaylara eleştiriler' getiriyor. Albüme adını veren "Bitsin Seninle"nin , 'tasavvufun doruğu' olarak nitelendirdiği şair Bahaettin Karakoç'un "Aşk Mektupları" adlı kitabının özeti olduğunu söylüyor ve açıklıyor; "Bir gece bu kitabı elime aldım ve hoşuma giden satırların altını çizdim, bira araya getirdiğimde de 'Bitsin Seninle' dizeleri çıktı ve besteledim."
 </p>
 <p class="metin">
  Bitsin Seninle albümünde toplam 11 eser yer alıyor. Bunlardan 9 tanesi sanatçının kendi bestesi. Bunlar arasında sanatçının  çok sevdiği iki şairin şiirleri de var. Sağındık Abdurrahim Karakoç'un dört, Bahaettin Karakoç'un da iki şiirini   bestelemiş. Bütün enstrümanlar akustik (canlı) olarak kaydedilmiş. Sağındık bu albümde de, rock formatı kullanmış. "Başkaldırının simgesi' olarak nitelendirilen rock müziğinin kendisi ile çok çelişmediğini ifade ediyor. Bir albümde çalışan ekibin uyumunun albüme de yansıdığını düşünen Sağındık, kendi ekibindeki uyumun albüme çok olumlu katkılarının olduğunu söylüyor.
 </p>
 <p class="metin">
  Herkese hitap ediyor
 </p>
 <p class="metin">
  Hayatında bambaşka bir yeri olan 'şiir tutkusu sanatçının içindeki müzik sevgisini de ateşlemiş: "Şiir insanın içinde magma gibidir. Benim içimde de durmadı ve patladı; gittim kendime bir bağlama aldım. Bestelemeye başladım." Sağındık bir "görev bilinci" ile müzik yaptığını söylüyor: "Hiç bir zaman sadece insanları eğlendirmek için müzik yapmadım, insan olarak üzerime düşen görevleri yerine getirmekte müziği aracı olarak kullandım." Bir sonraki albümünün de şimdiden hazırlıklarına başlayan sanatçı, dünyaya açılma fikrini destekleyecek projeler için kolları sıvamış bile. Sağındık, Türk müziğinin dünyada doğru insanlar ve doğru müziklerle tanıtılması gerektiğini düşünüyor. Bu açıdan da dinleyicilerini yarına taşıyabilecek adımlar atmaya çalışıyor.
 </p>
 <p class="metin">
 </p>
 <p class="arabaslik">
  HASAN SAĞINDIK:
 </p>
 <p class="metin">
  1963 yılında Adana Ceyhan'da dünyaya gelen Sağındık, 9 Eylül Üniversitesi İktisadi İdari Bilimler Fakültesi Maliye bölümünü bitirdi. Üniversite yıllarında futbolla, müzikle, şiirle ve pek çok sosyal faaliyetle meşgul oldu. Türk Halk Müziği ve Türk Sanat Müziği korolarında yer aldı ve Yurt Orkestrası'nda solistlik yaptı. Köşe yazarlığı, radyo programcılığı, aranjörlük ve yönetmenlik de yapan  Hasan Sağındık evli ve iki  kız babasıdır.  Bugüne kadar yaptığı albümler sırasıyla şöyle:
 </p>
 <p class="metin">
  1989 Yusuf Yüzlüler, 1990 Ağla Karanfil, 1991 Beni  Yaşarken Anla, 1992 Dosta Doğru Irgalanış, 1993 Zindan Şehirler, 1996 Siyah Ağıt, 1998 Adamlar, 2001 Bitsin Seninle
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/378/muzik/1.htm), [web.archive.org (arşiv bağlantısı)](http://web.archive.org/web/20020325042041/http://www.aksiyon.com.tr:80/2002/378/muzik/1.htm)
