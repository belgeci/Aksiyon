# Resim beyni yormalı""

*Aslıhan Aydın 2003.12.22*

<div>
 <p>
  <font>
   Tuvalin başına geçmeden önce işleyeceği resimle ilgili binlerce kare fotoğraf çekiyor; kafasında oluşan kareyi resmine aktarıyor. Halil Erbilgin"e göre hissetmek yetmiyor; hissi bilgiyle bütünleştirmek, dolayısıyla biraz "çaba" göstermek şart.
   <br>
    <br>
     <br/>
     <br/>
     Resim eğitimi almamış, resmin bilinen "üstadları"ndan değil ancak yeteneklerine ancak zaman ayırabiliyor. Yaklaşımı ve sunduğu eserleriyle dikkat çekiyor. Resimlerinde konu edeceği mekanlarda haftalarca yaşıyor; bu mekanları binlerce kare fotoğrafla belgeliyor ve tuvalin karşısına kafasında oluşmuş bir "tez"le oturuyor. Ortaya belgesel tadında sanat ürünleri çıkarıyor.  Geçen hafta Ankara"da ikinci kişisel sergisini açan Halil Erbilgin"den söz ediyoruz. Afyon ve çevresinin üç binden fazla fotoğrafını çeken Halil Erbilgin öncelikle yerel kültürün korunmasına vurgu yapıyor. Afyon"un günlük yaşamını ve  geleneklerini tuvaline aktaran Erbilgin"in eserleri birçok koleksiyonda yer almış. Sanatçı, 1998 yılında  Afyon"da sergilediği eserlerini, gelen talepler üzerine geçen hafta Ankara"ya taşıdı. Bude Sanat Galerisi"ndeki sergide kendi iç dünyası ile Afyon halkının yaşamını harmanladığı tablolara yer veriyor.
     <br>
      <br>
       Resim kabiliyetinin "tesadüfen" gençlik yıllarında ortaya çıktığını belirten 56 yaşındaki ressam, bu kabiliyetini askerde iken  komutanlarının portrelerini çizerek geliştirdiğini söylüyor. 1997 yılında geçirdiği fiziki rahatsızlık nedeniyle asıl mesleği olan "makina proje konstrüksiyon montaj ve tamirciliği"ni bırakarak bütün vaktini gençlik aşkı resme ayırmaya başlamış. Karakalem ve portre çalışmalarından sonra yağlı boya tekniği ile tuvale hayat veren ressamın değişmez figürü Afyon. Yağlı boya çalıştığı Cumhuriyet Treni resmi ile de tanınan Erbilgin, bu tablosunda bulunan "baş parmak tırnağı büyüklüğündeki" Atatürk portresi ile dikkat çekiyor. Erbilgin, bu yüzden "Atatürk"ün yağlı boya olarak en küçük portresini yapan ressam" unvanını da elinde bulunduruyor. "Kafamdaki kareyi bulmak için Fizan"a bile giderim" diyor Erbilgin. Elinde fotoğraf makinası, çizeceği kareyi bulmak için "dere tepe" demeden dolaşıyor.  Erbilgin, tablolarına duyulan ilgiyi resimlerinin "göze, bilgiye ve duyguya" hitap etmesine bağlıyor. Türklerin "resim seyrederken beynini yormak istemediğini" düşünüyor. Niye az ürün verdiğini açıklarken de "Ekmek fırınından çıkarır gibi resim yapmamak gerekir" diyor. Her ne kadar fotoğrafın öncülük ettiği, gerçeğe yakın bir portre arayışı içinde olsa da resmin ancak sanatçının kattığı duygu ve "gizemlerle" anlamlanabileceğini, bunun için de zaman gerektiğini belirtiyor.
       <br>
        <br>
         Halil Erbilgin"in resim sergisini gezenler Afyon"u biraz da onun gözünden görmeye başladı. Yerel kültürün sanatçı duyarlılığıyla yeniden yorumlanmasının sonuçlarını merak edenler, sanatçının bir sonraki sergisini beklemek durumundalar.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1355 kez okunmuştur)</font>
						</p>
---------->
</div>


Kaynak: [www.aksiyon.com.tr](http://aksiyon.com.tr:80/yazdir.php?id=3293), [web.archive.org (arşiv bağlantısı)](http://web.archive.org/web/20060525202550/http://aksiyon.com.tr:80/yazdir.php?id=3293)
