# Bir tarihin romanı: Marallar İnince Suya

*Sezai Coşkun 2005.11.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yaklaşık üç yıl önce, Türk edebî geleneğinin zenginliğinden istifade ederek Yolcular isimli eserini kaleme alan Ali Fuat, kısa zaman önce Marallar İnince Suya adlı romanını yayınladı. Roman, hem muhteva hem de yapı bakımından oldukça dikkat çekici özellikler taşıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607210953im_/http://www.aksiyon.com.tr/resim/571/90.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Eser, Van’da başlayıp Kırgızistan’da bitiyor. Van’da terörün ağına düşmekten eğitim sayesinde kurtulan, Ankara’da üniversite eğitimi aldıktan sonra Kırgızistan’da açılan Türk okullarında öğretmenlik yapan Ahmet’in şahsında, insanın ve toplumun eğitim vasıtasıyla alacağı şekil anlatılıyor. Ayrıca, Türk dünyasının yaşadığı sosyal ve siyasal ilişkiler ağında bu tür eğitim çabalarının önemi  ortaya konuluyor. Romanı, iyice anlayabilmek için Türk dünyasının büyük yazarı Cengiz Aytmatov’un Beyaz Gemi isimli romanını bilmek lazım. Ali Fuat, geleneksel edebiyat tekniklerinin yanı sıra modern edebiyat tekniklerini de kullanarak metinler arası ilişki bağlamında Aytmatov’un söz konusu romanı ile kendi eseri arasında ustaca bir bağ kuruyor. Bilindiği gibi Beyaz Gemi, değerlerini, kimliğini kaybeden bir toplumun kendini bulmaya doğru atılışını temsil eden bir sahneyle, bir çocuğun babasını bulma ümidiyle kendini sulara bırakmasıyla biter. Ali Fuat, kendini suya atan bu çocuğu, Kırgızistan’a öğretmenlik için giden Ahmet’e, Isık Göl’ün kıyısında buldurtuyor. Ahmet ve arkadaşları, çocuğa ve ailesine kaybettikleri değerleri öğreterek, onlara kimliklerini kazandırıyor.
   <br>
    <br>
     Yazar, muhtevada bu eğitim faaliyetlerinin ne kadar önemli olduğunu, sosyal bilimlerin diğer verilerini de kurguya dahil ederek dile getiriyor. Öyle ki roman tersinden düşünüldüğünde şu sonuç çıkıyor ortaya: Eğer Van’da gençlere sahip çıkan yurt açılmasaydı, Ahmet, muhtemelen terör örgütünün ağına düşecekti veya kötü alışkanlıklar arasında kaybolup gidecekti. Kırgızistan’a eğitim için gidenler olmasaydı, Isık Göl’ün kenarında çırpınan çocuk boğulacaktı. Eserin muhtevada yakaladığı başarı bu noktada. Yazar, eserinde bir değil, birden fazla anlam katmanı inşa etmeyi başarmış. Romandaki birçok unsur, sembolik ve alegorik anlam özelliğiyle, önemli edebî hususiyetler olarak öne çıkmakta. Yazarın muhtevadaki başarısının diğer bir göstergesi, bütün bu anlam katmanlarını kaba bir didaktizmle değil, roman türünün bütün inceliklerine ve gerekliliklerine uyarak sergileyebilmesi.
     <br/>
     <br/>
     Eserin, muhtevadaki başarısı kadar, edebî yapı bakımından taşıdığı özellikler de önemli. Öyle ki Şark hikâye geleneğinin yapı özellikleriyle, modern romanın teknik özelliklerini birleştiren Ali Fuat, taklide ve tekrara düşmeden kendine mahsus bir teknik sunmayı başarıyor. Eserdeki dil ve üslup da oldukça başarılı. Daha önce Mustafa Kutlu’nun hikâyelerinden hatırladığımız kendini bir anda okutan, ama Şark edebiyatının derin hikmet zenginliğini de barındıran üslup, bu eserde başından sonuna kadar ustaca idare ediliyor.
     <br/>
     <br/>
     Bu içerik ve yapı özellikleriyle eserin, yaklaşık son onbeş yıldır yaşanan ve yazılan bir tarihin, nev-i şahsına münhasır, bugüne kadar ortaya konulan emsallerinden oldukça farklı ve başarılı bir romanı olduğunu ifade etmek mümkün.
     <br/>
     <br/>
     Marallar İnince Suya, Ali Fuat, FM Yayınları, Ankara, 2005
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22827), [web.archive.org (arşiv bağlantısı)](http://web.archive.org/web/20070607210953/http://www.aksiyon.com.tr:80/detay.php?id=22827)
