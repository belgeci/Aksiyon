# Wikileaks CIA’i de kırdı!

*Mesut Çevikalp 2015.10.26*

<div class="pNewsDetailMainContent ctx_content" itemprop="articleBody">
 <p>
  Gizli belge ifşaatlarıyla ünlü internet sitesi Wikileaks’in son kurbanı ABD Merkezî Haberalma Teşkilatı (CIA) oldu. Site CIA Başkanı John Brennan’a ait altı özel belge yayımladı. CIA, söz konusu özel belgelerin Brennan’ın şifreleri kırılan kişisel e-posta hesabından alındığını açıkladı. Wikileaks’ten, elde ettiği belgeleri yayımlamamasını istedi. Brennan’ın AOL’deki e-postasını 13 yaşında bir öğrencinin kırdığı, hesaptaki birçok gizli belgeyi aldığı ifade ediliyor. Yayımlanan belgeler arasında Brennan’ın 2008 yılında doldurduğu bir anket formu bulunuyor. 50 sayfalık belgede Brennan’ın mesleki geçmişi, kişisel hayatı ayrıntılı şekilde aktarılıyor. Ankette eski CIA Başkanı George Tenet’in telefon numarası da geçiyor. Bir başka belgede de CIA’in özel bir şirketle yürüttüğü iş ilişkileri ayrıntılarıyla veriliyor. Wikileaks, önümüzdeki günlerde Brennan’ın e-posta hesabından alınan başka belgeleri de yayımlayacağını duyurdu.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/wikileaks-ciai-de-kirdi_552723), [web.archive.org (arşiv bağlantısı)](http://web.archive.org/web/20151103113629/http://www.aksiyon.com.tr:80/karakutu-dunya/wikileaks-ciai-de-kirdi_552723)
