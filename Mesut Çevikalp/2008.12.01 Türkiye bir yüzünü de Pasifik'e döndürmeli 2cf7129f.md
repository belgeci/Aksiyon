# "Türkiye bir yüzünü de Pasifik'e döndürmeli"

*Mesut Çevikalp 2008.12.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Pasifik’in ekonomik ve politik önemi her geçen gün artıyor. Osmanlı mirası tarihî bağlarıyla Türkiye, bölgede varlığını gösterebilecek ülkelerden. Filipinler Ankara Büyükelçisi’yle iki ülke ilişkileri ve Pasifik’in artan önemini konuştuk.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20081205003023im_/http://www.aksiyon.com.tr/resim/730/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20081205003023/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081205003023/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081205003023oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081205003023oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Dünya ekonomisinin Atlantik’ten Pasifik’e kaydığını ilk, eski ABD Dışişleri Bakanı Henry Kissinger dillendirmişti iki yıl önce. Bugün birçok ekonomist de Kissinger’in tezini doğruluyor. Bunda ekonomik alanda Japonya harikasının ardından, Çin ile Hindistan’ın da kendi harikalarını hayata geçirip politik olarak da dünya aktörlerinin yanında yerlerini almalarının katkısı büyük. Bunların yanı sıra Uzakdoğu’daki Güney Kore, Singapur, Endonezya ve Filipinler’in de yıldızı yükseliyor. Hem nüfus hem de nüfuz olarak etkisi artan Pasifik’i, yine o bölgenin insanlarından biriyle, Filipinler Ankara Büyükelçisi Bahnarim A. Guinomla’yla konuştuk. Büyükelçi de dünya ekonomisinin Pasifik’e kaydığını doğruluyor. Ona göre Pasifik ile tarihî şuuraltı bağlarından dolayı iletişim avantajı bulunan Türkiye de bölgede varlığını kolayca gösterebilir.
   <br>
    <br>
     -Özellikle son zamanlarda uzmanlar dünya güç dengesinin Atlantik’ten Pasifik’e kaydığını ifade ediyor. Bu bağlamda Türkiye bölgeyle ilişkilerini nasıl geliştirebilir?
     <br>
      <br/>
      21. yüzyılın Asya-Pasifik yılı olacağına inanıyoruz. Ekonomik yönden güçlenmekte olan birçok ülke bu bölgede bulunuyor. Çin, Hindistan, Güney Kore ve Japonya’nın yanı sıra Endonezya gibi yakın gelecekte hızla sivrilecek ülkeler de var. Filipinler de 90 milyonu bulan nüfusu ile büyük bir pazar Türkiye için. Geçmişe nazaran Türkiye Pasifik’e yüzünü dönüyor, daha aktif ilişkiler kuruyor. Bu memnuniyet verici. Ayrıca Türkiye ASEAN (Güney Doğu Asya Milletleri Birliği)’a diyalog ortağı olarak girme arzusunda. Filipinler’in de içinde bulunduğu 10 ülkeyi kapsayan birliğe girerse bölgedeki etkisi artacak.
      <br/>
      <br/>
      -Türkiye-Filipinler ilişkilerinin geçmişinden ve mevcut seyrinden bahseder misiniz?
      <br/>
      <br/>
      İlişkilerimiz 1949’a kadar uzanıyor. Seneye 60. yılını kutlayacağız. Büyükelçilikler ilk 1990’larda açılmış. Diplomatik ilişkilerimiz de mükemmel ve dostça. Göze batan hiçbir problemimiz de yok. Ben Nisan 2006’da göreve başladım. 2005 sonu itibarıyla iki ülke arasındaki toplam ticaret verileri 137 milyon doları gösteriyordu. Görevim döneminde 2007 sonu itibarıyla bu rakam 226,5 milyon dolara yükseldi. Bu rakamların artması için sık sık Ankara’dan ayrılıyor, iş adamlarının Güneydoğu, İstanbul, İzmir, Mersin ve diğer kentlerde düzenledikleri organizasyonlara katılıyorum. Çünkü ekonomik ilişkilerin çok önemli olduğuna inanıyorum. Dışişleri Bakanı Ali Babacan, bir görüşmemizde bana “Filipinler’i de ziyaret etmek istediğini” söyledi, ben de ‘buyurun gelin’ dedim. 2009’da üst düzey devlet yetkililerinin karşılıklı ziyaretlerde bulunacağını tahmin ediyorum.
      <br/>
      <br/>
      OSMANLI’DAN DOLAYI TÜRKİYE SEVİLİYOR
      <br/>
      <br/>
      -Bildiğimiz kadarıyla iki ülke arasındaki iletişim Osmanlı’ya dayanıyor…
      <br/>
      <br/>
      Osmanlı o yıllarda imparatorluğunu özellikle Ortadoğu ve Avrupa’ya kadar genişletmişti. Bizim Uzakdoğu’da olmamız Osmanlı’nın varlığını hissetmediğimiz manasına gelmez. Filipinler’de özellikle güneyde yaşayan belli bir Müslüman nüfusu var. Güney Filipinler’de yapılacak bir cami için zamanın Osmanlı Sultanı (II. Abdülhamid) maddi yardım göndermiş. Okuduğum diğer kaynaklara göre de Filipin-Amerikan savaşı sırasında Filipinliler Sultan’a aracı göndererek, buradaki Müslümanlara yardımcı olması ricasında bulunmuş.
      <br/>
      <br/>
      -Türkiye’nin son dönemdeki dış politika açılımlarını nasıl değerlendiriyorsunuz?
      <br/>
      <br/>
      Bu gerçekten çok önemli bir soru. Sadece 2,5 yıl burada bulunduğum için Türkiye’yi değerlendirebilecek biri olarak görmüyorum kendimi. Fakat uluslararası alanda küresel barış, güvenlik ve istikrar için gösterdiği gayretler takdire şayan. Dış politikanız çok yönlü çalışıyor. Afganistan, Kosova ve Lübnan’a asker göndererek bence çok önemli mesafeler katettiniz. Güney Kafkasya’da problemlerin çözümüne odaklanan çok ciddi ve etkili bir çalışma yürüttünüz. Ortadoğu’da da çok aktif bir unsur hâline geldi Türkiye. Çok yönlü bir barış, uyum ve istikrar arayışı içindesiniz. Sıkıntılı bölgelerin refaha kavuşması içindi bu çabalar. Problemlerin çözümü için; diyalog, görüşme ve tartışma zeminleri için arabuluculuklar yaptınız. Siz, medeniyetler arası ittifakı proje hâlinde sunuyorsunuz. Biz de inançlar arası diyalog ve barışın, işbirliğinin ve gelişimin temsilciliğini yapıyoruz.
      <br/>
      <br/>
      -Türk iş adamları için ülkenizde ne gibi iş imkânları var?
      <br/>
      <br/>
      Geçen hafta Ankara’daki bir alışveriş merkezinde Filipinler’den getirilmiş taze ananas gördüm. Daha önceleri konserve hâlinde satılıyordu. Bunun gibi tropikal meyveler Filipinler’de bol ve cazip fiyatta. Biz aynı zamanda mobilyada da iyi bir ülkeyiz, Amerika ve Avrupa’ya ihraç ediyoruz. Bu pazara Türkiye de dâhil olabilir. Filipinler mineral açısından dünyanın zengin ülkelerinden, madencilik sektörü gelecek vadediyor. Bir de bizdeki yatırımınızın yüzde 100’üne sahip olabiliyorsunuz. Turizm alanında ortak yatırımlara niyetliyiz. Türkler turizm sektöründe çok başarılı. Filipinler’in uzakta olduğunu söyleyenler var; globalleşen dünyada mesafelerin çok önemli olmadığına inanıyorum. İzmir, Mersin, Şanlıurfa ve Gaziantep’teki iş adamlarıyla buluştum. Onları Filipinler’i ziyaret etmeye teşvik ettim, Filipinler’e bir iş gezisi düzenleyecekler. Filipinler de buralara iş adamlarını gönderebilir. Karşılıklı ticaret ürünleri listelenebilir.
      <br/>
      <br/>
      -Filipinler’den Türkiye’ye gelen turist sayısında da bir artış var…
      <br/>
      <br/>
      Papa 16. Benedikt’in Efes ve Meryem Ana Evi’ni ziyaretinin ardından turizmde de bir artış söz konusu. Her gün İzmir, Kuşadası veya İstanbul’a gelip bizi arayanlar oluyor. Bu, Türkiye’nin Filipinli turistlerin bilgi dağarcığına girdiğinin bir işareti bana göre. 2006’da 13 bin 500 Filipinli geldi Türkiye’ye, şimdi bu sayı daha da arttı. 2007’de Türkiye’den yaklaşık bin turist gitmişti Filipinler’e. Acentelerin karşılıklı programlarıyla bu sayılar artırılmalı. Filipinler, Türk pasaportu taşıyanlara 21 gün vizesiz olarak ülkeye giriş imkânı sağlıyor. Yaklaşık 4 bin civarında Filipinli de Türkiye’ye yerleşti. Sayıları giderek de artıyor.
      <br/>
      <br/>
      -Sizin döneminizde iki ülke arasında hayata geçirilmeye çalışan projeler nelerdi?
      <br/>
      <br/>
      Filipinler’e direkt uçuşla ilgili olarak THY yetkilileriyle bir görüşme yaptık, bu projeyi değerlendirebileceklerini söylediler. İki tarafta da arzu var bu yönde. Türk-Filipin iş konseyi kurmayı düşünüyoruz. Bunun için en az 15 firmaya ihtiyaç var. Şimdi iş adamlarını bu yönde teşvik ediyoruz. Filipin tarafında bu konsey kuruldu. Parlamentolarda da dostluk grubu oluşturulması gündemi var. Üzerine eğildiğim diğer bir konu ise kardeş şehir projesiydi. Biz karşılıklı olarak bazı şehirleri tespit ettik. Eski ve köklü büyük şehirlerimizden ‘Cebu’ olumlu cevap verdi. Biz de İzmir’i bu durumdan haberdar ettik. Bunlar umut verici gelişmeler, yeni adımlar da gelecek tabii ki.
      <br/>
      <br/>
      -Türkiye’de Pasifik alanında çalışan en önemli kurumlardan biri PASİAD sanırım…
      <br/>
      <br/>
      Elçiliğimizin Türkiye’deki en önemli yardımcılarından biri Pasifik Ülkeleri ile Sosyal ve İktisadi Dayanışma Derneği (PASİAD). Bu derneğin iki ülke insanının birbirlerinin farkına varması yönündeki çabaları bizi mutlu ediyor. Dönemimde PASİAD her projemize destek oldu. Özellikle de sosyokültürel alandaki değişim projelerinde çok aktif rol aldı. PASİAD Filipinli öğrencilerin Türkçe öğrenmesinde büyük rol oynadı. Buna ek olarak PASİAD’ın organizasyonuyla birçok iş ziyaretleri ve kültürel programlar düzenlendi. Bence, ilişkilerimizin gelişmesinde bu faaliyetlerin çok önemli katkıları var.
      <br/>
      <br/>
      -Önceki bir konuşmanızda da Filipinler’deki Türk okullarına vurgu yapmıştınız...
      <br/>
      <br/>
      Filipinliler eğitime çok önem veren bir millet. Ülkedeki okuma-yazma oranı yüzde 95’i buluyor. Bununla birlikte Türk okullarının varlığından da haberdarız. 1996’da faaliyete başlayan üç Türk okulu var. Bu okullarda okuyan kimi öğrencilerimiz uluslararası bilim olimpiyatlarında altın madalyalar kazanıyor. Bence bu sonuçlar, okulların kalitesini de ortaya koyuyor. Biz insanların alabildikleri kadar yüksek eğitim almalarını teşvik ediyoruz.
      <br/>
      <br/>
      -Filipinler’den gelen elçiler arasında siz Müslüman ilk elçisiniz. Verimli çalışmalarınızda bu faktör etkili oldu mu?
      <br/>
      <br/>
      Filipinler’in tek Müslüman diplomatı ben değilim, birkaç kişi daha var. Diplomatlar verilen görevleri yerine getirir, tercihleri olmaz. Türkiye’den önce Suudi Arabistan, Yemen ve Umman’da görev yaptım. Aynı zamanda Azerbaycan ve Gürcistan’daki işlerimizi de Ankara’dan takip ediyorum. Filipinler’in ‘siyah-beyaz’ politikaları yok, yani Müslüman elçileri Müslüman ülkeye gönderme gibi. Ben Türkiye’de görev yapan beşinci büyükelçiyim; ama zannediyorum aralarında tek Müslüman olan da benim. Ülkenizde çok iyi karşılandım. Arabistan’daki görevim sırasında Müslümanlığım işlerimi çok kolaylaştırdı. Ben Mekke ve Medine’ye çok rahat gidebilirken gayrimüslim bir elçi gidemezdi.
      <br/>
      <br/>
      -İstanbul’a konsolosluk açılması gündemde sanırım…
      <br/>
      <br/>
      İstanbul’un sadece Türkiye’nin değil, Avrupa’nın da en büyük şehri olduğunu belirttik hükûmetimize. Özellikle ekonomik ve ticari ilişkilerin hızlanması adına İstanbul da konsolosluk açmamız gerektiğini teklif ettik. Fahri konsolosluğumuz vardı, ama müstakil bir bina açma arzusundayız. Gerçekleşirse ilişkiler ve ticaretimiz daha da artacaktır.
      <br/>
      <br/>
      <br/>
      <br/>
      <br/>
      OSMANLI’NIN FİLİPİNLER HASSASİYETİ
      <br/>
      <br/>
      IQ Yayınları’ndan çıkan ‘Harbiye Nazırı Sadrazam Mahmut Şevket Paşa’nın Günlüğü’ne Osmanlı’nın Filipinler hassasiyeti şöyle yansıyor:
      <br/>
      <br/>
      “26 Mart Salı 1913 günü Harbiye Nezareti’nden Babıali’ye geldim. Hükûmet toplantısına girdim. Filipin Adaları Müslümanlarının geçenlerde halifeleri sıfatıyla Zat-ı Şahane’ye gönderdikleri heyet hakkında konuştuk…. Filipinler’e bazı din adamları ve din kitapları göndermeye, Amerikalılarla iyi geçinmek nasihatinde bulunmaya karar verdik… Bu hususta Amerikan Sefiri ile görüşmek üzere sadaret müsteşarı Adil Bey’i vazifelendirdim…” (s.106)
      <br/>
      <br/>
      “1 Mayıs 1913, saat 5’te hükûmet toplantısı başladı… Filipin Adalarına dört din adamımızı göndermeye karar verdik. Eski Hakan Sultan Hamit zamanında Filipinler’e din adamları göndermiş, iyi neticeler almıştık…” (s.186)
      <br/>
      <br/>
      Filipinliler’in gönderdiği mesajlardan ibadethaneye ihtiyaçlarının olduğunu öğrenen dönemin sultanı II. Abdülhamid, bizzat ilgilenerek bir cami inşa ettirir. Cami bugün hâlâ ayakta.
      <br/>
      <br/>
      <br/>
      <br/>
      <br/>
      <br/>
      <br/>
      İstanbul’da yaşayan Filipinlilerden Rasalie Reyes:
      <br/>
      <br/>
      <br/>
      “BÜYÜKELÇİ İCRAAT İNSANI”
      <br/>
      <br/>
      8 yıldır Türkiye’de yaşayan Filipinli iş kadını Rosalie Reyes, Büyükelçi Guinomla’yı ‘tam bir icraatçı’ diye tanımlıyor: “Büyükelçimiz çok girişken bir insan. Konuştuğu her konuyu bir şekilde hayata geçiriyor. Türkiye’deki Filipinliler için birçok projeye imza attı. En son Türkiye’deki Filipinlileri bir çatı altında toplayan derneğin aktif hâle gelmesini sağladı. Onun döneminde hem ticari ilişkiler hem de turist sayısı arttı. Beni etkileyen diğer bir yönü de, düşündüğü projeleri Türkiye’deki Filipinlileri de yanına çekerek hayata geçirmeye çalışması.”
      <br/>
      <br/>
      <br/>
      <br/>
      PASİAD Genel Sekreteri Ersin Karaoğlan:
      <br/>
      <br/>
      “TÜRKİYE DOSTU”
      <br/>
      <br/>
      Büyükelçi Guinomla, öncelikle çok iyi bir Türkiye dostu. Coğrafi uzaklıkların ancak insani yakınlıklarla aşılabileceğine inanan biri. Medyada ciddi dostluklar kurmuş, direkt telefonunu isteyen herkese çekinmeden vermişti. Vaktini asla makamında doldurmadı, her zaman mobilizeydi. Büyükelçi burada görevli olduğu sürede devamlı proje geliştirdi, en son Türk-Filipin ilişkilerinin 60. yılı olması hasebiyle, Filipinli Freddy Aguilera’nın 25 dile çevrilen ‘Anak’ adlı şarkısıyla, Filipinler’in millî kahramanı Jose Rızal’ın kitaplarını Türkçeye kazandırmaya çalışıyordu.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31787), [web.archive.org (arşiv bağlantısı)](http://web.archive.org/web/20081205003023/http://www.aksiyon.com.tr:80/detay.php?id=31787)
