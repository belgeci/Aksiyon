# Ada’da Euro’ya geçiş sinyali

*Mesut Çevikalp 2015.10.20*

<div class="pNewsDetailMainContent ctx_content" itemprop="articleBody">
 <p>
  KKTC Cumhurbaşkanı Mustafa Akıncı, Rum Kesimi lideri Nikos Anastasiyadis ile muhtemel çözüme katkı sağlamak amacıyla Ada’nın para birimini liradan Euro’ya geçirme kararı aldıklarını açıkladı. Akıncı, Kıbrıs’ın yeniden birleşmesi anlaşması imzalanması hâlinde KKTC’nin para biriminde Euro’ya geçeceğini, hâlihazırda ön çalışmaların başladığını kaydetti. Ekonominin yanında siyasi yönü de bulunan para birimi değişikliğinde Ankara ile eş zamanlı çalıştıklarını aktardı. Euro’ya geçiş süreci ile gümrük birliği konularının Brüksel ve New York temaslarında gündeme geldiğine değinen KKTC lideri, görüştüğü Avrupalı yetkililerden süreçleri hızlandırma sözü aldıklarını vurguladı. KKTC’nin AB Gümrük Birliği’ne dâhil olması, adayı ikiye bölen BM tampon bölgesinin (Yeşil Hat) ortadan kalkmasına kapı aralayacak.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/adada-euroya-gecis-sinyali_552662), [web.archive.org (arşiv bağlantısı)](http://web.archive.org/web/20151021125133/http://www.aksiyon.com.tr/karakutu-dunya/adada-euroya-gecis-sinyali_552662)
