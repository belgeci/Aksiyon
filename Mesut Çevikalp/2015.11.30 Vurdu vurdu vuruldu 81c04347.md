# Vurdu, vurdu, vuruldu

*Mesut Çevikalp 2015.11.30*

<div class="pNewsDetailMainContent ctx_content" itemprop="articleBody">
 <p>
  İran Devrim Muhafızları Ordusu’nun seçkin Kudüs Gücü Komutanı Kasım Süleymani’nin 3 hafta kadar önce Suriye’de ağır yaralandığı ileri sürüldü. İran medyası, Suriye’de rejim güçlerine destek için Halep’teki çatışmalara katılan Süleymani’nin bir roket saldırısı sonucu ağır yaralandığını, Tahran’da tedavi altına alındığını yazdı. İddiayı gündemine alan ABD yönetimi konuyu araştırmaya başladıklarını duyurdu. BM’nin seyahat yasaklıları listesinde bulunan Süleymani’nin temmuzda Rus liderlerle Moskova’da bir araya geldiği ortaya çıkmıştı. Batı medyası, Süleymani’nin Rusya Savunma Bakanı Sergey Shoigu ve Devlet Başkanı Vladimir Putin ile Suriye operasyonlarını görüştüğünü yazmıştı. İran yönetimi, Batı (P5+1 ülkeleri) ile yaptığı nükleer anlaşması marjında Kasım Süleymani’ye yönelik BM yaptırımlarının hafifletilmesini sağlamıştı. General Süleymani, İran rejiminin örtülü sınır ötesi operasyonlarını yöneten isimlerin başında geliyor.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/vurdu-vurdu-vuruldu_553083), [web.archive.org (arşiv bağlantısı)](http://web.archive.org/web/20160107074301/http://www.aksiyon.com.tr/dunya/vurdu-vurdu-vuruldu_553083)
