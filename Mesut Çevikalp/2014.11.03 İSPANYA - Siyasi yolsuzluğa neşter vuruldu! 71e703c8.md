# İSPANYA - Siyasi yolsuzluğa neşter vuruldu!

*Mesut Çevikalp 2014.11.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İspanya’da Yolsuzlukla Mücadele Savcılığı 259 farklı noktada geniş çaplı bir operasyon düzenledi. 51 kişi gözaltına alındı.
  </font>
 </div>
 <div id="newsText">
  <font class="detail-text">
   <p>
    Gözaltı listesinde, iktidardaki Halk Partisi’nin (PP) eski Madrid İl Başkanı Francisco Granados, aynı partiden Leon İl Meclis Başkanı Carlos Martinez ve Madrid’e bağlı 6 belediye başkanının yer alması yankı uyandırdı. Savcılık, yolsuzluk şebekesinin ‘birçok belediye ve özerk yönetimlerin içine sızdığını’ açıkladı. 400 banka hesabı incelemeye alındı, 30 banka hesabına ihtiyati tedbir konuldu. Ülkeyi sarsan operasyon, geçen sene İsviçre Savcılığı’nın PP yöneticisi Granados ve işadamı David Marjaliza hakkında kara para aklama soruşturması açıldığını bildirmesiyle başladı. İspanyol savcılığı, telefon dinlemeleriyle şebekeyi deşifre etti. Kara para aklama, evrakta sahtecilik, mali suçlar, rüşvet, nüfuz ticareti, organize suç ve usulsüzlükle suçlanan şebekenin son 2 yılda, komisyon karşılığında 250 milyon Euro değerinde kamu ihalesi dağıttığı hesaplandı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39864-ispanya---siyasi-yolsuzluga-nester-vuruldu.html), [web.archive.org (arşiv bağlantısı)](http://web.archive.org/web/20141107104348/http://www.aksiyon.com.tr:80/aksiyon/haber-39864-ispanya---siyasi-yolsuzluga-nester-vuruldu.html)
