# Koalisyon tankalarla Aden'e çıktı

*Mesut Çevikalp 2015.08.11*

<div class="pNewsDetailMainContent" itemprop="articleBody">
 <p>
  Yemen’i darbe ile ele geçiren Husi milisleri karşısında devrik lider Abdurabbu Mansur Hadi’yi destekleyen Suudi Arabistan önderliğindeki koalisyon gücü ülkeye tank ve zırhlı araç çıkardı. Konvoyla birlikte 1500 koalisyon askerinin de Aden’e çıktığı ileri sürüldü. Liman kenti Aden’e konuşlanan zırhlı birlik ilk operasyonda Husilerin elindeki El Anad askerî üssünü geri aldı. Tank ve zırhlı araçların Husilere karşı başlatılan operasyonda devlet güçleri ile birlikte çarpıştığı ifade ediliyor. Zırhlı birliklerin Suudi Arabistan, BEA gibi koalisyon ülkelerinden gelen personel tarafından kullanıldığı belirtiliyor. Ülkede Eylül 2014’te başlayan çatışmalar, Suudi Arabistan önderliğindeki koalisyon güçlerinin müdahil olmasıyla derinleşmiş ve hava saldırılarından siviller de nasibini almıştı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/koalisyon-tankalarla-adene-cikti_551896), [web.archive.org (arşiv bağlantısı)](http://web.archive.org/web/20150812124940/http://www.aksiyon.com.tr/karakutu-dunya/koalisyon-tankalarla-adene-cikti_551896)
