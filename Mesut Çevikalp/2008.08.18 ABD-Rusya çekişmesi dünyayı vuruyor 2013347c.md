# ABD-Rusya çekişmesi dünyayı vuruyor

*Mesut Çevikalp 2008.08.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Demokratikleştirme’ bahanesi, yeniden yapılandırmaları açıklamaya yetmiyor.
  </font>
 </div>
 <div id="newsText">
  <font class="detail-text">
   Türkiye’nin jeopolitik ve jeostratejik konumunun önemi son yıllarda daha fazla belirginleşmeye başladı. Türkiye, 2003’ten bu yana dış politikada üstlendiği pro-aktif rolle önemini hem bölgede hem de küresel ölçekte arttırdı. Son dönemde giriştiği arabuluculuk ve ilişki geliştirme reflekslerini de Ankara’nın değişen yüzünde aramak lazım. Gerçi yüklendiği bu misyonu ütopik bulup, iç kırılmalardan dolayı yerine getiremeyeceğini düşünenler de var. Ancak gelişmeler bir kez daha gösterdi ki, Türkiye, Ortadoğu ve Kafkaslar’daki çatışmalarda ‘önleyici rol’ alabilecek tek ülke. Osmanlı’dan miras şuuraltı iletişim kanallarıyla Balkanlar ve Afrika’da da söz sahibi.
   <br/>
   <br/>
   EKSEN SAVAŞLARI GERİ Mİ DÖNÜYOR?
   <br/>
   <br/>
   Bir de madalyonun diğer yüzü var. Türkiye’nin Avrasya’da istikrarı yayma çabalarına karşın Kafkasya, Balkanlar ve Ortadoğu’daki çatışmalar son bir asırdır dinmedi. Sovyetler’in çöküşüyle bu bölgelerde başlayan demokratikleşme dönüşümü sancılı oluyor.   Ayrıca, Rusya’nın yeniden oyuna dâhil olması ve kendi eksenini oluşturmaya başlaması, Soğuk Savaş yıllarında türeyen ‘uydu devlet’leri birkez daha Batı ile Doğu blok arasında bıraktı.
   <br/>
   <br/>
   Kosova’da yaşanlar buna en yeni örnek. Rusya’nın hamiliğindeki Sırplar’dan bağımsızlığını ilan etmek çok kolay olmadı; ABD ve Avrupa Birliği’nin desteğine rağmen. 8 Ağustos’ta patlak veren Güney Osetya savaşı, Tiflis’i Rus ekseninden çıkarmak isteyen ABD ile ‘büyük abi’ Rusya arasında yaşandı aslında. İsrail-Filistin sorununun tarafları da sadece o bölgede yaşayanlar değil. Onların üzerinden bir ABD-Arap devletleri çekişmesi de söz konusu. Lübnan’daki istikrarsızlığı İran, Fransa ve İsrail müdahalelerine bağlayanlar çoğunlukta. Yani bir çatışanlar var ortada bir de onların gerisindeki hamileri.
   <br/>
   <br/>
   HEDEF ENERJİ HAVZALARI MI?
   <br/>
   <br/>
   İran’ın Kuzey Irak’tan PJAK silahıyla vurulmasının arkasında da sadece ‘Kandil’ yok. Moldava’dan Rusya hamiliğinde 1992’de bağımsızlığını ilan eden Transdinyester’i, Yukarı Karabağ, Kuzey Irak ve Kıbrıs meselelerini de bu zaviyeden görmek mümkün.
   <br/>
   <br/>
   Etrafı çatışma alanlarıyla çevrili Türkiye’ye büyük görevler düşüyor. Bunda şüphesiz Ankara’nın ‘çatışan tarafların tümüyle görüşebilme’ özelliği büyük önem arz ediyor. Götürüleri olmasına rağmen iyileştirici-arabulucu rolüyle çatışmalara müdahil olması kaçınılmaz. Başbakan Tayyip Erdoğan’ın telefon diplomasisinin ardından Moskova ve Tiflis’e gidip liderlerle görüşmesini de bu zaviyeden görmek gerekir.  Türkiye, bu kez gelişmelere kayıtsız kalmıyor, hamleler geliştiriyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-23173-abd-rusya-cekismesi-dunyayi-vuruyor.html), [web.archive.org (arşiv bağlantısı)](http://web.archive.org/web/20120719091624/http://www.aksiyon.com.tr:80/aksiyon/haber-23173-abd-rusya-cekismesi-dunyayi-vuruyor.html)
