# Vietnam’a ‘ufuk’ açan Türkler

*Mesut Çevikalp 2011.03.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gönüllü Türk öğretmenler, Vietnam’da açtıkları Ufuk Türk Okulları ile iki ülkeyi birbirine yaklaştırıyor. 5. okullarını Hanoi’de açan gönüllü eğitimcilere Vietnam devleti de sahip çıkıyor. Türkiye-Vietnam ticari ilişkilerini geliştirmeye çalışan okullar, bölgeye gelen Türk iş adamlarına karşılıksız destek veriyor.
   <span>
   </span>
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Türkiye’den 11 bin kilometre ötede, Vietnam’da, siyasetçi şapkasını çıkarıp gönül diliyle seslendi: “9 yıl önce, 11 bin kilometre öteden gelen gönüllü öğretmenlerin tek derdi çocuklarınızı yetiştirmekti. Aradan geçen yıllarda onlar sizi sevdi, siz onları sevdiniz. Çünkü onlar çocuklarınızı öz kültüründen koparmadan okuttular. Buradan siz Vietnamlı velilere sesleniyorum; gelin çocuklarınızı Ufuk Türk Okulları’na verin. Verin ki, gözünüz arkada kalmasın. Verin ki, her iki ülkenin dostluğu pekişsin, ufku açılsın…”
    </p>
    <p class="MsoNormal">
     ‘Söz sultanı’ Bülent Arınç, Vietnam’daki 5. Türk okulunu bu duygulu sözlerle açtı. Konuşması defalarca alkışlarla kesildi; her sözü, açılışa katılan Türk ve Vietnamlıları kalbinden vurdu âdeta. Vietnamlıların bereket olarak gördüğü yağmur damlaları değil, gözyaşları ıslattı Türk okulunun bahçesinde toplananları… Geçmişte Batılıların işgaline uğrayan bu iki mazlum milletin çocukları birlikte gülüp birlikte ağlıyordu bugün. 9 yıl önce Vietnam’a gelen mazlum öğretmenleri sevmişti bu halk. Öğretmenler de onları…
    </p>
    <p class="MsoNormal">
     2002’de birkaç fedakâr öğretmen tek kelime Vietnamca bilmeden gelmişlerdi ülkenin güneyindeki Ho Chi Minh’e. Bir bina kiralayıp birkaç öğrenciyle açmışlardı İlk Ufuk Türk Okulu’nu (HIBS). O günlerde, Türkiye’yi Afrika ülkesi, Türkleri de Afrikalı zanneden Vietnamlılar mesafeli durmuşlar Türk eğitimcilerle Türk okuluna. Türk okulunun diğer yabancı okullardan farklı olarak Vietnam millî eğitim müfredatına bağlı kalması, öğrencilerine İngilizcenin yanında Vietnamca öğretmesi, etkinliklerinde Vietnam kültür ve değerlerine yer vermesi mesafeyi ortadan kaldırmış. Ufuk Koleji öğrencilerinin Vietnam’ı uluslararası bilim olimpiyatlarında temsil edip ülkelerine madalyalarla dönmeye başlaması Vietnamlıların Türk okullarını sahiplenmesini sağlamış.
    </p>
    <p class="MsoNormal">
     Ufuk Türk Okulları Genel Müdürü Ali Kutlu, 9 yılın ardından Türk eğitim kurumları ile öğretmenlerinin Vietnam devleti ve halkı tarafından sahiplenildiğini vurguluyor: “Türk okullarının başarısı verdiği çok kültürlü eğitimden geçiyor. Bugün itibarıyle 400 Vietnamlı öğrencimize, İngilizce ve Vietnamca olarak dünya standartlarında eğitim veriyoruz. Başarılı öğrencilerimizin bir kısmı eğitimlerini Türkiye’deki kaliteli üniversitelerde sürdürüyor. Bunun yanında Vietnam’dan Türkiye’ye, Türkiye’den Vietnam’a ticaret yapmak için yola çıkan iş adamlarına gönüllü destek veriyoruz. İki ülkeyi birbirine yakınlaştıracak projelere imza atıyoruz. Ufuk Türk Okulları Türkiye’den Vietnam’a uzanan dostluk köprüsüne dönüştü. Artan okullar, gelişen ilişkiler her iki ülke insanının faydasına.”
    </p>
    <p class="MsoNormal">
     “DAHA FAZLA TÜRK OKULU İSTİYORUZ”
    </p>
    <p class="MsoNormal">
     Başkent Hanoi’de faaliyete giren yeni kampüsü (iki ayrı binada hizmet veren ilkokul ve anaokulundan oluşuyor) memnuniyetle karşılayanlardan biri Hyunh Cong Minh. Ho Chi Minh şehrinin İl Eğitim Müdürü Minh, geldikleri ilk günden bu yana tanıdığı Türk öğretmenlerin yakın destekçilerinden. Ülkesinin geleceğini Türk okullarının şekillendireceğini söylüyor: “Türk öğretmenleri Vietnam’a geldikleri ilk günlerde tanıdım. Çektikleri sıkıntılara şahit oldum. Onlar olumsuzluklara takılıp kalmadılar, azimle çalışarak bugünlere ulaştılar. Türk okulları kaliteli bir nesil yetiştirmekle yetinmeyip aralarında binlerce kilometre mesafe bulunan iki ülkeyi birbirine yakınlaştırıyor. Vietnamlı veliler, Eğitim Bakanlığı, geleceğimizi yetiştiren Türk okullarından çok memnun. Türk müteşebbislerin yeni okullar açmasını istiyoruz.”
    </p>
    <p class="MsoNormal">
     1999’dan bu yana Vietnam’da bulunan Türk okulu öğretmenlerinden Erdem Aslan’a Vietnamlılardaki Türklere yönelik sevginin kaynağını soruyoruz. Üniversite eğitimini Vietnam’da tamamlayan Aslan, Vietnamca şarkılar söyleyecek kadar Vietnam kültürüne hâkim. Ona göre, kendilerine gösterilen sevgi, öğretmenlerin Vietnam gençliği için karşılık beklemeden, fedakârca çabalamasından kaynaklanıyor: “Vietnam’daki Türk öğretmenleri, Türk okulları karşılık beklemeden, sevgiyle yaklaşıyor Vietnamlılara. Onlar da aynı sevgiyi, muhabbeti bize yansıtıyorlar. Mesela, sevdikleri şarkıları Vietnamca söylemem onları mutlu ediyor. Kendimizi Vietnamlılardan ayrı görmüyoruz. Onlar da bunun farkında.”
     <span>
     </span>
    </p>
    <p class="MsoNormal">
     Vietnamlıların Türk okullarını ülkenin kalkınmasına sağladıkları katkıdan ötürü sahiplendiklerini anlatıyor Türkiye’nin Hanoi Büyükelçisi Ateş Öktem: “Eğitim, nitelikli kalkınma için olmazsa olmazlardan. Ülkenin gençlerini yetiştirmekten başka bir gaye gütmeyen Türk okulları, kaliteli ve modern eğitimle ülkenin kalkınmasına katkı sağlıyor. Dolayısıyla açılan her yeni Türk okulu Türkiye ile Vietnam’ı yakınlaştırıyor. Her iki ülkede bu yönde ciddi arzu var.”
    </p>
    <p class="MsoNormal">
     TİCARİ FIRSATLARI KAÇIRMAYIN
    </p>
    <p class="MsoNormal">
     Ufuk Türk Okulları’nın iki ülke arasındaki ticaret zeminine sağladığı katkıyı yerinde görme imkânını da buluyoruz. 86 milyon nüfusu, yıllık yüzde 9 büyüme oranıyla Uzakdoğu’nun en hızlı kalkınan ülkelerinden Vietnam, Türk müteşebbis ve yatırımcısına ciddi fırsatlar da sunuyor. Hâlihazırda ülkede 61 milyar dolarlık doğrudan yabancı yatırım bulunuyor. Türkiye-Vietnam arasındaki ticaret hacmi de katlanarak artmış son yıllarda. 2002 yılında 114 milyon dolar olan ikili ticaret hacmi bugün itibariyle 857 milyon dolara ulaşmış durumda. Her iki taraf mevcut hacmi yeterli görmüyor ve ticaret potansiyelini harekete geçirecek adımlar atıyor.
    </p>
    <p class="MsoNormal">
     Devlet Bakanı ve Başbakan Yardımcısı Bülent Arınç, üç gün süren resmî ziyaret çerçevesinde ticari ilişkileri genişletecek adımlar attı. Vietnam Devlet Başkanı Yardımcısı Nguyen Thi Doan, Başbakan Nguyen Tan Dung, Dışişleri Bakanı ve Başbakan Yardımcısı Pham Gia Khiem, Enformasyon ve Haberleşme Bakanı Le Doan Hop ve Sanayi ve Ticaret Bakanı Vu Huy Hoang ile ayrı ayrı bir araya gelen Arınç, bir dizi mutabakat zaptına imza attı. Arınç ayrıca Hanoi’de düzenlenen Türkiye- Vietnam Karma Ekonomik ve Ticaret Komitesi’nin (KEK) 5. dönem toplantısına katıldı. Arınç görüşmelerinde, Türkiye’nin ortak ticaret hacmini 2 milyar dolara çıkarmak istediğini, her iki devletin iş adamlarına kolaylıklar sağlaması gerektiğini, Türkiye’nin yeni döneme hazır olduğunu söyledi.
    </p>
    <p class="MsoNormal">
     Vietnam’ın yabancı yatırımcılara özellikle tarım ve tekstil alanında cazip fırsatlar sunduğunu hatırlatan Sanayi ve Ticaret Bakan Yardımcısı Tran Tuan Anh, devleti ile halkının Türkiye’den gelecek olan iş adamlarına her konuda yardıma hazır olduklarını belirtiyor. Anh, 2010’da 48 kat artan ortak ticaret hacminin kendilerini memnun etse de yeterli görmediklerini anlatıyor. Anh, Hanoi’de düzenlenen KEK ile iş formunun ticari ilişkileri olumlu etkileyeceğini düşünüyor.
    </p>
    <p class="MsoNormal">
     Vietnam’daki ticaret potansiyelinin farkına varanlar da var. Türkiye İşadamları ve Sanayiciler Konfederasyonu (TUSKON), son dönemde genel anlamda Uzakdoğu, özelde de Vietnam’a yönelik ciddi girişimlerde bulunuyor. Arınç’ın Vietnam ziyaretini fırsata çeviren TUSKON, Vietnam Ticaret ve Sanayi Odası ile birlikte bir ‘Türkiye–Vietnam Ticaret ve Yatırım Forumu’ düzenledi. Foruma Türkiye’den gelen 200 iş adamını temsilen konuşan TUSKON Başkan Yardımcısı Doğan Kaynak, Vietnam’a özel önem verdiklerini aktardı. Dünyanın 13. büyük nüfusuna sahip olan Vietnam’ın son yıllarda istikrarını koruduğunu, sistemli bir büyüme trendine girdiğini vurgulayan Kaynak, ülkenin 2009’daki küresel krize rağmen yüzde 5 oranında büyüdüğünü kaydetti: “Gayrisafi millî hâsılalı 100 milyar dolar, ASEAN serbest bölgesi ve Dünya Ticaret Örgütü üyesi Vietnam, Türk iş adamlarına yönelik önemli ticari fırsatlar sunmakta. Türk iş adamları Vietnam üzerinden Asya pazarına da açılabilir. TUSKON olarak ileriki dönemde Vietnam ile ilgili olarak daha yoğun iş programları düzenleyeceğiz. Amacımız ortak ticaret hacmini artırmak.”
    </p>
    <p class="MsoNormal">
     Vietnam’daki yatırım ve ticaret potansiyelini Aksiyon’a değerlendiren Pasifik Ülkeleri ile Sosyal ve İktisadi Dayanışma Derneği (PASİAD) Genel Sekreteri Ersin Karaoğlan, hâlihazırda ülkede 90 farklı ülkeden 61 milyar dolar değerinde 13 bin yabancı yatırımın olduğunu; ancak Türk müteşebbisler için cazip fırsatlar bulunduğunu aktarıyor. Arınç’ın ziyareti kapsamında açılan 5. Türk okulu ile KEK ve TUSKON zirvelerinin ekonomik ilişkileri güçlendireceğini vurgulayan Karaoğlan, Türkiye’nin 2005’te hazırlanan Pasifik Asya açılım stratejisi çerçevesinde bölgeye girdiğine, Türk iş adamlarının açılımdan faydalanarak Asya-Pasifik ülkeleriyle siyasi ve ticari iş birlikteliklerini artırabileceklerine işaret ediyor.
     <span>
     </span>
    </p>
    <p class="MsoNormal">
     Vietnam’daki Ticaret ve Yatırım Forumu’na Amasya’dan katılan inşaat mühendisi Atilla Kırbaş, hızla kalkınan Vietnam’da özellikle inşaat sektöründe ciddi iş potansiyelinin bulunduğunu söylüyor. Bursa’dan gelen demir tüccarı Taner Abaklı, Vietnam’ın eskisi gibi Çin’den kolayca demir almadığını öğrenince, Vietnamlı işadamlarına Türkiye’den demir gönderebileceklerini söylemiş. Aynı gün bir firmayla da anlaşmış: “TUSKON Forumu’nda birkaç firmayla görüştük, biriyle anlaştık. Türkiye’den Vietnam’a demir göndereceğiz. Türk işadamlarına buralarda ticaret zemini hazırlayan Türk Okulları’na müteşekkiriz.”
     <span>
     </span>
    </p>
    <p class="MsoNormal">
     VİETNAM
     <span>
     </span>
     Nüfus: 86 milyon, Yüzölçümü: 329.314 km2, Kişi başı millî gelir: 1200 dolar, Yıllık büyüme oranı: Yüzde 8,2, Enflasyon: Yüzde 23, İşsizlik oranı: Yüzde 5,6, Gayrisafi yurtiçi hâsıla: 107 milyar dolar, İhracat: 63 milyar dolar, İthalat: 81 milyar dolar, Doğrudan yabancı yatırımlar: 61 milyar dolar, İhracat kalemleri: Petrol, tekstil, ayakkabı, pirinç, elektronik, İthalat kalemleri: Makine, yedek parça, petrol ürünleri, demir çelik.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-29022-vietnama-ufuk-acan-turkler.html), [web.archive.org (arşiv bağlantısı)](http://web.archive.org/web/20131123024023/http://www.aksiyon.com.tr:80/aksiyon/haber-29022-vietnama-ufuk-acan-turkler.html)
