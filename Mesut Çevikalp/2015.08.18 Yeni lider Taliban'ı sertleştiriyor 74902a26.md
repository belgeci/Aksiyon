# Yeni lider Taliban'ı sertleştiriyor

*Mesut Çevikalp 2015.08.18*

<div class="pNewsDetailMainContent ctx_content" itemprop="articleBody">
 <p>
  Afganistan’da faaliyet gösteren Taliban örgütünün yeni lideri Molla Ahtar Mansur, ülkeye şeriat gelinceye kadar silahlı mücadeleyi sürdüreceklerini duyurdu. Taliban’ın ‘ruhani’ lideri Molla Muhammed Ömer’in 2 yıl önce öldüğünün açıklanması üzerine örgütün liderliğine Molla Ahtar Mansur’un geçtiği açıklandı. Molla Ömer’in hayattayken tüm yetkileri kendisine devrettiğini söyleyen Molla Mansur, Kâbil yönetimiyle yürütülen barış görüşmelerini iptal etti. Sürecin kaldığı noktadan ancak ‘şeriata’ uygun şekilde yürütüleceğini bildirdi. Bununla birlikte örgüt son bir ayda ülkede onlarca asker ve polis noktasına kanlı saldırılar yaptı. Kırsal kesimde silahlı varlığını, eylemci kapasitesini artırma yoluna girdi. Şüphesiz bunda NATO ve ABD’nin Afganistan’dan çekilmesi büyük rol oynadı. Molla Ömer sonrasında örgütte küçük ölçekte kopmalar da yaşanıyor. Molla Ömer’in zehirlenerek öldürüldüğünü öne süren Fiday Mahaz çevresinde toplanan küçük bir grupla örgütten ayrıldı. Washington yönetimi Molla Mansur’a ‘barış masasına geri dön’ çağrısında bulundu.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/yeni-lider-talibani-sertlestiriyor_551989), [web.archive.org (arşiv bağlantısı)](http://web.archive.org/web/20151216180157/http://www.aksiyon.com.tr/karakutu-dunya/yeni-lider-talibani-sertlestiriyor_551989)
