# Davos bitmiştir, yeni adres İstanbul!

*Mesut Çevikalp 2011.03.21*

<font class="agenda2NewsSpot">
 Değişim Liderleri Zirvesi, İstanbul’u küresel politikaların şekillendiği bir merkeze çevirmeyi hedefliyor. Dünya liderlerine yeni bir ruh vadeden oluşum, önemli isimleri buluşturduğu birinci zirvesiyle Davos’a rakip olacağını hissettiriyor.
</font>
<font class="newsDetail">
 <p>
  <p class="MsoNormal">
   Dünya Ekonomi Forumu’na 41 yıldır ev sahipliği yapan İsviçre’nin küçük dağ kasabası Davos, ‘one minute’ tepkisiyle kazınmıştı zihinlerimize. 2009’daki ekonomi zirvesinde, İsrail Cumhurbaşkanı Şimon Peres ile aynı panelde konuşan Recep Tayyip Erdoğan, İsrail’i Gazze saldırısından dolayı şiddetli bir biçimde eleştirmiş, ‘one minute’ söylemiyle de bütün dünyada yankı uyandırmıştı. ‘Davos’ bir kez daha gündemimizde bugünlerde. Bu sefer ne İsrail tepkisi var ortada ne de tarihî ekonomi zirvelerinden biri. İstanbul’da birincisi düzenlenen uluslararası bir forum hatırlattı Davos’u bize.
  </p>
  <p class="MsoNormal">
   Geçen hafta İstanbul, aynen İsviçre gibiydi. 22 ülkeden gelen ekonomi, siyaset, bilim dünyasının önde gelen isimleri dünya politikalarını masaya yatırdı. Türk Gelecek Araştırmaları Vakfı (TÜGAV), İstanbul Üniversitesi (İÜ) ve Başbakanlık Kamu Diplomasisi Koordinatörlüğü işbirliği ile İstanbul Kongre Merkezi’nde düzenlenen ‘Değişim Liderleri Zirvesi’nde bir bakıma geleceği şekillendirmek için gereken değişim stratejileri konuşuldu. Yaklaşık 3 bin kişinin izlediği forumdaki 21 ayrı oturumda küresel ekonomiden Ortadoğu sorununa, dinler arası diyalogdan güncel uluslararası krizlere kadar çok farklı konular, yetkin isimlerce tartışıldı. Alanında uzman isimlerin bir moderatör yönetiminde onar dakikalık sunumlarla
   <span>
   </span>
   katılımcılara seslendiği oturumlar Davos zirvelerini anımsattı hâliyle. Sahne tasarımı, konuşmacıların oturma planı ve küresel meselelerin konuşulması Değişim Liderleri Zirvesi’nin Davos’a alternatif olabileceğini hissettirdi.
  </p>
  <p class="MsoNormal">
   Hazırlığı iki yıl süren forumun, ilk zirvesinde önemli isimleri buluşturabilmesi, iddiasını da ortaya koyuyor aslında. Başbakan Recep Tayyip Erdoğan’ın açtığı zirvede, Bosna Hersek Cumhurbaşkanı Bakir İzzetbegoviç, Irak Cumhurbaşkanı 1. Yardımcısı Tarık El Haşimi, Ukrayna Başbakanı Nikola Azarov, Kosova Başbakanı Haşim Taçi, eski Hollanda Başbakanı Wim Kok, eski Malezya Başbakanı Abdullah Badawi, Tunus Kalkınma Bakanı Ahmed Nejib Chebbi, Birleşmiş Milletler 7. Genel Sekreteri Kofi Annan, ABD 45. Başkan Yardımcısı Al Gore, Irakiye Listesi lideri İyad Allavi, Ferit Şahenk, Kemal Derviş, Ekrem Dumanlı, Stephen Kinzer gibi önemli isimler tecrübelerini aktardı. Dışişleri Bakanı Ahmet Davutoğlu, eski ABD Ankara Büyükelçisi Ross Wilson ve Suriye Devlet Başkanı Danışmanı Bouthania Shaban’ı bir araya getiren ‘Türkiye’nin Yeni Rolü ve Bölgesindeki Etkileri’ oturumu, Ortadoğu’da son yaşananların Ankara-Washington-Şam ekseninden nasıl algılandığını ortaya koyması bakımından önemliydi. Ekonomi ve siyasetin yanında insanlığın geleceğinden medyanın değişim gücüne, inançlardan ulusal parlamentolara, diplomasiden medeniyetler arası ilişkilere kadar pek çok küresel-bölgesel gündem de tartışıldı zirvede.
  </p>
  <p class="MsoNormal">
   Konuşmacıların fikir birliği yaptığı tek nokta, Türkiye’nin uluslararası platformda artan rolü ve etkinliğiydi. Çoğu Türkiye’nin yeni rolüyle sadece yakın çevresinde değil, dünyanın genelinde bir barış atmosferi oluşturduğunu öne sürdü.
  </p>
  <p class="MsoNormal">
   Başbakan Erdoğan, açılış konuşmasında, tarihte farklı medeniyetleri sinesinde barındıran İstanbul’un dünya barışı için bulunmaz bir kent olduğunu vurguladı. Diplomasi ve barışa dayanan yeni dünya politikalarının İstanbul’da tartışarak şekillendirilebileceğini belirtti.
  </p>
  <p class="MsoNormal">
   TÜGAV Yönetim Kurulu Başkanı Ahmet Eyüp Özgüç, zirveyi ‘İstanbul Dünya Politik Forumu’na çevirmeyi hedeflediklerini söylüyor: “Dünyada bir politik forum merkezi olacaksa bunun için en uygun adres İstanbul’dur. İstanbul’u politikanın Davos’u yapmayı hedefliyoruz.”
  </p>
  <p class="MsoNormal">
   Ankara, Değişim Liderleri Zirvesi ile Soğuk Savaş mirası statükocu küresel siyaset zeminini ve baskıcı yönetimleri değişime zorluyor bir bakıma.
   <span>
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28972-207-davos-bitmistir-yeni-adres-istanbul.html), [web.archive.org (arşiv bağlantısı)](http://web.archive.org/web/20110419031038/http://www.aksiyon.com.tr:80/aksiyon/haber-28972-207-davos-bitmistir-yeni-adres-istanbul.html)
