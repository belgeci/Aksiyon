# “IŞİD internet üzerinden ABD’de para topluyor”

*Mesut Çevikalp 2015.02.10*

<div class="pNewsDetailMainContent" itemprop="articleBody">
 <p>
  Suriye-Irak enleminde yerleşen Irak Şam İslam Devleti’nin (IŞİD) sanal âlem taktikleri deşifre edildi. İnternet üzerinden eylemci ve maddi destek toplayan örgütün türlü taktiklerle istihbarat servislerini atlattığı ortaya çıkarıldı. Konu ile ilgili bir rapor yayımlan Haaretz gazetesi, IŞİD eylemcilerinin internet ortamında yakalanmamak için yazışmalarda ‘dark web’i kullandığını, para trafiğinin de bitcon (online para birimi) üzerinden yönetildiğini yazdı. Siber Güvenlik Uzmanı Ido Wulkan’ın kaleme aldığı raporda IŞİD’in dark web üzerinden kurduğu sanal sistem şöyle anlatılıyor: “Dark web sayesinde ulaşılamayan ağ bağlantıları ve server’lar oluşturabilen IŞİD üyeleri, güvenlik birimlerinin dikkatini çekmeden online dünyayı amaçları doğrultusunda rahatlıkla kullanıyor. Çünkü dark web online işlemleri indekslenemiyor, arama motorları Ip adreslerini saptayamıyor.” Haaretz, IŞİD’in bu sanal taktikler sayesinde özellikle ABD’den örgüte hatırı sayılır miktarlarda maddi destek sağladığını ileri sürdü. Örgütün sosyal medyayı, özellikle video paylaşım sitelerini etkili propaganda araçlarına çevirdiğini vurguladı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/-isid-internet-uzerinden-abd-de-para-topluyor-_548986), [web.archive.org (arşiv bağlantısı)](http://web.archive.org/web/20150729080151/http://www.aksiyon.com.tr/karakutu-dunya/-isid-internet-uzerinden-abd-de-para-topluyor-_548986)
