# Hükümet nükleere geri döndü, halk sokağa çıktı

*Mesut Çevikalp 2015.08.18*

<div class="pNewsDetailMainContent ctx_content" itemprop="articleBody">
 <p>
  Japonya’da hükümetin 2011’deki Fukuşima faciasının ardından yeniden bir nükleer reaktörü faaliyete sokması halkı sokağa döktü. Ülkenin güneyindeki Kagoshima kentinde devreye giren reaktörün 31 yaşında olduğu, eylül ayından itibaren elektrik sağlayacağı belirtildi. Konunun medyaya yansıması üzerine ülkenin dört bir tarafında sokağa çıkan binlerce nükleer karşıtı hükümeti protesto etti. Nükleer enerji karşıtı tutumuyla bilinen eski Başbakan Naoto Kan da gösterilerde boy gösterdi. 11 Mart 2011’de yaşanan 9,0 büyüklüğündeki deprem ve sonrasında oluşan tsunamide zarar gören Fukuşima Nükleer Santrali’nde yaşanan sızıntı 2 kişinin ölümüne, 40 kişinin yaralanmasına yol açtı. Facia karşısında dönemin hükümeti nükleer santrallerin faaliyetlerini geçici olarak durdurup güvenlik standartlarını artırdı. Eylül 2013 itibarıyla da nükleer enerjiden elektrik üretimine son verildi.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/hukumet-nukleere-geri-dondu-halk-sokaga-cikti_551991), [web.archive.org (arşiv bağlantısı)](http://web.archive.org/web/20151216212702/http://www.aksiyon.com.tr/karakutu-dunya/hukumet-nukleere-geri-dondu-halk-sokaga-cikti_551991)
