# NATO'nun Rusya ile 'ılık' savaşı

*Mesut Çevikalp 2008.04.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bükreş zirvesinde alınan kararlar, Rusya ile Batı arasındaki “ılımlı soğuk savaşı” somutlaştırdı. Peki NATO’yu nasıl bir gelecek bekliyor? İç sıkıntıları artan Türkiye’nin bu kritik dönemdeki hassas durumu nelere gebe olabilir?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080612190657im_/http://www.aksiyon.com.tr/resim/696/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080612190657/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080612190657/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080612190657oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080612190657oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Tehlikeli bir jeopolitik oyun oynuyorsunuz. Ukrayna’nın Rusya’dan uzaklaştırılıp NATO’ya dahil edilmesi girişimleri ABD’nin tehlikeli bir oyunu...” “Rusya, Meksika ya da Kanada’ya herhangi bir askerî üs, füze savunma sistemi yerleştirmiyor; sadece NATO’dan kendisine yönelen tehdit karşısında güvenliğini garanti altına almaya çalışıyor…” Bu sözlerden ilki SSCB’nin son Devlet Başkanı Mihail Gorbaçov’a, diğeri ise Rusya’nın kilit bürokratlarından NATO Büyükelçisi Dmitri Rogozin’e ait. Her iki sert demecin de Romanya’nın başkenti Bükreş’teki tarihî NATO zirvesini hedef alarak verilmesi oldukça önemliydi.
   <br>
    <br>
     Dünya geçtiğimiz hafta Soğuk Savaş dönemini hatırlatan Amerikan-Rus diplomatik mücadelesine sahne oldu. Washington’ın üstü kapalı Rusya’yı çevreleme girişimi karşısında Moskova ‘Artık ben de varım’ mesajını yüksek sesle haykırdı.
     <br>
      <br/>
      Romanya’nın son diktatörü Çavuşesku’nun ihtişamlı sarayındaki zirve, 59 yaşındaki NATO’nun en geniş katılımlı buluşmasıydı. Üç günlük zirvede üye 26 ülkenin devlet ve hükümet başkanlarının yanı sıra 87 bakan ve yaklaşık 3 bin delegasyon hazır bulundu. ABD Başkanı George Bush’un yanı sıra Rusya Devlet Başkanı Vladimir Putin de bu kritik zirvedeydi. Peki bu zirvenin önemi neydi, Bükreş buluşmasına damgasını vuran ‘genişleme’ gündemi Rusya’yı niçin rahatsız ediyor? NATO’yu nasıl bir gelecek bekliyor? Türkiye gibi kilit ülkeler NATO’da ne tür roller oynayabilir? Bu ve benzeri soruları NATO’nun Afganistan’daki eski Kıdemli Sivil Temsilcisi Hikmet Çetin ve Galatasaray Üniversitesi Uluslararası İlişkiler Bölüm Başkanı Prof. Dr. Beril Dedeoğlu ile konuştuk.
      <br/>
      <br/>
      YENİ DÖNEMİN ÇEVRELEME STRATEJİSİ
      <br/>
      <br/>
      Zirvede Hırvatistan ile Arnavutluk, 27. ve 28’inci üye olarak ittifaka davet edildi. Makedonya’ya ise Yunanistan ile yaşadığı “isim sorunu” nedeniyle davet yapılamadı. Bosna Hersek ve Karadağ için de üyelik öncesinde “yoğunlaştırılmış diyalog” kararı alındı. Böylece NATO her şeye rağmen Balkanlar’daki varlığını güçlendirmiş oldu. Ukrayna ve Gürcistan konusunda ise Rusya’yı daha fazla ürkütmemek adına geri adım attı ve bu ülkelerle ‘somut’ üyelik ilişkisine girmedi.
      <br/>
      <br/>
      Balkanlar’daki istikrarsızlık ve iç savaş tehlikesinin NATO üyeliği yoluyla azalacağını öngören Prof. Beril Dedeoğlu, ancak Rusya’ya karşı yürütülen çevrelemenin meydana getirdiği riske de dikkat çekiyor: “ABD Balkanlar’da çok bastırıyor. Kosova’yı hemen tanıdı. Hırvatistan ile Arnavutluk’un birliğe kabulü istikrar getirisinin yanı sıra Rusya’nın güneye iniş kanalını da kapatmak anlamına geliyor. Makedonya NATO’ya, Sırplar da AB’ye üye olursa, Güney Kıbrıs’ta bir kırılma görüldüğü için bu kanal kapanmış olur.” Rusya’nın güneye inmek için ‘ikinci yolu’ ise Gürcistan ve Ukrayna. Dedeoğlu, kendisine yönelik çevreleme politikasının farkında olan Moskova’nın kendisine göre haklı olduğuna dikkat çekiyor.
      <br/>
      <br/>
      İttifaka üye olması kararlaştırılan yeni ülkeler ABD’nin füze savunma sistemine de dahil olacaklar. Bunu tehdit olarak algılayan Moskova; Almanya, Hollanda, Fransa gibi bazı Avrupa devletlerinin de desteği ile Ukrayna ve Gürcistan’ın üyelik eylem planının ertelenmesini sağladı. Putin, sınırlarına çok yakın yerlere füze sistemleri yerleştirilirse kendilerinin de silah kullanmaktan çekinmeyeceğini duyurmuştu.
      <br/>
      <br/>
      ANKARA’NIN HASSAS DENGE OYUNU
      <br/>
      <br/>
      Zirvede, NATO’nun bölgesindeki sorunlar üzerinde ‘defansif’ stratejiden ziyade bundan sonra daha ‘ofansif’ bir tutum izleyeceği yönünde kuvvetli sinyaller verildi. NATO, bugün kuruluş amacından farklı olarak uluslararası terörizm, iç istikrasızlıklar, yayılabilir iç savaşlar, kitle imha silahlarının devlet dışı aktörlerin eline geçmesi gibi yeni tehditler üzerinde yapılanıyor.
      <br/>
      <br/>
      Profesör Dedeoğlu, NATO’nun bu değişime 1996 yılında karar verdiğine, ilk uygulamasını da Kosova’da gerçekleştirdiğine işaret ediyor. Peki bu yapı BM’yi devreden çıkaran bir anlam mı taşıyor acaba? “NATO BM ilke ve prensiplerinden dışarı çıkmadan yapıyor müdahalelerini. Zaten Avrupalı üyeler savunma harcamaları bakımından birlikten ayrılabilecek durumda değil. ABD’nin NATO’yu kullanmasına razılar. Türkiye de paylaşılan savunma sistemini kullanıyor. Mesela ABD, son operasyonlarda PKK kamplarının yerini bu sistemle bildirdi Türkiye’ye.” Hikmet Çetin de genişlemenin gerekli olduğunu; ancak bunun yeni bir kamplaşmaya ve bölünmelere yol açmadan gerçekleşmesi gerektiğini aktarıyor: “Doğu Avrupa’yı aldıktan sonra NATO Balkanları dışarıda tutamaz. Balkanlar da AB ile NATO’ya dâhil olmak istiyor. Arnavutluk ve Hırvatistan’ın ardından Gürcistan ve Ukrayna düşünülebilir. Ama Rusya’ya karşı kamplaşmaya ve yeni bölünmelere yol açmadan gerçekleştirilmeli. Diyalog sürdürülmeli. Bunların ivediliği yok.”
      <br/>
      <br/>
      NATO Bükreş zirvesinde 21. yüzyılın tehditleriyle baş edebilmeye yönelik önlemler ve muhtemel adımları da değerlendirildi. Daha önce gündeme gelmeyen; ancak gelecek yıllarda önemi artacak olan “siber savunma”, “bölgesel enerji güvenliği” konuları tartışıldı. Sorunların çözümünde askerî seçeneğin kalkınma politikalarıyla desteklenmesine de vurgu yapıldı. Zirvede ABD’nin füze kalkanı projesi üzerinde de uzlaşma sağlandı. NATO Genel Sekreteri Jaap de Hoop Scheffer, tüm müttefikleri kapsayacak füze kalkanıyla ilgili kapsamlı bir çalışma konusunda liderlerden yetki aldığını aktardı. Zirveye katılan Cumhurbaşkanı Abdullah Gül de, füze sistemlerinin Türkiye’ye yerleştirilmesi konusunda, ‘’Bizim ana tezimiz şu; savunmada ve güvenlikte bölünmüşlük olmaz’’ yorumunda bulundu. Zirvede ayrıca ‘Güçlendirilmiş Akdeniz Diyalogu’ çerçevesinde İsrail’in, ittifak tarafından Akdeniz’de sürdürülen ve terörizme karşı mücadeleyi hedefleyen operasyonlara katılımı da ele alındı.
      <br/>
      <br/>
      İÇERİDE SIKIŞAN TÜRKİYE’YE  ‘AYAR’ GÖREVİ
      <br/>
      <br/>
      Rusya ve ABD arasındaki gerilim Türkiye’yi de zor durumda bırakıyor. Rusya ile ilişkilerini geliştiren Ankara’nın Gürcistan ve Ukrayna ile de sağlam bağları var. ABD ile stratejik ilişkilerine NATO’daki önemli pozisyonu da eklenince Ankara’nın yürüttüğü ‘denge politikası’ daha da önem kazandı. Kapatma davasıyla alevlenen iç politikadaki sıkıntılar Türkiye’yi daha da zor bir dönemece sokmuş görünüyor. Prof. Dedeoğlu’nun bu konudaki tespiti şöyle: “Türkiye’nin Rusya ile iyi ekonomik ve stratejik ilişkileri var. Bu dengeyi kırmak ve bozmak Türkiye için sarsıntı verici bir durum olur. Ama Türkiye kilit rolünü, ağırlığını ABD’den yana koyarsa bu sistemde çatır çatır çalışır. Çevreleme çalışır. Türkiye Ukrayna ve Gürcistan’ı NATO’da görmek istese de bu gerilimden çok hoşnut değil. Bir yandan dostları kaybetmek, diğer taraftan Rusya’yı karşısına almak istemiyor.”
      <br/>
      <br/>
      Oluşan sertleşmeden Bush ile Putin’in memnun olduklarını belirten Dedeoğlu, sürtüşmelerin çıkması durumunda Türkiye’ye balans ayarı yapma görevi düşeceğini öngörüyor: “Ayarı yapmak Türkiye’ye düşebilir. Bunu yapmazsa da PKK ve diğer sıkıntılarla karşılaşabilir. Eğer AK Parti kapatılırsa ve AB süreci durursa bu denge görevinin de son bulması anlamına gelir. İçine kapanan Türkiye Rusya’ya daha da yaklaşacak, Batı ve AB’ye sırtını dönecek. Bu süreci çözerek Batı’ya dönerse balans gücü söz konusu olur. Diğer durumda bu görevi Polonya, Romanya üstlenir. Bu süreç içteki konulardan çok da farklı değil.”
      <br/>
      <br/>
      AFGANİSTAN, NATO VE TÜRKİYE
      <br/>
      <br/>
      Türkiye’nin son bir yıldır elindeki en güçlü enstrüman olan AB sürecini iyi kullanmadığını söyleyen Dedeoğlu, yeni yasa ve reformlar devreye girmeden açılan kapatma davasının kırılmayı derinleştirdiğini vurguluyor: “Kapatma davası tüy dikti bu kırılmaya. Türkiye NATO ayrımında Avrupalılar gibi davranmak zorunda; ama şu an içerideki kırılmadan dolayı ABD ne yaparsa onu yapacak gibi. Fakat bu adımı da ona AB sürecinde negatif döner. AB lehinde kullanırsa AB ilişkilerinin bir iki reformla gelişeceğine inanıyorum. Böylece Rusya’yı da karşımıza almamış oluruz.”
      <br/>
      <br/>
      Bükreş’te diğer önemli gündem maddesi ise Afganistan’dı. Zirve öncesinde El Kaide’nin son tehditlerine vurgu yapan ABD, ittifak üyelerine “Ya asker ya da yeni 11 Eylül” çağrısında bulunuyordu. El Kaide’nin Afganistan’ı, Batı’ya karşı yeni saldırılar düzenlemek için kullanacağını savunan Washington, NATO’nun Afganistan mücadelesini kaybetmesine meydan verilmemesi gerektiğini dile getiriyordu. Zirve sürerken Fransa Cumhurbaşkanı Nicolas Sarkozy, Afganistan’ın doğusuna 800 takviye asker gönderileceğini açıkladı. Cumhurbaşkanı Gül de zirvede Afganistan’daki durumun ciddiyetine dikkat çekti; ama ‘muharip’ güç gönderilmeyeceği mesajını verdi. Ancak askerî, ekonomik desteğin artacağını dile getirdi.
      <br/>
      <br/>
      Hikmet Çetin, Afganistan’da görev yaptığı süre zarfında, Türk yardımlarının Afganlar için ne kadar önem arz ettiğini bizzat görmüş: “Türkiye’nin Afganistan’daki faaliyetleri, yardımları çok önemli. TİKA çok başarılı işler yaptı. Eğitim ve sağlık alanında çok ihtiyaç var. Vardak’taki İl İmar Ekibi kalıcı projeler yapıyor. Eğitim burslarını da artırmak lazım. Zira 1930’larda bile Genelkurmay başkanları Türkiye’de eğitim almış. Atatürk muazzam önem vermiş Afganistan’a. Savunma Bakanlığı da Türkiye tarafından örgütlemiş. İlk tıp fakültesi  Türkiye tarafından kurulmuş. Afgan halkı Türklere çok önem veriyor. 30 Ağustos’ta şehitlerimizi bile anıyorlar.”
      <br/>
      <br/>
      MUHARİP ASKER YERİNE NE YAPILABİLİR?
      <br/>
      <br/>
      NATO’nun Afganistan’daki barış görevini başarmak zorunda olduğunu, bu durumun tüm dünya için önemli olduğunu özellikle vurguluyor Çetin: “Çünkü orada tüm dünyayı tehdit eden uluslararası teröre karşı bir savaş söz konusu. NATO’nun bu varlığının üyeler tarafından anlaşılması gerekir. Ben hep şunu söyledim Brüksel’deki toplantılarda: ‘Ya yapın ya da terk edelim.’ Şu an terk etmek mümkün olmadığına göre NATO başarmak zorunda. Dünyanın terörle mücadelesi Afganistan’da test ediliyor bir bakıma. 21. yüzyılın en önemli tehdidinin terör olduğunu bilmek lazım. Ortak tavır lazım.”
      <br/>
      <br/>
      ASKER TALEBİ, PAZARLIK UNSURU
      <br/>
      <br/>
      Muharip asker talebinin sadece Türkiye’den beklendiği gibi yanlış bir algılanmanın bulunduğunu söyleyen Çetin, ittifakın bu talebini tüm üyelere yaptığını söylüyor. Türkiye’nin muharip asker göndermeye sıcak bakmamasının anlaşılabilir olduğuna değinerek bunun yerine ne yapılabileceğini şöyle anlatıyor: “Muharip asker konusunda Türkiye’nin kendine has gerekçeleri de var. Bunların başında kendisinin de içeride terörle mücadele etmesi geliyor. Bunu anlatabilir. Başka alanlarda daha fazla katkı yapmayı önerebilir. Örneğin Türkiye Kabil ve çevresinin komutanlığını tek başına üstlenmeyi önerip o bölgeye daha fazla asker gönderebilir. Daha fazla ekonomik katkı yapmayı önerebilir. NATO’nun yanı sıra Afgan halkının da bir beklentisi var Türkiye’den.”
      <br/>
      <br/>
      Dedeoğlu da muhtemel bir muharip gücün Türkiye’yi zora sokabileceğine vurgu yapıyor. Afganistan’da sivil halk ile şiddete başvuranı ayırt etmenin çok güç olduğuna dikkat çekiyor: “Kendi içinde çatışan çok. Asimetrik savaş ortamında çatışmaya giren Türk askerinin güvenirliği gölgelenebilir. Olası şehitlerin Türkiye’de karşılanması çok güç olur. Bu hedefin başarıya ulaşması da kesin değil. Aslında burada bir pazarlık durumu var. Mesela Gürcistan ‘beni alırsanız asker gönderirim’ dedi. Fransa da ‘beni askerî kanada alırsanız asker göndereceğiz’ dedi. Türkiye’ye de iki şey birlikte sunulmuştur. Tek teklif verilmez.”
      <br/>
      <br/>
      <br/>
      <br/>
      Hikmet Çetin: NATO AFGANİSTAN’DA ÇOK YÖNLÜ GÖREV ALMALI
      <br/>
      <br/>
      NATO artık Soğuk Savaş dönemindeki ittifak değil. Bazı üyeler bunun farkında değil. Afganistan’da teröre karşı savaşta taleplerin çok hızlı sağlanması lazım. Ama olmuyor. NATO ülkelere çağrı yapıyor, kararların çıkması uzun sürüyor. Terörle mücadelede taleplerin çok hızlı karşılanması lazım. NATO mekanizmasının değişmesi lazım. Ortak bütçe gerekiyor. Çünkü öyle üyeler var ki askeri var; ama Afganistan’daki masraflarını karşılayamıyor. Mesela Türkiye kendi askerinin yanı sıra Azerbaycan ile Arnavutluk’un masraflarını da karşılıyor. Bunun değişmesi, NATO’nun Soğuk Savaş yapısından çıkması lazım. NATO’nun Afganistan örneği gösterdi ki ‘ben sadece askerle ilgiliyim, diğer sorunlara karışamıyorum’ da diyemeyiz. Afganistan’dan çıkmak sadece askerî alandaki başarıya değil, sivil ve ekonomik alandaki gelişmelere de bağlı. NATO’nun bu konuda mekanizması da yok maalesef. Ancak bu alanda da rol oynaması şart. Oraya 500 bin asker de koysanız ekonomi düzelmeden başarılı olamazsınız.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29965), [web.archive.org (arşiv bağlantısı)](http://web.archive.org/web/20080612190657/http://www.aksiyon.com.tr:80/detay.php?id=29965)
