# Eğit-Donat ilk adımda çöktü!

*Mesut Çevikalp 2015.08.11*

<div class="pNewsDetailMainContent" itemprop="articleBody">
 <p>
  ABD’nin önderliğinde Türkiye ve Ürdün’ün yönettiği, Katar ile Suudi Arabistan’ın destek verdiği eğit-donat planı ilk adımında büyük darbe yedi. Türkiye’de eğitilip silahlandırıldıktan sonra 12 Temmuz’da Suriye’ye giren 54 kişilik grubun yarısı iki hafta zarfında esir düştü. Kalanların bir kısmı öldürüldü, 7’si de Afrin’de PYD’ye sığındı. Sahada yaşanan hezimet ‘ABD’nin 600 milyon dolarlık programının çöpe gittiği’ eleştirilerine kapı araladı. ABD Savunma Bakanlığı, Amerikalıların eğittiği ılımlıların kaçırıldığı iddiasını kabul etmese de El Kaide uzantılı El Nusra esir aldığı grubun görüntülerini yayımladı. Rehinelerden biri kameraya kendilerine ABD tarafından Türkiye’de bir buçuk ay eğitim verildiğini anlatıyor. Kendilerine M16 saldırı silahları ve nakit para verildiğini söylüyor. Hezimeti değerlendiren Washington yönetimi, eğit-donat programı ile Suriye’ye gönderilen savaşçıları havadan koruma-destekleme kararı aldı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/egit-donat-ilk-adimda-coktu_551894), [web.archive.org (arşiv bağlantısı)](http://web.archive.org/web/20150812131750/http://www.aksiyon.com.tr/karakutu-dunya/egit-donat-ilk-adimda-coktu_551894)
