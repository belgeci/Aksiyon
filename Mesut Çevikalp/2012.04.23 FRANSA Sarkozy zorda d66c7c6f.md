# FRANSA: Sarkozy zorda

*Mesut Çevikalp 2012.04.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   22 Nisan’da yapılacak cumhurbaşkanlığı seçimlerine sayılı günler kala adaylar kararsız seçmenleri lehlerine çekmek için kıyasıya yarışıyor. Paris’teki Vincennes meydanını Sosyalist Partililer, Concorde’u ise Sarkozy taraftarları doldurdu.
  </font>
 </div>
 <div id="newsText">
  <font class="detail-text">
   <p>
    İlk açık hava mitingini 16 Nisan’da yapan Nicolas Sarkozy, ikinci kez seçilirse ‘yeni Fransız modeli’ni uygulayacağını vadetti. Sarkozy’nin planında sınır güvenliğinin artırılması ve dış göçün kontrol altına alınması bulunuyor. Kamuoyu yoklamalarına göre Sarkozy’nin halk desteği yüzde 30’lara kadar geriledi. Birinci turda Sosyalistlerin adayı François Hollande yüzde 29,5’le birinci, Nicolas Sarkozy yüzde 27,5’le ikinci sırada geliyor. Aşırı sağcı Marine Le Pen yüzde 14’le üçüncü, aşırı solun temsilcisi Jean-Luc Melenchon yüzde 13’le dördüncü sırada görünüyor. İkinci turda ise yüzde 56’yla François Hollande’ın birinci, Sarkozy’nin yüzde 44’le ikinci geleceği belirtiliyor. Hollande’ın gerisinde Kalan Sarkozy, eski hasmı MoDem lideri François Bayrou’yla ittifak arayışına girdi. Sarkozy’nin, Bayrou’ya ikinci turda desteği karşılığında başbakanlık teklif edeceği belirtiliyor.
    <p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32379-fransa-sarkozy-zorda.html), [web.archive.org (arşiv bağlantısı)](http://web.archive.org/web/20120505190607/http://www.aksiyon.com.tr:80/aksiyon/haber-32379-fransa-sarkozy-zorda.html)
