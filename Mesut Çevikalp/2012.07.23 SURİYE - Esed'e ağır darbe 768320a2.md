# SURİYE - Esed’e ağır darbe

*Mesut Çevikalp 2012.07.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   16 aydan bu yana halkına yönelik katliamlarıyla dünyanın tepkisini çeken Suriye lideri Beşşar Esed ve rejimi ağır darbe aldı.
  </font>
 </div>
 <div id="newsText">
  <font class="detail-text">
   <p>
    18 Temmuz’da Şam’da Esed liderliğinde toplanan Millî Güvenlik Kurulu’na bombalı saldırı düzenlendi. Saldırıda Savunma Bakanı Raciha, İçişleri Bakanı El Şaar, Genelkurmay Başkan Yardımcısı Şevket (Esed’in eniştesi), eski Genelkurmay Başkanı Türkmani hayatını kaybetti. Saldırının ardından bir açıklama yayımlayan Suriye İnsan Hakları Örgütü, Esed rejiminin muhalefeti bastırmakla görevlendirdiği tüm yetkililerin ya öldüğünü ya da ağır yaralandığını duyurdu. Saldırının ardından Esed’in sarayının da bulunduğu Kasyun dağına füze ve ağır silahlar yerleştirildiği, muhaliflerin bulunduğu bölgelere yönlendirilen silahların kimyasal patlayıcılar içerdiği iddia edildi. Olayın ardından konuşan Suriye Enformasyon Bakanı Umran ez-Zuabi, saldırıdan dış ülke istihbarat birimlerini sorumlu tuttu: “Katar, Suudi Arabistan, Türkiye ve İsrail istihbaratının düzenlediği bu saldırı cevapsız kalmayacak.” Bu arada Esed rejimine karşı silahlı mücadelesini sürdüren Özgür Suriye Ordusu ülkede kontrolü altına aldığı bölgeleri genişletti. Başkent Şam’daki çatışmalar şiddeti artarak sürüyor. Esed’in başkentte kontrolü sağlamak için İsrail sınırındaki ağır silahlı birlikleri Şam’a kaydırdığı belirtiliyor. Bunun yanı sıra askerî birimlerde çalışan sivil memurların bile silahlandırılarak ordu emrine alındığı açıklandı. Ancak ülkenin değişik bölgelerinde konuşlu birliklerden toplu firarlar yaşanıyor. Ordudaki çözülmeyi önlemek isteyen Esed’in, komutanlara firari askerlerin derhal infaz edilmesi emrini verdiği ifade ediliyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33138-suriye---esede-agir-darbe.html), [web.archive.org (arşiv bağlantısı)](http://web.archive.org/web/20120829042555/http://www.aksiyon.com.tr:80/aksiyon/haber-33138-suriye---esede-agir-darbe.html)
