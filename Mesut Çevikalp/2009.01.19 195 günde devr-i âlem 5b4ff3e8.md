# 195 günde devr-i âlem

*Mesut Çevikalp 2009.01.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İskoç bisikletçi Mark Beaumont, idealleri uğruna insanoğlunun neler yapabileceğini gösterenlerden. Bisikletle dünyanın etrafını 195 günde dolaşarak Guinness’e giren Beaumont ile yolculuğunu, özellikle de Türkiye etabını konuştuk.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090212231740im_/http://www.aksiyon.com.tr/resim/737/23.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090212231740/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090212231740/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090212231740oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090212231740oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Herkes çocukluğunda ‘Seksen Günde Devr-i Âlem’ kitabını mutlaka okumuştur. Okumayan mutlaka çizgi filmini izlemiştir. Fransız yazar Jules Verne’in kitabının kahramanı İngiliz soylusu Phileas Fogg, bir iddia uğruna dünyanın çevresini 80 günde dolaşmaya kalkar. Fil sırtından inip gemiye biner, trenden balona atlar. Özellikle balonla yolculuğu simgeleştiren bu kitap, seyahat konusunda nasıl da iştahımızı kabartır. Dünyanın çevresini gökyüzünden dolaşma fikri bile heyecanlandırıcı…
   <br>
    <br>
     Günümüzün maceraperestleri de en az Fogg kadar çılgın. Hatta bazıları daha da çılgın. Sırtında çantası otostop çekerek seyahat eden de var, kaykayla dünya turuna kalkan da… İskoç bisikletçi Mark Beaumont (25) da bunlardan biri. Bir yıl önce başladığı bisikletle dünya turunu, planlanandan daha erken tamamladı, 195 günde devr-i âlem yaptı. Dur durak bilmeksizin pedal çevirdi, 20 ülkeden geçti… Avrupa, Asya ve Amerika’yı kapsayan güzergâhında 29 bin 611 kilometre yol katetti. Macera dolu bu yolculuğu, ona bir dünya rekoru da kazandırdı ayrıca. 2004 ve 2005'te 276 günle (9 ay) İngiltere’den Steven Strange’e ait bisikletle en hızlı dünya rekorunu da 195 günle (7 ay) eline geçirdi Beaumont.
     <br/>
     <br/>
     BİSİKLET ÜSTÜNDE 30 BİN KM
     <br/>
     <br/>
     Kendi sınırlarını aşmak, çocukluk hayallerinden birini gerçekleştirmek için Fransa’nın başkenti Paris’ten 5 Ağustos 2007’de başladığı yolculuğunu 15 Şubat 2008’de tamamladığında duyduğu mutluluğu ifade etmekte zorluk çekmişti Mark Beaumont. En başta zorlu ve uzun bir yolculuğu tamamlamanın hafifliğini hissediyordu. Bununla birlikte sadece kendi sınırlarını aşmakla kalmamış, İngiliz kanalı BBC’de gösterilen yolculuk görüntüleriyle (daha sonra belgesel şeklinde de yayınlandı) birçok kişinin hayallerini gerçekleştirmeleri için ilham kaynağı olmuştu. Elbette, dünya rekorunu kırmasından dolayı ailesinin kendisinden gurur duyması da onu mutlu ediyordu. Dünyanın etrafını dolaşma hayalini gerçekleştirmek üzere Fransa’dan başladığı seyahatini Belçika, Hollanda, Almanya, Polonya, Belarus, Romanya, Bulgaristan, Türkiye, İran, Pakistan, Hindistan, Bangladeş, Myanmar, Tayland, Malezya, Avustralya, Yeni Zelanda, ABD ve İspanya’yı geçerek tamamlayan Beaumont, birçok seveni tarafından durdurulur yollarda. Geçtiği ülkelerde yapılan haberler onu milyonlara tanıtır. Kimi zaman evinde misafir ederler, kimi zaman da soğuk bir içecek ısmarlarlar Beaumont’ta. Doğu insanının sıcak yüzüyle ilk kez karşılaşan Beaumont, oldukça etkilenir. Yolculuk sırasında tuttuğu notlarını 2009’da bir kitap çerçevesinde yayımlamaya hazırlanan Beaumont’un, Doğu insanının karşılıksız sevgisine uzun bir bölüm ayıracağı görülüyor.
     <br/>
     <br/>
     Elbette kötü durumlarla da karşı karşıya kalır 7 ay süren (194 gün 7 saat) yolculuğunda Mark. Louisiana’da (ABD) geçirdiği kaza (bir araba ona çarpar) yetmezmiş gibi,  soyulur da. Bisikletin sık sık patlayan tekerlerini kısa zamanda tamir etmekte ustalaşır. Pakistan’da olduğu gibi bazen de polislere takılır. Yolculuğunun en zorlu bölümünü açık alanda yatmak zorunda kaldığı günler oluşturur. Küçük çadırında ısınmakta güçlük çeker, günlük katetmesi gereken 160 kilometre için ihtiyaç duyduğu 6 bin kalorilik gıdayı da bulamaz bu konaklamalarında. Avustralya’da vahşi yaşamın içinde konaklamak zorunda kalır bir gece. Hayatında ilk kez bir yılanla burada karşılaşır. O geceyi örümceklerle birlikte geçirir. Kimi zaman da asfalt kenarlarındaki hendeklerde geceler. Her gece uyumak da nasip olmaz, zamana karşı bir yarış vardır, planlanandan geride kalmamak için 40 dakikalık uykuyla iki gün geçirdiği de olur.
     <br/>
     <br/>
     HAYATIMDA EN ÇOK ÇAYI TÜRKİYE’DE İÇTİM
     <br/>
     <br/>
     Türkiye etabı da oldukça yorucu, bir o kadar da etkileyici geçer Beaumont için. Avrupa’yı kapsayan ilk etabın ardından Kırklareli’nden Türkiye’ye girer, İstanbul’a ulaşınca bir gün dinlenme molası verir. Beaumont, fırsatı değerlendirir, İstanbul’daki tarihî mekânları gezer, Türkiye’ye has yemekleri tadar. BBC ekibi de Mark’ın İstanbul turunu detaylıca kayda alır. Yolculuğunun ikinci ayağına Sultanahmet’ten başlar, İzmit, Adapazarı, Bolu, Kastamonu, Çorum, Amasya, Tokat, Sivas, Erzincan, Erzurum, Ağrı, İran, oradan da Pakistan’a ulaşır. Türkiye etabında, Ağrı Dağı’nın görüntüsünden, doğu-batı arasındaki kültür farklılıklarından ve Türklerin misafirperverliğinden etkilenir. Hayatında içmediği çayı Türkiye’de içer. Tabii ki İstanbul trafiği ile doğunun engebeli yolları onu bir hayli terletir.
     <br/>
     <br/>
     Türkiye’de olduğu gibi daha sonraki etaplarda da Avrupa’da görmediği tatları denemekten, mekânları fotoğraflamaktan kaçınmaz. Bu ona zaman kaybettirse de hem BBC’de yayınlanacak belgesel hem de yazacağı kitap için bu detaylar ona gereklidir. Sadece mekân ve lezzetlerle değil, insanlarla da ilgilidir. Misafir olduğu evlerde yörenin gelenekleri hakkında da bilgi alır.
     <br/>
     <br/>
     Karanın denize kavuştuğu noktalarda hava yolunu kullanan Mark; Avrupa, Asya ve ABD'yi kapsayan dünya turunda 29 bin 611 kilometre yol kateder. İdealleri uğruna giriştiği bu macera aslında insanoğlunun inandığında neleri yapabileceğinin de bir göstergesi. Yazmakta olduğu kitabına ara vermek istemese de talebimizi kırmayarak birkaç sorumuzu cevapladı. Türkiye’den olduğumuzu öğrendiğinde ilk sözü “Türkiye’de karşılaştığım herkes çok dost canlısıydı.” oldu. Yeni dünya rekoruyla sonlandırdığı dünya turunu ve Türkiye’de yaşadıklarını Aksiyon’a anlattı.
     <br/>
     <br/>
     - Bisiklet, hayatınızın önemli bir parçası sanırım.
     <br/>
     <br/>
     İskoçya’da bir çiftlikte iki ablamla beraber evde ders görüyorduk. Bu yüzden her zaman dışarıya çıkıp gezmeyi sevmişimdir. İlk bisiklet maceralarım şöyle: 12 yaşımdayken İskoçya’da, Dundee’den Oban’a 145 mil (232 km) bisiklet sürdüm. İki yıl sonra 15 yaşımdayken O’Groats’tan Lands End’e 1038 mil (1660 km) bisiklet kullandım. Dünyayı bisikletle dolaşmaya karar verene kadar da okul ve üniversite yıllarımda daha uzun mesafelerde bisiklet kullandım.
     <br/>
     <br/>
     - Daha önceleri bisiklet yarışlarına katılıyor muydunuz?
     <br/>
     <br/>
     Profesyonel bir sporcuyum ama yarışlara katılmıyorum. Sadece çok dayanıklılık isteyen keşiflere katılıyorum ve bunların hepsi bisikletle olmuyor.
     <br/>
     <br/>
     - Dünyayı bisikletle dolaşmaya ne zaman karar verdiniz?
     <br/>
     <br/>
     Bisikletle dünyayı dolaşmaya karar verdiğimde üniversite öğrenimimin ortalarındaydım. Plan yapmak ve hazırlanmak 2 yılımı aldı. Uzmanların kontrölünde iki ay kondisyon çalıştım, teslerden geçtim.
     <br/>
     <br/>
     - Neden dünyayı dolaştınız? Guinness Rekorlar Kitabı’na girmek için mi?
     <br/>
     <br/>
     Rekor elbette belirleyici bir faktör; ancak sebep daha çok kendime meydan okumak, tek başıma ve desteksiz keşif yapmak.
     <br/>
     <br/>
     - Yolculuğunuzda karşılaştığınız büyük sorunlar nelerdi?
     <br/>
     <br/>
     Bisikletimden kaynaklanan, tekerlek patlaması veya frenlerin bozulması gibi sorunlardı. Dil engeli ve kültür şoku da benim için büyük sorun oldu. Avustralya’daki rüzgârlar, ABD’deki sert kış ve Asya’daki yağmurlar gibi hava şartları da büyük sorun teşkil etti. Louisiana’da (ABD) bana bir araba çarptı ve soyuldum. Ayrıca yemek de başka bir sorundu. Günde 100 mil (160 km) bisiklet kullanmayı hedefliyordum ve her gün için 6 bin kaloriye ihtiyacım vardı ve bunu bazı ülkelerde bulmak zordu.
     <br/>
     <br/>
     - Seyahatinizin en zor safhası ve ülkesi hangisiydi?
     <br/>
     <br/>
     Her farklı ülke farklı sorunlar barındırıyordu. Hiçbir ülke kolay değildi. Çok hızlı hareket ettiğimden, yeni bir kültüre adapte olabilecek vaktim olmadı. Pakistan’ın güneyindeki Belucistan’da yanımda polis eskortu vardı ve eskorttan dolayı kendi ilerleme hızımı ayarlayamadım. Hindistan’da ise etrafımda toplanan kalabalıklara alışmak zordu. Avustralya’da Nullarbor Ovası’nı geçmek hava şartlarından dolayı oldukça zordu ve aynı zamanda istediğim gıdayı bulamıyordum. Ama şanslıydım, gittiğim her yerde çevremde bana yardım edecek insanlar oldu.
     <br/>
     <br/>
     - Türkiye safhası nasıldı? Türkler size nasıl davrandı?
     <br/>
     <br/>
     Çok dağlık olmasına rağmen Türkiye’de bisiklet kullanmak hoşuma gitti. Türkiye’nin doğusunda ve batısında çok farklı iki kültür olduğunu gördüm ve karşılaştığım herkes çok dost canlısıydı. Hayatımda hiç bu kadar çok çay içmedim!
     <br/>
     <br/>
     - Türkiye’de unutamadığınız anlar oldu mu?
     <br/>
     <br/>
     İran sınırı yakınında Ağrı Dağı kenarında fantastik kamplar yaptım. İstanbul’da yaptığım sürüş, en çılgın sürüşlerimden biriydi; güvenli bir şekilde bisiklet sürmek için trafik çok işlekti. Kendime gelmek için İstanbul’da feribotla boğazı geçmeden önce ve Türkiye, İran, Pakistan ve Hindistan üzerinden Kalküta’ya gideceğim 5500 millik (8800 km) ikinci etap öncesinde bir gün dinlendim. Rotamı izledim. Etrafı keşfetmeye fazla vaktim olmadı.
     <br/>
     <br/>
     - Yeni denemeleriniz de olacak mı?
     <br/>
     <br/>
     Şu an dünyayı bisikletle dolaşmakla ilgili bir kitap yazıyorum. Gelecekteki seferlerim ve iş girişimleri ile ilgili birçok düşüncem var. 12 kişilik bir ekiple yeni bir dünya rekoru için 2009’da Kuzey Atlantik’te kürek çekmeyi planlıyorum. Daha fazla belgesel için yeni konseptler geliştirme konusunda da BBC ile birlikte çalışıyorum.
     <br/>
     <br/>
     <br/>
     <br/>
     <br/>
     BİSİKLETİ ÖZEL YAPIM: Mark Beaumont’un yolculuğu sırasında kullandığı bisiklet özel olarak tasarlandı. Koga Signature marka, disk frenli ve göbekten 14 vitesli bisikletin çıplak ağırlığı 15 kiloydu. Ancak yolculuk sırasında ihtiyaç duyulan ocak, pompa, ilk yardım malzemeleri ve çadırdan oluşan 30 kiloluk yüklerin konulacağı özel çantalar eklendi. Hız göstergeci, ön ve arka ikaz lambaları ile zincirin ömrünü ve bisikletin performansını artıran Scottoiler sistemi eklendi. Uzun ömürlü ince yol lastikleri Beaumont’un hızını artırdı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=32171), [web.archive.org (arşiv bağlantısı)](http://web.archive.org/web/20090212231740/http://aksiyon.com.tr:80/detay.php?id=32171)
