# Devrilen vinç onlarca cana mal oldu

*Mesut Çevikalp 2015.09.15*

<div class="pNewsDetailMainContent ctx_content" itemprop="articleBody">
 <p>
  Mekke’de aşırı yağış su baskınlarına neden oldu. Kâbe’de tavaf alanı kenarında bulunan bir vinç, yıldırım düşmesi sonucu devrildi. İlk belirlemelere göre olayda aralarında Türk hacı adaylarının da bulunduğu en az 87 kişi hayatını kaybetti, 150’den fazla kişi de yaralandı. Hayatını kaybedenler arasında 2 Türk hacı adayı bulunurken, yaralıların 24’ünün de Türk vatandaşı olduğu öğrenildi. Kazada, 62 yaşında Trabzonlu hacı adayı Erol Karaağaç hayatını kaybetti. Eşi Feride Karaağaç ise diğer 23 yaralı Türk hacı adayıyla beraber Diyanet İşleri Başkanlığı’nın Mekke’deki hastanesinde tedavi altına alındı. Kazanın ardından tavaf alanından tüm yaralıların hastaneye kaldırıldığı, say alanında tavafın devam ettiği bilgisi aktarıldı. Hac dönemi olduğu için yüzbinlerce Müslüman, hac görevini ifa için Mekke’de bulunuyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/devrilen-vinc-onlarca-cana-mal-oldu_552288), [web.archive.org (arşiv bağlantısı)](http://web.archive.org/web/20160106122341/http://www.aksiyon.com.tr/karakutu-dunya/devrilen-vinc-onlarca-cana-mal-oldu_552288)
