# Ordudan Kimse Yok Mu'ya 'onur' ödülü

*Mesut Çevikalp 2015.05.12*

<div class="pNewsDetailMainContent" itemprop="articleBody">
 <p>
  Filipinler ordusu, ülkede çok yönlü yardımlarıyla öne çıkan Kimse Yok mu Derneği’ni üçüncü kez ‘onur’ ödülüyle takdir etti. Jandarma Sivil Operasyonlar Komutanı Albay Arnulfo Marcelo B. Burgos, birçok organizasyonda birlikte çalıştıkları Kimse Yok mu gönüllülerinin eğitimden arama kurtarmaya, gıda-giysi dağıtımından kültür paylaşımına kadar her alanda kalıcı yardımlara imza attığını söyledi. Burgos, Filipinler’de faaliyet gösteren Türk okulları, ICAD Vakfı ve Filipinler Türk Ticaret Odası’ndan da önemli tecrübeler edindiklerini vurguladı. Kimse Yok mu ile birlikte çalışmaya devam edeceklerini belirtti: “Kimse Yok mu Derneği ile arkasındaki hareketin öncüsü Fethullah Gülen’e teşekkür ederim.” Ödülü Hocaefendi adına alan Filipinler Fountain Uluslararası Türk Okulları Genel Müdürü Malik Gencer de iki ülke arasında gönül köprüleri kurma gayretlerini sürdüreceklerini ifade etti. Filipinler’i 2013’te vuran Haiyan Tayfunu 6 binden fazla insanın ölümüne yol açmıştı. Felaket bölgesine ilk giden ekip Kimse Yok mu Derneği olmuştu. Hocaefendi de dernek aracılığıyla Filipinler’e 10 bin dolar bağışta bulunmuştu.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/ordudan-kimse-yok-muya-onur-odulu_550892), [web.archive.org (arşiv bağlantısı)](http://web.archive.org/web/20150717154218/http://www.aksiyon.com.tr/dunya/ordudan-kimse-yok-muya-onur-odulu_550892)
