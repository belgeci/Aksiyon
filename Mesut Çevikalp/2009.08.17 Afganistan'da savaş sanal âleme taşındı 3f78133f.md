# Afganistan’da savaş sanal âleme taşındı

*Mesut Çevikalp 2009.08.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülke çapında propagan-daya soyunan Taliban, artık TV, internet ve cep telefonlarını etkin şekilde kullanıyor.
  </font>
 </div>
 <div id="newsText">
  <font class="detail-text">
   <p class="MsoNormal">
    20 Ağustos’taki Devlet Başkanlığı seçimi öncesinde Afganistan’daki şiddet olayları son sekiz yılın en yüksek seviyesine çıktı. Kabil hükûmeti seçim sürecinde direnişçilerle ateşkes yapmaya çalışsa da başarılı olamadı. Aksine Taliban ve El Kaide hem sıcak cephede hem de cephe arkasındaki propaganda savaşında etkinliğini arttırdı. Kabil, halkı sandığa çekebilmek için yazılı ve görüntülü çağrılarda bulunurken, karşıt cephe seçimleri akim bırakmak için giriştiği psikolojik harbe hız verdi. İktidarı döneminde (1996-2001) televizyonu yasaklayan Taliban bugünlerde ‘söz cephesi’nde galip gelmek için TV ve radyoları, hatta sanal âlemi etkin bir şekilde kullanıyor. Koalisyon güçlerinin yol açtığı sivil kayıplar ve yerel gelenekleri hiçe sayan hataları Taliban’ın propagandasına hizmet ediyor. ABD’nin yeni Afganistan komutanı General Stanley McChrystal, Taliban’ın yeniden güçlendiğini kabul ediyor: “Taliban üstün gelerek ABD’yi sahada strateji değişikliği yapmaya zorluyor. Örgüt, istikrarlı bölgelere yayılıyor.”
   </p>
   <p class="MsoNormal">
    <span>
    </span>
    Önceki yılların tersine
    <span>
    </span>
    sivil Afganlar üzerindeki tehdit ve baskı taktiğini değiştiren Taliban, oluşturduğu basit ama işlevsel halkla ilişkiler timleriyle etkili bir psikolojik harp yürütüyor. Örgüt mücadelesini en iyi şekilde gösterebilmek ve yaptıklarının kabul görmesi amacıyla her yolu kullanıyor artık. Son dönemde, özellikle de güney bölgelerde yeniden güçlenmesinde, bu yeni taktiğin katkısı büyük. Halkın arasına karışan ve gayriresmî toplantılarda konuşan direnişçiler sürekli işgal ve sivil ölümlerden bahsederek, hem yabancı karşıtlığını körüklüyor hem de saflarını genişletiyor.
   </p>
   <p class="MsoNormal">
    Taliban psikolojik harbini sadece halkla kurduğu diyaloglar üzerinden yürütmüyor. Örgütün ve sempatizanlarının Afganistan ile Pakistan’da Amerikan aleyhtarı yayın yapan radyo, TV ve internet siteleri de var. Direnişçiler bu kanallar üzerinden yerli ve yabancı güvenlik güçlerine düzenledikleri başarılı saldırıların bilgi ve görüntülerini yayıyor. Peştuca, Dari, Urduca, Arapça ve İngilizce yayın yapan internet siteleri ‘savaş alanı’ndan gelen haberlerle liderleri Molla Ömer ve diğer komutanların açıklamalarıyla sık sık güncelleniyor. Ayrıca örgüt komutanları iç ve dışa yönelik mesajları hızlı bir şekilde yayılıyor aynı yolla. Başarıya ulaşan eylemler övülerek koalisyon güçleri ile Kabil yönetimi demoralize ediliyor. Taliban’ın ‘düşmanları’nı tehdit edip sindirmek için zaman zaman SMS’ler ile YouTube’u kullandığı da oluyor. Ancak düşük maliyetli ve kolay olduğu için direnişçiler sıklıkla ses ve video kayıtlarını içeren direnişçiler CD, DVD’lerle, broşür ve el ilanlarına yöneliyor. Etkili silahları CD ve DVD’ler Afganistan ve Pakistan’daki dükkanlarda kolayca satılıyor. Örgütün ‘Afganistan İslami Emirliği Yayınevi’nden gazete, bülten ve dergiler de çıkarılıyor. Taliban’ın
    <span>
    </span>
    son geliştirdiği taktikse ‘gece mektupları’. Günlük gelişmeleri değerlendiren, üzerinde uyarı ve sıcak mesajların yer aldığı bu mektuplar ilgili evlere geceleri dağıtılıyor. Cep telefonu melodisiyle yayılan Taliban marşları başkent Kabil’de bile sıklıkla duyuluyor.
   </p>
   <p class="MsoNormal">
    Taliban, Afgan halkı üzerindeki psikolojik harbini sadece kendi organları vasıtasıyla da yürütmüyor. Taliban sözcüleri yerel ve ulusal medya ile artık daha rahat temas kuruyor, kendi faaliyetleri hakkında basın açıklamalarını bu kanallara e-mail veya SMS’le gönderiyor. Bunların muhtevasında coşkulu konuşmalar, Taliban şarkıları, şiirler ve yabancı askerin sebep olduğu yıkım görüntülerine kadar pek çok propaganda malzemesi bulunuyor. Taliban, yeni psikolojik harp operasyonu kapsamında, uzun bir aradan sonra yabancı askerleri kaçırıp görüntülerini yayınlamaya başladı.
   </p>
   <p class="MsoNormal">
    ABD Savunma Bakanlığı (Pentagon), NATO ve Afganistan ile Pakistan’daki devlet medyası Taliban’ın propagandasına karşı geniş çaplı bir psikolojik harekâta girişmiş bulunuyor. Ancak, yabancı karşıtı halka tesir etmekte zorlanıyor. Pentagon, Taliban’a ait internet sitelerini çökertip radyo frekanslarını karıştırsa da örgüt hasarı kısa zamanda giderebiliyor. İngiltere farklı bir projeyle propaganda savaşına dâhil oluyor. Çok sayıda Afgan vatandaşına cep telefonu dağıtıp, bu telefonlar üzerinden Taliban karşıtı propagandaya girişmeyi öngörüyor. Ancak cep telefonlarının ülkenin birçok bölgesinde çekmediği hesaba katıldığında bu projenin de örgüt karşısında zayıf kalacağı söylenebilir. Uluslararası Kriz Grubu’na göre de NATO, Amerikan ve Afgan yetkilileri uzun zamandır Taliban’ın propaganda konusunda kendilerinden daha iyi olduğundan yakınıyor.
   </p>
   <p class="MsoNormal">
    Son tahlilde, propaganda savaşını kazanmak, iki taraf için de mühim. Zira bu cephede kim kazanırsa halkın desteğini dolayısıyla arazideki savaşı da kazanacak. Koalisyon kuvvetlerinin sadece asker sayısını artırıp (62 bini ABD’li, 100 binden fazla), cepheyi genişleterek sorunu çözemeyeceğini artık anlaması gerekiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-24790-afganistanda-savas-sanal-%C3%A2leme-tasindi.html), [web.archive.org (arşiv bağlantısı)](http://web.archive.org/web/20120718035908/http://www.aksiyon.com.tr:80/aksiyon/haber-24790-afganistanda-savas-sanal-%C3%A2leme-tasindi.html)
