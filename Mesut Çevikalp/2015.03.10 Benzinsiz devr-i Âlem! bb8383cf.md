# Benzinsiz devr-i Âlem!

*Mesut Çevikalp 2015.03.10*

<div class="pNewsDetailMainContent" itemprop="articleBody">
 <p>
  İsviçreli bilim insanlarının tasarladığı güneş enerjili uçak ‘Solar Impulse 2’ dünya turuna çıkıyor. İsviçreli pilotlar Bertrand Piccard ve Andre Borschberg yönetimindeki Solar Impulse 2, 9 Mart’ta Abu Dubai’den havalanıp gece-gündüz tek damla benzin harcamadan 40 bin kilometre katederek dünya turunu tamamlamayı planlıyor. Proje yöneticisi Cladia Durgnat, Solar Impulse 2’nin dünya turunu 25 etap üzerinden 5 ayda tamamlayacağını açıkladı. Abu Dubai’den kalkan uçak, Umman, Hindistan ve Çin üzerinden ABD’ye ulaşacak. Solar Impulse 2’nin 72 metre uzunluğundaki kanatları bir Airbus A380 uçağıyla eşit, ancak 2 tonluk ağırlığı ile ondan 150 kat daha hafif. Uçak gerekli enerjiyi kanat ve gövdesine yerleştirilen güneş panellerinden alıyor. Güneşten elde ettiği enerjiyi kabinde bulunan 12 bin güneş piline stokluyor. Piller uçağı havada tutan 4 elektrikli motoru besliyor. Piccard ve Borschberg, ‘Temiz Kuşak İnisiyatifi’ adı verdikleri Solar Impulse 2 projesiyle dünyayı yenilenebilir enerji teknolojilerini kullanmaya teşvik ediyor. İkili güneş enerjili uçakla ilk gece uçuşunu 2010’da, ilk uluslararası uçuşu 2011’de, ilk kıtalararası uçuşu da 2012’de gerçekleştirdi.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/benzinsiz-devr-i-alem_550083), [web.archive.org (arşiv bağlantısı)](http://web.archive.org/web/20150801044544/http://www.aksiyon.com.tr/karakutu-dunya/benzinsiz-devr-i-alem_550083)
