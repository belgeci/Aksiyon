# Putin'e yolsuzluk ithamı

*Mesut Çevikalp 2016.02.02*

<div class="pNewsDetailMainContent ctx_content" itemprop="articleBody">
 <p>
  Washington yönetimi, Rusya Devlet Başkanı Vladimir Putin’i ilk kez yozlaşmış bir lider olmakla itham etti. ABD Hazine Bakanlığı Müsteşar Vekili Adam Szubin, Putin’in bazı kamu ihaleleri üzerinden yolsuzluk yaptığını iddia etti. İngiliz haber kanalı BBC’ye konuşan Szubin, Putin’in kamu ihalelerini, kendisine hizmet edeceğine inandığı kişilere verdiğini, bu şekilde dostlarını zengin ettiğini ifade etti: “Bana göre bu, yolsuzluğun resmidir.” ABD istihbaratı, 2007’de yayımladığı bir raporda, Putin’in 40 milyar dolarlık serveti olduğunu iddia etmişti. Ancak Rus lider söz konusu iddiaları kara propaganda olarak değerlendirmişti. Beyaz Saray, 2014’te de Kremlin’deki bazı görevlilere yaptırım kararı alırken Putin’in enerji sektöründe gizli yatırımları olduğunu öne sürmüştü. Kremlin bu iddiaları da iftira olarak nitelendirmişti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/putine-yolsuzluk-ithami_553712), [web.archive.org (arşiv bağlantısı)](http://web.archive.org/web/20160202092311/http://www.aksiyon.com.tr/karakutu-dunya/putine-yolsuzluk-ithami_553712)
