# Gürcistan'ın Rus ruleti

*Mesut Çevikalp 2008.08.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gürcistan’ın ayrılıkçı bölge olarak gördüğü Güney Osetya’yı yeniden Tiflis’e bağlamak için giriştiği askerî harekât Kafkasya’daki dengeleri bozdu. Çatışmanın ardında, ABD ile Rusya’nın bölgede nüfuz genişletme çabaları yatıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080826103109im_/http://www.aksiyon.com.tr/resim/714/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080826103109/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080826103109/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080826103109oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080826103109oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Kafkasya’da iki yıldır ‘temkinli’ sükûnet havasını koruyan Rusya ile Gürcistan, yine ‘tampon devlet’ üzerinden savaşın eşiğine geldi. Geçen hafta 1991’den beri otoritesini tanımayan Güney Osetya Özerk Cumhuriyeti’ni ‘yola getirmek’ üzere ‘Anayasal düzeni yeniden sağlama operasyonu’ başlatan Washington destekli Gürcistan, kısa sürede hava ve kara ateşiyle Güney Osetya’nın başkenti Tshinvali’yi kuşatınca, ‘büyük abi’ Rusya ile karşı karşıya geldi. Osetya lideri Eduard Kokoeti’nin yardım çağrılarına kayıtsız kalmayan Moskova, ilk önce 150 tankını bölgeye sevk etti, ardından da savaş uçaklarıyla Gürcü üslerini bombaladı. Gürcistan Devlet Başkanı Mihail Saakaşvili, Rusya’yı ‘toprakları üzerinde kendilerine karşı savaş ilan etmek’le, Rusya ise Gürcistan’ı ‘etnik temizlik yapmak’la suçladı. Rusya’nın yanı sıra hamiliğini yürüttüğü Kuzey Osetyalı Abhaz milisler de Gürcülere karşı komşu mevzilere destek verdi. Haberin yayına hazırlandığı sıralarda, uluslararası ajanslardan çatışmalarda bin kadar sivilin hayatını kaybettiği, 4 Rus savaş uçağının düşürüldüğü, Vaziani üssü ile Marneuli Askerî Havaalanı’nın vurulduğu bilgileri geldi. Rusya’ya ait FU-24 bombardıman uçaklarının, Gürcistan’ın Kareli kentindeki polis merkezini bombaladığı haberi de flaş gelişme olarak yansıdı ekranlara.
   <br>
    <br>
     Bölgede yaşanan sıcak gelişme başta Türkiye olmak üzere tüm dünyayı ayağa kaldırdı. Uluslararası toplum tarafları ateşkese davet ederken, Avrupa Birliği (AB), NATO, Avrupa Güvenlik ve İşbirliği Teşkilatı (AGİT) ve ABD sorunu diyalogla çözme önerisini getirdi. Ancak ne Rus lider Dimitri Medvedev ne de Gürcistan Cumhurbaşkanı Mihail Saakaşvili geri adım attı. Medvedev, “Vatandaşlarımızın ölümlerinin cezasız kalmasına izin vermeyeceğiz. Sorumlular hak ettikleri cezayı çekecek.” dedi. Saakaşvili ise askerî operasyonun daimi barışa ulaşılıncaya kadar süreceğini duyurdu. Gürcistan ordusunun 32 bin askeri, 8 savaş uçağı, 128 tankına karşılık, Rusya’nın 395 bin asker, 23 bin tank ve bin 800 savaş uçağına sahip olması savaşın galibini baştan belirliyor aslında. Asıl merak edilen Saakaşvili’nin neden Rus ruleti oynamaya soyunduğu?
     <br>
      <br/>
      İLK ÇATIŞMA 1991’DE YAŞANMIŞTI
      <br/>
      <br/>
      Aslında küçük bir restleşmeden çıkan çatışma gibi dursa da, Gürcistan-Güney Osetya-Rusya sorununun derin bir geçmişi var. Sovyetler’den bağımsızlığını ilan eden Gürcistan, Osetya’ya da hâkim olma arzusundaydı. 13. yüzyılda küçük bir imparatorluk olarak Kafkasya’da varlık gösteren Gürcistan, 1801’de ilk Rus istilasını yaşadı. 1918’de Rusya’dan tek taraflı olarak bağımsızlığını ilan eden Gürcistan, 1921’de Kızıl Ordu tarafından yeniden işgal edildi ve Sovyet cumhuriyetlerinden biri oldu. Sovyetler dağılınca 1991’de yeniden bağımsızlığını ilan etti. Ancak kendi parçası olarak gördüğü Osetya da Moskava’nın desteğiyle bağımsızlığını ilan etti. Çıkan çatışmalarda yaklaşık bin kişi ölmüş, yüz binden fazlası da memleketini terk etmek zorunda kalmıştı. Batılı devletlerin de araya girmesiyle 1992 yılında kotarılan anlaşma ile Güney Osetya ile Gürcistan arasındaki bölgeye Rus, Gürcü ve Oset askerlerinden oluşan bir barış gücü yerleştirilmişti. Barış gücünün denetimi ise Avrupa Güvenlik İşbirliği Konferansı bünyesinde oluşturulan Ortak Kontrol Komitesi’ne devredilmişti.
      <br/>
      <br/>
      Rusya’nın Gürcistan’ın ‘yumuşak karnı’ olarak elinde tutuğu Güney Osetya’yı tanıyan da olmadı. Özerkliği Moskova yanlısı Gürcistan Devlet Başkanı Eduard Şevardnadze döneminde kabul gördü. Ancak dengeler Şevardnadze’nin ardından ABD’ye yakın Mihail Saakaşvili’nin devlet başkanı olmasıyla değişti. Rusya Güney Osetya kartından vazgeçmemek ve Kafkasya’daki nüfuzunu sağlamlaştırmak için bölgedeki askerî ağırlığını artırdı. ABD ise Tiflis üzerinden Moskova’yı frenlemeye çalıştı. Çünkü Hazar enerji havzasını Rusya’ya bırakmak istemiyordu.
      <br/>
      <br/>
      HEM ABD HEM DE RUSYA KAFKASLAR’I KAYBETMEK İSTEMİYOR
      <br/>
      <br/>
      Bu yönde artan baskı ve manevralar en son 2006’da gün yüzüne çıktı. Putin’in Güney Osetya’daki nüfuzundan rahatsız olan Gürcistan, bölgede bulunan Rus barış gücü askerlerini sınır dışı etmeye başladı. Bugünkü sıcak çatışmaya varan açık restleşme bu dönemde yaşandı. Mart 2006’da Tiflis, parlamentodan geçirdiği kararla ülkedeki bütün Rus askerlerinin 10 Mart’a kadar geçerli bir Gürcistan vizesi edinmelerini, aksi takdirde ülkeyi terk etmelerini istedi. Gürcistan, Rus barış gücü askerlerinden boşalacak yerin BM, Ukrayna ve Baltık ülkelerinin askerleri ile doldurulmasını istediğini de açıkladı. 10 Mart tarihi özellikle geçen yıl Gürcistan Parlamentosu’nun Rusya’nın Gürcistan’daki bütün üslerini yılsonuna kadar boşaltması yönünde oy birliği ile aldığı kararın yıldönümüne rast geldiği için anlamlı bulunuyor. Gürcistan Parlamentosu bu kararıyla Rusya’yı Güney Osetya’daki Gürcü egemenliğini fiilen tanımaya zorlamıştı. Diğer taraftan Gürcistan karşısında Moskova’ya sarılan Güney Osetya lideri Eduard Kokoeti de Rus askerlerini gönderme taraftarı değildi. O günlerde Putin ile Saakaşvili kişilikleriyle özdeşleşen gerilimin bugün yaşanan çatışmaya dönüşeceği aslında belliydi. Peki, Güney Osetya uğruna savaşılacak kadar önemli mi?
      <br/>
      <br/>
      GÜNEY OSETYA’NIN VAZGEÇİLEMEZLİĞİ
      <br/>
      <br/>
      Güney Osetya’nın bağımsızlığını kazanması yahut Rusya’ya bağlanması durumunda başta Acar ve Abhazlar olmak üzere diğer azınlıkların da ayaklanacağından endişe ediyor Gürcistan. Rusya ise tersi durumu nüfuz ve toprak kaybı olarak görüyor. ABD’nin havzada güçlenmesinden çekiniyor. Moskova kendisini çevreletmek istemiyor. Güney Osetya sorununun bir de ekonomik ve stratejik boyutu var. Enerji havzası ve hatlarının Güney Osetya’dan geçtiğini unutmamak lazım. Doğal yeraltı kaynakları da bu bölgede çok fazla. ABD, Rusya ve Gürcistan bunun farkında.
      <br/>
      <br/>
      Soğuk savaş dönemini andıran yeni Güney Osetya krizinin büyük güçlerin alan kapma mücadelesine dönüşmesi başta Türkiye olmak üzere bölge ülkelerini tedirgin ediyor. Kısa zamanda dinmesi beklenmeyen hadiselerin, bölgedeki bağımsızlığı hedefleyen azınlıklar üzerinde domino etkisi oluşturup oluşturmayacağı merakla bekleniyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30922), [web.archive.org (arşiv bağlantısı)](http://web.archive.org/web/20080826103109/http://www.aksiyon.com.tr:80/detay.php?id=30922)
