# Moskova'dan Esed'e dokunmayan geçiş süreci hamlesi!

*Mesut Çevikalp 2015.11.16*

<div class="pNewsDetailMainContent ctx_content" itemprop="articleBody">
 <p>
  Suriye’de Esed rejimine arka çıkan Moskova yönetiminin, ülkede 18 aya yayılacak yeni bir geçiş planı hazırladığı ortaya çıktı. Batı basınına yansıyan ‘Suriye Krizine Çözüm Yaklaşımı’ başlıklı plan 8 öneriden oluşuyor. Plana göre Rusya, Suriye’de 18 ay içinde yeni bir anayasa hazırlanmasını sağlayacak, yeni anayasanın referanduma sunulmasının ardından da ülkenin devlet başkanlığı seçimine gitmesini teşvik edecek. Ancak planda geçiş döneminin sonunda Esed’in devlet başkanlığını bırakacağına dair herhangi bir ifade bulunmuyor. Plan özünde şu maddelerden oluşuyor: “IŞİD, BM Güvenlik Konseyi tarafından terör listesine eklensin. Kimin terör örgütü olduğu konusunda mutabık kalınsın. IŞİD ve diğer örgütlerin tedarik yolları engellensin. IŞİD ve diğer terör örgütleri ateşkese dâhil edilmesin. 2016 baharında yapılması planlanan parlamento seçimleri ertelensin, yeni anayasa temelinde devlet başkanlığı seçimleriyle birlikte yapılsın. Görüşme sürecine yardımcı olması için bir Suriye Destek Grubu kurulsun.” Rusya Dışişleri Bakanlığı, Moskova’nın basına sızdırılan belgeyi Viyana toplantısında masaya getireceği yönündeki iddiaları reddetti. Suriye muhalefeti de söz konusu planın Esed ve Baas rejimini devirmekten öte, koruyacağını öne sürdü.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/moskovadan-esede-dokunmayan-gecis-sureci-hamlesi_552959), [web.archive.org (arşiv bağlantısı)](http://web.archive.org/web/20151130080826/http://www.aksiyon.com.tr:80/karakutu-dunya/moskovadan-esede-dokunmayan-gecis-sureci-hamlesi_552959)
