# IŞİD’i kara, deniz ve havadan vurdu

*Mesut Çevikalp 2015.10.12*

<div class="pNewsDetailMainContent ctx_content" itemprop="articleBody">
 <p>
  Rusya, Suriye’de 30 Eylül’de başlattığı hava operasyonunu genişletiyor. Moskova, hava ve karadan sürdürdüğü bombardımana deniz unsularını da dâhil etti. Hazar Denizi’nde konuşlu savaş gemilerinden fırlattığı uzun menzilli füzelerle saldırdı. Rusya Savunma Bakanlığı, söz konusu saldırıda IŞİD’e ait komuta merkezinin, eğitim kampının, silah üretim tesisleri ve cephaneliğin vurulduğunu açıkladı. Bakanlık, son bir haftada savaş uçaklarıyla düzenlenen 130 sortide de 112 hedefin bertaraf edildiğini kaydetti. Suriye muhalefeti, Rusların IŞİD hedeflerini pas geçip yüzde 90 oranında Özgür Suriye Ordusu (ÖSO) gibi Batı’nın iş tuttuğu ve ülkenin batı kesiminde konuşlu ılımlı muhalifleri hedef aldığını iddia etti. ÖSO’ya bağlı Zafer Ordusu grubunun iletişim sorumlusu Muhammed Raşid, Rusya’nın bombardımanıyla sahada Esed rejiminin kara ordusuna alan açtığını kaydetti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/isidi-kara-deniz-ve-havadan-vurdu_552598), [web.archive.org (arşiv bağlantısı)](http://web.archive.org/web/20151017124945/http://www.aksiyon.com.tr/karakutu-dunya/isidi-kara-deniz-ve-havadan-vurdu_552598)
