# Türkçe geleceğin dili

*Mesut Çevikalp 2015.07.21*

<div class="pNewsDetailMainContent" itemprop="articleBody">
 <p>
  İngiliz Kültür Heyeti (British Council) Türkçeyi gelecek vadeden ilk 10 dil arasında saydı. Geleceğin çalışanları için en önemli dillerin sıralandığı liste, İngiltere’nin ticaret, diplomasi ve güvenlik öncelikleri ve popüler turist merkezleri gibi kriterler göz önüne alınarak oluşturuldu. Listede birinci sırada İspanyolca, ikinci sırada Arapça geliyor. Daha önceki listelerde Fransızca birinci, Almanca da ikinci çıkıyordu. Ancak İspanyolca, 2006’da diğer dilleri geride bıraktı. Arapça da 2002-2012 yılları arasında yükselişe geçti. İngiliz eğitim kurumları yabancı dil eğitimlerini söz konusu listeyi baz alarak şekillendiriyor. Mesela dünyada 300 milyon kişinin konuştuğu Arapça için, ülkenin farklı kentlerindeki okullarda 1500 çocuğa Arapça dersleri verilmeye başladı. Hâlihazırda ülkedeki 70 üniversitede İspanyolca bölümü, 60’ında da Almanca bölümü bulunuyor. Araştırma geleceğin ilk 10 dilini şöyle sıraladı: İspanyolca, Arapça, Fransızca, Çince (Mandarin), Almanca, Portekizce, İtalyanca, Rusça, Türkçe, Japonca.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/turkce-gelecegin-dili_551686), [web.archive.org (arşiv bağlantısı)](http://web.archive.org/web/20150803063244/http://www.aksiyon.com.tr/karakutu-dunya/turkce-gelecegin-dili_551686)
