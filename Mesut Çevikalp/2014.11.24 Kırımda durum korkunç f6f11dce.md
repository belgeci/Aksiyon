# Kırımda durum korkunç

*Mesut Çevikalp 2014.11.24*

<div class="pNewsDetailMainContent" itemprop="articleBody">
 <p>
  Avrupa Parlamentosu Dışişleri Komisyonu’nda söz alan Ukrayna Dışişleri Bakanı Pavlo Klimkin, Rus işgali altındaki Kırım’da Tatarlar ile Ukraynalıların temel insan haklarından mahrum bırakıldığını, faili meçhul cinayetlere maruz kaldıklarını, tehdit ve baskıyla yerlerinden edildiklerini açıkladı. Klimkin, Kırım’da insanlık dışı uygulamaların her geçen gün derinleştiğini vurguladı: “Kırım’da durum korkunç! Her hafta Kırımlı Tatarların kaybolup cesetlerinin birkaç gün sonra Kırım’ın başka bölgelerinde bulunduğu yönünde haberler alıyoruz.” Yerel kaynaklar son bir ayda en az 10 Kırım Tatarı gencin esrarengiz şekilde ortadan kaybolduğunu doğruluyor. Brüksel’de bir araya gelen Avrupa Birliği (AB) dışişleri bakanları, imza attıkları ortak karar ile Rusya’nın Kırım’ı gayrimeşru ilhakını kınadı.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/kirimda-durum-korkunc_540035), [web.archive.org (arşiv bağlantısı)](http://web.archive.org/web/20141222213936/http://www.aksiyon.com.tr:80/karakutu-dunya/kirimda-durum-korkunc_540035)
