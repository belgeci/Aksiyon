# Esed’i kim koruyor?

*Mesut Çevikalp 2012.07.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Küresel kıskaçlardan Rusya ve Çin’in yardımıyla sıyrılan, iç muhalefet karşısında silahlı üstünlüğünü koruyan, ABD ve İsrail’in karışmadığı Beşşar Esed’in dış telkinlerle koltuğu bırakacağını düşünmek ‘akıl kârı’ değil.
  </font>
 </div>
 <div id="newsText">
  <font class="detail-text">
   <p>
    Suriye’nin uluslararası sularda seyir hâlindeki Türk jetini düşürmesi sadece iki ülke ilişkilerini değil, Esed rejiminin Rusya ve Çin üzerinden kurduğu küresel denklemi de yaraladı. 22 Haziran’daki saldırı üzerine acil toplanan NATO ve BM Suriye ile lideri Beşşar Esed’i son kez uyardı. Bir hafta sonra Cenevre ve Kahire’de düzenlenen uluslararası konferanslarda da Esed’in görevini bir geçiş hükümetine devretmesi, bunun için Şam’a baskı uygulanması kararlaştırıldı. Üstelik bu kez sürece Esed’in ‘sıkı müttefiki’ Rusya ile Çin de pek karşı duramadı. Son 15 ayda 15 binden fazla sivili katleden, NATO müttefiki komşusunun uçağını düşüren, diğer komşusunun (Lübnan) sınır askerlerini kaçıran Esed rejimini savunmak artık İran için bile güç! Ankara’nın şehit düşen iki pilotunun hesabını Şam’dan uluslararası hukuk ve diplomasi masasında alma girişimi Esed rejimi için sonun başlangıcı olacak gibi.
    <p>
     Cenevre Zirvesi’ni izleyen bir yetkili, BM Güvenlik Konseyi’nin 5 daimî üyesi (ABD, Rusya, Çin, Fransa ve İngiltere) ile Türkiye, Irak, Kuveyt, Katar, AB ve Arap Birliği’ni bir araya getiren toplantının birçok açıdan önemli olduğunu söylüyor. Üst düzey yetkili, 9 ülkenin ilk kez Suriye krizini ‘eylem’ başlığı altında ele aldığını, Rusya ve Çin’in ayak sürümesine rağmen Esed’in görevini geçiş hükümetine devredip ülkeden ayrılması için diplomatik zemin oluşturulduğunu vurguluyor. Aynı yetkili Rusya ve Çin’in Esed’e sahip çıkma noktasında tavır değişikliğine girdiğini anlatıyor: “Esed rejiminin işlediği kanlı eylemler, Türkiye’ye dönük düşmanca saldırı ve Lübnan’ı karıştırma girişimleri karşısında Moskova ve Pekin tavrını değiştirmeye başladı. Artık yüksek perdeden savunamıyorlar Esed’i. Cenevre’de bu durum açıkça görüldü. Henüz ortaya kapsamlı bir eylem planı çıkmasa da Rusya ve Çin’in Esed’in görevi devretmesine yeşil ışık yakmaya hazırlandığı hissediliyor. Ancak sadece Esed’in gitmesi Türkiye gibi Suriyeli muhalifleri de tatmin etmeyecek. Orta vadede Baas yapısının ortadan kalkması gerekiyor.”
     <p>
      Diğer taraftan Cenevre Zirvesi’ni yetersiz bulunlar da var. Uluslararası ilişkiler uzmanı Fikret Ertan, toplantının sonuç bildirisi ele alındığında Esed’in gidişinin ülke içinde ‘karşılıklı rızaya’ bağlanmasının kabul edilemeyeceğini belirtiyor. Moskova’nın Suriye krizini Batı karşıtlığı penceresinden okuduğunu aktaran Ertan, Rusların oyalama taktikleriyle Esed ve Baas rejimini son güne kadar koruyacağını düşünüyor: “Rusya bir bakıma dünya ile Esed üzerinden inatlaşıyor. Batı karşıtlığı rolünü Şam üzerinden oynuyor. Ayrıca ‘Esed gitsin, Baas kalsın’ demek ne muhalifleri ne de uluslararası platformun taleplerini karşılar. Ne Rusya ne de İran Esed’in varlığıyla ölçülen çıkarlarını kaybetmek istiyor. Cenevre Zirvesi’nin sonuç bildirisine eklenen ‘Esed’in gidişi karşılıklı rızayla olacak’ ifadesi Rusya ve Çin’in tavrını koruduğunu yansıtıyor.”
      <p>
       Burada, Esed nasıl ve ne zaman gidecek, sorusu öne çıkıyor. Rusya, İran ve Çin cephesinin süren desteği yanında ABD-Avrupa-İsrail hattındaki sessizlik Esed’e yarıyor. ABD Başkanı Barack Obama’nın kasımdaki başkanlık seçimleri öncesinde Suriye krizine müdahil olmayacağı net artık. Bunun yanında Washington’da, aynı Tel Aviv’deki gibi ‘Eğer Esed giderse yerine daha sorunlu bir iktidar gelir’ endişesi var. İsrail ayrıca, Esed’in gitmesi durumunda Hizbullah üzerinden komşusu Lübnan’ın da karışacağını, güvenliğinin tehlikeye gireceğini hesap ediyor. Tel Aviv açısından yıpranmış, zayıflamış Esed’in koltuğunda kalması bir bakıma ehven-i şer. Ekonomik krizi henüz atlamayan Avrupa da Suriye krizini ‘söylem’ bazında yürütme niyetinde. ABD ve Avrupa’nın desteği olmaksızın, Rusya ve Çin’in karşı duruşuna rağmen NATO ve BM’nin eyleme dönük bir adım atmasını beklemek pek mümkün değil. Muhaliflerin tek çatı altında toplanamaması da hesaba katıldığında Esed rejiminin en az kasım ayına kadar varlığını koruyacağı söylenebilir.
       <p>
        Son tahlilde, Esed’i sınır dışı ve içindeki bölünmüşlük hâli güçlendiriyor. Küresel kıskaçlardan Rusya ve Çin’in yardımıyla sıyrılan, iç muhalefet karşısında silahlı üstünlüğünü koruyan, silah, cephane tedarikinde sorun yaşamayan, ABD ve İsrail’in karışmadığı Beşşar Esed’in dış telkinlerle koltuğunu bırakacağını düşünmek pek ‘akıl kârı’ değil. Onun terör örgütlerini ‘kürdan’ gibi kullanan Hafız Esed’in oğlu olduğu da unutulmamalı…
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D077341E985C01756E36DE312C98B950?newsId=33042), [web.archive.org (arşiv bağlantısı)](http://web.archive.org/web/20120722051959/http://www.aksiyon.com.tr:80/aksiyon/newsDetail_getNewsById.action;jsessionid=D077341E985C01756E36DE312C98B950?newsId=33042)
