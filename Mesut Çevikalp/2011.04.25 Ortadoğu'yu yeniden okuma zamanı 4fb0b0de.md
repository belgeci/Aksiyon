# Ortadoğu’yu yeniden okuma zamanı

*Mesut Çevikalp 2011.04.25*

<font class="agenda2NewsSpot">
 Batı, nasıl oluyor da Ortadoğu’yu bizden iyi analiz ediyor, bizden iyi yazıyor? Türkiye’deki Ortadoğu’yu algılama sorununu, sahadaki uzmanlarla konuştuk. Onların önerilerinden yola çıkarak Ortadoğu’yu okuma kitaplığı oluşturduk.
 <span>
 </span>
</font>
<font class="newsDetail">
 <p>
  <p class="MsoNormal">
   Tunuslu işportacı Tarık el Tayyip Muhammed Bouazizi’nin kendini yakarak (17 Aralık) tutuşturduğu isyan ateşi Tunus, Cezayir ve Mısır’ın ardından Libya’yı da sardı. İsyan eden halklar bir asır evvel Batılılarca kurulan yapay, baskıcı yönetimleri sarsarken, zihinlerdeki yerleşik ‘Ortadoğu’ algısını değiştirmeye başladı. Batı’da son iki yıldır peş peşe çıkan Ortadoğu kitapları bugünkü kırılmalara o günden işaret ediyordu aslında. Çoğu Batı başkenti, tarihî temellerini tartıştığı ayaklanmaların geleceğe dönük perspektiflerini konuşurken, çoğu Doğu başkenti rutin gelişmelere odaklanmış durumda. Yanı başındaki sosyal patlamalara Türkiye’nin dahi hazırlıklı yakalandığını söylemek güç. Elimizde günceli analiz etmemizi sağlayacak nitelikli eser de pek yok. Gazeteler ve TV-radyo kanallarında yer verilen çoğu analiz mevcut durumumuzun göstergesi. Ortadoğu’yu analiz edememe sorununu bölgede yaşayan ya da bir dönem yaşamış uzmanlarla konuştuk. Onların desteğiyle, mevcut kırılmaları anlamamızı sağlayacak bir ‘Ortadoğu kitaplığı’ oluşturduk. Konuştuğumuz uzmanların çoğu, yaşadığımız coğrafyayı Batılıların bizden daha iyi çalıştığı, yazdığı noktasında hemfikir.
  </p>
  <p class="MsoNormal">
   En başında belirtmekte fayda var; Türkiye son 10 yılda Ortadoğu ülkeleriyle yakınlaşma yoluna girdi. Kurduğu siyasi ve ekonomik bağlarla sınırları silikleştirdi, toplumları birbirine yakınlaştırdı. Washington, Brüksel gibi Bağdat’ı, Şam’ı yakından izlemeye başladı. Devletin yeni Ortadoğu algısını içselleştiren Türk iş adamları bu bölgede yatırıma başladı; üniversiteler, vakıflar Ortadoğu’yu çalışan müstakil düşünce merkezleri kurdu. Arap yorumculara yer verir oldu gazeteler, TV kanalları. Ancak son 10 yılda yaşanan dönüşümün bir asırlık ayrılığın etkilerini bir çırpıda kaldırması da beklenmemeli. İçine kapanık Ankara yönetimi, uzun yıllar ‘dört tarafımız düşmanlarla çevrili’ psikolojisi içinde yaşadı ve Ortadoğu’yu da bu psikoloji çerçevesinde değerlendirdi. Afgan Kralı Ankara’da ağırlandığı hâlde sınır komşularıyla diyalog kurmaktan kaçınıldı. Eğitim müfredatı ‘Araplar Türkleri arkadan vurdu’ söylemini aşamadı. İşte bugün bölgedeki değişimleri öngöremememizin, analiz edemememizin müsebbibi Türkiye’nin içine kapandığı bu yıllar.
  </p>
  <p class="MsoNormal">
   Cumhurbaşkanlığı Başdanışmanı, Ortadoğu uzmanı Erşat Hürmüzlü, Türk kamuoyunun Ortadoğu’ya yönelik ilgisinin arttığını doğruluyor. Bununla birlikte akademik çalışmalar ile araştırma merkezlerinin henüz istenilen seviyeye ulaşmadığını belirtiyor: “Bunun arkasında millet olarak Ortadoğu’yu bilmememiz yatıyor. Maalesef çok uzun bir dönem kopukluk yaşandı, bunu gidermek zaman alacak. Aradaki mesafeyi kapatmak için son yıllarda ciddi adımlar atılıyor.” Aslen Irak Türkmenlerinden olan Hürmüzlü, Türkiye’nin geçmişe nazaran bölgeye daha geniş bir perspektifle yaklaştığını vurguluyor: “Geçmişte çoğu insanımız Ortadoğu’ya ekonomi perspektifinden yaklaştı. Ancak halklar arasında ilişkiler tek eksen üzerinden ilerlemez. Ortadoğu’nun kültürüne, edebiyatına da eğilmeliyiz.”
  </p>
  <p class="MsoNormal">
   İran’da bulunan araştırmacı-yazar Cihan Aktaş, Türkiye’nin Ortadoğu’ya yabancılaşmasında Cumhuriyet döneminin eğitim ve kültür politikalarının etkili olduğunu düşünüyor: “Ortadoğu’ya yabancılaşmayı, Cumhuriyet’ten sonra soğuk ideolojinin sahip olduğu içe kapanma eğiliminden kaynaklanan millî eğitim ve kültür politikalarının müfredatına bağlıyorum. Ortadoğu ağırlıklı olarak ‘Arap’ ve ‘İslam’ geçmişiyle unutulmak, geride bırakılmak istenen bir maziyi temsil ettiği için, bu politik algılayışta bölge ülkeleri ve insanlarının kendilerinden söz edilmediği oranda namevcut olması mümkündü sanki.”
  </p>
  <p class="MsoNormal">
   Filistin Meselesi ve Ortadoğu üzerine basılmış üç kitabı bulunan, bir dönem Tel Aviv’de yaşayan NTV İstanbul Haber Müdürü Mete Çubukçu, Türkiye’nin modernleşme çabasıyla Ortadoğu’ya sırt çevirdiğini söylüyor: “Hâlbuki modernleşme için böylesine bir kopuş gerekli değildi. Zira kopuş Türkiye’yi, Türkleri sadece siyasi olarak değil, kültürel ve sosyal olarak da Ortadoğu’dan ayırdı. Daha sonra da Türkiye’nin bölgeye bakışını tipik bir oryantalist bakışa çevirdi. Arapça bilmeyen kuşaklar hemen yanı başımızdaki bölgeyi Batı’dan okumaya, Batı gözüyle görmeye başladı. Bu algı sadece laik ve kendini Batılı hisseden kesimlerde değil, bizzat muhafazakâr kesimlerde de mevcut. Bu yüzden daha güvenilirmiş gibi Batı çevirilerini kullanıyorlar. Oysaki öyle değildir.”
  </p>
  <p class="MsoNormal">
   Kıdemli gazeteci Çubukçu, Ortadoğu’yu bugün dahi Batı üzerinden okuyan uzmanların varlığına dikkat çekiyor: “Bugünlerde herkesi ‘Ortadoğucu’, ‘Ortadoğu uzmanı’ olarak görmek de manidar. Türkiye’de Ortadoğu, Filistin denince herkesin söyleyecek onlarca şeyi vardır. Ama Ortadoğu kitapları bu ülkede okunmaz, satılmaz. Bu durum bizim bölgeye bakışımızı yansıtıyor bir bakıma.”
  </p>
  <p class="MsoNormal">
   Son dönemde Ortadoğu’yu konuşmanın, yazmanın âdeta bir trende döndüğünü, sahada çalışmadan bölgenin anlaşılamayacağını hatırlatıyor: “Ortadoğu’yu yerinde, hissederek okumak, çalışmak gerekir. Bir trend olarak değil. Türkiye’de hâlâ bölgeyi Batı üzerinden çalışanlar var. Oysa bölgeyi içeriden çalışmalı. Son 10 yılı bir kenara koyacak olursak, Ortadoğu’yu yerinden çalışanların sayısı çok azdır. Akademi, medya bölgeye önem vermiyordu. Son dönemde önemi gün yüzüne çıkmaya başlayınca, bölgeyi anlama çabaları arttı. Türkiye coğrafi avantajını iyi değerlendirip içeriden çalışabilirse Doğu’yu Batı’dan daha iyi analiz edebilir. Zira Batı Doğu’ya emperyal açıdan yaklaştı, bu yönden çalıştı.”
  </p>
  <p class="MsoNormal">
   Mete Çubukçu gibi Doç. Dr. Gökhan Bacık da sahada çalışmanın önemine değiniyor. Yılın bir bölümünü Suriye’de geçiren Ortadoğu Stratejik Araştırmalar Merkezi (OSAM) Direktörü Bacık, Türkiye’nin saha çalışmalarında Batı’ya nazaran zayıf kaldığını ifade ediyor. Bacık, bölgesel aktörlüğe soyunan Türkiye’nin bırakın Ortadoğu’yu, Latin Amerika’da bile saha çalışmalarına girişmesi, kılcal damarlara inmesi gerektiğini vurguluyor. Karar alıcılarının isabetli politikalar geliştirebilmeleri için nitelikli bilgiye ihtiyaç duyduğunu, nitelikli bilginin de sahadan çıktığını aktarıyor. Üniversitelerdeki siyaset bilimi ve uluslararası ilişkiler bölümlerinin müfredatında da revizyona gidilmesi gerektiğini ileri süren Bacık, geçmiş dönemde Ortadoğu’yu dışlayan bir algıyla yetişen diplomat ve akademisyenlerle bölgede aktif politikalar geliştirilemeyeceğini söylüyor.
  </p>
  <p class="MsoNormal">
   Bacık’ın sözünü ettiği üniversitelerdeki Ortadoğu kırılması 1980 ihtilali ile 28 Şubat sürecinde iki kez yaşandı. Yükseköğretim Kurulu (YÖK) bu yıllarda Arap üniversitelerini akreditasyon dışı bıraktı. Aynı yıllara denk gelen İsrail ile yakınlaşmanın bir neticesi olarak da Türkiye’de eğitim gören ve Arap dünyasını anlamamızda köprü görevi üstlenen Araplar istenmeyen adamlara dönüştürüldü. 28 Şubat sonrasında isminde ‘İslam’ ifadesi geçen üniversite kürsüleri, Arap ve İslam dünyası araştırma merkezleri, ilahiyat fakültelerinin Arapça hazırlık sınıfları kapatıldı. Arap dünyasıyla bağ kurmamızı sağlayan Arapça dili ile ilgili her yapı bilinçli olarak kapatıldı, zayıflatıldı.
  </p>
  <p class="MsoNormal">
   “ORTADOĞULU GENÇ DÂHİLERİ TÜRKİYE’YE ÇEKELİM”
  </p>
  <p class="MsoNormal">
   7 yıl İsrail’de yaşayan gazeteci-yazar Kerim Balcı, bu noktadan sonra Ortadoğu’yu çalışacak adam yetiştirmenin yanında Ortadoğulu genç beyinleri Türkiye’ye çekip bölgeyi onlar üzerinden okumanın zaman kazandıracağını düşünüyor: “Biz bölgeye millet-devlet refleksleriyle bakıyoruz. ABD’de Arap dünyasını çalışanların onda dokuzu Amerikalı değildir. ABD Arap ülkelerinin genç dâhilerini kendine çeker, onlara güvenir, onların kültür birikimlerini kendine mal eder. Biz henüz Araplara güvenemiyoruz. Bugün bir seferberlik ilan etsek, yüz bin insan Arap dünyasını çalışmaya başlayacak, farklı Arapça lehçelerini öğrenecek desek, yeni üniversiteler kursak, sivil toplum örgütlerini harekete geçirsek olmamız gereken seviyeye on yıldan önce gelemeyiz. Bunun yerine bir günde çıkacak bir ‘yüksek kaliteli göçmen yasası’ ile bir yıl içinde yüz bin Arap gencini, akademisyenini, araştırmacısını Türkiye’ye çekebiliriz. Ben Filistin’i en iyi bilen Türklerden biriyim, ama herhangi bir Filistinli kadar bilemem. Bizim tekrar imparatorluk reflekslerini kazanmaya ihtiyacımız var.”
  </p>
  <p class="MsoNormal">
   Balcı, yabancıya karşı güven sorunu yaşayan İsrail’in bile bölgeyi, bölgeden gelen uzmanlar üzerinden okuduğunu anlatıyor. Devlet yapısının da sahadan ve yabancılar üzerinden gelen bilgiyi en etkili kullanabilmek üzere şekillendiğini vurguluyor: “İsrail Ortadoğu’yu ‘düşmanını tanıma’ refleksiyle, zaaf noktalarını çalışıyor. Ama İsrail’in tartışmasız bir avantajı var: Arap ülkelerinden, İran’dan, Orta Asya’dan İsrail’e göçen, geldikleri ülkelerin dilini, dinini, müziğini tanıyan Yahudiler. İsrail’de Irak’ı en iyi bilen akademisyen bir Irak Yahudi’si; İran’ı en iyi bileni bir İran Yahudi’si. Bu avantajı çok iyi kullanmışlar. Diğer taraftan kendisinin esaslı bir Arap nüfusu var. Bunların bir kısmı İsrail için çalışmayı, İsrail vatandaşlığını, İsrail’le kader birliği yapmayı benimsemiş insanlar. Bunlar tartışmasız bir avantaj sağlıyor İsrail’e. İsrail’de çok fazla sayıda düşünce kuruluşu yok. Direkt üniversiteler devletle birlikte çalışıyor. Üniversite hocaları MOSSAD ve diğer istihbari örgütlerle birlikte çalışabiliyor. Yani onlara güveniliyor. Savunma Bakanlığı üniversitelerdeki bazı araştırmaları finanse ediyor. İsrail Savunma Bakanlığı’nın sponsorluğunda hazırlanan Arapça-İbranice sözlük alanının en iyisi hâlâ. Ama bu bilgi bir medeniyet bilgisi değildir. Bu bilginin üzerine bir diyalog tesis edilemez. İsrail, Arapları bizden on kat daha iyi de bilse bizim Araplarla tesis edebileceğimiz rabıtayı tesis edemez.”
   <span>
   </span>
  </p>
  <p class="MsoNormal">
   Ortadoğu Stratejik Araştırmalar Merkezi (ORSAM) Ortadoğu Danışmanı Doç. Dr. Veysel Ayhan, son yıllarda Türk araştırmacıların saha çalışmalarına ağırlık verdiğini gözlemlemiş. Arşiv belgelerine dayanan eselerle, yabancı çevrilerin yanında bizzat bölgeye gidip yerinden yazılan kitap ve makalelerin her geçen gün arttığını söylüyor: “Son dönemde Batı’nın ürettiği bilgiyle bölgede karşılaştığı algıyı harmanlayıp yazan araştırmacıların kitapları bir hayli arttı. Bu kitaplar Batı’dan tercüme edilen kitaplara göre bizim için daha verimli kanımca.”
  </p>
  <p class="MsoNormal">
   Gelinen noktada, Ortadoğu’daki nüfuzunu artırmak, bölgeyi demokratik değerler çerçevesinde dönüştürmek isteyen Türkiye’nin bu coğrafyaya mesafeli durması beklenemez. Bunun ötesinde, bölgenin kılcal damarlarına vâkıf olmalı. Bunun da yolu sahadan, yerinden üretilmiş bilgiden geçiyor.
   <span>
   </span>
  </p>
  <p class="MsoNormal">
  </p>
  <p class="MsoNormal">
   Ortadoğu’yu okuma kitaplığı
  </p>
  <p class="MsoNormal">
   Erşat Hürmüzlü: 11 Eylül Sonrası Ortadoğu, USAK Yayınları; Gülden Ayman (der), Irak Açmazı, Boğaziçi Üniversitesi Yayınları; Nemir Kırdar, Saving Iraq: Rebuilding a Broken Nation, Weidenfeld &amp;Nicolson Yayınları
  </p>
  <p class="MsoNormal">
  </p>
  <p class="MsoNormal">
   Kerim Balcı: Bernard Lewis, Ortadoğu, Arkadaş Yayınları; Veysel Ayhan, Ortadoğu ve Petrol, Dora Yayınları; Ahmet Davutoğlu, Stratejik Derinlik, Küre Yayınları; Mete Çubukçu, Ortadoğu’nun Yeniden İşgali, Kalkedon Yayıncılık; Kemal H. Karpat, Osmanlı’dan Günümüze Ortadoğu’da Millet, Milliyet, Milliyetçilik, Timaş Yayınları; Mehmet Yılmaz,
   <span>
   </span>
   MAFDAL, Zaman Kitap; Yakup Şalvarcı, Pax Aqualis-Su barışı, Zaman Kitap; David Fromkin, Barışa Son Veren Barış, Epsilon Yayınları; Ilan Pappe, Ortadoğu’yu Anlamak, NTV Yayınları; Bernard Lewis, Tarihte Araplar, Ağaç Kitabevi Yayınları; Hamid İnayet, Arap Siyasi Düşüncesinin Seyri, Yöneliş Yayınları; Albert Hourani, Çağdaş Arap Düşüncesi, İnsan Yayınları; Edward W. Said, Şarkiyatçılık Batı’nın Şark Anlayışları, Metis Yayınları; Edward W. Said, Oslo’dan Irak’a ve Yol Haritası, Agora Kitaplığı
  </p>
  <p class="MsoNormal">
  </p>
  <p class="MsoNormal">
   Mete Çubukçu: Larry Collins, Dominique Lapierre, Kudüs Ey Kudüs, E Yayınları; Edward W. Said, Şarkiyatçılık Batı’nın Şark Anlayışları, Metis Yayınları; Edward W. Said, Oslo’dan Irak’a ve Yol Haritası, Agora Kitaplığı; Mete Çubukçu, Ortadoğu’nun Yeniden İşgali, Kalkedon Yayınları; Mete Çubukçu,
   <span>
   </span>
   Bizim Filistin, Metis Yayınları; Falih Rıfkı Atay, Zeytindağı,
   <span>
   </span>
   Pozitif Yayıncılık; Yezid Sayigh, Armed Struggle and the Search for State: The Palestinian National Movement, 1949-1993, Oxford University Press; Robert Fisk, Pity the Nation: The Abduction of Lebanon, Nation Books; Hanna Batatu, The Old Social Classes &amp; The Revolutionary Movement In Iraq, Saqi Books; Ira M. Lapidus, İslam Toplumları Tarihi (2 cilt), İletişim Yayınları; Janet Wallach, Çöl Kraliçesi, Can Yayınları; Hidayet Karakuş, Mısır Tarihi- Arapların Fethinden Bugüne, Tarih Vakıf Yurt Yayınları; Stephen Kinzer, Ezber Bozmak: İran, Türkiye ve Amerika’nın Geleceği, İletişim Yayınları; Wadad Makdisi Cortas, O Sevdiğim Dünya- Bir Arap Kadınının Hikâyesi, Metis Yayınları
  </p>
  <p class="MsoNormal">
  </p>
  <p class="MsoNormal">
   Gökhan Bacık: William Cleveland, Modern Ortadoğu Tarihi, Agora Yayınları; Şevket Pamuk/ Roger Owen, 20. Yüzyılda Ortadoğu Ekonomileri Tarihi, Sabancı Üniversitesi Yayınları; İbrahim Hatiboğlu, İslam Dünyasının Çağdaşlaşma Serüveni, İz Yayıncılık; Süleyman Kızıltoprak, Mısır’da İngiliz İşgali &amp; Osmanlı’nın Diplomasi Savaşı 1882-1887, Tarih Vakfı Yayınları; Timothy Mitchell, Mısır’ın Sömürgeleştirilmesi, İletişim Yayınları; Tayyar Arı, Geçmişten Günümüze Ortadoğu &amp; Siyaset, Savaş ve Diplomasi, MKM Yayınları; L. Carl Brown, İmparatorluk Mirası-Balkanlar’da ve Ortadoğu’da Osmanlı Damgası, İletişim Yayınları; Charles Lindholm, İslami Ortadoğu, İmge Yayınları; Hamit Bozarslan, Ortadoğu Bir Şiddet Tarihi, İletişim Yayınları
  </p>
  <p class="MsoNormal">
  </p>
  <p class="MsoNormal">
   Cihan Aktaş: Hamit Dabaşi, İran: Ketlenmiş Halk, Metis Yayınları; Asaf Hüseyin, İran’da Devrim ve Karşı Devrim, Pınar Yayınları; D. Mehmet Doğan, Türkistan Türkiye Gergefinde İran, İz Yayıncılık; Stephen Kinzer, Ezber Bozmak: İran, Türkiye ve Amerika’nın Geleceği, İletişim Yayınları; Ali Bulaç, Hedefteki Ülke İran: İslam, Devrim ve Cumhuriyet, Çıra Yayınları; Zeytin Refref, İran’a Nasıl Bakmalı?; Mehrzad Boroujerdi, İran Entelektüelleri ve Batı Yerliciliğinin Istıraplı Zaferi, Yöneliş Yayınları; Hamid İnayet, Arap Siyasi Düşüncesinin Seyri, Yöneliş Yayınları; Sami Oğuz, Gülümseyen İslam, Metis Yayınları; Hamit Algar, İslam Devriminin Kökleri, Endişe Yayınları; R. W. Carlsen, Cennetin ve Cehennemin İçine Bir Yolculuk, İşaret Yayınları
  </p>
  <p class="MsoNormal">
  </p>
  <p class="MsoNormal">
   Veysel Ayhan: Zekeriya Kurşun, Basra Körfezinde Osmanlı- İngiliz Çekişmesi Katar’da Osmanlılar (1871- 1916), TTK; İhsan Süreyya Sırma, Osmanlı devletinin yıkılışında yemen isyanları, Beyan Yayınları; Bernard Lewis, Ortadoğu, Arkadaş Yayınları; M. Lütfullah Karaman, Uluslararası İlişkiler Çıkmazında Filistin Sorunu, İz Yayıncılık; Veysel Ayhan; Özlem Tür, Lübnan; Savaş, Barış, Direniş ve Türkiye ile İlişkiler, Dora Yayıncılık; Celal Tevfik Karasapan, Libya: Trablus, Bingazi ve Fizan, 1960, Resimli Posta Matbaası; Ali Abdullatif Ahmida, Forgotten Voices: Power and Agency in Colonial and Postcolonial Libya, Taylor &amp; Francis Yayınları; İrfan C. Acar, Lübnan Bunalımı ve Filistin Sorunu, T.T.K Yayınları; Fahir Armaoğlu, Filistin Meselesi ve Arap- İsrail Savaşları 1948-1988, İş Bankası Yayınları; William Cleveland, Modern Ortadoğu Tarihi, Agora Yayınları
  </p>
  <p class="MsoNormal">
  </p>
  <p class="MsoNormal">
   Ayşe Karabat: Ayşe Karabat, Kudüs’ün Gönüllü Sürgünleri, Carpe Diem Kitapları; Eugene Rogan, The Arabs: A History, Basic Books
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29237-238-ortadoguyu-yeniden-okuma-zamani.html), [web.archive.org (arşiv bağlantısı)](http://web.archive.org/web/20110822024535/http://www.aksiyon.com.tr:80/aksiyon/haber-29237-238-ortadoguyu-yeniden-okuma-zamani.html)
