# BM: İsrail kasten öldürdü

*Mesut Çevikalp 2010.09.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   BM İnsan Hakları Konseyi’nin ‘31 Mayıs’ raporu İsrail’e ağır bir darbe indirdi. Mavi Marmara baskınını ‘vahşilik’ olarak nitelendiren rapor, Türk tarafının tezlerini de doğruluyor. Heyet, uluslararası hukuk açısından Gazze ablukasını da hukuksuz buluyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Birleşmiş Milletler (BM) İnsan Hakları Konseyi (UNHRC) 9 Türk’ün ölümüyle sonuçlanan Mavi Marmara baskınından ötürü İsrail’i ağır bir dille suçladı. UNHRC tarafından, 31 Mayıs saldırısıyla ilgili ‘verileri toplayıp’ ‘gerçekleri tespit’ etmek üzere oluşturulan 3 kişilik bilirkişi heyeti, Tel Aviv’in ‘Gazze’ye Özgürlük Filosu’na yönelik açık denizlerde düzenlediği operasyonla uluslararası hukuku ihlal ettiğini kayıtlara geçirdi. İngiltere’den Sir Desmond de Silva, Trinidad-Tobago’dan Karl Hudson-Phillips ve Malezya’dan Mary Shanthi Dairiam’dan oluşan ‘Veri Toplama Misyonu’nun hazırladığı raporda, İsrail’in baskında ‘orantısız’ güç kullandığı, söz konusu operasyonun ‘kabul edilemez bir gaddarlık’ olduğu vurgulandı.
    </p>
    <p class="MsoNormal">
     Abluka altındaki Gazze’ye insani yardım götürmek için İstanbul’dan yola çıkan gönüllüleri taşıyan gemiler, 31 Mayıs’ta İsrail timleri tarafından uluslararası sularda basılmış, biri Amerikan vatandaşı, 9 Türk öldürülmüştü. Saldırının ardından Mavi Marmara’da bulunan yolcular önce tutuklanarak İsrail’e götürülmüş, daha sonra sınır dışı edilerek Türkiye’ye gönderilmişlerdi.
    </p>
    <p class="MsoNormal">
     27 Eylül’de İnsan Hakları Konseyi’ne sunulması beklenen 56 sayfalık raporun sonuç kısmında şu değerlendirmelere yer verildi: “İsrail askerleri filodaki yolculara orantısız, gereksiz ve kabul edilemez bir şiddet uyguladı. Tavır kabul edilemez bir vahşilik, acımasızlıktır. Bu hiçbir şekilde meşru gösterilemez. Eylem uluslararası hukuk ve insan haklarını ağır şekilde ihlalidir. Kasten insan öldürme, işkence, kasten yaralama gibi suçların kovuşturulmaya tabi tutulması için açık deliller bulunuyor. İsrail’in gayri hukukî faaliyeti sonucunda ölenlerin yakınlarına yeterli ve en hızlı şekilde tazminat verilmeli. Gazze ablukası da hukuksuzdur. Kesinlikle meşru gösterilemez.”
    </p>
    <p class="MsoNormal">
     Rapor ayrıca, İsrail askerlerinin yaralıları kasten öldürdüğünü, gemideki bayanları taciz ettiğini, gemiden karşı ateşin açılmadığını, Furkan Doğan başta olmak üzere dört zararsız yolcunun kasten öldürüldüğünü, gözaltına alınanlara işkence uygulandığını delilleriyle ortaya koyuyor. Raporda yer verilen deliler savaş zamanlarında sivillerin korunmasını amaçlayan uluslararası Cenevre Konvansiyonu’na göre suç. Bundan dolayı heyet İsrail’den suçlu askerlere dava açılmasını istiyor.
    </p>
    <p class="MsoNormal">
     Cenevre’deki İnsan Hakları Konseyi’nce (47 devlet üye) 2 Haziran’da kurulan heyet başta Türkiye olmak üzere İngiltere, Ürdün ve İsviçre’de saldırıyla ilgili 112 tanıkla görüştü.
     <span>
     </span>
     Otopsi raporlarını inceleyip yaralıları dinledi. İsrail, Ankara’nın etkin desteklediği heyeti ülkeye sokmamıştı. Tel Aviv, basına sızmasının ardından raporu taraflı bulup reddetti. Ankara ise memnuniyetle karşıladı. BM Genel Kurulu Görüşmeleri’nin açılışı için New York’ta bulunan Cumhurbaşkanı Abdullah Gül ile Dışişleri Bakanı Ahmet Davutoğlu, sağlam delillere ve zemine dayanan, tamamen hukuki dil kullanan
     <span>
     </span>
     tarafsız raporun beklentilerini karşıladığını, Ankara’nın raporuyla örtüştüğünü söyleyip özür ve tazminat taleplerini yineledi. Bilirkişi heyetinin raporunun, Türkiye’nin 1 Eylül’de BM Soruşturma Paneli’ne sunduğu ‘ulusal rapor’la bire bir örtüştüğü dikkatlerden kaçmadı.
    </p>
    <p class="MsoNormal">
     Diplomatik kaynaklar, Ankara’nın 31 Mayıs’tan bu yana diplomatik üslup ve uluslararası hukuk dilini elden bırakmadan, uluslararası toplumu yanına alarak mücadelesini sürdürdüğünü, taleplerinin büyük bir kısmını da elde ettiğini vurguluyor. Baskının ardından Türkiye’nin baskısıyla uluslararası soruşturmalar açılmış, yolcu ve gemiler salıverilip yardımlar Gazze’ye taşınmış, Gazze’deki abluka hafifletilmişti. Aynı kaynaklar, Türkiye’nin talep ettiği özür ve tazminatı da yakın zaman içinde alacağını belirtiyor.
    </p>
    <p class="MsoNormal">
     Zirve Üniversitesi Ortadoğu Stratejik Araştırmalar Merkezi (OSAM) Direktörü Doç. Dr. Gökhan Bacık, raporun İsrail’e Türkiye ile barışma fırsatı sağladığını söylüyor:” İsrail bu raporu bahane edip Türkiye ile arasındaki buzları eritme fırsatı bulabilir. Zira referandumun ardından İsrail Ankara’nın mevcut eksende ilerleyeceğini anladı. Şimdi iç kamuoyunun tepkisini almadan yakınlaşmanın yollarını arayacaktır.” Bacık’a göre, rapor Türkiye’nin haklılığını ispatlamanın yanında uluslararası sistemi işletmeyi başardığını da kanıtlıyor.
    </p>
    <p class="MsoNormal">
     Işık Üniversitesi Öğretim Üyesi Yrd. Doç. Dr. Salih Bıçakçı, UNHRC’ın aldığı kararların bir bağlayıcılığının bulunmadığını belirtmekle birlikte, önemsenebileceğini belirtiyor: “İsrail’in zaman içinde özür dileyeceğini düşünüyorum. Ama bunu zamana yayacaktır. Orada dış politikanın iç politikadan ayrılmadığı hesap edilmeli.”
    </p>
    <p class="MsoNormal">
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8D8A624697588C2782F0E2D4D5FF649C?newsId=27706), [web.archive.org (arşiv bağlantısı)](http://web.archive.org/web/20130624005030/http://www.aksiyon.com.tr:80/aksiyon/newsDetail_getNewsById.action;jsessionid=8D8A624697588C2782F0E2D4D5FF649C?newsId=27706)
