# Philae uyandı!

*Mesut Çevikalp 2015.06.23*

<div class="pNewsDetailMainContent ctx_content" itemprop="articleBody">
 <p>
  Avrupa Uzay Ajansı (ESA), uzay araştırma modülü Philae ile yeniden temas kurulduğunu duyurdu. Kasım 2014’te Dünya’dan 510 milyon kilometre uzaktaki Çuryumov-Gerasimenko kuyruklu yıldızına (67P) inen Philae ile bağlantı 60 saat sonra kopmuştu. Bir tepenin arkasına düşen araç Güneş’i göremeyince pillerini şarj edememişti. Kuyruklu yıldızın pozisyon değiştirmesi üzerine uyku modundan çıkan araç Dünya’ya yeniden veri göndermeye başladı. Philae’in gönderdiği fotoğraf ve ses kayıtlarını inceleyen ESA bilim insanları, kuyruklu yıldızın yüzeyinde karmaşık, yeni bir madde keşfetti. Uzay aracı pili bitmeden önce kuyruklu yıldızın yüzeyinde bir sondaj açmıştı. Ayrıca yüzeyden elde ettiği tozları içindeki 200 derecelik fırında gaza dönüştürüp analiz etmişti. ESA, bu çığır açan veriler üzerinden kuyruklu yıldızdaki karbon-nitrojenin yapısı hakkında önemli bilgilere ulaşmıştı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/philae-uyandi_551335), [web.archive.org (arşiv bağlantısı)](http://web.archive.org/web/20151225205032/http://www.aksiyon.com.tr/karakutu-dunya/philae-uyandi_551335)
