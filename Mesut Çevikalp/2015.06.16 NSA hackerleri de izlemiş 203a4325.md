# NSA hackerleri de izlemiş

*Mesut Çevikalp 2015.06.16*

<div class="pNewsDetailMainContent" itemprop="articleBody">
 <p>
  ABD Ulusal Güvenlik Ajansı’nın (NSA), hükümetin bilgisiyle küresel internet korsanlarını yasal izin olmaksızın izlediği ileri sürüldü. İddianın sahibi, Rusya’ya sığınan NSA eski analisti Edward Snowden. Casusluktan aranan Snowden’ın ABD merkezli haber kuruluşu ProPublica’ya verdiği yeni belgeler, NSA’nın 2012’de üçüncü ülkelerdeki bilgisayarlara müdahale ettiğini, sanal imza-adres topladığını ve yabancı ülke hackerlerini takibe aldığını gösteriyor. Ancak Beyaz Saray ortaya çıkan yeni belgelere dair soruları cevapsız bıraktı. Sözcü Josh Earnest, hükümetin örtülü programları hakkında açıklama yapma yetkisinde olmadığını söyledi. Buna karşın ABD’nin giderek artan oranda sanal tehditle karşı karşıya kaldığını, sanal saldırılar karşısında ülkenin emniyetini muhafaza etmek için NSA’nın çeşitli araçlar geliştirdiğini vurguladı. İnternet korsanları en son ABD Gelirler İdaresi’ne saldırmıştı. Snowden’ın NSA’nın tüm dünyayı dinlediğine işaret eden ifşaatları üzerine harekete geçen Washington yönetimi, ajansın izleme yetkilerinde kısmi kısıtlamaya gitti. ‘Özgürlük Yasası’ diye adlandırılan değişiklik Temsilciler Meclisi ve Senato’nun onayından sonra Başkan Barack Obama tarafından imzalandı.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/nsa-hackerleri-de-izlemis_551270), [web.archive.org (arşiv bağlantısı)](http://web.archive.org/web/20150721142931/http://www.aksiyon.com.tr/dunya/nsa-hackerleri-de-izlemis_551270)
