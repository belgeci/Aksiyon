# Mars'ta bulunan saf suya paha biçilemiyor

*Mesut Çevikalp 2015.10.06*

<div class="pNewsDetailMainContent ctx_content" itemprop="articleBody">
 <p>
  Amerikan Uzay ve Havacılık Dairesi (NASA) Mars’ta yürüttüğü keşif faaliyeti sırasında gezegen üstünde tuzlu su akıntıları bulduğunu açıkladı. NASA Bilim Misyonu Yöneticisi John Grunsfeld, keşfedilen su akıntılarının gezegende bir dönem yaşam olduğuna işaret ettiğini söyledi. Ancak kesin sonucun gezegenden toplanacak kaya, toprak parçaları üzerinde yapılacak incelemelerden sonra ortaya çıkacağını kaydetti. NASA hâlihazırda Mars’taki araştırmalarını insansız uzay araçları üzerinden yürütüyor. Şartların sağlanması durumunda 2030 yılında ilk insanlı uzay aracını Mars’a göndermeyi planlıyor. NASA, kızıl gezegende keşfedilecek olası su rezervlerinin işlenip astronotlar tarafından içilebileceğini, saf hâlinin de oksijen veya roket yakıtı olarak kullanılabileceğini düşünüyor. Zira Mars’ta bulunan su üç çeşit tuz (magnezyum perklorat, magnezyum klorat ve sodyum perklorat) içeriyor. Bilim insanları bu sıra dışı suya paha biçemiyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/marsta-bulunan-saf-suya-paha-bicilemiyor_552437), [web.archive.org (arşiv bağlantısı)](http://web.archive.org/web/20160125045307/http://www.aksiyon.com.tr/karakutu-dunya/marsta-bulunan-saf-suya-paha-bicilemiyor_552437)
