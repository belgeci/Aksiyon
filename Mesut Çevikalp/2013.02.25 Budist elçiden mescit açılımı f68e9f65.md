# Budist elçiden mescit açılımı

*Mesut Çevikalp 2013.02.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tayland’ın Ankara Sefareti, iki diplomatı ve elçiliğe gelen Müslümanlar için bir mescit açtı. Buna en çok Türkiye’de okuyan öğrenciler sevindi.
  </font>
 </div>
 <div id="newsText">
  <font class="detail-text">
   <p>
    Kur’an’ın o hoş sedasını ilk kez duyanlar vardı aramızda… Heyecanları hâllerine yansıyordu. Tilaveti gözyaşlarıyla dinleyenler de oldu. Açılan küçük mescidin anlamı büyüktü onlar için… Dua faslı sona erip gözler ona çevrildiğinde Budist büyükelçi elini kalbinin üstüne koyarak başladı sözlerine: “Bugün burada bir ilke imza atıyoruz. Büyükelçiliğimizde açacağımız mescit hoşgörüye, barışa, paylaşıma hizmet edecek. Diyalog imkânını sağlayacak. Buna vesile olmanın mutluluğunu ömür boyu yaşayacağım…” Duygu yoğunluğundan kelimeler boğazında düğümlenince ‘hadi açalım mescidi’ diyerek sıyrıldı konuşmadan.
   </p>
   <p>
    <img alt="" height="336" src="http://web.archive.org/web/20130924142710im_/http://medya.aksiyon.com.tr/aksiyon/2013/02/25/mesut-budist-2.jpg">
     <p>
      Tayland Krallığı’nın Ankara Büyükelçiliği’ndeki odayı ibadethaneye dönüştüren ‘tahiyyetül mescit’ namazını Hacı Bayram Veli Camii İmamı Ahmet Karalı kıldırdı. Namaza katılmasa da ilk namazda saf tutanlardan biriydi Büyükelçi Rathakit Manathat… Dizleri üzerinde oturup dua etti kendince. İlk namazın ardından, Tayland’dan eğitim için Ankara’ya gelen öğrenciler doldurdu mekânı. Cemaatle öğle namazı eda ettiler. Bayanlar da kendilerine ayrılan bölümü kullandılar aynı dakikalarda. Hat levhalarıyla süslenen mescide konan kitaplıkta Kur’an-ı Kerim’in yanında Diyanet’in hediye ettiği İslam’ı anlatan kitap ve broşürler de mevcut.
      <p>
       Büyükelçi Manathat’a mescit açma fikrinin nereden çıktığını soruyoruz. İhtiyacı fark ederek yola koyulduklarını anlatıyor: “Büyükelçiliğimizde iki Müslüman diplomatımız var. Daha önce ibadetlerini rahatça yapabilecekleri mekânları yoktu. Bunun yanında Türkiye’de okuyan 100 kadar Müslüman öğrencimiz sefarete geldiklerinde ibadetlerini yapamıyorlardı. Dışişleri Bakanlığımıza mescit ihtiyacımızı bildirdik. Onlar da olumlu karşıladı. Müslüman öğrencilerin de yönlendirmesiyle mekânı kısa zamanda hazırladık. Açılışını da Diyanet’ten istedik. Yurtdışındaki 80 temsilciliğimiz arasında içinde mescit açılan ilk Büyükelçilik oldu.”
       <p>
        Büyükelçi Manathat, Tayland Krallığı’nın da farklı din mensuplarını zenginlik olarak gördüğünü, hükümet politikası olarak dinler, toplumlar arası hoşgörüyü, barış ve paylaşımı desteklediğini aktarıyor. 65 milyonluk Tayland’da yüzde 4 oranındaki Müslüman nüfusun tarihten bu yana dinini özgürce yaşadığını söylüyor: “Türkiye’ye geldikten sonra kendi imkânlarımla İslam’ı araştırdım. Kitaplar okuyup Müslümanlarla sohbetler yaptım. Şuna kanaat getirdim ki, İslam’dan da hakiki Müslüman’dan da zarar gelmez. Zira bu inancın özünde barış, sevgi, hoşgörü yatıyor…”
        <p>
         Birinci Katip Chawanis Chawanawong, ülkesinde Müslüman azınlığın hiçbir ayrıma maruz kalmadığına değiniyor. Tayland Dışişleri Bakanlığı’nda Müslüman diplomatların bulunduğunu, başörtüsü takıp her tüllü ibadetlerini özgürce yerine getirebildiklerini ifade ediyor.
         <p>
          Mescide en çok öğrenciler sevindi. Resmî işlemler için yahut millî günlerde geldikleri sefarette artık rahatlıkla namaz kılabileceklerini söylüyorlar. Türk Hava Kurumu Üniversitesi Pilotaj Bölümü 2. sınıf öğrencisi Bundit Hasan Maliwan, yeni mekânın Müslüman Taylandlılar için yeni bir buluşma mekânı olacağını düşünüyor: “Açılan bu mescit hükümetin yurtdışında bile olsa Müslüman vatandaşlarına sahip çıktığının en büyük göstergesi. Bu sahiplenme bizi onurlandırıyor.”
          <p>
           İkinci Kâtip Wichulee Chotbenjakul, hâlihazırda Türkiye’de 90 kadar Taylandlı gencin eğitim aldığını, bunlardan bir kısmının Müslüman olduğunu vurguluyor. Budist okulundan mezun olan Kâtip Chotbenjakul, Budistlerin Müslümanları inanış sistematiği ve ahlak yönünden kendilerine yakın gördüklerini ifade ediyor.
           <p>
            Törene Diyanet İşleri Başkanlığı’nı temsilen katılan Erdal Atalay, diğer dinlerde de olduğu gibi İslamiyet’in ibadete ve ibadethaneye büyük önem verdiğini vurguladı. Medine’ye hicret eden Peygamber Efendimizin (sav) evinden önce mescit inşasına giriştiğini hatırlatıp Tayland Büyükelçisi’nin önemli bir hizmete imza attığını belirtti.
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34939-budist-elciden-mescit-acilimi.html), [web.archive.org (arşiv bağlantısı)](http://web.archive.org/web/20130924142710/http://www.aksiyon.com.tr:80/aksiyon/haber-34939-budist-elciden-mescit-acilimi.html)
