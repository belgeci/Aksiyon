# 'Hediye' Saat istifası!

*Mesut Çevikalp 2015.03.31*

<div class="pNewsDetailMainContent" itemprop="articleBody">
 <p>
  İtalya’da adı yolsuzlukla anılan Altyapı ve Ulaştırma Bakanı Maurizio Lupi istifa etti. Kamu ihalesi alan bazı işadamlarının Lupi ile yakın çalışma ekibini pahalı hediyelere boğduğu, bakanın oğluna dolgun maaşlı iş imkânı sağlayıp Rolex saat hediye ettiği basına yansımıştı. Bakan Lupi’nin adı henüz Floransa Başsavcılığı’nca yürütülen yolsuzluk ve rüşvet soruşturmasında geçmiyor. Ancak yetkililer, bazı liman ve otoyol projeleri, Milano-Verona ve Floransa-Bologna arası hızlı tren hattı, Roma ve Milano metroları gibi büyük projelerde tespit edilen yolsuzluk ve rüşvet çarkının Lupi’ye de ulaşabileceğini öngörüyor. Zira soruşturma kapsamında Lupi’ye yakınlığı ile bilinen bir bürokratın da içinde olduğu 4 kişi tutuklandı. Muhalefetin yolsuzlukla yeterince mücadele etmemekle eleştirdiği Başbakan Matteo Renzi, Bakan Lupi’nin istifasıyla ilgili “Akıllıca bir tercih.” yorumunda bulundu.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/hediye-saat-istifasi_550322), [web.archive.org (arşiv bağlantısı)](http://web.archive.org/web/20150406080045/http://www.aksiyon.com.tr/karakutu-dunya/hediye-saat-istifasi_550322)
