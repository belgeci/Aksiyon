# SURİYE - Kriz ‘havaya’ taşındı

*Mesut Çevikalp 2012.10.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin Suriye Hava Yolları’na ait bir yolcu uçağını ‘silah taşıdığı’ gerekçesiyle savaş uçakları eşliğinde Ankara Esenboğa Havalimanı’na indirmesi iki ülke ilişkilerinde yeni bir krize sebep oldu.
  </font>
 </div>
 <div id="newsText">
  <font class="detail-text">
   <p>
    Moskova (Vnukovo) - Şam seferini yapan A-320 Airbus tipi yolcu uçağında yapılan incelemede, sivil havacılık kuralları gereği yolcu uçağıyla taşınmaması gereken askerî malzemelere ulaşıldı. Malzemelere el koyan Ankara, aradan geçen 8 saatin ardında 35 yolculu uçağın Şam’a hareket etmesine izin verdi. Suriye ve Rusya’nın tepki gösterdiği gelişmenin ardından Türk havayolu şirketlerine güvenli olmadığı gerekçesiyle Suriye hava sahasını kullanmamaları uyarısında bulunuldu. Olayla ilgili açıklama yapan Moskova yönetimi, uçaktaki malzemelerin silah olmadığını, konuyu derinlemesine araştırdığını duyurdu. Rus basını, İç İstihbarat Servisi’nin (FSB), uçağın taşıdığı kargoyla ilgili bilgiyi sızdıranların peşine düştüğünü yazdı. Haberlere göre, FSB konu ile ilgilisi olan Rus kurumlarında incelemelere başladı. Tartışmaya ‘’Sırrımız yok” diyerek katılan Rusya Dışişleri Bakanı Sergey Lavrov, uçağa radar ekipmanlarının yüklendiğini iddia etti: “Tabii ki, uçakta herhangi bir silah yoktu, olamazdı da. Uçakta yasal bir kargo vardı. Yasal bir Rus tedarikçi yasal bir müşteriye gönderiyordu.” Başbakan Tayyip Erdoğan ise, ele geçirilen malzemelerin sivil havacılık kurallarına aykırı olduğunu söyledi. İncelemeye alınan malzemelerin Rusya’da askerî araç gereç üretimi yapan bir kuruluştan gönderildiğini, alıcının ise Suriye Savunma Bakanlığı olduğunu kaydetti.
    <p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-33822-suriye---kriz-havaya--tasindi.html), [web.archive.org (arşiv bağlantısı)](http://web.archive.org/web/20121116204119/http://www.aksiyon.com.tr/aksiyon/haber-33822-suriye---kriz-havaya--tasindi.html)
