# IŞİD çocukları canlı bombaya çeviriyor!

*Mesut Çevikalp 2015.07.21*

<div class="pNewsDetailMainContent" itemprop="articleBody">
 <p>
  Suriye İnsan Hakları Gözlemevi, Suriye-Irak enleminde devletleşme yoluna giren terör örgütü IŞİD’in çocuklardan müteşekkil bir intihar alayı kurduğunu duyurdu Eli kanlı örgütün 2015 zarfında 18 yaşının altında 1100 Suriyeliyi saflarına kattığını belirtti. Gözlemevi, IŞİD’in savaş ortamından zarar gören çocukları Humus, Hama, Deyrizor, Haseke, Rakka ve Halep’te kurduğu ‘ofisler’ üzerinden toplayıp örgüte soktuğunu vurguladı. Bazı çocuk savaşçıların çatışmalara gönderildiğini, bazılarının da intihar bombacısı olarak eğitildiğini, önceki hafta Haseke ve Rakka’da meydana gelen üç intihar saldırısında çocukların kullanıldığını kaydetti. Gözlemevi, Türkiye’nin sınırdaki önlemleri artırması üzerine eylemci sıkıntısı çeken IŞİD’in çocuk savaşçılara yöneldiğine işaret etti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/isid-cocuklari-canli-bombaya-ceviriyor_551689), [web.archive.org (arşiv bağlantısı)](http://web.archive.org/web/20150803060958/http://www.aksiyon.com.tr/karakutu-dunya/isid-cocuklari-canli-bombaya-ceviriyor_551689)
