# Diaspora seneye bu tasarıyı Komite’ye zor getirir

*Mesut Çevikalp 2010.03.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Diaspora kıl payı da olsa sözde ‘soykırım’ yasa tasarısını Temsilciler Meclisi’nin Dış İlişkiler Komitesi’nden geçirdi. Ancak göstergeler Ermenilerin temcit pilavına müşteri bulamadığını yansıtıyor.
  </font>
 </div>
 <div id="newsText">
  <font class="detail-text">
   <p class="MsoNormal">
    Osmanlı’nın 1915’te Ermeni vatandaşlarına yönelik tehcir kararını ve o dönemde yaşananları ‘soykırım’ olarak nitelendiren yasa tasarısı bir kez daha gündemde. ABD Kongresi’nin alt kanadı Temsilciler Meclisi’nin Dış İlişkiler Komitesi’nde 4 Mart’ta görüşülen ve aynı gün oylanan tasarı 22’ye karşı 23 oyla kabul edildi. Oylamada Cumhuriyetçi kanattan 13 milletvekili tasarının aleyhine, 6 milletvekili lehine; Demokrat kanattan ise 9 milletvekili aleyhte, 17 milletvekili lehte oy kullandı. Başkan Barack Obama ve yönetiminin oylama öncesinde Komite’ye yaptığı çağrıya rağmen Ermeni lobileri kıl payı da olsa tasarıyı Temsilciler Meclisi Genel Kurulu’na taşıyabildi. O noktadan itibaren de ABD Dışişleri Bakanı Hillary Clinton’ın tasarı öncesinde belirttiği gibi hem Türkiye-ABD ilişkileri hem de Türkiye-Ermenistan arasındaki normalleşme süreci sarsıldı. Türkiye, Washington Büyükelçisi Namık Tan’ı Ankara’ya çağırdı. Sürecin daha da ilerlememesi için Ankara’nın başta ‘İncirlik’ olmak üzere elindeki kozları masaya yatırdığı ifade ediliyor.
   </p>
   <p class="MsoNormal">
    Ermeni iddialarını içeren ve Obama yönetimini 1915 olaylarını ‘soykırım’ olarak nitelendirmeye davet eden yasa tasarısının Dış İlişkiler Komitesi’nden geçmesi, yasalaşması anlamına gelmiyor. Bu aşamadan sonra söz konusu tasarının oylama için Temsilciler Meclisi Genel Kurulu’na gelmesi gerekiyor. Temsilciler Meclisi Başkanı Nancy Pelosi’nin
    <span>
    </span>
    Ermeni tezlerine destek verdiği bilinmekle birlikte 2007’de olduğu gibi Dış İlişkiler Komitesi’nde kabul edilen tasarıyı Genel Kurul’a getirmeme yetkisi de var. Üç yıl önce aynı tasarı yine aynı aşamaya taşınmış ancak Türkiye’nin tepkisi üzerine, dönemin başkanı George Bush’un Pelosi’yi ikna etmesiyle tasarı gündemden düşürülmüştü. Hatta 2007’de tasarıya evet oyu veren temsilcilerin sayısı şimdikinden 7 fazlaydı. Buna Obama yönetiminin karşı duruşu ve Türkiye ile Ermenistan arasındaki normalleşme eklendiğinde Temsilciler Meclisi Başkanı Pelosi’nin tasarıyı Genel Kurul’a getirmesinin çok düşük bir ihtimal olduğu görülüyor. Tasarı 435 üyeli Temsilciler Meclisi Genel Kurulu’na gelip geçse bile yasalaşması için Senato’dan da onay alması gerekiyor. Çünkü ABD’de yasama organı iki kanattan oluşuyor. Temsilciler Meclisi’yle birlikte yasamayı oluşturan diğer kanat ise 100 üyeli Senato. Dolayısıyla benzer bir tasarının Senato’da da kabul edilmesi şart. Henüz Senato gündeminde böyle bir hazırlık da yok. Pelosi kararını 24 Nisan’dan önce verecek.
   </p>
   <p class="MsoNormal">
    24 Nisan Ermenilere göre ‘soykırımın’ yıl dönümü. ABD başkanları her 24 Nisan’da konuya değinen bir konuşma yapıyor. Obama geçen yılki konuşmasında ‘soykırım’ ifadesini kullanmayıp, yaşananları ‘Büyük Felaket’ olarak nitelemişti. Obama’nın bu yıl da benzeri cümlelerle hem Ermenileri hem de Türkleri kızdırmaktan kaçınacağı öngörülüyor.
   </p>
   <p class="MsoNormal">
    Peki, tasarı kabul edilse ne olur? Sözde ‘soykırım’ tasarısı Temsilciler Meclisi’ne gelse de bu pek mühim bir olay değil. Zira 1916’dan bu yana tam 10 kez oylandı benzer tasarılar. En kötü ihtimalle -ki oldukça zayıf- Kongre tasarıyı onaylayıp olayları ‘soykırım’ olarak nitelese de bu dünyada bir ilk olmayacak. Çünkü tasarı ilk 1982’de Kıbrıs Rum Kesimi’nde, en son da Şili’de (2007) kabul edilmişti. Fransa’daki dâhil tam 19 parlamentoda buna benzer tasarılar onaylandı. Bağlayıcılığı bulunmayan bu tasarılar Türkiye’nin imajını bozuyor.
   </p>
   <p class="MsoNormal">
    Bununla birlikte tasarının daha da ileri sürece taşınmaması için başta Obama olmak üzere Washington yönetimi ciddi gayret sarf ediyor. Çünkü tasarı yasalaşırsa Türk-Amerikan hattında tamiri güç bir hasar oluşacağı kesin. Ayriyeten Türkiye’ye ‘Model Ortak’ zemininde yaklaşan Washington yönetimi, İran’ın frenlenmesinde, Afganistan ile Irak’tan çekilmede Türkiye’nin ciddi yardımlarına muhtaç. Bundan dolayı ABD yönetimi tasarının onaylanmasını engellemek için samimi gayret ediyor. Reuters’a konuşan bir Demokrat Partili tasarının daha ileri aşamaya varmasına izin vermeyeceklerini söyledi bile.
   </p>
   <p class="MsoNormal">
    Son tahlilde, süreç Türkiye’nin lehine işliyor. Geçmişe oranla bu yıl ‘evetçi’
    <span>
    </span>
    temsilcilerin sayısında büyük bir düşüş var. Türk-Ermeni normalleşmesi devam ederse diaspora seneye ‘soykırım’ destekçisi temsilci bulmakta hayli zorlanacak. Büyük ihtimalle bir daha gündeme taşıyamayacak. Türkiye’nin Washington Büyükelçisi Namık Tan’ın son gelişmeler üzerine söylediği gibi ‘Türkiye bu istikamette ilerledikçe önünü hiçbir lobi kesemeyecek’.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8A5C934F19A2E81EA9E3E015286C518D?newsId=26268), [web.archive.org (arşiv bağlantısı)](http://web.archive.org/web/20130801154140/http://www.aksiyon.com.tr:80/aksiyon/newsDetail_getNewsById.action;jsessionid=8A5C934F19A2E81EA9E3E015286C518D?newsId=26268)
