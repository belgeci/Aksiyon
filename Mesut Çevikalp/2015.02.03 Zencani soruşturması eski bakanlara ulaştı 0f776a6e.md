# Zencani soruşturması eski bakanlara ulaştı

*Mesut Çevikalp 2015.02.03*

<div class="pNewsDetailMainContent" itemprop="articleBody">
 <p>
  İran’da geçen yıl işadamı Babek Zencani üzerinden başlatılan yolsuzluk ve rüşvet soruşturması, eski bakanlara ulaştı. Yolsuzluk, rüşvet ve evrakta sahtecilikle devleti 2,7 milyar dolar dolandırdığı iddiasıyla tutuklanan Zencani ile iş tuttuklarından şüphelenilen bazı eski bakanların ifadelerine başvuruldu. Bakanların Cumhurbaşkanı Mahmud Ahmedinejad hükümetinde görev aldıkları ifade edilse de kimlikleri açıklanmadı. Soruşturmayı yürüten Tahran Başsavcısı Abbas Caferi Devletabadi, dosyanın büyüklüğü sebebiyle araştırma sürecinin zaman alacağını söyledi. Cumhurbaşkanı Yardımcısı İshak Cihangiri, isim zikretmeden bazı eski bakanlar ile Merkez Bankası eski Başkanının Zencani ile bağlantılı olduklarını tespit ettiklerini duyurdu.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/zencani-sorusturmasi-eski-bakanlara-ulasti_541199), [web.archive.org (arşiv bağlantısı)](http://web.archive.org/web/20150728143320/http://www.aksiyon.com.tr/karakutu-dunya/zencani-sorusturmasi-eski-bakanlara-ulasti_541199)
