# EKVADOR - Ekvador Assange’a kapılarını açtı

*Mesut Çevikalp 2012.08.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ekvador hükümeti, 2010 yılında ABD Dışişleri Bakanlığı’na ait yüz binlerce gizli yazışmayı kurduğu internet sitesi WikiLeaks’ten açıkladığı için hakkında yakalama kararı bulunan Julian Assange’a sığınma hakkı tanıdı.
  </font>
 </div>
 <div id="newsText">
  <font class="detail-text">
   <p>
    Ekvador Dışişleri Bakanı Ricardo Patino, Assange’ın tehlikede olduğunu ABD’ye iade edilmesi durumunda adil yargılanmayacağını iddia etti. Assange bir süredir Ekvador’un Londra  Büyükelçiliği’nde misafir ediliyordu. Verilen sığınma hakkını kabul edilemez bulan İngiltere hükümeti, elçiliğe Assange’ı kendilerine teslim etmesi için baskı uyguluyor. İngiltere Assange’ı İsveç’e iade etmede kararlı olduğunu vurguluyor. İsveç de Ekvador’un Stockholm büyükelçisini bakanlığa çağırarak, Assange’a sığınma hakkının kaldırılmasını istedi. İsveç, Ekvador’un Assange ile ilgili başlayan yargı sürecini baltalamakla suçladı. Assange, tecavüz ve cinsel saldırı iddialarıyla İsveç’te yargılanıyor. Assange suçlamaları yalanlıyor. Ancak İngiltere ya da İsveç hükümetinin kendisini ABD’ye iade etmesinden kaygı duyduğu için mahkemeye gitmiyor. WikiLeaks yayımladığı gizli yazışmalarla ABD’nin Irak ve Afganistan cephesinde savaş suçu işlediğini ortaya çıkarmıştı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E4402369652061D6CE541D0DE7B7BBA1?newsId=33357), [web.archive.org (arşiv bağlantısı)](http://web.archive.org/web/20120831042333/http://www.aksiyon.com.tr:80/aksiyon/newsDetail_getNewsById.action;jsessionid=E4402369652061D6CE541D0DE7B7BBA1?newsId=33357)
