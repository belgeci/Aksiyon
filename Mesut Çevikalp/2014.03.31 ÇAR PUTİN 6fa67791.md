# ÇAR PUTİN

*Mesut Çevikalp 2014.03.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İngilizler “Leoparın benekleri asla değişmez.” der. Vladimir Putin de değişmedi. O hâlâ bir Sovyet subayı, zor güvenen bir KGB ajanı… Tek hedefi, yıkılışını “20. yüzyılın felaketi” olarak gördüğü Sovyetler Birliği’ni yeniden ayağa kaldırmak! Kırım, bu hülyanın adımlarından biriydi.
  </font>
 </div>
 <div id="newsText">
  <font class="detail-text">
   <p>
    'Her şeyin bir sınırı var! Bizi tehdit ediyorlar. Rusya’yı köşeye sıkıştırmaya çalışıyorlar. Sovyet Sosyalist Cumhuriyetler Birliği’nden (SSCB) koparılan Kırım’ın yeniden Rusya’ya bağlanmasını neden istemiyorlar? Kırım tarihte olduğu gibi bugün de Rusya’nın vazgeçilmez bir parçasıdır. Burası stratejik bir bölge ve sadece Rusya’nın sürdürülebilir egemenliği altında kalabilir. Namlunun ucuyla dış politika yapanlar bizi durduramaz!”
   </p>
   <p>
    Rusya Federasyonu Devlet Başkanı Vladimir Vladimiroviç Putin’e ait bu sözler… Kırım’ı Rusya’ya bağlayan yasayı imzaladıktan (18 Mart) hemen sonra sarf etti. Yine kısa ve özdü konuşması. Baştan aşağı da tehditkâr! Uzun süre ayakta alkışlandı. Sıradanlaşan bir alkışlama değildi bu. Tek kurşun sıkmadan, bir gecede ülke toprağını 26 bin kilometrekare büyüten lider ayakta alkışlanmayı hak etmişti elbette.
    <p>
     Putin, tarihî imza için tarihî bir mekân tercih etti. Kremlin Sarayı’nın ‘Georgiyevski Salonu’ hazırlandı. Devrim öncesi çarlar zafer konuşmalarını bu salonda yapıyordu. Her şey inceden inceye düşünülmüştü. Konuşma, mekân ve gözü kara liderlik bir bütün içinde dünyaya meydan okuyordu. Putin’in kravatı bile özenle seçilmişti. Bordo kravat görkemli salonun ahşap döşemeleriyle uyum sağlıyordu sağlamasına ama asıl Çar Petro’yu anımsatıyordu. O da bordoyu severdi… İmaj ustası Putin, bu kez “Rusya, Kırım’da durmayacak” fotoğrafı veriyordu.
    </p>
    <p>
     <strong>
      <img alt="" height="306" src="http://web.archive.org/web/20140405034624im_/http://medya.aksiyon.com.tr/aksiyon/2014/03/31/36100801.jpg">
       ‘Sovyet Rüyası’nın somut adımı
      </img>
     </strong>
     <p>
      Kırım’ın Rusya’ya ilhakının hemen ardından (18 Mart) eski Sovyet topraklarında birbiri ardına yaşananlar Rusya’daki tavrın boş bir imajdan ibaret olmadığını kanıtladı. Putin, “Nasıl Kosova’nın kendini yönetme hakkı (self determinasyon) tanındı, Kırım’a da tanınacak. Bundan sonra bu hakkı kullanmak isteyenlerin de tanınacağı gibi…” diyerek Kırım sonrasına dair esaslı bir sinyal de verdi aslında. Beklenen çıkış Transdinyester’den geldi. Moldova-Ukrayna sınırında bulunan tartışmalı bölge, Kırım gibi Rusya’ya katılabileceğini ilan etti. 1991’de Moldova’dan tek taraflı bağımsızlığını ilan eden Transdinyester, 1992’de yaşanan iç savaş sonrası dondurulmuş ihtilaflı bölgelerden biriydi. Kırım gibi 1790’a kadar Osmanlı toprağı olan bölgenin nüfusu 500 bini buluyor. Nüfusun yüzde 30’u Rus. Moskova da işte bu diaspora üzerinden etkiliyor Transdinyester’i. El altından gönderilen paralarla beslenen Rus nüfusunun gözü Moskova’da. Oradan gelecek sinyale göre ilhak sürecini başlatmaları bekleniyor. Ancak Putin Kırım’ı hazmetmeden Transdinyester’i yutmaya girişecek kadar saf değil. Sabır onun karakteristik özelliklerinden biri…
      <p>
       Sadece Transdinyester’i de değil. Kırım hamlesi eski SSCB hinterlandındaki tartışmalı bölgelerin tümünü hareketlendirdi. Dağlık Karabağ ile Bosna Sırp Cumhuriyeti (Republika Srpska) Moskova’ya göz kırpan bölgelerin başında geliyor. Putin’in, 10 yılı devlet başkanlığı, 4 yılı başbakanlıkta geçen iktidarı döneminde Rusya, bu tartışmalı alanlarda yeniden nüfuz artırma çabasına girdi. Bizzat Putin’in inisiyatifiyle para, insan gücü ve kültür ihraç edildi. Batı karşısında yalnız kalmalarına imkân verilmedi. Son yaşanan Ukrayna örneğinde olduğu gibi eski Sovyet ülkelerinde kendine yakın iktidarlar oluşturdu. Gölge yönetimler Batı karşısında kaybedince ülkeyi bölmede tereddüt etmedi. Kırım’ın alınmasına rağmen Putin, “Ukraynalı Rusların haklarını koruyacağız.” deyip Kiev’den vazgeçmediğini gösterdi.
      </p>
      <p>
       <strong>
        ‘Neo-Sovyetler’e zemin açıyor
       </strong>
       <p>
        <img alt="" height="264" src="http://web.archive.org/web/20140405034624im_/http://medya.aksiyon.com.tr/aksiyon/2014/03/31/34100801.jpg"/>
        Peki, Putin neden Ukrayna’dan vazgeçmiyor? Çok değil, daha 23 yıl önce Sovyetler Birliği’nin toprağıydı Ukrayna. 1991’de SSCB dağılınca o da koptu Moskova’dan. Ancak Putin gibi vatansever Ruslar da hazmedemedi bu kopuşu. Avrupa’nın kalbine uzanan sınırları, Karadeniz’e açılan limanlarıyla jeostratejik açıdan vazgeçilemez bir ülkeydi zira. Ama Kremlin’de bunun da ötesinde bir anlamı vardı. Bin yıl önceki Rus İmparatorluğu bugünkü Kiev’de kurulmuştu. Ruslar oradan yayılmıştı Avrasya’ya. Bundan dolayı Putin hayalini kurduğu ‘Neo-Sovyet Birliği’ çıkışını Ukrayna’dan başlatmak arzusundaydı. Bu yönde adımlar da attı. ‘Gölge adamı’ Viktor Yanukoviç üzerinden Kiev’i Moskova’ya bağlamaya çalıştı. Başaramayınca Kırım’ı bölüp ülkeyi onlarca yıl sürecek olan istikrarsızlığa mahkûm etti. Buna rağmen Ukrayna’dan vazgeçmiş değil. Şartların olgunlaşmasını bekliyor.
        <p>
         Hiç şüphesiz ‘Avrasya Ekonomi Birliği’ projesi de Putin’in ‘Neo-Sovyet’ projesine hizmet ediyor. 2011’de Rusya, Kazakistan, Belarus liderliğinde kurulan ekonomi birliği, geçen 3 yılda bir hayli mesafe katetti. Eski Sovyet ülkelerini Avrupa Birliği modelinde bir araya getirip birbirine bağlamayı hedefleyen oluşum, ‘aday ülke’ sürecine aldığı Kırgızistan, Ermenistan ve Tacikistan’ı da bünyesine katma niyetinde. Putin, Avrasya Ekonomi Birliği’nin genişlemesini ‘Neo-Sovyetler’in yeniden inşası olarak görüyor. Zira Avrasya Birliği’ne dâhil olan ülkeler Moskova etki alanına da girmiş oluyor. Bu noktada da aceleci davranmıyor Putin. Eski Sovyet ülkelerinin kendi rızalarıyla Rusya’nın yanına gelmelerini bekliyor. Bunun için Rusya’nın ekonomik, siyasi, askerî markasını parlatma yoluna gidiyor. Sistemini oturtmuş büyük Rusya’nın bölgeye rol model olacağını görüyor.
        </p>
        <p>
         <strong>
          İmaj oluşturmada usta!
         </strong>
         <p>
          2012’de başladığı, 2024’e kadar da sürdürmeyi planladığı ikinci dönem devlet başkanlığının ana gündemi de bu aslında: Rusya’yı ekonomik, siyasi ve askerî açıdan olabildiğince güçlendirip yeniden küresel siyasete yön veren ülke konumuna sokmak... Son 10 yılda katlanarak artan enerji fiyatları ona istediği iç kalkınma imkânını verdi. Zira ülke bütçesinin yüzde 70’i enerji ihracatına dayanıyor. 2000’de devlet başkanlığı koltuğuna oturur oturmaz giriştiği ekonomik oligark tasfiyesi ülkeye ciddi fayda sağladı. Bu çıkar grubunu tasfiye etmesi halk nazarında da kazandırdı ona. Ancak bu tavrını koruyamadı. İkinci dönem devlet başkanlığını garantilemek için bu kez kendi eliyle oluşturdu yeni oligark çemberini. Ancak bu kez aralarında Putin’e sadık Rus milliyetçileri de yer aldı. Onlar gibi kendi de zenginleşti…
          <p>
           Geride kalan 10 yıla bakıldığında dış siyasette açılımı, iç siyasette kısıtlamaları savunan bir lider çıkıyor karşımıza. Yani tek elde iki karpuz taşıma durumu var. Rusya’daki iç bölünmüşlükleri bitirmek için demir yumruğu şart görüyordu. Basına, hür teşebbüse ve yabancı yatırımlara sınırlama getirdi. Yetmedi, tek adam kontrolüne aldı. Halkta ‘demokrasi karın doyurmaz’ algısı oluşturup muhalifleri sindirme yoluna gitti. Sovyet Gizli Servisi (KGB) kökenli olması hasebiyle de psikolojik harp, imaj-algı oluşturma süreçlerini başarıyla yönetti. Otoriter, baskıcı politikalarla batma noktasına gelen Rusya’yı yeniden ayağa kaldırdı. Ama Rusya, eskisine nazaran daha kapalı bir ülkeye dönüştü. Muhalifler ile halk sindi. İstihbarat birimleri hayatın her noktasına hâkim olmaya başladı. Devlet eliyle işlendiği düşünülen faili meçhul cinayetler arttı. Özgürlükler kısıtlandı… Ülke özgüven kazandıkça o da otoriterleşti! Sesi daha gür çıkmaya başladı. Küresel toplantılarda endam satmaya başladı.
           <p>
            141 milyonluk devasa ülkenin kudretli lideri de olsanız hayat hikâyenizi sil baştan yazamazsınız! Bugün 62 yaşında olan Putin, hayatının 40 yılını sıradan bir Rus gibi yaşadı. İşçi bir ailenin çocuğu olarak dünyaya gelmişti, sönük bir hukuk eğitiminin ardından KGB’de görev aldı. Ama bir James Bond değildi. Çevresinde sakin ve sessiz kişiliğiyle bilinirdi. Hayatı, 1999’un son günü Rus lider Boris Yeltsin’in beklenmedik istifasıyla değişti. Rus derin devleti onu seçti. Güçlü duruşu, sessizliği ve vatanperverliğiyle aranan figürdü. Kısa zamanda parlatıldı. KGB’den tanıdığı arkadaşlarının da desteğiyle Moskova’ya yürüdü. Derin devlet ona el uzatmasaydı Putin belki de bugün dar gelirli basit bir memur emeklisi olarak geçim sıkıntısı içinde yaşayacaktı.
            <p>
             2000’de devlet başkanlığı ile elde ettiği mutlak güç kısa zamanda kişiliğini değiştirdi. Önceki yıllarının aksine sert, güçlü ve atılgan bir üslup takındı. Atılımcı, cesur politikaları 2004 başkanlık seçimlerini de ezici çoğunlukla kazanmasını sağladı. Üçüncü dönem devlet başkanlığı arzusu anayasa engeline takılınca “aktif siyasette” kalmak ve ülke yönetiminde söz sahipliğini sürdürebilmek için 2008’de başbakanlık görevini kabul etti. Ama “klasik bir başbakan” olmadı.
             <p>
              Gücü seven Rus lider bu değişimle de yetinmeyerek Rus siyasi tarihinde bir ilke daha imza attı, hükümeti oluşturan ve mecliste çoğunluğu elde eden Birleşik Rusya Partisi’nin (Yedinaya Rossiya-BRP) de genel başkanlığını üstlendi. Putin’in gücü tek elde toplama arzusu ‘yönetilebilir demokrasi’ anlayışını sürdürme kararlılığını da gösterdi. Putin, başbakan olarak da giriştiği dönüşümü sürdürdü. Planladığı gibi halefi Dmitri Medvedev’den görevi 2012 seçimlerinde geri aldı. Hem de bu sefer 2024 yılına kadar…
              <p>
               Peki, ‘normal’ bir geçmişi, sıradan ailesi, göz doldurmayan eğitimi ve kariyeri ile bilinen Putin, nasıl oldu da 10 yılda dağılmanın eşiğine gelen Rusya’yı yeniden ayağa kaldırdı? Bu başarıyı neye borçlu?
               <p>
                “Çocuğu yıkamak için havuza atma. Suyu al, başından aşağıya dök.” der bir Rus atasözü. Putin’in de Rusya’da yaptığı bu aslında. Geleneksel Rus siyasetine yeni bir bakış açısı getirerek Gorbaçov’un iç ve dış politikayı yeniden inşa için ortaya attığı radikal ‘glasnost’ (açıklık) ve ‘perestroika’ (yeniden yapılanma) reformlarını hayata geçirdi. Bazıları onu Rus Çarı “Deli” Petro’ya benzetse de, katı değişimci tavrı ve iş bitiriciliğiyle ülkeyi yeni bir raya oturttu. Batılı değerlerini kabul eden ama Doğulu bir lider olan Putin, ülkeyi yeniden kontrol altına aldı.
                <p>
                 Soğuk Savaş’ın aktörlerinden ABD’nin eski Dışişleri Bakanı Henry Kissinger’e Rusya’daki dönüşüm ve ‘kudretli’ liderini nasıl gördüğü sorulur. Putin ile tanışıp konuştuklarını ifade eden Kissinger şöyle der: “Bütün düzgün adamlar hayata istihbaratçılıkla başlamışlardır; ben bile…”
                 <p>
                  Elbette KGB’den edindiği soğukkanlılığının ve renk vermeyen mizacının Putin’e aktif siyasette çok şey kattığı bir gerçek. Uluslararası dengeleri iyi bilmesi ve sorunlu alanlar üzerinde reel politiği uygulaması da istihbaratçı geçmişine bağlanıyor. Kariyerinin büyük bir kısmını 1975’te girdiği KGB’de geçiren Putin, Ağustos 1999’da Yeltsin tarafından Başkan Yardımcılığı’na atanana kadar pek bilinmeyen bir bürokrattı. 1952’de St. Petersburg’da (Leningrad) dünyaya gelen Putin, yaşamını ağırlıkla Leningrad ve Doğu Almanya’da geçirdi. 1990’a kadar uzun yıllar KGB ajanı olarak Almanya’da görev yaptı. St. Petersburg Devlet Üniversitesi’nden aldığı hukuk eğitimi ve hatipliği bürokrasiye atılmasında etkili oldu. 1996’da St. Petersburg’da belediye başkanı oldu, bu görev onu Moskova’ya taşıdı. 1997’de Kremlin’in iç idaresinden sorumlu başkan yardımcılığına atanan Putin, 1998’de KGB’nin devamı niteliğindeki Federal Güvenlik Birimi’nin (FSB) başına geçti. Bu dönemde Dağıstan ile çatışan Çeçenlere karşı sert önlemleriyle dikkatleri üzerine çekti. Bazı uzmanlar Putin’in bu dönemde Yeltsin’in güvenini kazandığını ifade eder. Sonuçta 1999’da Yeltsin tarafından başbakanlığa atandı. Bu tarih hem Rusya hem de dünya için önemli bir milattı aslında.
                  <p>
                   Rusya’nın eski başbakanlarından Yevgeniy Maksimoviç Primakov da 1999’un ülke için önemli bir milat olduğunu ifade ediyor. Oligarkla çevrelenmiş, iktidardan yoksun Rusya’nın Putin ile Batı’ya açıldığını, pazar ekonomisine adapte olup bütünlüğü yeniden sağlandığını vurguluyor. Rusya’nın ayakta durmak için bu yola girmesi gerektiğini, Putin’in de bunu hakkıyla başardığını aktarıyor. Gerçekten de 2000 seçimlerinde vekil başkanlığını asile çeviren Putin, ülkenin yönünü hızla Batı’ya çevirdi. 1990’larda kilit noktaları tutan oligark ve güç sahibi işadamlarına karşı sert hamlelerde bulundu, hatta bazılarını hapse göndererek yabancı yatırımcı için eşit olmayan iç pazar dengelerini yeniden dizayn etti. Bu politika sonunda ülke bir yandan da dış yatırım çekmeye başladı. Bu, birlikte çalışabileceği hazır ekibi bulunmayan çiçeği burnunda liderin başarılı geçen ilk sınavı oldu.
                   <p>
                    Dönüşümü hızlandırmak ve bürokratik yapılanmayı refüze etmek için Kremlin’e verdiği yetkiler eleştirilse de çoğu Rus’un özlem duyduğu itibarı geri almak için attığı adımlar halkta destek buluyor. Girdiği iki devlet başkanlığı seçiminden de başarıyla çıkması bunun en büyük delili. Bin gazetecinin takip ettiği 2008’deki halka seslenişinde gayesini şöyle anlatıyordu Rus lider: “Rusya, demokrasi yolunda atacağı adımlara ve şartlara kendisi karar verecek. Biz özgür bir ulusuz ve modern dünyadaki yerimiz ancak başarı ve iktidarla tanımlanacak.” Sovyetler Birliği’nin çöküşünü “20. yüzyılın en büyük jeopolitik felaketlerinden biri” olarak nitelendiren Putin, yapılan reformlar sonucunda ülkenin yüzde 7’ye varan yıllık büyüme oranıyla dünyanın en güçlü ekonomilerinden biri olduğunu, enflasyonun düşmekte olduğunu vurguluyor.
                    <p>
                     İçe dönük tatlı sert politikalarının yanı sıra dış politikada da ülkeye önemli ivme kazandırdı. Onunla birlikte Kremlin dış politikada pragmatik bir siyaset izledi. Karşılıklı çıkara dayalı (Win-Win) ikili ilişkiler geliştirildi. Batı ile kırılgan ilişkileri dengeye sokan Putin, diğer taraftan hinterlandındaki nüfuzunu da arttırdı. Putin, Bağımsız Devletler Topluluğu’na (BDT) öncelik verdi. Örgüte hareketlilik de kazandırdı. Çabaları sonucu Gürcistan hariç üye ülkelerle işbirliği anlaşmaları imzaladı. ABD ile ilişkileri de silahsızlanma ve işbirliği anlaşmaları ile derinleştirdi. NATO ile ortaklık konseyi kurarak hem birliğin karar mekanizmalarında söz sahibi oldu hem de transatlantikteki varlığını ispatladı. Avrupa’nın enerji ihtiyacını iyi okudu, enerji kartıyla Avrupa devletlerini kendine yaklaştırdı. Orta Asya’nın yanı sıra Ukrayna ve Gürcistan’daki nüfuzunu yeniden canlandırdı. Batı’nın uluslararası terörle mücadelesine destek vermesinin yanı sıra İran ve Çin ile temasları artırdı.
                     <p>
                      Diğer taraftan Hindistan’a ayrı bir önem verdi, bu ülkeyle stratejik anlaşmalar imzaladı. Dünyaya ‘diğer güçlerde olmayan iki yeni nükleer silah sistemine’ sahip olduklarını iftiharla duyuran Putin, demokratik dönüşümün yanı sıra askerî modernizasyonu da ihmal etmedi. Putin’in kurduğu hassas dengeler Rusya’yı bir yandan Batı’ya entegre ediyor, diğer yandan da uluslararası sistemin ikinci kutbu hâline getiriyor. Türk-Rus ilişkileri de Putin döneminde yeni bir boyut kazandı. Bugün çok boyutlu ortaklık seviyesine ulaşan ticari ilişkiler, imzalanan “Avrasya’da İşbirliği İçin Ortak Eylem Planı” ile resmiyet de kazandı. İki ülke arasındaki ticaret hacmi 35 milyar doları aştı.
                      <p>
                       Ailesini siyasetten uzak tutmayı başaran liderlerden biri Putin. 30 yıl evli kaldıktan sonra boşandığı eşi Ludmila Putin ile iki kızı neredeyse hiç tanınmıyor. Yönetimde aile bağı bulunan bir tanıdığı yok. Yeltsin gibi onu ‘aileci’ diye suçlayan olmadı bugüne kadar. Bununla birlikte asıl başarısı kirlenmemiş siyasi geçmişinden geliyor. Sözünün eri olarak bilinmesi ve her kesimle konuşabilme özelliği muhalifleri tarafından bile takdirle karşılanıyor. Yenilenmeyi savunarak yapısını değiştirmeyi başardığı komünist ağırlıklı Duma, onun başarısını gölgeleyemedi. Yeltsin’in tüm iyi hamleleri Duma’ya takılmıştı. Putin milletvekili ağırlığıyla bu sorunu aştı. İstihbaratçılığından gelen analiz kabiliyeti, soğukkanlılığı ve kararlılığı siyasi başarısını artırıyor. Siyah kuşak sahibi olan Putin’in güçlü, sportif görünüşüne de oy verenler azınlıkta değil. O da kimi zaman kovboy, kimi zaman da avcı pozları vererek bu algıyı güçlendiriyor.
                       <p>
                        Son tahlilde Putin, her ne pahasına olursa olsun Rusya’yı görevden ayrılacağı 2024’e kadar ismen yapamasa da fiilen ‘Neo-Sovyetler Birliği’ne çevirme niyetinde. Kırım bu hedefin ilk adımıydı. Orada kalmayacağı da ortada. Bir Rus atasözü “Acele hareket yalnızca sinek yakalamaya yarar.” der. Putin de acele etmiyor. Ne de olsa önünde daha 10 yıl var!
                       </p>
                       <hr/>
                       <p>
                        <span>
                         <strong>
                          İsmini saklı tutan Batılı bir diplomat: BATI, KIRIM’IN RÖVANŞINI ALACAK!
                         </strong>
                        </span>
                       </p>
                       <p>
                        Kırım’ın Rusya’ya ilhakı, Rus lider Vladimir Putin’in Sovyetler’i canlandırma projesinin parçası. Ama ilk adımı değil. 2008’de Rus ordusunun Güney Osetya üzerinden Gürcistan ile savaşmasının ardında da bu proje vardı. Keza o müdahalenin ardından Abhazya ile Osetya, Moskova eksenine girdi. Diğer taraftan Kırım düşen son kale de olmayacak! Transdinyester, Ukrayna, Bosna Sırp Cumhuriyeti de aynı potada. Yani Doğu Bloku Avrupa, Rus gölgesi altında. Pasifik’e yönelen ABD, Avrupa’nın istikrarını Avrupa Birliği’ne havale etti. Ancak ekonomik ve siyasi sıkıntı içinde olan AB, Rus nüfuzunu frenleyemedi. Bunun yanında Moskova, ABD’nin pasif tavrından hareketle Suriye krizini lehine çevirip Ortadoğu varlığını da konsolide etti. Batı’nın Suriye’ye müdahale edememesinden cesaret alan Putin, Kırım’ı 3 gün zarfında ülkesine kattı. Kırım hamlesi Putin’e hem iç hem de dış konjonktürde prim kazandırdı. Yeni hedefler belirlemekte gecikmeyecektir. Buna karşın Batı Kırım hamlesini Rusya’nın yanına bırakma niyetinde değil. İlk etapta yeni yaptırımlara gitti. Putin’i G8’den soyutladı. Batı bundan sonra tüm uluslararası platformlarda Rusya’nın ayağına basmaya çalışacak. Çünkü Putin, Soğuk Savaş denklemini deldi. Sınırları tek başına değiştirdi. Batılı başkentlerde Obama’nın içine kapanmasını fırsat bilen Putin’in sınırı aştığı konuşuluyor. ABD’nin ilk fırsatta karşı hamlede bulunacağı öngörülüyor. Aksi hâlde ABD-AB ekseninde kapanmaz bir yara açılmış olacak.
                       </p>
                       <hr/>
                       <p>
                        <span>
                         <strong>
                          Fikret Ertan, gazeteci, ‘Rusya’nın Dönüşümü’ adlı eserin yazarı: RUSYA’YI İSTİHBARAT SERVİSLERİYLE YÖNETİYOR
                         </strong>
                        </span>
                       </p>
                       <p>
                        Vladimir Putin, Rus tarihinin en önemli liderlerinden biri. Evvela Rusya’yı küresel güce çevirme hedefiyle çıktı yola. Sovyet dönemindeki gibi sözü dinlenen ülkesi olsun istiyor. Bu yönde de dur durak bilmeden çalışıyor. Rusya’nın bugünkü güce ulaşmasında başaktör de Putin. Ama bu onu muteber bir lider yapmaz. Zira ‘hard power’ı önemsediği için Rusya’da devasa silah-savunma yatırımlarına imza attı. Nükleer kapasitesini, silahlarını geliştirdi. Füze sitemlerini, ağır silahlarını modernize etti. Bunun yanında istihbarat servislerinin yetki-görev alanlarını genişletti. Kaba güç sadece dış düşmanlar için değildi. Ülke içinde de tehdit gördüğü unsurları bertaraf etmede kaba gücü kullandı. Yani demir yumrukla yönetimden vazgeçmedi. Vatansever-milliyetçi ajan imajıyla öne çıktı, derin devletle dirsek teması vardı. Otoriterliğinin ardında da bu devlete sahip çıkma tavrı var. Putin’in önceki devlet adamlarından tek farkı toplumu yönlendirme kabiliyeti. Bugün halkın neredeyse yüzde 70’inin desteğini almış durumda. Çünkü Batı karşıtlığı kartını ustaca oynuyor. Negatif yönü ise iç ve dış politikayı güvenlik algıları üzerine inşa etmesi. Dünyayı, toplumu güvenlik penceresinden görüyor. Yakın danışmanlarını asker ve istihbaratçılardan seçiyor. Dolayısıyla istihbarî-askerî hamlelerle yol almaya çalışıyor. Diplomasinin inceliklerini kullanamıyor. Kimi zaman basit diplomatik adımlarla çözülebilecek meseleleri kaba dili, dar güvenlikçi bakış açısıyla içinden çıkılmaz hâle çeviriyor.
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=675CBD7D2F5574E42C12E136CFE754E1?newsId=38215), [web.archive.org (arşiv bağlantısı)](http://web.archive.org/web/20140405034624/http://www.aksiyon.com.tr:80/aksiyon/newsDetail_getNewsById.action;jsessionid=675CBD7D2F5574E42C12E136CFE754E1?newsId=38215)
