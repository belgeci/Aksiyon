# IŞİD'in gizli arşivinden çıkanlar

*Mesut Çevikalp 2014.11.24*

<div class="pNewsDetailMainContent" itemprop="articleBody">
 <p>
  Alman medyası, Irak Şam İslam Devleti’nin gizli arşivinin ele geçirildiğini yazdı. Irak ordusunun 5 Haziran’da IŞİD’in ‘iki numarası’ Abdülrahman el Bilavi’nin evine düzenlediği operasyonda elde ettiği arşivi Almanya ile paylaştığı ortaya çıktı. Gizli belgeler IŞİD’in askerî, idarî ve sosyal yapılanmasını deşifre etti. 2013-2014 arasını kapsayan arşivde, savaşçıların isim listesi, satın alınan silahların dökümü, intihar eylemcileri ve ölen savaşçıların kişisel bilgileri de mevcut. Yazışmalardan biri ‘IŞİD’e katılmak için Irak’a gelen gönüllülerin birçoğunun bir hafta sonra intihar eylemi düzenleyerek hayatını kaybettiğini gösteriyor. Belgeler IŞİD’in silah ticareti hesabını titizlikle tuttuğunu, örgütün bir Amerikan M4 saldırı tüfeği için 8200 dolar, gece görüş cihazı için de 2900 dolar ödediğini ortaya koyuyor. Arşivi inceleyen uzmanlar, gizli belgelerin halka yardım dağıtan, düzenli ordu, mahkeme ve idarî yönetim birimleri kuran örgütün devletleşmeye çalıştığını ispatladığını kaydediyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/isidin-gizli-arsivinden-cikanlar_540032), [web.archive.org (arşiv bağlantısı)](http://web.archive.org/web/20141222220510/http://www.aksiyon.com.tr:80/karakutu-dunya/isidin-gizli-arsivinden-cikanlar_540032)
