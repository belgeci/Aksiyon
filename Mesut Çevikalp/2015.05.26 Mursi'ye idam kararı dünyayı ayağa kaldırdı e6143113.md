# Mursi'ye idam kararı dünyayı ayağa kaldırdı

*Mesut Çevikalp 2015.05.26*

<div class="pNewsDetailMainContent" itemprop="articleBody">
 <p>
  Mısır’da Temmuz 2013’te yapılan askerî darbenin ardından tutuklanan devrik Cumhurbaşkanı Muhammed Mursi, Müslüman Kardeşler hareketinin lideri Muhammed Bedii ve 121 İhvan, Hizbullah ve Hamas üyesi yargılandıkları davada idam cezasına çarptırıldı. Kahire 15. Ceza Mahkemesi Başkanı Şaban Şami, başkent Kahire’nin doğusundaki Polis Akademisi’nde görülen davalar sonucunda Mursi ile beraberindeki 122 kişinin ‘halkı kışkırtma’, ‘casusluk’ ve ‘adam öldürme’ suçlarına bulaştıkları gerekçesiyle idam edilmelerini istedi. Mahkemede sonuca bağlanan dosya, tavsiye kararını almak için Mısır Müftülüğü’ne gönderildi. Nihai karar 2 Haziran’da müftülükten gelecek görüş sonrasında verilecek. İdam kararı, İslam ülkeleri başta olmak üzere tüm dünyayı teyakkuza geçirdi. Batı başkentleri Sisi yönetimine, idamın uygulanmaması işin baskı uygulamaya başladı. Uluslararası Af Örgütü, Dünya Müslüman Âlimler Birliği gibi birçok örgüt, kararın siyasi olduğunu, uygulanmayacağını savundu. Askerî darbeden bu yana yüzlerce İhvan üyesi idam cezasına çarptırıldı. Ülkede en son geçen hafta IŞİD bağlantılı Ensar Beyt el Makdis örgütünün 6 üyesi idam edildi.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/mursiye-idam-karari-dunyayi-ayaga-kaldirdi_551000), [web.archive.org (arşiv bağlantısı)](http://web.archive.org/web/20150719022759/http://www.aksiyon.com.tr/dunya/mursiye-idam-karari-dunyayi-ayaga-kaldirdi_551000)
