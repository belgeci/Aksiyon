# IŞİD küresel dengeleri bozunca...

*Mesut Çevikalp 2014.09.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Muhtemel harekât öncesi IŞİD’in röntgenini çeken Batılı istihbarat servisleri 3-4 milyar dolara hükmeden örgütün küresel ekonomik dengeleri sarstığını tespit etti. Ortadoğu uzmanı Hasan Kanbolat, Batı’nın IŞİD’e küresel petrol dengesini bozup ekonomiyi sarstığı için müdahale kararı aldığını söylüyor.
  </font>
 </div>
 <div id="newsText">
  <font class="detail-text">
   <p>
    Batı İttifakı’ vurmaya hazırlandığı terör örgütü Irak Şam İslam Devleti’nin (IŞİD) gerçek boyutunu hesaplıyor. Operasyon öncesi sahaya inen Batılı istihbarat servisleri Selefî örgütün 3-4 milyar dolara hükmettiğini tespit etti. Irak ve Suriye’de petrol kuyularını, bankaları ve büyük şirketleri ele geçirip işleten IŞİD’in 3 yıl zarfında dünyanın en zengin terör örgütüne dönüştüğü görüldü’ Örgütün sahada elde ettiği her şeyi (tarihî eserler, insanlar dâhil) paraya dönüştürdüğü, hayatını kaybeden eylemcilerinin cesetlerini bile ailelerine para karşılığı teslim ettiği gün yüzüne taşındı. Örgütün sadece Suriye’deki 8 bin yıllık El Nabuk arkeoloji sahasındaki yağmadan 36 milyon dolar, Musul Merkez Bankası soygunundan da 400 milyon dolar elde ettiği belirlendi!
   </p>
   <p>
    Dünyaya kafa kesme görüntüleri, terlikli savaşçılarıyla mal olan radikal örgütün perde arkasında Irak-Suriye hattında ele geçirilen toprakları yönetip kaynakları işletebilen bir stratejik akıl yatıyor. Eylemcilere Irak’ın en büyük petrol rafinerisi Baiji’yi işgal ettiren, Musul Barajı ile sınır kapılarını ele geçirme görevi veren de işte bu stratejik akıl. Zira zapt edilen petrol kuyuları, rafineriler, barajlar, sınır kapıları hem güç hem de maddi gelir kazandırıyor IŞİD’e.
   </p>
   <p>
    <img alt="" height="278" src="http://web.archive.org/web/20141002002832im_/http://medya.aksiyon.com.tr/aksiyon/2014/09/22/Isid-kuresel-dengeleri4.jpg">
     Suudi Arabistan, Kuveyt, Katar gibi körfez ülkelerinden örgüte para akışı sürse de varlığın asıl kaynağı gasp, insan kaçakçılığı ve hırsızlık. IŞİD’in sadece Musul sakinlerinden vergi ve haraç adı altında topladığı meblağ 8 milyon doları buluyor. Banka soyan, büyük şirketleri haraca bağlayan örgüt ganimetin bir bölümünü rütbeye, mevkiye göre savaşçılara dağıtıyor. Fotoğrafın geneline bakıldığında yeri geldiğinde rafineri işleten, yeri geldiğinde çimento fabrikası çalıştırıp halktan çöp vergisi toplayan terör örgütünün ‘devletleştiği’ görülüyor!
    </img>
   </p>
   <p>
    Batı İttifakı pek nazara vermese de askerî müdahalenin ana sebeplerinden biri IŞİD’in ulaştığı ekonomik güç. Irak ve Suriye petrollerini küresel silaha çeviren örgüt petrol ithal eden devletlerin, ihracatçıların ve uluslararası petrol firmalarının dengesini bozdu. Küresel ekonomiyi sarstı. Bununla yetinmeyip örgütün petrol zengini Suudi Arabistan’a ilerleme kararı Ortadoğu petrollerinden beslenen Batı dünyasını harekete geçirdi. IŞİD’in küresel silaha çevirdiği petrol-su kartını, dünyaya yansımasını, müttefikler koalisyonu ile muhtemel müdahaleyi Ortadoğu uzmanı Hasan Kanbolat ile konuştuk.
   </p>
   <p>
    <strong>
     - IŞİD karşıtı koalisyon ne durumda?
    </strong>
   </p>
   <p>
    ABD açısından milat, IŞİD’in 20 Ağus-tos’ta Amerikalı gazeteci James Foley’i başını keserek katletmesiydi. Washington o gün, örgüte askerî müdahale için düğmeye bastı. Tasarladığı müdahale planını Galler’deki NATO Zirvesi’nde müttefikleriyle paylaştı. Plan Cidde ve Paris toplantılarıyla pişirildi. Askerî harekât özünde, hava bombardımanlarıyla IŞİD’in kabiliyetinin azaltılmasına, kontrolü altındaki toprakların küçültülmesine, ekonomik kaynaklarının elinden alınmasına dayanıyor. ABD liderliğindeki IŞİD karşıtı koalisyona katılan ülke sayısı 40’a yaklaştı. ABD, IŞİD’e karşı mücadele planının eylüldeki Birleşmiş Milletler Genel Kurulu’nda tartışılmasını istediği için harekâtın Kurban Bayramı’ndan sonra başlaması öngörülüyor.
   </p>
   <p>
    <strong>
     - IŞİD harekâtının ekonomik nedenleri pek nazara getirilmiyor! Batı’yı koalisyon kurmaya iten ‘duygusal’ sebepler neler?
    </strong>
   </p>
   <p>
    Radikal örgütün Irak-Suriye hattında sınırları belirli bir ‘devlet’ kurması, Batı müttefiki Kürtleri, İsraillileri tehdit etmesi, küresel sistemin çıkarlarını etkileyecek kadar büyümesi başlı başına müdahale sebebiydi. Ancak bardağı taşıran IŞİD’in küresel ekonomik düzeni etkilemeye başlaması oldu. Örgüt son dönemde Suriye ve Irak’ta petrol üretimi, pazarlanması ve fiyat kontrolünü eline aldı. Böylece uluslararası petrol firmalarının bölge dengelerini altüst ederek çıkarlarını tehdit etti. Petrol fiyatları IŞİD’in Musul’u ele geçirdiği 10 Haziran’dan bu yana arz ve talebe bağlı olarak sert düşüş yaşadı. Zira örgüt bugünlerde Türkiye ve Ürdün’den gelen kaçakçılara 1 varil petrolü 25 dolara, 1 tanker petrolü 10-12 bin dolara satıyor. Bundan dolayı Brent petrolün (yüksek kaliteli petrol) varil fiyatı 109,8 dolardan 99,81 dolara geriledi. Böylece Haziran 2013’ten bu yana petrolün varil fiyatı ilk kez 100 doların altına indi. IŞİD’in petrol üzerindeki üretim ve pazarlama hâkimiyeti öncesi Brent petrolün varil fiyatı 117 dolar civarındaydı.
   </p>
   <p>
    <strong>
     - IŞİD petrolü küresel silaha mı dönüştürdü?
    </strong>
   </p>
   <p>
    <img alt="" height="257" src="http://web.archive.org/web/20141002002832im_/http://medya.aksiyon.com.tr/aksiyon/2014/09/22/Isid-kuresel-dengeleri2.jpg"/>
    Örgüt Irak ve Suriye’deki petrol rezervlerini, yer altı-yer üstü kaynaklarını, akarsuları, baraj ve elektrik santrallerini stratejik silaha dönüştürdü. Bir taraftan maddi varlığını, servetini artırırken diğer taraftan bölge ülkelerini istikrarsızlaştırıyor, küresel mali dengeleri sarsıyor. IŞİD’in görünen yüzü kafa kesen cellatlardan oluşsa da ardında işleyen ciddi bir kurmay zekâ var!
   </p>
   <p>
    <strong>
     - ABD’nin ilk hava atışını Musul Barajı’nı korumak için yapması manidardı!
    </strong>
   </p>
   <p>
    IŞİD’in Irak’ın yer altı-yer üstü ekonomik kaynaklarını ele geçirmesi bölgenin tüm dengelerini sarsıyor. O dönemde IŞİD, Musul ve Felluce barajlarını ele geçirmişti. ABD havadan IŞİD mevzilerini vurarak Musul Barajı’nın Erbil yönetiminin denetimine geçmesini sağladı. Ardından Amerikan jetleri Irak’ın batısındaki hayati önemdeki Haditha Barajı’na ilerleyen IŞİD unsurlarını vurdu. IŞİD’in Anbar’da Fırat üzerindeki Haditha Barajı’nı ele geçirme girişimini önledi. Musul’daki operasyonun bir amacı da zengin Kerkük petrollerinin IŞİD hâkimiyetine girmesini önlemekti. Türk Çalık firmasının Musul’da kurduğu ülkenin en büyük elektrik üretim santralinin şifreleri örgüte teslim edilmedi.
   </p>
   <p>
    <strong>
     - Örgütün yeni ekonomik hedefleri neler?
    </strong>
   </p>
   <p>
    Ekonomik açıdan en önemli hedefi Suudi Arabistan! Irak’tan Riyad’a uzanmak istediğini açıktan söylüyor. Suudi Arabistan’daki IŞİD unsurları örtülü eylemlerine başladılar bile… Bugünlerde sokak duvarları “İslam Devleti bakidir ve yayılıyor” yazılarından geçilmiyor. IŞİD, OPEC üyesi, önde gelen petrol ihracatçısı Suudi Arabistan’ı ele geçirerek uluslararası petrol firmalarına, küresel ekonomiye ve ABD’ye darbe indirmeyi amaçlıyor.
   </p>
   <p>
    __________________________
   </p>
   <p>
    <strong>
     Harekâtın 5 ana ekonomik nedeni
    </strong>
   </p>
   <p>
    Irak ve Suriye’de petrol üretimini, pazarlamasını, fiyat kontrolünü ele alması  Irak ve Suriye’de yer altı kaynaklarını, akarsu, baraj ve santralleri zapt etmesi  Ana petrol ihracatçılarından Suudi Arabistan’ı işgal etme hazırlığı  Irak ve Suriye sınır kapıları üzerinden bölge ticaretini etkilemesi  Kaçakçılık, haraç, fidye ve insan ticaretiyle bölge ticaretini istikrarsızlaştırması
   </p>
   <p>
    <strong>
     Koalisyonun 5 ana parametresi
    </strong>
   </p>
   <p>
    IŞİD karşıtı harekât olabildiğince çok ülkenin katılımıyla düzenlenecek  Harekâtın Kurban Bayramı’ndan sonra (7 Ekim) başlaması kuvvetle muhtemel  Hava bombardımanı öncesi IŞİD’in lojistik tedarik hatları kesilecek  Kara ordusu hükmündeki yerel unsurlara eğitim, silah, istihbarat verilecek  Yerel halkın örgüte kayışını önlemek için insani yardımlar artırılacak
   </p>
   <p>
    <strong>
     Türkiye’nin 5 ana çekincesi
    </strong>
   </p>
   <p>
    Koalisyona katılan diğer ülkelerden farklı olarak Türkiye IŞİD ile sınır  46’sı Türk 49 diplomatik personeli örgütün elinde esir  Sünni IŞİD’i vurarak Ortadoğu’daki Sünni bağlarını zayıflatmak istemiyor  Koalisyona girerse uyuyan hücrelerin Türkiye’de eylem yapacağını öngörüyor  Koalisyonun PKK’ yı ve Iraklı Kürtleri güçlendirme, meşrulaştırma ihtimali
   </p>
   <p>
    <img alt="" height="415" src="http://web.archive.org/web/20141002002832im_/http://medya.aksiyon.com.tr/aksiyon/2014/09/22/Isid-kuresel-dengeleri3.jpg"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-39550-.html), [web.archive.org (arşiv bağlantısı)](http://web.archive.org/web/20141002002832/http://aksiyon.com.tr:80/aksiyon/haber-39550-.html)
