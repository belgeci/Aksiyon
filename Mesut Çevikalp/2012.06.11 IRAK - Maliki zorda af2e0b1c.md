# IRAK - Maliki zorda

*Mesut Çevikalp 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Irak’ta Kürt, Sünni ve Şii muhalif gruplar Başbakan Nuri El Maliki hükümetini düşürmek üzere harekete geçti. Maliki’nin etnik temelli ve diktatörce uygulamaları karşısında tek vücut olan muhalifler, hükümeti düşürmeye imkân veren 164 imzayı topladı.
  </font>
 </div>
 <div id="newsText">
  <font class="detail-text">
   <p>
    Bu durumda, 325 sandalyeli Irak Meclisi’nde olası bir güven oylamasında Maliki hükümetinin destek alamayarak düşme ihtimali var. Maliki karşıtı cepheye, Irak’ın birliğini savunan Sadr hareketi gibi bazı Şii gruplar da destek veriyor. Parlamentoda 40 sandalyesi bulunan Şii lider Muktede El Sadr, ülkenin bütünlüğünün Şii Maliki’nin şahsından daha önemli olduğunu vurgulayarak, Başbakan’ın gidişine yeşil ışık yaktı. Köşeye sıkışan Maliki’nin yakın çevresine ‘güvenoyu alamaması durumunda ülkenin güneyinde bağımsız bir Şii devleti kurabileceğini’ söylediği ifade ediliyor. Süreç bundan sonra şöyle işleyecek: Parlamento’daki imza toplama sürecinin bitmesinin ardından, toplanan imzalar bir dilekçe ile Cumhurbaşkanı Celal Talabani’ye iletilecek, Talabani de güven oylaması için Meclis Başkanı Usame El Nuceyfi’yi harekete geçirecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32787-irak---maliki-zorda.html), [web.archive.org (arşiv bağlantısı)](http://web.archive.org/web/20120624024651/http://www.aksiyon.com.tr:80/aksiyon/haber-32787-irak---maliki-zorda.html)
