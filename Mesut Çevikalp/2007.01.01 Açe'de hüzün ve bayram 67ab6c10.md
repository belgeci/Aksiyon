# Açe’de hüzün ve bayram

*Mesut Çevikalp 2007.01.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Osmanlı yadigârı Açe, tsunami felaketinin ikinci yıldönümünde ‘fatihler’ yetiştirecek dev bir koleje ve birçok yeni yapıya kavuştu. Aksiyon Açe’de…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126084612im_/http://www.aksiyon.com.tr/resim/630/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   BANDA AÇE - 26 Aralık’ta Açeliler hüzünle mutluluğu bir arada yaşadı. Bundan tam 2 yıl önce bir pazar sabahı spor yaparken yakalamıştı 20 metreyi aşan dev tusunami dalgaları Açelileri. Gelenekleriydi pazar sabahları erken kalkıp güne sporla başlamak. Sumatra adasını aniden saran tsunami dalgaları 163 bin kişinin ölümüne sebep olmuş, Açe’de derin yaralar açılmıştı. Açe bölgesinin yarım milyon nüfuslu başkenti Banda Açe’de neredeyse her haneden bir matem havası yükseliyordu 26 Aralık 2004 tarihinde.
   <br>
    <br>
     Bu 26 Aralık’ta da tsunaminin alıp götürmediği yakınlarının mezarı başındaydı Açeliler. Kimsesizler mezarlığında da dua eden yaşlılar vardı. Bu matem havasında, mermerleri parıldayan Rahman Camii’nde namazı bir başka huşu içinde kıldı Banda Açeliler. Cami önündeki dilenciler bile para almadan okuyordu Yasin’leri, Bakara’ları, Rahman’ları…
     <br/>
     <br/>
     Kentte matem havasının yanı sıra çoşkular da yükseldi bir köşeden. Temeli 2005’te atılan Açe Fatih Koleji’nin açılışı vardı. Alabildiğince insan doluydu avlusu Fatih Koleji’nin. Endonezya Meclis Başkanı  Hidayet Nur Vahid başta olmak üzere bakanlar, valiler, hazır bulunuyordu. Türkiye’den de eski Milli Eğitim Bakanı Mehmet Sağlam ve üst düzey bürokratlar, sivil toplum kuruluşları, eğitimciler ve en önemlisi Anadolu’nun bağrından koparak Uzakdoğu’nun bir köşesine insan yetiştirmek için yatırım yapan Türk işadamları bulunuyordu.
     <br/>
     <br/>
     KOLEJİN HIZI, BAKANI ŞAŞIRTTI
     <br/>
     <br/>
     Açılış töreni de “Fatihlere” yakışır biçimde oldu. Kürsüye çıkan Açeliler, Türkiye ve Türk işadamları tarafından yapılan kalıcı yardımlardan dolayı gelecekten daha emin konuşabildiklerini ifade ediyordu. Meclis Başkanı Hidayet Nur Vahid, “Karanlığın kör noktasından sonra ışık gelir. Açe’nin karanlığa gömüldüğü dönemde de Türkler geldi. Türk okulları kuruldu. Fatih Koleji de Açelilerin umut ışığıdır bugünden sonra.” derken sadece kendinin değil, yüzbinlerin hissiyatına tercüman oluyordu. Okula maddi destekte bulunan İstanbullu Türk işadamları adına konuşan tekstilci Özcan Memişoğlu, Açe gibi dünya üzerinde daha birçok yerin okullara ihtiyacı olduğunu ifade ediyordu. Özcan Memişoğlu, “Bu okullar insanlara en büyük hizmet etme imkanıdır. İşadamları daha çok okul yapmalı, dünya üzerinden cehaletin kökünü kazımalı.” diyordu.
     <br/>
     <br/>
     Açeliler tsunami sonrasında kendilerini ziyarete gelen Başbakan Erdoğan’ı da hep iyi yad ediyor. Türk olduğunuzu öğrendikleri zaman sımsıcak gülümsemeyi esirgemiyorlar. Türk Kızılay’ı da kalıcı konut ve okul projelerini tamamladı bu 26 Aralık’ta. Ankara’dan Kızılay’ın inşa ettiği yapıların açılışlarını yapmak için gelen Başbakan Yardımcısı ve Devlet Bakanı Mehmet Ali Şahin de çok sıcak karşılandı, yoğun ilgi gördü Açelilerden. Bakan, Fatih Koleji’nin 2 yıldan kısa sürede tamamlanmış olmasını şaşkınlıkla karşıladı. “Kısa sürede böyle bir okulun eğitime açılmış olması beni çok mutlu etti.” dedi brifing aldığı Okul Müdürü Cemalettin Aydoğan’a. Toplam 8 ayrı bloktan oluşan Fatih Koleji’nin heybetli duruşu,  kapısından ilk girdiğinizde etkiliyor sizi. Son teknolojik imkanlarla döşenmiş 7 laboratuarı oldukça kapsamlı.
     <br/>
     <br/>
     Fatih Koleji, 2004’te vurgun yiyen 45 Açeli yetimin de umut kapısı olmuş. Toplam 152 öğrencisi bulunan Fatih Koleji imkanlarını zorlayarak 45 yetime sıcak bir yuva imkanı oluşturmuş. Tümü yatılı olan bu öğrencilerin tüm sıkıntıları giderilmiş. Türk öğretmenlerinin bu civanmertliği Banda Açe kentinde övgüyle anlatılıyor: “Onlar yetimlerimize sahip çıktı. İlim irfan öğretti” diyor çoğu Açeli, Türk okulunu sorduğunuzda size.
     <br/>
     <br/>
     Açelilerin 26 Aralık matemi hiç bitmeyecek; ama felaketten iki yıl sonra epey dirilip toparlanmış görüyoruz buraları. Yabancı firmaların dev tabelaları görünüyor kentin sokaklarında. Tek tük de olsa lüks arabalar, jipler var yollarda. Tsunami sonrası Endonezya hükümetiyle varılan barışın rüzgârı da cabası. Kalıcı yardımların, Türk okullarının ve Türkiye gibi dost ülkelerin yardımları sayesinde ümitsizliği yenmiş görünüyor Açeliler. Fatih Koleji’nin açılışında çocuklar gibi şen olan Türk işadamları da ‘Yetim Kızı’nı Türkçe okuyan Açeli kızı dinleyince göz yaşlarını tutamıyor. Dünya, sevgi fatihlerinin gözünde küçüldükçe küçülüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26317), [web.archive.org (arşiv bağlantısı)](http://web.archive.org/web/20071126084612/http://www.aksiyon.com.tr:80/detay.php?id=26317)
