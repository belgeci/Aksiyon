# IRAK - 123 kişi idam edildi

*Mesut Çevikalp 2012.11.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Irak halkı, devrik lider Saddam Hüseyin dönemini mumla arıyor. Şii Başbakan Nuri El Maliki’nin ordu, polis ve istihbarat birimlerinin yapısını değiştirerek soyunduğu istibdat yönetimi halkı bezdirdi.
  </font>
 </div>
 <div id="newsText">
  <font class="detail-text">
   <p>
    Muhalefet Maliki’yi hukuksuz yargılama ve infazlarla suçluyor. Bu durum Birleşmiş Milletler’in (BM) güncel raporlarına da yansıdı. Bağdat yönetimi, BM’nin uyarılarına rağmen son 11 ayda terör, bombalı saldırı ve adam öldürme olaylarına karıştıkları gerekçesiyle tutuklanan 123 kişiyi idam etti. Yaşamlarına asılarak son verilenlerin arasında kadınların da bulunduğu öğrenildi. Hükümet en son geçen hafta aralarında 1 Mısırlının da bulunduğu 10 mahkûmun idamına onay verdi. Irak Adalet Bakanlığı Sözcüsü Haydar es-Sa’di, terör faaliyetlerine karıştıkları tespit edilen 10 mahkûmun infazının yapıldığını söyledi. Bu arada Irak muhalefeti Maliki’ye karşı yeniden birleşip, birlikte mücadele etme kararı aldı. Muhaliflerin geçen aylarda Maliki ile hükümetini soruşturmak için başlattığı imza kampanyası Cumhurbaşkanı Celal Talabani’nin engellemesine takılmıştı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34099-285-irak---123-kisi-idam-edildi.html), [web.archive.org (arşiv bağlantısı)](http://web.archive.org/web/20121202085530/http://www.aksiyon.com.tr/aksiyon/haber-34099-285-irak---123-kisi-idam-edildi.html)
