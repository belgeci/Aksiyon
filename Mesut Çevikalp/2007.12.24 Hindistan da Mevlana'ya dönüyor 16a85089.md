# Hindistan da Mevlana'ya dönüyor

*Mesut Çevikalp 2007.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Medeniyetler mozayiği Hint diyarının insanları da Mevlana’ya koşuyor. Ney eşliğinde sema âlemine dalan Hindistanlılar nefret, kin, cidalden arınıyor. Onlar da artık Mevlana gibi “Aynı gönlü paylaşanlar aynı dili konuşanlardan yeğdir.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071228190707im_/http://www.aksiyon.com.tr/resim/681/42.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mevlana yılında dünyanın dört bir yanında sayısız etkinlik düzenlendi dense sezadır. Mevlana Celaleddin-i Rumi’nin hoşgörü çağrısında buluşan farklı dil, din, ırk ve kültürdeki milyonlarca insan, “Aynı gönlü paylaşanlar, aynı dili konuşanlardan yeğdir.” sözünü bizatihi ispat etti. Hindistan’da ise yoğun ilgi gören anma törenleri bambaşka bir havaya büründü. Semazenler yoğun talep üzerine, başkent Yeni Delhi’den sonra Bombay, Kalküta ve Haydarabad’da da sahne aldı. Mesnevi’nin çok satıldığı, Mevlana’nın üniversitelerde ders olarak okutulduğu, Konya ziyaretlerine ilginin giderek arttığı Hindistan’da Mevlana adına bir enstitü de kuruldu. Peki Hint diyarında Mevlana’ya yönelik bu ilginin sebebi neydi acaba?
   <br>
    <br>
     Mevlana yılını en renkli kutlayan ülkelerdendi Hindistan. Konya’dan gelen semazen grubunun haricinde, ülkedeki Zerdüşlerden İran kültür derneklerine uzanan farklı platformlar anma etkinliklerine imza attı. Yeni Delhi’de gözyaşlarıyla izlenen gösteride salondakilerin çoğu Hindu idi. Hindu Rukna Singh, Hinduizmle Mevlana felsefesini kendisine göre bütünleştirdiğini ve bundan haz aldığını söylüyordu.
     <br/>
     <br/>
     SEMANIN RİTMİNE KAPILAN HİNDULAR
     <br/>
     <br/>
     Bombay’daki St. Xaviers Üniversitesi İslami Çalışmalar Profesörü Zeenat Shaukat Ali’ye göre Mevleviliğin Hinduizmle örtüşen yanları var; ilginin sebebi bu: “Her iki öğreti de aşama aşama Allah’a ulaşmaya çabalar. Bundan dolayıdır ki Hindistan’da Mevlana’nın fikirleri kabul görüyor.” Programlara Müslümanların yanı sıra Hindu ve diğer farklı dinlerdeki insanların rağbet göstermesine dikkat çekiyor Ali: “Hindu bir arkadaşım semadan o kadar çok etkilenmiş ki Mevlana ile ilgili benden bilgi talep etti. Hinduizmde de müzik ve dans ibadetin parçası olduğu için sema onlara ibadet zevki yaşatıyor. Zerdüştler bile Mevlana ile ilgili program hazırladılar. Hindistan Mevlana’yı iliklerine kadar hissediyor. 2009’da da esecek bu rüzgâr.”
     <br/>
     <br/>
     Hindistan’daki Diyalog Vakfı da, bu yılki anma toplantılarında aktif rol aldı. Vakfın Türk Başkanı Bülent Cantimur, sevgi, barış ve toleransa vurgu yapan Mevlana öğretilerinin büyük ilgi gördüğünü anlatıyor: “Mevlana sufizm ile anılıyor. Hindular kendi inançlarında onunla manevi bir bağ kurmuşlar. Mevlana sevgi, hoşgörü ve barışın sembolü olarak görülüyor.”
     <br/>
     <br/>
     MEVLANA, İSLAM’DAN AYRI DÜŞÜNÜLEMEZ
     <br/>
     <br/>
     Jawaharlal Nehru Üniversitesi’nden Prof. Dr. Azhar Dehlevi de Hinduların, Mevlana’nın temsil ettiği İslam değerlerine yakınlık duyduğunu ifade ediyor: “Tarihte birçok Hindu, sufilerin türbe, dergah ve medreselerine gelip sohbetlere katılmışlar. Ülkede en çok okunan şairlerden biri de Mevlana. Urduca ve diğer onlarca alt dilde on binlerce baskı yapıyor Mesnevi. Bu ilgi Mevlana hazretlerinin misyonuyla, sevgi ve barışla ilgidir. Dünya barışa ihtiyaç duydukça da devam edecek.”
     <br/>
     <br/>
     Mevlana ve öğretileri, Hindistan üniversitelerinde tez konusu. Mevlevilik ve Mevlana, teoloji bölümlerinde okutuluyor. Bir enstitü de Mevlana üzerine çalışıyor. Hintliler, yılın belli zamanlarında Konya’ya gelip, Mevlana’nın kabrini ziyaret ediyor. Her Şeb-i Arûs döneminde uluslararası konferanslara ev sahipliği yapıyor Hindistan. Diyalog Vakfı’nın organizasyonuyla Yeni Delhi’de gerçekleştirilen “Mevlana’yı yeniden keşfetme” konulu yoğun katılımlı konferansta, akademisyenlerce 50’ye yakın makale sunuldu. Konferansta konuşan Hindistan Kültürel İlişkiler Konseyi Başkan Yardımcısı Şahid Mehdi, Mevlana’nın kendisini gerçek İslam’la bütünleştirdiğini, Mesnevi’nin Kur’an’dan alınan ihamla yazıldığının altını çiziyordu: “Bazı çevreler Mevlana’yı İslam üstü, Kur’an ve Hazreti Muhammed ötesi gibi göstermeye çalışıyor. O bugün bütün dünyada rağbet görüyorsa bu Hazreti Muhammed’i doğru rehber edindiği, Kur’an’ı doğru anlayıp yorumladığındandır.”
     <br/>
     <br/>
     HİNTLİ YÖNETMENDEN MEVLANA FİLMİ
     <br/>
     <br/>
     Hintliler Mevlana sevgisini beyaz perdeye yansıtmaya da hazırlanıyor. Rumi Derneği Genel Sekreteri ve Yönetmen Muzaffer Ali’nin çekeceği film, Mevlana’nın hayatını anlatıyor. Ali, Türkiye Kültür Bakanlığı’nın desteği ile Konya’da araştırmalar yapmış. Kapsamlı bir film için uğraştığını ifade eden Ali, Mevlana’ya yönelenlerin “fikirden kalbe giden”, zahirde kısa, hakikatte uzun bir yola koyulduğunu belirtiyor. Amacı, filmle kısa sürede daha çok insanı Mevlana mesajını anlamaya konsantre edebilmek: “Rumi’nin sevgi mesajını anlayan dünya ülkeleri çatışmaları bir kenara bırakacaktır.”
     <br/>
     <br/>
     ÇATIŞMALARA KARŞI MEVLANA PANZEHİRİ
     <br/>
     <br/>
     Yönetmen Muzaffer Ali’nin dile getirdiği “Mevlana öğretileriyle dünyadaki çatışmaları önleme” söylemi, tüm Mevlevilerin ortak düşüncesi aslında. Hintli uzmanlar da bu konuya bir hayli duyarlı. Mevleviliğin asırlar sonra bu yoğunlukta konuşulması, “birleştirici” özelliğinden kaynaklanıyor. Dünyanın her köşesini saran çatışmalar düşünüldüğünde “Biz birleştirmeye geldik, ayırmaya değil” diyen Mevlana’nın kucaklayıcı öğretileri daha bir anlam kazanıyor.
     <br/>
     <br/>
     Prof. Azhar Dehlevi, 11 Eylül’ün ardından dünyayı etkisine alan kin, nefret ve acı atmosferinin savaşlara sebebiyet verdiğini, bu durumun ancak sevgi, diyalog, hoşgörü ile aşılabileceğini vurguluyor: “Onun sevgi ve hoşgörüsü dünyada hâkim olsa savaşlar son bulur. İnsanlar Mevlana’yı okuyarak, İslam’ın barış, sevgi ve hoşgörü dini olduğunu anlayabilir. İnsanlık, Mevlana gibi gönlünü herkese sevgi ve hoşgörü ile açarsa ortada savaşacak bir konu kalmaz.” Mesnevi, 11 Eylül sonrası ABD’de en çok satılan 3 kitaptan biri. Diğer ikisi Kur’an ve İncil.
     <br/>
     <br/>
     HİNDİSTANLI MEVLEVİLER, İKBAL’E DUA EDİYOR
     <br/>
     <br/>
     Prof. Dr. Zeenat Ali de, çatışmaların dindirilmesinde Mevlana öğretilerinden istifade edilebileceğini düşünüyor. Mevlana’nın birliği ve ittifakı savunduğunu söylüyor Ali: “Onun öğretilerinde insan haklarına saygı var. İnsana değer veriliyor.” Mevlana öğretilerinin asırlardır hâlâ dimdik ayakta olmasına getirdiği açıklama da çok net: “Mevlana ne diyor? ‘Mezhebimiz aşktır bizim.’ Aşkın gücünü biliyordu. Gücün aşkı yerine, aşkın gücüne vurgu yaptı. Dünya üzerinde aşk hiç bitmeyeceği için Mevlana öğretileri de dünyanın sonuna kadar varlığını koruyacak.”
     <br/>
     <br/>
     Hindistan’da yayımlanan The Times of India gazetesi yazarı Muhammed Wajihuddin’den, ülkedeki Mevlevilik hakkında ilginç bir anekdot. Hindistan’daki Mevleviliğin temelini Pakistan’ın milli şairi Muhammed İkbal atmış. Hindular, Mevlana’nın ismini o dönem Hindistan’ında yaşayan İkbal’ın şiirlerinden öğrenmiş. Onun Mevlana’yla ilgili şiir ve yazılarından etkilenerek bu akıma katıldığını aktarıyor: “Hindistanlı Mevleviler bugün hâlâ İkbal’e dua ediyorlar.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29140), [web.archive.org (arşiv bağlantısı)](http://web.archive.org/web/20071228190707/http://www.aksiyon.com.tr:80/detay.php?id=29140)
