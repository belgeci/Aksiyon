# IRAK - Hızla silahlanıyor

*Mesut Çevikalp 2012.10.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şii Nuri El Maliki hükümeti, 9 yıl süren ve Aralık 2011’de sona eren Irak işgalinin ardından silahlanmaya hız verdi.
  </font>
 </div>
 <div id="newsText">
  <font class="detail-text">
   <p>
    Geçen yıl ABD’den 36 F-16 uçağı alıp insansız hava aracı talep eden Bağdat, bu kez Rusya’nın kapısını çaldı. Ani bir karar ile Moskova’ya giden Irak Başbakanı Maliki Rus lider Vladimir Putin ile 4,2 milyar dolarlık silah alımı konusunda anlaştı. Anlaşmada 2 milyar dolarlık 30 Mi-28NE helikopteri ve 2,2 milyar dolarlık 42 Pantsir-S1E uçaksavar ve füze savunma sistemleri yer alıyor. Maliki, askerî alanda ve savunma alanında Rusya’nın desteğine ihtiyaç duyduklarını, söz konusu anlaşmaların iki ülke ilişkilerini derinleştireceğini vurguladı. İran güdümündeki Maliki hükümetinin aşırı silahlanma isteği Türkiye gibi komşu ülkeleri geriyor. Zira Bağdat hükümeti yakın dönemde kuracakları radar sistemi ile Türkiye’nin Kuzey Irak’taki hava ihlallerinin önüne geçmeyi planladığını duyurmuştu. Türk uçakları Irak’ın kuzeyinde konuşlanan terör örgütü PKK militanlarına dönük operasyonlar çerçevesinde Irak hava sahasını, önceden yapılan anlaşmalar çerçevesinde kullanıyordu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-33823-irak---hizla-silahlaniyor.html), [web.archive.org (arşiv bağlantısı)](http://web.archive.org/web/20121116203224/http://www.aksiyon.com.tr/aksiyon/haber-33823-irak---hizla-silahlaniyor.html)
