# İhvan idam sehpasında!

*Mesut Çevikalp 2015.04.21*

<div class="pNewsDetailMainContent" itemprop="articleBody">
 <p>
  Müslüman Kardeşler Hareketi (İhvan) lideri Muhammed Bedii ile hareketin 13 üst düzey yöneticisi hakkında verilen idam cezaları onandı. 3 Temmuz 2013’te yaşanan askerî darbenin ardından ‘eyleme teşvik’ ve ‘ülkeyi kaosa sürükleme’ iddialarıyla tutuklanıp mahkeme önüne çıkarılan 529 İhvan üyesinden 13’ü idam, 37’si de ömür boyu hapis cezasına çarptırıldı. Kahire’deki mahkeme 13 kişinin idamını onadı. Ömür boyu hapis cezası alan sanıklar arasında ABD vatandaşı Muhammed Sultan da bulunuyor. Sultan’ın babası Salih Sultan da idam cezası alan sanıklar arasında. İktidar medyası yoğun haber bombardımanıyla idamları savunsa da dünya idamların durdurulması için Kahire yönetimine baskı uyguluyor. Sanıklara kendini savunma hakkı tanınmadığını iddia ediyorlar. Mısır yasalarına göre, onanan idam cezaları henüz kesinleşmiş değil. Sanıklar temyiz için bir üst mahkemeye gitme hakkına sahip. Yüksek Mahkeme daha önce çok sayıda idam cezasını temyiz aşamasında bozmuştu. Bedii ve yargılanan diğer Müslüman Kardeşler üyelerinin başka davalardan aldığı idam cezaları bulunuyor. İhvan, Cumhurbaşkanı Muhammed Mursi’nin devrilmesinin ardından yasaklanmış, terör örgütleri listesine alınmıştı.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/ihvan-idam-sehpasinda_550625), [web.archive.org (arşiv bağlantısı)](http://web.archive.org/web/20150708044058/http://www.aksiyon.com.tr/dunya/ihvan-idam-sehpasinda_550625)
