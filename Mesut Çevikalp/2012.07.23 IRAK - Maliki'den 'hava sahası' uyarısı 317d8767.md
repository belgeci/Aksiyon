# IRAK - Maliki’den ‘hava sahası’ uyarısı

*Mesut Çevikalp 2012.07.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Irak hükümeti Türkiye’nin hava sahalarını ihlal ettiğini açıklayıp Türk uçaklarına ülke semalarını kapattı.
  </font>
 </div>
 <div id="newsText">
  <font class="detail-text">
   <p>
    Erbil’de bulunan 4 Türk uçağı bir müddet mahsur kaldı. Irak Sivil Havacılık Otoritesi, hava sahasının elektrik kesintisi sebebiyle radar sisteminin devre dışı kalması üzerine kapatıldığını bildirdi. Ancak Irak Polis Akademisi’nin mezuniyet töreninde konuşan Başbakan Nuri El Maliki, Türkiye’nin hava ve kara sınırlarını ihlal ettiğini, gerekli karşı yaptırımları uygulayacaklarını söyledi. Irak Hükümeti Sözcüsü Ali Debbağ da, Türk savaş uçaklarının Irak hava sahasındaki ihlallerinin bakanlar kurulunda masaya yatırıldığını vurguladı. Debbağ, Birleşmiş Milletler Güvenlik Konseyi’nden ihlalleri tespit etmesi ve kınama kararı çıkarması için çalışmaların başlatıldığını aktardı. Hava sahasının ansızın kapatılması akıllarda soru işareti oluşturdu. İran’a yakın bir politika izleyen Şii Maliki ile Ankara arasında uzun süredir gerilim yaşanıyor. Maliki, Türkiye’nin Kürt Yönetimi ile iyi ilişkilerinden rahatsızlığını açıkça dile getiriyor. Hava sahasının, Ankara’nın Bağdat’ı ‘bypass’ ederek Kuzey Irak’taki Bölgesel Kürt Yönetimi ile petrol anlaşması yapmasına tepki olarak kapatıldığı düşünülüyor. İki ülke arasındaki ilişkiler Türkiye’nin Maliki karşıtı Irak’ın Sünni Cumhurbaşkanı Yardımcısı Tarık El Haşimi’ye sahip çıkıp, İstanbul’da yaşamasına izin vermesinden sonra bozulmuştu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33139-irak---malikiden-hava-sahasi-uyarisi.html), [web.archive.org (arşiv bağlantısı)](http://web.archive.org/web/20120806061754/http://www.aksiyon.com.tr:80/aksiyon/haber-33139-irak---malikiden-hava-sahasi-uyarisi.html)
