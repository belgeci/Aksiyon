# İsrail daha kaç ‘Rachel’i kurban edecek?

*Mesut Çevikalp 2010.03.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2003’te İsrail’in yerleşim hırsına kurban olan Rachel, ölüm yıl dönümünde anıldı. Geçen 7 yıla rağmen bölgedeki yıkım ve yerleşimci işgali sürüyor.
  </font>
 </div>
 <div id="newsText">
  <font class="detail-text">
   <p class="MsoNormal">
    Rachel Corrie’i hatırlar mısınız? Hani, bundan tam 7 yıl önce, yine bir mart ayında Gazze’deki Refah Mülteci Kampı’na doğru ilerleyen İsrail buldozerlerinin önünde duran sarışın Amerikalı kızı… 1989’da Tiananmen Meydanı’nda (Çin) tankların önünde duran protestocu kadar şanslı değildi Rachel. 16 Mart 2003’te bir Filistinli doktorun evinin yıkılmasını engellemek için devasa buldozere karşı siper etmişti kendisini. İki saat kadar süren mücadeleyi o kaybetmişti. Son nefesini buldozerin altında vermişti.
   </p>
   <p class="MsoNormal">
    Aradan geçen yıllarda ne Filistin ne de dünya onu ve onun onurlu duruşunu unuttu. Geçen 16 Mart’ta olduğu gibi başta Filistin olmak üzere tüm dünyada anıldı. Türkiye’de de, günlükleri ile mektuplarından derlenen ‘Benim Adım Rachel Corrie’ adlı tiyatro oyunu sahnelendi. Türkiye’deki ilk gösterimi Antakya’da yapılan ödüllü oyun, 2006’dan bu yana dünyanın birçok kentinde sahnelendi.
   </p>
   <p class="MsoNormal">
    Sadece Rachel anılmıyor her 16 Mart’ta. Onun buldozerleri hiçe sayan direnişi yâd ediliyor vicdanlı gönüllerde. Bir de annesi Cindy, babası Craig unutmadı onu. İsrail’in Hayfa kentinde süren davanın 3 Mart’taki duruşmasını yine gözü yaşlı izlediler. Onların derdi İsrail’den tazminat almak değil; İsrail ordusu için çalışan buldozer sürücüsünün Rachel’i ‘kasıtlı öldürdüğünü’ kanıtlamak. İsrail, olay anında Rachel’i görmediğini belirten sürücüye disiplin cezası bile vermemiş, vakayı ‘kaza’ olarak değerlendirmişti. Ancak görgü tanıkları, 10 tonluk buldozerin, üzerinde fosforlu ceket, elinde megafon bulunan Rachel’i kasıtlı ezdiğini söylüyor.
   </p>
   <p class="MsoNormal">
    Peki, Evergreen Devlet Koleji’nde sanat eğitimi alan, sanatçı ve yazar olmak isteyen Rachel Corrie’i yaşadığı Olympia’dan (Washington) Refah’a (Gazze) sürükleyen neydi? Küçük yaşlardan itibaren haksızlığa tahammül göstermeyen Corrie, önce Olympia Adalet ve Barış, ardından Uluslararası Dayanışma Hareketi’ne üye oldu. Dünyadaki baskı ve zulümlere karşı düzenlenen eylemlere katılıyordu. ABD’nin Irak’ı işgal edeceği kesinleşince, İsrail’in de Filistin’e yönelik zulmünü artıracağını düşündü. Filistin’e geçip İsrail’e karşı canlı kalkan olmayı istedi. Ve bunu yaptı. Refah kampından ailesine gönderdiği mektup ve maillerde (daha sonra The Gurdian gazetesinde yayımlandı) İsrail’in beyaz ‘canlı kalkan’ların varlığından rahatsız olduğunu yazdı. Gazze’de uygulanmak istenen kötü planlara engel olabildiğini düşünüyordu.
   </p>
   <p class="MsoNormal">
    Rachel Corrie zor günler de geçirdi Refah’ta: “Seni seviyorum (annesine). İnan, çok özlüyorum. Kâbuslar görüyorum. Rüyalarımda, siz ve ben içerideyken, tank ve buldozerlerin evimizi çevirdiğini görüyorum…Doğrusu çoğu zaman, buradaki insanların, bilinçli olarak yaşamlarının yok edilişinin görülürlüğüne rağmen, iyilikseverliklerini anlayamıyorum…”
   </p>
   <p class="MsoNormal">
    Geçen 7 yılda ne değişti? Rachel’in kendini kurban etmesi Filistin’deki işgali, yıkımı durduramadı. Artık işgalden vazgeçmeyip yeni yerleşim bölgeleri açacaklarını bizzat başbakanları Binyamin Netanyahu açıklıyor. Netanyahu, 24 Mart’taki ABD ziyareti öncesinde, 1967’den beri Kudüs’te inşaat faaliyetinde bulunduklarını, bunu herkesin bildiğini söledi: "Amerikalılar, Avrupalılar, İsrailliler, Filistinliler, herkes biliyor ki bu mahalleler olası anlaşmada İsrail’in olacak."
   </p>
   <p class="MsoNormal">
    Filistin’de yeni barış süreci için çalışan ABD Başkanı Barack Obama, bu beyanatın ardından ‘müttefik’ başbakanı hoş karşılamadı. Beyaz Saray’daki görüşmenin görüntülenmesi ile basın toplantısına izin vermedi. Ciddi bir tavırdı sergilenen. Yerleşim sorununu çözer mi peki? Elbette hayır. İsrail Filistin’de hukuka aykırı olarak 500 bin Yahudi’nin barındığı 100’den fazla yerleşim birimi kurdu.
    <span>
    </span>
    Nüfusları her geçen gün de artıyor. Tavırdan ötesine ihtiyaç duyuluyor. Zira Tel Aviv’deki aşırı muhafazakâr yönetim artık bu konuda Washington’u bile dinlemiyor.
    <span>
    </span>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=26424), [web.archive.org (arşiv bağlantısı)](http://web.archive.org/web/20120927063242/http://www.aksiyon.com.tr:80/aksiyon/newsDetail_getNewsById.action?newsId=26424)
