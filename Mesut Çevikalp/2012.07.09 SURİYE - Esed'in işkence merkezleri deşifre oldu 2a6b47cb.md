# SURİYE - Esed’in işkence merkezleri deşifre oldu

*Mesut Çevikalp 2012.07.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnsan Haklarını İzleme Örgütü (HRW), Suriye lideri Beşşar Esed’e bağlı gizli güvenlik ve istihbarat birimlerinin muhaliflere işkence yaptığı 27 merkezi ortaya çıkardı.
  </font>
 </div>
 <div id="newsText">
  <font class="detail-text">
   <p>
    Örgüt konu ile ilgili yayımladığı 81 sayfalık raporda, uygulanan işkence yöntemlerini ve sorumlu komutanların isimlerini açıkladı. Rejim karşıtı gösterilerin başladığı Mart 2011’den bu yana merkezlerde işkence gören 200 muhalifle görüşen HRW, çoğu yer altında gizlenen mekânların yerini harita üzerinde tek tek belirledi. Tanıklar, Esed rejiminin, muhalif gördüklerini sorgusuz sualsiz gizli işkence merkezlerine götürdüğünü, elektrik verme, tırnak sökme, asitle yaralama ve yalancı infaza kadar bir dizi insanlık dışı işkence uyguladığını anlatıyor. Rapor işkence kurbanlarının ağırlıklı olarak 20-35 yaşında olduğunu, aralarında çocuk, kadın ve yaşlıların da bulunduğunu ortaya koyuyor. En ağır işkencelerin askerî istihbarat servisi, siyasi güvenlik direktörlüğü, genel güvenlik direktörlüğü ve hava kuvvetleri istihbarat direktörlüğüne bağlı merkezlerde yapıldığı ifade ediliyor. HRW yetkililerinden Ole Solvang, isimlerini açıkladıkları işkencecilerin bir gün mutlaka hesap vereceğini vurguluyor: “Biz merkezlerin yerini, orada yapılan işkence yöntemlerini ve sorumlu komutanların isimlerini veriyoruz ki korkunç suçlardan sorumlu tutulacaklarını bilsinler.” BM Güvenlik Konseyi’ne çağrıda bulunan HRW, söz konusu durumun Uluslararası Ceza Mahkemesi’ne iletilmesini istedi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33029-suriye---esedin-iskence-merkezleri-desifre-oldu.html), [web.archive.org (arşiv bağlantısı)](http://web.archive.org/web/20120719090415/http://www.aksiyon.com.tr:80/aksiyon/haber-33029-suriye---esedin-iskence-merkezleri-desifre-oldu.html)
