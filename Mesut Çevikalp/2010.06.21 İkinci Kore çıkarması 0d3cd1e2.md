# İkinci Kore çıkarması

*Mesut Çevikalp 2010.06.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkler bir kez daha ‘Uzakşark’ta… Türk askerinin Kore Savaşı’na katılışının 60. yıldönümünde Güney Kore’ye giden Cumhurbaşkanı Gül, iki ülke ilişkilerinin yeni seyrini belirledi. İşte Türk-Kore dostluğunun temelini kanlarıyla atan Mehmetçiklerin unutulmaya yüz tutan kareleri...
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     ‘Burası BBC Londra. Bugün 27 Kasım 1950, saat 13.00. Şimdi haberleri veriyoruz. Müttefik güçler Kunuri Muharebesi’nde ağır darbe aldı. Türk Tugayı düşman tarafından tamamen imha edildi…’ Kısa zamanda yayılan bu kahredici haber, Türkiye’yi yasa boğmuştu âdeta. Nasıl boğmasın? Güney Kore cephesine 18 Ekim’de dâhil olan Türk Tugayı, giriştiği ilk çatışmada bozguna uğramıştı…
    </p>
    <p class="MsoNormal">
     Günün ilerleyen saatlerinde, yine ‘Uzakşark’tan gelen bir başka haber, yas bulutlarını aldı götürdü. Amerika’nın Sesi Radyosu’nun 18.00 bülteni… Spiker ağlamaklı bir sesle bozgunun tablosunu çiziyor: “Azgın dalgalar hâlinde gelen düşman kuvvetleri karşısında Güney Kore kuvvetleri, Amerika Birleşik Devletleri ve diğer müttefik birlikler bozgun hâlinde çekilmekte. Bugün cepheden gelen tek ümit verici olay, komünistlerin ağır topçu ateşi altında müttefik Türk Tugayı’nın mevzisini muhafaza edişidir.”
    </p>
    <p class="MsoNormal">
     Türkiye, Birleşmiş Milletler (BM)’in 25 ve 27 Haziran 1950’de Güney Kore’yi komünist Kuzey Kore işgalinden kurtarmak amacıyla aldığı askerî müdahale kararını onaylayan, bu çerçevede de Güney Kore’ye asker gönderen 16 BM üyesinden biriydi. Türk askerinin, başta Kunuri olmak üzere dört farklı cephede sergilediği üstün başarı, savaşın kaderini değiştirmişti. Müttefik kuvvetlerin ABD’li başkomutanı General Mac Arthur’un Türk Tugayı’na ‘Kuzey Yıldızı’ (North Star) ismini koyması boşuna değildi. Savaşın sonunda Tuğgeneral Tahsin Yazıcı komutasındaki Türk Tugayı’na verilen “Mümtaz Birlik Nişanı”, gösterdiği yüksek performansın kaydıydı bir bakıma.
    </p>
    <p class="MsoNormal">
     Madalyonun bir de diğer yüzü var elbette. Savaşta her iki taraftan toplam 3 milyon insan yaşamını yitirdi. Çoğunluğunu gönüllülerin oluşturduğu Türk Tugayı’nın (savaş günlerinde askerleri 4 kez değiştirildi) toplam 741 askeri şehit düştü, 2147 askeri de yaralandı. Bunun dışında 234 Türk askeri esir düştü, 175’i de kayboldu. 1971 yılına kadar dönüşümlü toplam 50 bin Türk askeri (15 bini cephede savaştı) görev aldı Güney Kore’de. İki ülke tarihinde silinmez izler bırakan savaş, ilişkilerinin de temelini oluşturdu.
    </p>
    <p class="MsoNormal">
     Türkiye, geçtiğimiz hafta (14-16 Haziran) bir kez daha çıkarma yaptı Güney Kore’ye. 1982’de dönemin cumhurbaşkanı Kenan Evren’in düzenlediği ziyaretin ardından ilk kez bir Türk cumhurbaşkanı, bağımsızlığı için yaklaşık bin Türk askerinin şehit düştüğü Güney Kore’deydi. Cumhurbaşkanı Abdullah Gül, beraberindeki bakan, iş adamları ve 6 gaziden oluşan 180 kişilik heyetle tarihî bir ziyaret gerçekleştirdi. Türk askerinin Kore’ye gidişinin 60. yıldönümü ve gelişen ilişkilerin münasebetiyle düzenlenen ziyaret birçok açıdan önemliydi. Cumhurbaşkanı Gül, Güney Kore’deki Türk şehitliğini ziyaret etmekle kalmadı, Güney Kore Cumhurbaşkanı Lee Myung-bak başta olmak üzere ülkenin önde gelen yöneticileriyle önemli görüşmelerde bulundu.
    </p>
    <p class="MsoNormal">
     Cumhurbaşkanı Gül, Seul ve Pusan kentlerini kapsayan ziyaretin önemini şu cümlelerle anlattı: “Kayıplarla birlikte bin şehidimiz, üç bin gazimiz var. Savaşta görev yapan Türk askerleri sayesinde Türkiye ile Güney Kore arasında büyük dostluk oluştu. Güney Koreliler Türkleri ‘kan kardeşi’ diye çağırıyor. Böyle samimi bir seslenişi az yerde görürüz. Güney Kore ile dostluğumuzu ve anılarımızı canlı tutmak, işbirliğini en iyi şekilde geliştirmek için buradayız. Ziyaretin Türkiye ile Güney Kore arasındaki ilişkilere yeni ivme kazandıracağına ve sonucunu alacağına inanıyorum… İki ülke arasındaki ilişkileri en iyi, Korelilerin ‘Ziyaret edilen dost evi hiç uzak değildir’ deyişi anlatıyor.”
    </p>
    <p class="MsoNormal">
     Ziyaret kapsamında önemli anlaşmalara da imza atıldı. Sinop’ta Güney Kore tarafından yapılması planlanan santralle ilgili olarak Nükleer Enerji Alanında İşbirliği Mutabakat Muhtırası imzalandı. Bunun yanında Gümrük İşbirliği, Karşılıklı Yardım Anlaşması, Kültürel Değişim Anlaşması, Maden Anlaşmaları yapıldı.
    </p>
    <p class="MsoNormal">
     Aradan geçen 60 yılda sadece Türkler değil, Güney Koreliler de unutmadı şehitlerimizi. Onlar için ağıtlar yakıldı, şiirler yazıldı, belgeseller çekildi her iki yakada.
     <span>
     </span>
     Savaşın ardından doğan derin dostluğu, 2002 Dünya Kupası’nda Güney Kore ile yaptığımız üçüncülük karşılaşmasında fark ettik. Maçı almamıza onlar da sevinmişti. Aksiyon, ziyaret vesilesiyle, iki ülke ilişkilerinin temelini kanlarıyla atan Mehmetçikleri hatırlatmak istedi bu hafta size. İşte, savaşın unutulmaya yüz tutan kareleri…
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-27026-ikinci-kore-cikarmasi.html), [web.archive.org (arşiv bağlantısı)](http://web.archive.org/web/20141023052504/http://www.aksiyon.com.tr/aksiyon/haber-27026-ikinci-kore-cikarmasi.html)
