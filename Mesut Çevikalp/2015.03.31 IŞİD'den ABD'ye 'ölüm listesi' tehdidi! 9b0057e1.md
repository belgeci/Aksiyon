# IŞİD'den ABD'ye 'ölüm listesi' tehdidi!

*Mesut Çevikalp 2015.03.31*

<div class="pNewsDetailMainContent" itemprop="articleBody">
 <p>
  Sanal âlemde kendilerini ‘IŞİD Hacker Bölüğü’ olarak tanıtan bir grup, internet siteleri üzerinden 100 Amerikalı askerî personelin ad, adres ve fotoğraflarını yayımlayarak ABD’deki yandaşlarına bu kişileri öldürme çağrısında bulundu. IŞİD’e bağlı olduklarını ifade eden hacker grubu, söz konusu Amerikalı askerlerin ölümü hak ettiğini savundu: “Adresleri vererek işinizi kolaylaştırdık. Tek yapacağınız iş, son adımı atmak. Daha ne bekliyorsunuz?” Ölüm tehdidi üzerine harekete geçen ABD Savunma Bakanlığı, olayla ilgili soruşturma başlattı. Listede adı geçen ordu mensuplarına yönelik güvenlik önlemlerini artırdı. ABD medyasına konuşan bir üst yetkili, militanların askerî personelle ilgili bilgileri herhangi bir devlet sitesine sızmadan, açık kaynaklardan elde etmiş olabileceklerini savundu.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/isidden-abdye-olum-listesi-tehdidi_550319), [web.archive.org (arşiv bağlantısı)](http://web.archive.org/web/20150707094226/http://www.aksiyon.com.tr/dunya/isidden-abdye-olum-listesi-tehdidi_550319)
