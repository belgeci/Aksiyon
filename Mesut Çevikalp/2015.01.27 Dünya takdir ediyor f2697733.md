# Dünya takdir ediyor

*Mesut Çevikalp 2015.01.27*

<div class="pNewsDetailMainContent" itemprop="articleBody">
 <p>
  Türkiye’de bir kesimin mesnetsizce hedefe koyduğu Türk Okulları hak ettikleri takdiri sınır ötesinde görüyor. Bunun son örnekleri Batı Afrika ülkesi Benin ile Moğolistan’da yaşandı. Benin Cumhurbaşkanı Thomas Yayi Boni, ülkede başarılarıyla öne çıkan Türk Okulu’nu ‘devlet nişanı’ ile ödüllendirdi. Cumhurbaşkanı Boni, Benin’e yerleşip kalıcı hizmetler veren Türk Okulu’nun ulusal ve uluslararası olimpiyatlarda gösterdiği başarıları, yetimlere sağladığı bursları ve ihtiyaç sahiplerine yönelik yardımları takdirle karşıladıklarını vurguladı. Ödül töreninde konuşan Türk Okulu Genel Müdürü Abdullah Yüca, Benin devletinin takdir ettiği devlet nişanına layık olmaya çalışacaklarını ifade etti. 2006’da faaliyete geçen okulda yaklaşık 200 öğrenci eğitim görüyor. Aynı günlerde yeni bir başarı hikâyesi Moğolistan’da yaşandı. Moğolistan’ın en iyi okulunu seçmek için internet ortamında yapılan ankette Moğol-Türk Okulları birinci çıktı. Başkent Ulan Batur’da düzenlenen törende konuşan Moğol-Türk Okulları Genel Müdürü Mansur Turgut Karabulut, kendilerini ödüle layık gören Moğol halkına teşekkür edip eğitimde kalitenin çıtasını artırma amacıyla çalıştıklarını söyledi.
 </p>
</div>


Kaynak: [www.aksiyon.com.tr](http://www.aksiyon.com.tr:80/dunya/dunya-takdir-ediyor_541157), [web.archive.org (arşiv bağlantısı)](http://web.archive.org/web/20150216130845/http://www.aksiyon.com.tr:80/dunya/dunya-takdir-ediyor_541157)
