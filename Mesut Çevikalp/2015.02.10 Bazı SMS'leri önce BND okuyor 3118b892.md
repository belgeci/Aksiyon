# Bazı SMS'leri önce BND okuyor

*Mesut Çevikalp 2015.02.10*

<div class="pNewsDetailMainContent" itemprop="articleBody">
 <p>
  Almanya Dış İstihbarat Teşkilatı’nın (BND) dünya çapında her gün 220 milyon telefon ve kısa mesaj bilgisini izletip arşivlediği ortaya çıktı. Zeit Online, BND’nin her gün, dünyanın stratejik noktalarında konuşlu sistemleri üzerinden elde ettiği 220 milyon mobil iletişim verisini analiz edip stratejik aydınlanma faaliyetlerinde kullandığını yazdı. Hatta bazı stratejik verilerin ABD Ulusal Güvenlik Ajansı (NSA) ile de paylaşıldığını kaydetti. Zeit, BND’nin elde ettiği bazı mühim bilgileri uzun vadede değerlendirmek üzere oluşturduğu dijital veri bankasında sakladığı, bu bankaya her gün ortalama 2 milyon yeni veri eklendiği bilgisini aktardı. Servisin verileri nasıl işlediği ise bilinmiyor. Mevcut yasalar, izlenenlerin Alman vatandaşı olmamaları kaydıyla, sınır ötesinde BND’ye sınırsız veri toplama yetkisi veriyor. BND’nin Alman vatandaşlarına ait telefonları nasıl filtrelediği de merak konusu!
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/bazi-smsleri-once-bnd-okuyor_548984), [web.archive.org (arşiv bağlantısı)](http://web.archive.org/web/20150729090401/http://www.aksiyon.com.tr/karakutu-dunya/bazi-smsleri-once-bnd-okuyor_548984)
