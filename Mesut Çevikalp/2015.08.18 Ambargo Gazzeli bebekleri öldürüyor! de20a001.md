# Ambargo Gazzeli bebekleri öldürüyor!

*Mesut Çevikalp 2015.08.18*

<div class="pNewsDetailMainContent ctx_content" itemprop="articleBody">
 <p>
  Birleşmiş Milletler Filistinli Mültecilere Yardım Ajansı (UNRWA) İsrail ambargosu altındaki Gazze Şeridi’nde bebek ölümlerinin hızla arttığına dikkat çekti. UNRWA ilgili raporunda, bebek ölümlerinin son 50 yılın en yüksek seviyesine ulaştığını kaydetti. Raporda, 1960’ta 1 yaşın altındaki her 1000 bebekten 127’sinin hayatını kaybettiğine, bu oranın 2000’li yıllarda binde 20,2’ye kadar gerilediğine dikkat çekildi. Ancak uzmanlar son saha araştırmalarında, bölgede 2013 sonrasında yaşanan yeni şiddet dalgasının bebek ölüm oranını ani şekilde yükselterek binde 22,4’e çıkardığını tespit etti. UNRWA Sağlık Programı Direktörü Akihiro Seita, artan bebek ölümlerini İsrail’in Gazze Şeridi’ne uyguladığı katı ambargoya bağlıyor. Zira 2006’dan bu yana kesintisiz süren abluka Gazze’de sağlık hizmetlerini de olumsuz etkiliyor. 360 kilometrekare alanın üzerinde 1 milyon 816 bin nüfusuyla dünyanın en büyük açık hava hapishanesine benzetilen Gazze’de halkın yaklaşık yüzde 45’ini 14 yaş altı çocuklar oluşturuyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/ambargo-gazzeli-bebekleri-olduruyor_551987), [web.archive.org (arşiv bağlantısı)](http://web.archive.org/web/20151216194835/http://www.aksiyon.com.tr/karakutu-dunya/ambargo-gazzeli-bebekleri-olduruyor_551987)
