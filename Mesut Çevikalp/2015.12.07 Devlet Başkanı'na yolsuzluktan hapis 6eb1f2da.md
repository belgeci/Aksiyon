# Devlet Başkanı'na yolsuzluktan hapis

*Mesut Çevikalp 2015.12.07*

<div class="pNewsDetailMainContent ctx_content" itemprop="articleBody">
 <p>
  Arjantin’de emlak yolsuzluğu ve usulsüz para aktarmaktan yargılanan eski Devlet Başkanı Carlos Menem, 3 buçuk yıl hapis cezasına çarptırıldı. Mahkeme Menem’in görevde bulunduğu 1989-1999 arasında bakanlara yapılan ek ödemeler, güvenlik ve millî savunma kaynaklarından idari gözetim dışında para aktardığını kanıtladı. Aynı davada dönemin Ekonomi Bakanı Domingo Cavallo da 3 buçuk yıl hapis cezasına çarptırıldı. Davada Menem ve Cavallo’nun taşralılara ait mülkleri şaibeli mahkeme kararları ile çok ucuza ele geçirip 4 katı fiyatla sattıkları da ortaya çıktı. Eski devlet başkanı, 1994’te Buenos Aires’teki Arjantin Yahudi Derneği’ne (AMIA) yapılan terör saldırısının sorumlularının ortaya çıkarılmasını engellemekle de suçlanmıştı. Ağustosta başlayan mahkemede savcıların, eski devlet başkanı ve diğer yetkililerin AMIA saldırılarının üzerini örtme girişimlerini kanıtlama çalışmalarını sürdürdükleri aktarılıyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/devlet-baskanina-yolsuzluktan-hapis_553143), [web.archive.org (arşiv bağlantısı)](http://web.archive.org/web/20160126232508/http://www.aksiyon.com.tr/karakutu-dunya/devlet-baskanina-yolsuzluktan-hapis_553143)
