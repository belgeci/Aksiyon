# NSA evinde vuruldu!

*Mesut Çevikalp 2015.04.07*

<div class="pNewsDetailMainContent" itemprop="articleBody">
 <p>
  ABD’nin küresel dinleme faaliyetlerini yürüten ‘dev kulağı’ Ulusal Güvenlik Dairesi (NSA) evinde vuruldu. NSA’nın içinde bulunduğu Washington’daki Fort George Meade Askerî Üssü’ne araçlarıyla izinsiz girmeye çalışan iki şüpheliden biri öldürüldü, diğeri yaralı ele geçirildi. Araçlarını hızla üssün kapısına süren şahısların kimliği henüz açıklanmadı. Ülkeyi terör alarmına geçiren olayda NSA’ya ait iki güvenlik aracı da tahrip oldu. Federal Soruşturma Bürosu (FBI) saldırıyı ‘terör’ kapsamında ele almadıklarını açıkladı. Ancak saldırganlar ve amaçlarıyla ilgili herhangi bir izahat yapmadı. Üste NSA’nın yanında Savunma Enformasyon Sistemleri Dairesi ve ABD Siber Komuta Merkezi gibi başka önemli kurumlar da bulunuyor. Askerî alanda çoğu gizli olmak üzere 29 bin sivil, 11 bin askerî personelin görev yaptığı biliniyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/nsa-evinde-vuruldu_550393), [web.archive.org (arşiv bağlantısı)](http://web.archive.org/web/20150802042522/http://www.aksiyon.com.tr/karakutu-dunya/nsa-evinde-vuruldu_550393)
