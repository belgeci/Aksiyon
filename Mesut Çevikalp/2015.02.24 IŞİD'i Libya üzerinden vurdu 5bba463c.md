# IŞİD’i Libya üzerinden vurdu

*Mesut Çevikalp 2015.02.24*

<div class="pNewsDetailMainContent" itemprop="articleBody">
 <p>
  Kahire yönetimi, 21 Mısırlı Kıpti’yi Libya’da kaçırıp katleden IŞİD’i havadan vurdu. Mısır jetleri, örgütün Libya’nın doğusundaki Derna kentinde bulunan kamplarını, eğitim alanlarını ve cephaneliğini tahrip etti. Hava bombardımanında onlarca eylemcinin öldüğü, ağır silahların imha olduğu bildirildi. Kahire’nin ilk kez açıktan IŞİD’i hedef alması uluslararası camia tarafından da olumlu karşılandı. Mısır lideri Abdülfettah el-Sisi, Kıptilerin katledilmesi üzerine yaptığı ilk açıklamada, IŞİD’e misillemede bulunacaklarını duyurmuştu. Operasyon öncesi Libya’ya yönelik seyahat yasağı koyan Kahire, Libya’daki Mısırlıların bir an önce ülkeyi terk etmelerini istemişti. Buna karşın Libya’da hâlâ birçok Mısırlı işçi bulunuyor. Öldürülen Kıptilerden birinin ağabeyi, işçilerin maddi zorluklardan dolayı Libya’ya gittiklerini aktardı: “Bu insanlar eğlenmek için, çalmak, dövmek için gitmedi Libya’ya. Bu insanlar çalışmaya, biraz para kazanmaya gitti oralara!” Mısırlı 21 işçi, Aralık ve Ocak aylarında çalıştıkları Sirte kendinden kaçırılmıştı.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/isid-i-libya-uzerinden-vurdu_549097), [web.archive.org (arşiv bağlantısı)](http://web.archive.org/web/20150705204228/http://www.aksiyon.com.tr/dunya/isid-i-libya-uzerinden-vurdu_549097)
