# Mars kâşifi hafıza sorunları yaşıyor

*Mesut Çevikalp 2015.01.12*

<div class="pNewsDetailMainContent" itemprop="articleBody">
 <p>
  Amerikan Uzay ve Havacılık Dairesi (NASA), 2004’te Mars’a gönderdiği kâşif robot Opportunity’nin (Fırsat) hafıza kaybı yaşadığını açıkladı. 10 yılı aşkın süredir Mars yüzeyinden NASA merkezine bilgi geçen robotun hafıza belleğinde donanıma bağlı sorunlar yaşandığı, yüzeyden topladığı bilgileri kaydedemediği, bundan dolayı geçici belleğe daha fazla yüklendiği için sıklıkla kapandığı, zaman zaman merkezle iletişimini kestiği ifade edildi. NASA topladığı bilgileri kaydedemeden silen robotu yazılımını değiştirerek tamir etmeye çalışıyor. Tamir sürecinin birkaç hafta sürebileceğini belirten NASA, Opportunity’deki arızanın yıpranmadan (yaşlanma) kaynaklanmış olma ihtimalini de göz ardı etmiyor. Opportunity bundan sonra eski kabiliyetlerini gösteremese de beklentileri fazlasıyla karşıladı. 11 yıl önce onu Mars’a gönderen NASA, gezegende 3 ay kadar çalışabileceğini hesaplamıştı! Oysa Opportunity Mars üzerinde 11 yıl çalışarak 41,8 kilometre yol katetti. Kızıl gezegen hakkında birçok önemli bilgiyi Dünya’ya ulaştırdı. Opportunity projesi öngörülenden verimli geçen NASA, 2011’de ikinci kâşif robotu Curiosity’i (Merak) ‘Kızıl’ gezegene yolladı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/mars-kasifi-hafiza-sorunlari-yasiyor_541043), [web.archive.org (arşiv bağlantısı)](http://web.archive.org/web/20150724152607/http://www.aksiyon.com.tr/karakutu-dunya/mars-kasifi-hafiza-sorunlari-yasiyor_541043)
