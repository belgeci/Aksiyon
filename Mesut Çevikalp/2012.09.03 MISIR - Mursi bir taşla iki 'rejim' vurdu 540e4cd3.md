# MISIR - Mursi bir taşla iki ‘rejim’ vurdu

*Mesut Çevikalp 2012.09.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mısır’da seçimle göreve gelen ilk cumhurbaşkanı Muhammed Mursi, halkını katleden Suriye lideri Beşşar Esed ve baskıcı rejimini sert dille eleştirdi.
  </font>
 </div>
 <div id="newsText">
  <font class="detail-text">
   <p>
    Bağlantısızlar Hareketi’nin Tahran’daki 16. Zirvesi’nde bir önceki dönem başkanı sıfatıyla konuşan Mursi, Suriye’de yaşananlara kayıtsız kalınamayacağını vurgulayıp, halkını katleden Esed rejiminin etkin dış müdahale ile durdurulması gerektiği fikrini savundu. Mursi, Mısır olarak ‘zalim Suriye rejiminin karşısında, Suriye halkının yanında olduklarını, bunu insanlık ve imanın gereği’ gördüklerini aktardı. Suriye’nin demokratik bir sisteme geçmesi gerektiğini belirten Mursi, ülkenin iç savaş ve bölünme tehlikesiyle karşı karşıya bulunduğuna işaret ederek bunu önlemek için Suriye muhalefetini birlik olmaya çağırdı. Mursi’nin konuşmasında sık sık, Peygamber Efendimiz Hz. Muhammed  (sas) ile dört halifeden bahsetmesi, Şiiliği yaymaya çalışan İran’a verilen bir mesaj şeklinde algılandı. Bu öngörülemeyen çıkış, zirveyi Batı karşıtı şova dönüştürmeye çalışan, nükleer program, ekonomik yaptırımlar ve Suriye konusunda destek arayışı içinde olan Tahran’a ‘soğuk duş’ etkisi yaptı. Mursi, 1979 İran Devrimi’nden bu yana Tahran’ı ziyaret eden ilk Mısır Cumhurbaşkanı. Mursi’nin İran’a gitme kararı dünya ve Mısır kamuoyunda tartışmalara yol açmıştı. Tahran zirvesiyle Bağlantısızlar Hareketi’nin dönem başkanlığı Mısır’dan İran’a geçti. Üç yıl sonra görevi Venezüela devralacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33469-misir---mursi-bir-tasla-iki-rejim-vurdu.html), [web.archive.org (arşiv bağlantısı)](http://web.archive.org/web/20120909210844/http://www.aksiyon.com.tr:80/aksiyon/haber-33469-misir---mursi-bir-tasla-iki-rejim-vurdu.html)
