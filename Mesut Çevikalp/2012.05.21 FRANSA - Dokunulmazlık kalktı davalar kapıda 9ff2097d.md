# FRANSA - Dokunulmazlık kalktı, davalar kapıda

*Mesut Çevikalp 2012.05.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fransa’nın yeni cumhurbaşkanı François Hollande 34 kişilik kabinesini açıklayıp ilk Bakanlar Kurulu toplantısını Elysee Sarayı’nda yaptı.
  </font>
 </div>
 <div id="newsText">
  <font class="detail-text">
   <p>
    Hollande, Dışişleri Bakanlığı’na beklentilerin aksine Türkiye yanlısı Pierre Moscovici’yi değil, Laurent Fabius’u atadı. Fabius, 2004’te Türkiye’nin AB’yi felç edeceğini belirterek Ankara’ya imtiyazlı ortaklık önerilmesi gerektiğini savunmuştu. Bu göreve gelmesi beklenen Hollande’ın kampanya direktörü Pierre Moscovici’ye ise Ekonomi Bakanlığı verildi. Moscovici, kabinenin Türkiye’ye en yakın ismi. Hollande’ın Adalet Bakanlığı’na Sosyalist Parti’den olmayan Guyana kökenli Cristiane Taubira’yı getirmesi dikkat çekti. 34 yaşındaki Fas kökenli Najat Vallaud-Belkacem de Kadın Hakları Bakanı ve hükümet sözcüsü oldu. Kabinede 17 kadın üye bulunuyor. Diğer taraftan dokunulmazlık zırhı kalkan eski Cumhurbaşkanı Nicolas Sarkozy’i zor günler bekliyor. Eşi Carla Bruni ile Fas’ın Marakeş kentine tatile giden Sarkozy’nin geçen yıllarda muhalif gazetecileri dinletme, seçim kampanyası sırasında devrik lider Muammer Kaddafi ve kozmetik devi L’Oreal’in sahibinden aldığı usulsüz maddi yardımlar sebebiyle dava açılabileceği belirtiliyor. Fransız yasalarına göre, hakkında dava açılması hâlinde Sarkozy normal vatandaş gibi yargılanacak. 35 yıldır aktif siyasetteki 57 yaşındaki Sarkozy’nin asıl mesleği avukatlık.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=629CA65BC2B7338DC7309F4BE6ACDB66?newsId=32617), [web.archive.org (arşiv bağlantısı)](http://web.archive.org/web/20120719224434/http://www.aksiyon.com.tr:80/aksiyon/newsDetail_getNewsById.action;jsessionid=629CA65BC2B7338DC7309F4BE6ACDB66?newsId=32617)
