# Havadan da dinlemiş!

*Mesut Çevikalp 2014.11.24*

<div class="pNewsDetailMainContent" itemprop="articleBody">
 <p>
  ABD Adalet Bakanlığı’nın baz istasyonu özelliği taşıyan casus uçaklarla ülkenin büyük bir bölümünü izlediği ileri sürüldü. ABD medyasına düşen haberlerde, 2007’de kullanılmaya başlanan programda ülkedeki en az 5 metropoldeki havalimanında konuşlanan Cessna uçaklarıyla casusluk faaliyetleri yürütüldüğü iddia edildi. Program kapsamında uçaklara monte edilen ve baz istasyonu işlevi gören cihazların (dirtboxes), uçuş yapılan bölgedeki tüm cep telefonlarının sinyallerini toplayarak telefonlardaki bütün verileri, bulunduğu yer bilgilerini elde ettiği öne sürüldü. Cep telefonlarının otomatik olarak en güçlü sinyali gönderen baz istasyonuna bağlanması nedeniyle uçaktaki cihazdan gönderilen sinyalleri, telefonların en güçlü, en yakın sinyalmiş gibi algılayarak bağlandıkları ortaya çıkarıldı. Adalet Bakanlığı, medyaya yansıyan iddiaları henüz yalanlamadı. Ancak hükümete yakın medya, söz konusu sistemin sadece suçluların takibinde kullanıldığını öne sürdü.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/havadan-da-dinlemis_540033), [web.archive.org (arşiv bağlantısı)](http://web.archive.org/web/20141222213221/http://www.aksiyon.com.tr:80/karakutu-dunya/havadan-da-dinlemis_540033)
