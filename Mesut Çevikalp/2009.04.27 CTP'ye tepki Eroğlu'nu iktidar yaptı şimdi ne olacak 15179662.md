# CTP'ye tepki Eroğlu'nu iktidar yaptı, şimdi ne olacak?

*Mesut Çevikalp 2009.04.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   KKTC’de 19 Nisan’da yapılan seçim hükûmeti ve Meclis aritmetiğini değiştirdi. Peki, şimdi Talat ve Eroğlu uyum içinde çalışabilecek mi?
  </font>
 </div>
 <div id="newsText">
  <font class="detail-text">
   Aralık 2003'teki genel seçimlerden zaferle çıkan dönemin Cumhuriyetçi Türk Partisi (CTP) Genel Başkanı Mehmet Ali Talat'ın hükûmeti kurma görevini Cumhurbaşkanı Rauf Denktaş'tan aldığı gün de bugünküne benzer manşetler atılmıştı Kuzey Kıbrıs’ta: “Köşk ile hükûmet çatışacak.” İdeolojik olarak zıt kutuplarda bulunan cumhurbaşkanı ile başbakan nasıl olur da uyum içinde çalışabilirdi? Geçen yıllarda bunu başardı dönemin başbakanı Mehmet Ali Talat. Hatta yürüttüğü denge politikaları onu 2005'te Cumhurbaşkanlığı koltuğuna oturttu (oyların yüzde 55’ini Talat, yüzde 22’sini Eroğlu almıştı). Dolayısıyla 19 Nisan’daki seçimlerden zaferle çıkan ve tek başına yeni hükûmeti oluşturma imkânını bulan ana muhalefet lideri Derviş Eroğlu'nu en iyi anlayanlardan biri Talat. Çünkü aynı şartlarda, aynı yoldan geçti.
   <br/>
   <br/>
   Kuzey Kıbrıs yeni bir seçimi geride bıraktı; mevcut hükûmet devrildi. Yeni milliyetçi-sağcı iktidarın müzakereleri de donduracağı söylentileri yayıldı Ankara-Lefkoşa hattında. Bunun yersiz olduğunu bizzat müstakbel başbakan, Ulusal Birlik Partisi (UBP) Genel Başkanı Derviş Eroğlu belirtti: “Türkiye ile Kıbrıs politikasını enine boyuna tartışıp, müzakerelerin devam etmesi için birlik ve beraberlik içerisinde hareket edeceğiz. Hiç kimse UBP'yi anlaşmanın, çözümün karşısında gösterme hakkına sahip değildir.” Köşk'ten de cevap gecikmedi. Talat, çözüm vizyonunun devam etmesi gerektiğini vurguladı: “Eroğlu da bu vizyona sahip olduğunu ve sürdüreceğini ifade etmiştir, sanıyorum bir sorun olmayacak.”
   <br/>
   <br/>
   50 sandalyeli KKTC Meclisi'nde ağırlık sağ partilere kaydı. Kesin sonuçlara göre, iktidardaki CTP-BG, milletvekili sandalyesini 25'ten 15'e düşürerek yaklaşık yüzde 15 oranında oy kaybetti. Ana muhalefet partisi UBP ise yüzde 40 oy oranıyla milletvekili sayısını yaklaşık iki katına, 26'ya çıkararak tek başına iktidar olma imkânı elde etti. Serdar Denktaş'ın liderliğindeki Demokrat Parti yaklaşık 5 milletvekilliğiyle, Mehmet Çakıcı liderliğindeki TDP ve Dışişleri Bakanı Turgay Avcı liderliğindeki ÖRP ikişer milletvekilliğiyle Cumhuriyet Meclisi'ndeki yerini aldı.
   <br/>
   <br/>
   Peki, ne oldu da çözüm yolunda önemli adımlar atan, tek başına iktidar olan CTP, yüzde 15 oranında oy kaybetti? Kıbrıslı uzmanlara göre, CTP, barış görüşmeleri çerçevesindeki bazı reformları yüzünden memur ve işçi sendikalarının tepkisini çekti ve seçimlerde cezalandırıldı. İşçilerin desteğiyle iktidara gelen Başbakan Ferdi Sabit Soyer'in ‘memur devlet’ realitesini kırabilmek için ciddi adımlar attığı biliniyor. Özellikle ucuz işçi imkânına son veren yeni muhaceret yasası çok konuşulmuştu. Diğer taraftan küresel kriz de Soyer'e tepkiyi körükledi.
   <br/>
   <br/>
   Bir dönem KKTC'de de çalışan Sakarya Üniversitesi Uluslararası İlişkiler Bölümü Öğretim Üyesi Doç. Dr. Ertan Efegil de Kuzey Kıbrıslıların bu seçimdeki önceliklerinin ekonomi olduğunu vurguluyor: “Halkın siyasi partilere ilişkin tutumunu, Ada'daki ekonomik durum belirliyor. 2004'te Annan Planı'na evet demelerinin etkili faktörü, Kuzey Kıbrıs'ın uluslararası alanda siyasi geleceğinin hukuken belirlenmiş olması ve bu sayede yeni iş imkânları, yeni kazanç koşullarının ortaya çıkmasıydı.” İnşaat sektörün durduğunu, işsizliğin arttığını hatırlatan Efegil, her şeye rağmen halkın çözüm istediğini söylüyor: “KKTC'liler sözlü vaatler istemiyor. Annan Planı temelinde, çözüme yanaşıyor. Ancak Rumların onları azınlık olarak gören ve AB ile diğer büyük devletlerin Rumlara öncelik veren tutumları Kıbrıslı Türkleri rencide ediyor.” Doçent Efegil, yeni hükûmetle birlikte Cumhurbaşkanı Talat'ın Rumlarla yürüttüğü görüşmelerde zorluk yaşayabileceğini, Meclis'ten tam destek alamayabileceğini vurguluyor.
   <br/>
   <br/>
   Eroğlu'nun 2010'da yapılacak cumhurbaşkanlığı seçimlerinde Talat'ı yerinden etmeye çalışacağı su götürmez bir gerçek. Talat'ın görüşmelerde başarı elde edememesi onun için bir fırsat olabilir belki. Ancak Ankara'nın müzakere yönündeki iradesinin de bilincinde. Bu bağlamda Eroğlu'nu cumhurbaşkanlığına Ankara-Lefkoşa denkleminde güttüğü denge politikalarının taşıyacağı söylenebilir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=93DC6E21C1326E54A1AF96AEB4A215DC?newsId=21185), [web.archive.org (arşiv bağlantısı)](http://web.archive.org/web/20130820204635/http://www.aksiyon.com.tr:80/aksiyon/newsDetail_getNewsById.action;jsessionid=93DC6E21C1326E54A1AF96AEB4A215DC?newsId=21185)
