# İstihbarat servisinde 'Telekulak' intiharı

*Mesut Çevikalp 2015.07.28*

<div class="pNewsDetailMainContent" itemprop="articleBody">
 <p>
  Güney Kore kamuoyu bir istihbarat ajanının sır dolu intiharını tartışıyor. Güney Kore Milli İstihbarat Servisi’nin (NIS) bir çalışanı aracının içerisinde intihar etmiş şekilde bulundu. Adı, mevkisi açıklanmayan istihbaratçının bıraktığı intihar notunda sıradan vatandaşları ya da muhalifleri dinledikleri iddialarını reddettiği ifade edildi. 46 yaşındaki ajanın aynı notta yaptıkları dinlemelerde elde ettikleri önemli verileri sildiklerini kabul ettiği öğrenildi. NIS, geçen hafta ilk kez bir İtalyan şirketinden telefon ve bilgisayar iletişimini takip etmeye yönelik ‘casus yazılım’ satın aldıklarını kabul etti. Ancak bunun ‘yabancı hedeflere’ yönelik olduğunu savundu. NIS, 3 yıl önceki devlet başkanlığı seçiminde muhaliflerin telefonlarını dinlemekle suçlanmıştı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/istihbarat-servisinde-telekulak-intihari_551724), [web.archive.org (arşiv bağlantısı)](http://web.archive.org/web/20150805105916/http://www.aksiyon.com.tr/karakutu-dunya/istihbarat-servisinde-telekulak-intihari_551724)
