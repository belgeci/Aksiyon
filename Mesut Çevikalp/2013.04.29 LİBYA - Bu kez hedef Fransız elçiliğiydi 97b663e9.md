# LİBYA - Bu kez hedef Fransız elçiliğiydi

*Mesut Çevikalp 2013.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen yıl Bingazi’deki Amerikan Konso-losluğu’nu hedef alan saldırının bir benzeri başkent Trablus’taki Fransız Büyükelçiliği’ne düzenlendi.
  </font>
 </div>
 <div id="newsText">
  <font class="detail-text">
   <p>
    23 Nisan’da sabah saatlerinde bomba yüklü araçla düzenlenen saldırıda büyükelçilik binasının yarısı yıkılırken 2 Fransız vatandaşı koruma da yaralandı. Eylem, 2012’de Amerikan Konsolosluğu’nu hedef alan, konsolosla birlikte 4 kişinin öldüğü eylemden sonraki en kanlı saldırı olarak değerlendirildi. Saldırının ardından Trablus’a giden Fransa Dışişleri Bakanı Laurent Fabius, Libya hükümetinden faillerin bir an önce bulunmasını istedi. Saldırıyı henüz üstlenen olmasa da uzmanlar ülkede etkilerini artıran Selefi gruplara işaret ediyor. Libyalı Selefiler, Fransa’nın 2013 başında Mali’de giriştiği operasyona sert tepki göstermiş, elçilik önünde protesto gösterileri düzenlemişti. Saldırının, Fransız Parlamentosu’nun Mali’deki Fransız birliklerinin sayısını artırma kararından hemen sonra yaşanması dikkat çekti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35411-libya---bu-kez-hedef-fransiz-elciligiydi.html), [web.archive.org (arşiv bağlantısı)](http://web.archive.org/web/20140709040650/http://www.aksiyon.com.tr:80/aksiyon/haber-35411-libya---bu-kez-hedef-fransiz-elciligiydi.html)
