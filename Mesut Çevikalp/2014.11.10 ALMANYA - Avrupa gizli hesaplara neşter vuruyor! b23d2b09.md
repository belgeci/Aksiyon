# ALMANYA - Avrupa gizli hesaplara neşter vuruyor!

*Mesut Çevikalp 2014.11.10*

<div class="pNewsDetailMainContent" itemprop="articleBody">
 <div id="newsSpot">
  Avrupa, gizli banka hesaplarına neşter vuruyor. Geçen hafta sessiz sedasız Berlin’de bir araya gelen 50 ülkenin maliye bakanı ve temsilcisi ‘devrim’ niteliğinde bir anlaşmaya imza attı.
 </div>
 <div id="newsText">
  <p>
   Vergi kaçakçılığını önlemek amacıyla banka bilgilerinin mübadelesine kapı açan uluslararası anlaşma, sınırı aşan banka hesapları üzerindeki hukuki gizliliği ortadan kaldırıyor. Gelişme özellikle İsviçre, Lüksemburg ve Liechtenstein gibi ülkelerde gizli paraları bulunanlara ‘kara haber’ niteliğinde. Bankacılığa ilişkin gizlilik kurallarının değiştirilmesinin vergi kaçakçılığını önleme yolunda ciddi bir ivme sağlaması bekleniyor. Zira anlaşmaya imza atan ülkeler gizli hesaplar üzerinden vergi kaçıran vatandaşlarını kolayca tespit edebilecek. Sadece Alman vatandaşlarının İsviçre bankalarında vergilendirilmemiş 150 milyar Euro birikimi bulunduğu tahmin ediliyor. Anlaşmanın 1 Ocak itibariyle getireceği ağır cezalardan kaçmak isteyen 31 bin Alman, kendini devlete ihbar etti.
  </p>
 </div>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/almanya-avrupa-gizli-hesaplara-nester-vuruyor_539857), [web.archive.org (arşiv bağlantısı)](http://web.archive.org/web/20141223115837/http://www.aksiyon.com.tr:80/karakutu-dunya/almanya-avrupa-gizli-hesaplara-nester-vuruyor_539857)
