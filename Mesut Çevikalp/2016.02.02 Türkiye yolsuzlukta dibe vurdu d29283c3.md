# Türkiye yolsuzlukta dibe vurdu

*Mesut Çevikalp 2016.02.02*

<div class="pNewsDetailMainContent ctx_content" itemprop="articleBody">
 <p>
  Berlin merkezli Uluslararası Şeffaflık Örgütü (Transparency International), 2015 raporunda, Türkiye’nin şeffaflık ve yolsuzlukla mücadelede büyük gerileme yaşadığını kaydetti. Türkiye, 2015 sıralamasında yolsuzluğun arttığı ülkelerin başında geldi. Yolsuzluk algılama endeksine göre en az yolsuzluk vakasına rastlanan ülkelerin başında Danimarka geliyor. Danimarka’yı Finlandiya ve İsveç izliyor. Almanya da bu listede iki basamak atlayarak 10’unculuğa yükseldi. Yolsuzluğun en çok görüldüğü ülkelerin başında da Kuzey Kore ve Somali bulunuyor. Afganistan ve Sudan da yolsuzluğun arttığı ülkelerden. Yolsuzluk puanı en çok artan ülke Brezilya. Durumu kötüleşen Avrupa ülkeleri de Macaristan, İspanya, Makedonya ve Türkiye. Puanı yanında ülke sıralamasında da düşüş yaşayan Türkiye, 64. sıradan 66. sıraya indi. Açıklamaya göre bu düşüş, son yıllarda ilerleme olarak belirtilen tüm reformlarda bunların tersine ve olumsuz olarak değerlendirilen bir gerilemeye işaret ediyor: “Veriler, Türkiye’nin gittikçe Avrupa’dan uzaklaştığını gösteriyor.” 2014’e göre yolsuzlukla mücadelede başarı kazanan ülkeler ise Çek Cumhuriyeti, Ruanda, Hollanda, Avusturya, Ürdün ve Namibya olarak sıralanıyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/turkiye-yolsuzlukta-dibe-vurdu_553715), [web.archive.org (arşiv bağlantısı)](http://web.archive.org/web/20160202091312/http://www.aksiyon.com.tr/karakutu-dunya/turkiye-yolsuzlukta-dibe-vurdu_553715)
