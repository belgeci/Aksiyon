# IŞİD kanseri Tunus'a sıçradı

*Mesut Çevikalp 2015.03.24*

<div class="pNewsDetailMainContent" itemprop="articleBody">
 <p>
  Tunus Millî Bardo Müzesi’ne düzenlenen kanlı baskını Irak Şam İslam Devleti Örgütü (IŞİD) üstlendi. Başkent Tunus’ta 18 Mart’ta meydana gelen silahlı saldırıda 20’si yabancı 23 kişi hayatını kaybetti. Baskın sırasında yaşanan çatışmada iki Tunuslu saldırgan (Hatem el Kaşnavi ve Yasin el Abidi) öldürüldü. Olayla ilgili olduğu düşünülen 9 kişi gözaltına alındı. Saldırıdan sonra sokağa inen ordu önemli kent ve noktalardaki güvenlik önlemlerini artırdı. Yüzlerce Tunuslu terörü protesto etmek için başkentte gösteri düzenledi. Cumhurbaşkanı Beci Kaid Essebsi, devletin teröre karşı ‘acımasız bir savaşa’ girişeceğini duyurdu: “Tunus halkının bilmesini isterim ki biz terörle savaş hâlindeyiz ve bu vahşi azınlık bizi korkutamayacak.” IŞİD, internet üzerinden yayımladığı ses kaydıyla müze baskınını üstlendi.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/isid-kanseri-tunusa-sicradi_550253), [web.archive.org (arşiv bağlantısı)](http://web.archive.org/web/20150731164622/http://www.aksiyon.com.tr/karakutu-dunya/isid-kanseri-tunusa-sicradi_550253)
