# SUriye: ‘Memur’ milisleri sokağa sürdü, katliam sürüyor

*Mesut Çevikalp 2012.04.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Suriye lideri Beşşar Esed’in ülkedeki rejim karşıtı gösterileri bastırmak için kamu çalışanlarını ‘milis’ olarak kullanmaya başladığı ortaya çıktı.
  </font>
 </div>
 <div id="newsText">
  <font class="detail-text">
   <p>
    Özellikle muhaliflerin yoğun yaşadığı bölgelerdeki kamu çalışanlarını, belediye işçilerini silahaltına alan Esed rejimi halkı altyapı hizmetlerinden mahrum bırakıyor. Yerel kaynaklar, halkın temizlik, elektrik ve su gibi temel ihtiyaçlarının bile karşılanmadığını, toplanmayan çöplerin oluşturduğu yığınların trafiği felç ettiğini, salgın hastalıklara yol açtığını vurguluyor. Yönetimin bu yolla isyan eden halkı cezalandırma yoluna gittiği görülüyor. Bu arada, Esed rejimi BM-Arap Birliği Özel Temsilcisi Kofi Annan’ın 6 maddelik barış planına imza atmasına, ateşkesi kabul etmesine rağmen kanlı operasyonlarını sürdürüyor. Diplomatik kaynaklar Esed’e bağlı güçlerin Şam, Duma, Hama, İdlib ve Humus başta olmak üzere ülkede 80 ayrı noktadaki operasyonlarını sürdürdüğünü, ateşkesin yürürlüğe girdiği 12 Nisan’dan bu yana yaklaşık 600 sivilin katledildiğini söylüyor. Ülkedeki şiddetin dinmemesi üzerine harekete geçen BM Güvenlik Konseyi, Suriye’de incelemelerde bulunan 30 kişilik gözlemci misyonunu 300 kişiye çıkarmaya karar verdi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32443-suriye-memur-milisleri-sokaga-surdu-katliam-suruyor.html), [web.archive.org (arşiv bağlantısı)](http://web.archive.org/web/20120503034116/http://www.aksiyon.com.tr:80/aksiyon/haber-32443-suriye-memur-milisleri-sokaga-surdu-katliam-suruyor.html)
