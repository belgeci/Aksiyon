# FRANSA - Her 50 kişiye bir wifi

*Mesut Çevikalp 2014.11.10*

<div class="pNewsDetailMainContent" itemprop="articleBody">
 <div id="newsSpot">
  Kablosuz internet (WiFi) sağlayıcısı iPass şirketinin güncel araştırması, dünyada her 150 kişiye bir WiFi noktası düştüğünü ortaya koydu.
 </div>
 <div id="newsText">
  <p>
   Bu yıl sonuna kadar dünya çapında halka açık WiFi noktaları 47,7 milyona ulaşacak. Araştırmaya göre, hâlihazırda dünyanın en fazla WiFi noktası bulunan ülkesi Fransa. Ardından ABD ile İngiltere geliyor. WiFi teknolojisi işin başında cep telefonu şebekelerinin çekmediği alanlarda kullanılmak üzere ücretsiz olarak tasarlanmıştı. Ancak zaman içinde kolaylığı ve daha düşük maliyetli olması sebebiyle ev, tren, uçak, havaalanı ve mağaza gibi mekânlarda da WiFi teknolojisi kullanılmaya başlandı. Elbette şifrelenip ücretlendirilmeye de... Uzmanlar 2018’e kadar küresel WiFi noktasının 340 milyonu aşacağını, her 20 kişiye bir kablosuz bağlantı noktası düşeceğini öngörüyor. Ancak o dönemde bile Afrika kıtasındaki WiFi kullanımı kısıtlı kalacak, 408 kişi sadece bir WiFi noktasından istifade edebilecek. 2018’de WiFi teknolojisini en yaygın Asya Kıtası kullanacak.
  </p>
 </div>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/fransa-her-50-kisiye-bir-wifi_539858), [web.archive.org (arşiv bağlantısı)](http://web.archive.org/web/20141223123113/http://www.aksiyon.com.tr:80/karakutu-dunya/fransa-her-50-kisiye-bir-wifi_539858)
