# Dün UFO taciz ediyordu, bugün İHA!

*Mesut Çevikalp 2015.03.16*

<div class="pNewsDetailMainContent" itemprop="articleBody">
 <p>
  Fransızların başı insansız hava araçları (İHA) ile dertte! Kimliği belirsiz İHA’ların tacizine uğrayan başkent Paris teyakkuza geçti. Geçen yıl nükleer tesisler üstünde görüntülenen İHA’lar bu kez Paris’in önemli askerî, diplomatik ve turizm noktalarında fark edildi. Eyfel Kulesi, ABD Büyükelçiliği, denizaltı kontrol üssü öne çıkan adreslerden bazıları. Polis, şüpheli insansız hava araçlarını yakalamak için özel üretilen İHA’lar ile hava devriyelerine girişse de henüz ciddi bir ipucu elde edemedi. Paris’te izinsiz İHA uçurmak, uçan araçların nükleer santrallere yaklaşması yasak. Yasağı delenlere 1 yıl hapis cezası veriliyor.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/dun-ufo-taciz-ediyordu-bugun-iha_550172), [web.archive.org (arşiv bağlantısı)](http://web.archive.org/web/20150706133030/http://www.aksiyon.com.tr/dunya/dun-ufo-taciz-ediyordu-bugun-iha_550172)
