# TİKA Başkanı Dr. Serdar Çam: Sömürmeye değil, hizmete gidiyoruz

*Mesut Çevikalp 2011.12.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   20 yıl önce Turgut Özal’ın Atayurt’un imar ve kalkınmasını desteklemek üzere kurdurduğu TİKA bugün 5 kıta ve 100 ülkede proje yürütüyor. Kurumun yaşadığı dönüşümü, Türkiye’ye kattıklarını yeni başkanı Dr. Serdar Çam ile konuştuk.
  </font>
 </div>
 <div id="newsText">
  <font class="detail-text">
   <p>
    Kütüphane, okul, cami, su kuyusu… Türkiye’nin yurtdışına uzanan yardım elinin tezahürlerinden biri olabiliyor. Bu noktada, başrol oynayan kurumlardan biri  Türk İşbirliği ve Koordinasyon Ajansı (TİKA). Temeli 1992’de merhum Cumhurbaşkanı Turgut Özal tarafından atılan kurum, bugün ülkenin dışa açılan bir kapısı hükmünde. TİKA’nın geride bıraktığı 20 yılını, üçüncü 10 yıla dair vizyonunu, dönüşen yapısını çiçeği burnunda başkanı Dr. Serdar Çam ile konuştuk. TİKA Başkanı sıfatıyla ilk röportajını Aksiyon’a veren Çam, kurumun artık her coğrafyada çalışabildiğini vurguluyor: “25 ülkede 28 ofisimiz var. 100 ülkede de faaliyetteyiz. Üçüncü 10 yılda da tempomuz artarak sürecek. Zira bu yönde yoğun talepler alıyoruz.”
   </p>
   <p>
    <strong>
     <img alt="" height="98" src="http://web.archive.org/web/20140804013413im_/http://medya.aksiyon.com.tr/aksiyon/2011/12/12/tika3.png">
      -TİKA, kamuoyunda pek bilinmiyor, nasıl bir kuruluş, ne amaçla kuruldu?
     </img>
    </strong>
   </p>
   <p>
    Tarihî, kültürel ve sosyal bağlarımızın bulunduğu Türk coğrafyasını desteklemek için 1992’de kuruluyor. İlk projeler Orta Asya coğrafyasında hayata geçiriliyor. Sovyetler’in çöküşünün ardından Türk Cumhuriyetleri’nin ayakta kalmasına destek sağlayacak bir dizi çalışma yapılıyor. Kamu yönetimi ve devletleşme alanında ve özellikle sağlıklı bir ekonomik yapı oluşturabilme adına faaliyetler yürütüyor. Sürdürülebilir kalkınmanın temelleri atılıyor. TİKA’nın açtığı yolu daha sonra Türkiye’den o bölgelere giden sivil toplum kuruluşları kullanıyor. Bugün de Orta Asya ülkelerine uzun soluklu, kalıcı destekler sunuyoruz. Gelinen noktada Türkiye’nin yurtdışı yardımlarının ağırlığı TİKA üzerinden hayata geçiriliyor.
   </p>
   <p>
    <strong>
     -Son iki yılda kaç proje tamamlandı?
    </strong>
   </p>
   <p>
    2010’da 1673 projeyi tamamladık. Bu yıl bitmeden 2 bine yakın projeyi bitirmeyi öngörüyoruz. Bu yılki çalışmalarımızın yarıdan fazlası Orta Asya ve Balkanlar üzerine.
   </p>
   <p>
    <strong>
     -Hangi alanda daha fazla talep geliyor?
    </strong>
   </p>
   <p>
    Türkiye’nin tecrübe ve kapasitesini transfer etmek istiyor ülkeler. Kendi kapasitelerini artıracak projeler istiyorlar. Devlet kuruluşlarının modernleştirilmesi, güvenlik birimlerinin eğitimi, sağlık eğitimi ve tarım eğitimleri gibi. Türkiye’de kullanılan sistemleri kurduğumuz ülkeler var. Suriye’de bunu yaptık mesela. Önümüzdeki dönemde Ortadoğu ve Afrika’daki gelişmelere paralel olarak kapasite artırımı ve kamu alanında etkin hizmetlerin yapılabilmesi için gerekli eğitim ve destek programlarına ağırlık vereceğiz.
   </p>
   <p>
    <strong>
     -Yardım projelerini TİKA mı hazırlıyor?
    </strong>
   </p>
   <p>
    TİKA benzeri kuruluşların ağırlığında yardım projeleri merkezde oluşturulur. Ancak biz genelde projeyi karşı taraftan bekliyoruz. İhtiyacın ne olduğunu bilen karşı taraf zira. Talepleri uzmanlarımızla değerlendirip görüşümüzü iletiyoruz. Bunun yanında 28 saha ofisimizden gelen projeler oluyor. Uygun bulunanları hayata geçiriyoruz. Projelerin yerinden gelmesine özen gösteriyoruz. Çünkü Somali’nin ihtiyacını en iyi Somalililer bilir. Bu yolla ortaya konan çalışmalar daha verimli, daha kalıcı oluyor ayrıca.
   </p>
   <p>
    <strong>
     -TİKA 20. yılını geride bıraktı. Üçüncü 10 yılında ne tür yenilikler olacak?
    </strong>
   </p>
   <p>
    Büyümeyi sürdürme kararlılığındayız. Özellikle son birkaç yılda yakalanan tempoyu ileriki 10 yıla taşımak istiyoruz. Bölgemizde köklü değişimler var. Bölge bir açıdan yeniden ayağa kalkıyor. Türkiye ile paralel TİKA’nın rolünün artacağını öngörüyoruz. Sonuçta kalkınma yardımının önemli bir tarafı da kriz anlarında ve sonrasında bir perspektif sunmak. İşbirliği ve destek taleplerinin yoğunlaşacağını düşünüyoruz. Çalışma yapmadığımız ülkelerle işbirliği yapmaya, bulunduğumuz ülkelerdeki ofislerimizin sayısını artırmaya hazırlanıyoruz. Bölgede dönüşüm geçiren ülkelerin yeniden kalkınmasında bize çok iş düşecek.
   </p>
   <p>
    <img alt="" height="226" src="http://web.archive.org/web/20140804013413im_/http://medya.aksiyon.com.tr/aksiyon/2011/12/12/tika1.png"/>
    <strong>
     -Yurtdışı temaslarında ne tür dönüşler alıyorsunuz?
    </strong>
   </p>
   <p>
    Yerinden gelen, spesifik projeleri hayata geçirmeye çalıştığımız için halk nazarında çok olumlu algımız var. Mesela Afganistan’da arıcılık, seracılık gibi tarımsal bilincin gelişmesine matuf projeler yürüttük. Diğer bir tabirle kılcal damarlarda çalışıyorsunuz. Bu bağlamda bu tür projelerin hem geri dönüşü daha hızlı hem de halk nazarındaki olumlu etkisi daha yoğun oluyor. Çünkü bire bir Afgan halkıyla muhatap oluyorsunuz. Yer yer yanınızda yerel unsurlar oluyor. Güvenlerini daha çabuk kazanıyorsunuz. Sonuçta TİKA’ya, Türkiye’ye karşı daha sıcak bir tutum içine giriyorlar.
   </p>
   <p>
    <strong>
     -Ülkeler arasındaki gerilimler TİKA’yı nasıl etkiliyor? Mesela Suriye’deki ofis Ankara-Şam geriliminden etkileniyor mu?
    </strong>
   </p>
   <p>
    Sonuçta Türkiye Cumhuriyeti’nin resmî kuruluşuyuz. Tabii ki yaşanan gelişmeler bizim çalışmalarımızı etkiliyor. En hafifinden çalışmalarımızın yavaşlamasında ya da hızlanmasında rol oynuyor. Ancak bugüne kadar asla doğrudan hedef hâline gelmedik. Zira hem ilgili ülke yetkilileri hem de halk çalışmalarımızı biliyor. Suriye’deki çalışmalarımızın seyri de bu söylediklerim çerçevesinde.
   </p>
   <p>
    <strong>
     -Suriye’nin yanında Afganistan, Libya, Filistin ve Somali gibi sıcak çatışmaların olduğu birçok ülkede ofisiniz var. Buralarda ne gibi zorluklar yaşıyorsunuz?
    </strong>
   </p>
   <p>
    TİKA sıkıntıların, krizlerin, risklerin yaşandığı yerlerde olmak zorunda. Oralarda olmadan çözüme katkı sağlayamaz; huzurun, barışın tesisinde rol alamaz. Mesela Libya’daki ilk ofisimizi Bingazi’de çatışmaların en yoğun döneminde açtık. Yine Somali’de süren terör olaylarına takılmadan açtık büromuzu. Çoğu yardım kuruluşu Somali’deki çalışmalarını komşu Kenya üzerinden yürütürken TİKA bizzat Mogadişu’da bulunmayı tercih etti. Kadromuz sıkıntılara aldırmadan fedakârca çalışmalarını sürdürüyor. TİKA’ya has bir tavır da değil bu, ecdadımızda, halkımızda da aynı tutum mevcut. TİKA’nın olmadığı birçok yerde faaliyet gösteren Türk STK’lar da aynı şuurla yol alıyor. Ofisimizin olamadığı yerlerde orada bulunan STK’larımızla işbirliği kuruyoruz. Önemli olan ülkemizin değerlerini orada elbirliği ile temsil etmemiz.
   </p>
   <p>
    <img alt="" height="244" src="http://web.archive.org/web/20140804013413im_/http://medya.aksiyon.com.tr/aksiyon/2011/12/12/tika2.png"/>
   </p>
   <p>
    <strong>
     -Somali’de işe nereden başladınız?
    </strong>
   </p>
   <p>
    Başbakanımızın 19 Ağustos’ta Mogadişu’ya düzenlediği ziyaret kritik önemdeydi. Yaptığı konuşmalarla dünyanın ilgilisini Somali’ye çekti. Somali’ye ziyaretten önce gittiğimde limanlarında bir iki yardım gemisi demirliydi. Türkiye’nin yaptığı çıkarmanın ardından İslam ülkeleri de atağa geçti. En son giden gemimize 20 gün sonrasına boşaltma tarihi verdiler. Büyük bir yardım akışı başlamış. Türkiye Somali’de sadece okul, hastane, yol, arıtma ve elektrik tesisi gibi yardımlarla yetinmeyecek. Ülkede barış ortamının sağlanması için her türlü destek verilecek. Yeni açılan büyükelçiliğimiz bu yönde temaslar sürdürüyor. Bizim dışımızda Kimse Yok mu Derneği, Yeryüzü Doktorları gibi Türkiye’den giden STK’lar önemli çalışmalara imza atıyor.
   </p>
   <p>
    <strong>
     -Afganistan’da ne tür projeler yürütüyorsunuz?
    </strong>
   </p>
   <p>
    Daha çok imar alanında çalışıyoruz. Bunun dışında kadınlara yönelik bir dizi eğitim ve iş imkânı sağlayan kurslarımız var. Ebe kurslarımız çok ilgi gördü. Hemşirelik okulu kurduk. Polisine eğitim veriyoruz. Hastane, sağlık merkezleri, yol ve köprüler inşa ediyoruz. Bütün alanlarda aktif bir süreç yürütüyoruz. Afgan makamları her fırsatta Türkiye’ye minnetlerini sunuyor. Bize “Afganistan’a yardımda bulunan çok ülke var. Ama sizin gibi bunu menfaat beklemeden yapan yok.” diyorlar. Biz yer altındaki zenginler için değil, yer üstündeki insanlar için çalışıyoruz.
   </p>
   <p>
    <strong>
     -TİKA’nın Bosna’da da aktif olduğu görülüyor.
    </strong>
   </p>
   <p>
    Önemli restorasyon çalışmalarımız var Bosna’da. Bizim dışımızda oraya giden belediyelerimizin çalışmalarına destek sağlıyoruz. Bosnalılara yeni iş alanları açmaya çalışıyoruz. Tarım ve hayvancılık alanında kurslar veriyoruz. u.
   </p>
   <p>
    <strong>
     -Yeni dönemde hangi ülkeye ağırlık vereceksiniz?
    </strong>
   </p>
   <p>
    Aslında her alanda aktivitemizi sürdürebiliyoruz. Libya, Mısır ve Tunus’ta daha aktif çalışmaya başladık. Çabamız söz konusu ülkeler yeniden normalleşene kadar sürecek. Acil yardımlarda bulunduk, bulunuyoruz. Uzun dönemli planlarımız da var. Bu bağlamda Dışişleri Bakanlığı ile sıkı işbirliği içindeyiz.
   </p>
   <p>
    <strong>
     -Ferdî mektuplar da geliyor mu?
    </strong>
   </p>
   <p>
    Zaman zaman alıyoruz bu tür mektupları. Tanımadığımız insanlardan çok samimi ifadelerle yazılmış mektuplar ulaşıyor. Hâllerini anlatıp, yardım istiyorlar. Afrika’daki bir kabile reisinden mektup gelmişti. TİKA’dan yardım istiyordu. Makedonya-Kalkandelen’de bulunan Bektaşi Dergâhı’ndan bir talep geldi. Dergâh ve külliyatı saldırıya uğramış ve bir kısmı yanmış. Restorasyona başladık ve sonraki saldırıları önlemek için güvenlik sistemi kurduk.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5E4FC652FC95767E09A62211DABB6866?newsId=31265), [web.archive.org (arşiv bağlantısı)](http://web.archive.org/web/20140804013413/http://www.aksiyon.com.tr:80/aksiyon/newsDetail_getNewsById.action;jsessionid=5E4FC652FC95767E09A62211DABB6866?newsId=31265)
