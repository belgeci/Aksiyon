# 28 Şubat onu 10 yıl arayla iki kez vurdu

*Mesut Çevikalp 2012.05.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Ben iki 28 Şubat yaşadım.” diyen Hasan Tanrıöven’in başına gelenler, ülkedeki statükocuların zalim tarihlerinin bir özeti niteliğinde…
  </font>
 </div>
 <div id="newsText">
  <font class="detail-text">
   <p>
    Postmodern darbe 28 Şubat’ın izleri onda daha bir keskin… 1996’da, 1997’de çektikleri yetmezmiş gibi 2006’da da yolu kesilir. Gerekçe gösterilmeksizin işinden edilir, geçim sıkıntısı yaşar… En yakınlarına dahi anlatamaz hâlini: “28 Şubat, milleti bir, beni iki kez vurdu. Ama inancımı, imanımı kaybetmedim. Aksine, onlara daha sıkı sarıldım.”
    <p>
     Türkiye’de inancını yaşadığı gerekçesiyle hakkı gasp edilen, zulüm ve baskı gören milyonlardan sadece biri Hasan Tanrıöven. Hâlihazırda Küçük ve Orta Ölçekli İşletmeleri Geliştirme ve Destekleme İdaresi Başkanlığı’nda (KOSGEB) başkan başmüşaviri sıfatıyla çalışıyor. 32 yıllık iş hayatı sıkıntılarla geçmiş. İnancından ötürü 28 Şubat 1997 ve 28 Şubat 2006’da hakkı gasp edilmiş, zulme uğramış, işinden olmuş. Yaşadıkları, inancını daha da artırmış…
     <p>
      Tanrıöven’in çilesi ilk, 1977’de girdiği Orta Doğu Teknik Üniversitesi’nde (ODTÜ) başlamış. Notları parlak olmasına rağmen dinini yaşadığı için çok sevdiği asistanlığı bırakmak zorunda kalmış: “Aydınlıkevler Lisesi’nin ardından ODTÜ Mühendislik Fakültesi Metalürji Mühendisliği Bölümü’ne girdim. Yıl 1977’ydi. Sene kaybım olmadan 1982’de mezun oldum. Ardından asistanlığa başladım. Ancak inancımı yaşayamıyordum, baskı vardı. Üniversiteye girdiğimde solcuydum. Sonradan muhafazakârlaştım, namaza başladım. Eski arkadaşlarım ve hocalar bundan hoşnut değildi. Eski solcu arkadaşlarım açıktan çok tehdit ettiler beni. ‘Ne işin var sağcıların içinde! Aramıza geri dön.’ diyorlardı. Ciddi bir mahalle baskısı altındaydım. Hava alabilmek için asistanlıktan ayrılıp askere gittim.”
      <p>
       Hasan Tanrıöven, ‘Peygamber Ocağı’ olarak bilinen askerlikte de aradığı hoşgörüyü bulamaz. 1984’te yedek subay olarak dâhil olduğu Ankara Polatlı’daki birliğinde de zor günler geçirir. Namaz kılması, oruç tutması istenmez. Ama o yine de sabah aldığı abdesti akşama kadar tutarak, yakaladığı boşluklarda namazını kılar. Ramazan döneminde de iftar ve sahur yapmasına müsaade edilmez: “O zor şartlara rağmen bir namazımı bile kaçırmadım. O da bana Allah’ın bir lütfuydu.”
       <p>
        Askerliğin ardından Türkiye Bilimsel ve Teknik Araştırma Kurumu’nda (TÜBİTAK) çalışmaya başlar. Eski Enerji Bakanı Hilmi Güler ile birlikte ‘Toros’ roketlerinin geliştirilmesinde görev alır. Turgut Özal’ın önayak olduğu YÖK ve Dünya Bankası sponsorluğunda yürütülen ara eleman yetiştirme projesi kapsamında önce İngiltere, ardından Amerika’ya eğitime gider. Öğretim görevlisi olur: “Rahmetli Özal ülkede ara eleman, tekniker eksikliğinden dert yanıyordu. YÖK ve Dünya Bankası ile görüşüp yurtdışında bir yıllık yoğunlaştırılmış eğitim programı oluşturdu. Yabancı dili olanlar başvurdu. Ben de katıldım. İngiltere (Bolton) ve ABD’de (Wisconsin) eğitim aldım. Waukesha Teknik Enstitüsü’nde öğrenciyken bir gün Amerikalı danışmanıma namaz kılmak istediğimi, ancak uygun bir yer bulamadığımı söyledim. Hemen heyecanla bana bir yer ayarladı, imkân sağladı. Bolton’da da aynı toleransı yaşadım. Yabancıların inanca saygısı beni çok etkilemişti.”
        <p>
         Ülkeyi terk edecektim
         <p>
          Hasan Tanrıöven, yurtdışı dönüşünde Kırıkkale Üniversitesi’nde öğretim görevlisi olarak çalışmaya başlar. 1990’ların başında da özel sektöre geçer. Kurduğu şirket 1994 krizinden etkilenince Ankara Büyükşehir Belediyesi’nin BELTAŞ şirketine transfer olur. Huzuru kısa sürer. 2 yıl sonra patlak veren 28 Şubat sürecinde askerin baskısını iliklerine kadar hisseder: “BELTAŞ’ın genel müdürüydüm. 28 Şubat patlak verince bizi de baskı altına aldılar. Uygulamalardan o kadar bunaldım ki ülkeyi terk etmeyi düşündüm. Tesettürlü eşimin de huzuru kalmamıştı. Dubai’ye taşınıp döner işine girecektim ama sabrettim.”
          <p>
           2000 yılında Ereğli Demir ve Çelik’ten gelen teklifi yeni bir başlangıç olarak düşünür. Kısa zamanda şirketin Ankara Bölge Satış Müdürlüğüne yükselir. 2005’te şirketin Gebze’deki Demir Çelik Servis Merkezi’nin genel müdürlüğüne getirilir. ‘İşler tam yerine oturdu’ diye düşünürken askerden ikinci darbeyi alır. Devletin özelleştirmeye çıkardığı Ereğli Demir ve Çelik’i alan OYAK Holding, hiçbir gerekçe bildirmeden istifa etmesini ister, tam ‘28 Şubat’ günü işine son verilir. Sözleşmesi gereği ödenmesi gereken 7 aylık maaşını da alamaz: “OYAK, Ereğli Demir ve Çelik’i alır almaz işten çıkarmalara başladı. Beni de bir gün sonra çıkardılar. Tanımadan, bilmeden... Hâlbuki bilançolara göre şirketi kâra geçirmiştim. Benim gibi ilk atılanların ağırlığı sağ eğilimli, muhafazakâr kişilerdi. Önce yöneticiler, ardından mühendisler işten çıkarıldı. Sanırım ihaleden önce şirket içindeki muhafazakâr, sağ eğilimli kişileri tespit etmişlerdi. Ben zaten açıktan kılıyordum namazlarımı. Bizi tanıyan birileri dışarıya bilgi vermiş sanırım. Listenin başındaydım (gülüyor). Bir müddet işsiz kaldım, geçim sıkıntısı çektim. Her sabah işe gidiyormuş gibi çıktım evden. O günlerde ordudan, üniversitelerden atılan muhafazakârların hâlini daha iyi anladım. Çünkü ben de aynı şeyleri yaşadım.”
           <p>
            OYAK’a karşı açtığı davayı, bilirkişinin ‘iş bulma kapasitesini yüksek görmesi’ dolayısıyla kaybetmiş. Kararın ardından bazı yakınları ‘askerle uğraşılmaz’ diye uyarmış. Ancak o, hakkını Avrupa İnsan Hakları Mahkemesi’nde (AİHM) aramaya karar vermiş. Gayesi tazminat almak değil, sadece haklılığının tescil edilmesiymiş. Haklılığını ailesine, çocuklarına ispatlamak istemiş. Zira OYAK’a dava açıp hakkını alan arkadaşları da olmuş.
            <p>
             Hasan Tanrıöven’e 28 Şubat’ın yargıya taşınmasını nasıl değerlendirdiğini soruyoruz. Yargı sürecinin Türkiye’nin demokrasi yolunda katettiği mesafeyi gösterdiğini söylüyor. Ülkedeki konjonktürün değiştiğini, hakkı gasp edilenlerin haklarının iadesine başlandığını vurguluyor: “28 Şubat davasından umutluyum. Suçlular cezasını eninde sonunda çekecek. Artık eski katı, statükocu zihniyet kırıldı çünkü. Bugün bazı emekli paşalar bile yanlış yaptıklarını itiraf etmeye başladı. Bu, normalleşme sürecinin başladığını gösteriyor.”
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=EA563A50EC4F5B489275DD4B4BCC0FB8?newsId=32570), [web.archive.org (arşiv bağlantısı)](http://web.archive.org/web/20120527152545/http://www.aksiyon.com.tr:80/aksiyon/newsDetail_getNewsById.action;jsessionid=EA563A50EC4F5B489275DD4B4BCC0FB8?newsId=32570)
