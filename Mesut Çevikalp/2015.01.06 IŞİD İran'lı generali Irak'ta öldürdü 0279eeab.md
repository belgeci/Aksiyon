# IŞİD, İran'lı generali Irak'ta öldürdü

*Mesut Çevikalp 2015.01.06*

<div class="pNewsDetailMainContent" itemprop="articleBody">
 <p>
  İran Devrim Muhafızları’nın üst düzey komutanlarından General Hamid Takavi’nin Irak’ta öldürüldüğü açıklandı. IŞİD’e karşı savaşan Irak ordusu ile halk birliklerine askerî eğitim ve danışmanlık hizmeti veren Takavi’nin başkent Bağdat’ın kuzeyindeki Samarra kentinde silahlı saldırı sonucu hayatını kaybettiği öğrenildi. Yerel kaynaklar planlı saldırının IŞİD eylemcilerince düzenlendiğini kaydetti. Takavi’nin Tahran’a getirilen naaşı Devrim Muhafızlarınca düzenlenen törenin ardından memleketi Ahvaz’da toprağa verildi. Irak-İran Savaşı sırasında Devrim Muhafızları’nın Ramazan Karargâhı’nı yöneten General Hamid Takavi’nin adı ülkenin sınır ötesi operasyonlarında geçiyordu. Haziranda da Yüzbaşı Ali Rıza Meşceri, Irak’ta IŞİD ile girdiği çatışmada hayatını kaybetmişti. Irak’tan Tahran’a arka arkaya gelen tabutlar ve İranlı komutanların sıklıkla Irak’ta görüntülenmesi, Tahran’ın ‘Irak’a asker göndermiyoruz’ beyanını boşa düşürdü.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/isid-iranli-generali-irakta-oldurdu_540996), [web.archive.org (arşiv bağlantısı)](http://web.archive.org/web/20150824201407/http://www.aksiyon.com.tr/karakutu-dunya/isid-iranli-generali-irakta-oldurdu_540996)
