# Avustralya İran ile istihbarat paylaşımına gidiyor

*Mesut Çevikalp 2015.04.28*

<div class="pNewsDetailMainContent" itemprop="articleBody">
 <p>
  Avustralya ile İran rejimi, Irak Şam İslam Devleti Örgütü (IŞİD) üzerine karşılıklı istihbarat paylaşımına gidiyor. Sürpriz anlaşmayı Avustralya Dışişleri Bakanı Julie Bishop ilan etti. Resmî ziyaret kapsamında Tahran’a giden Bishop, İran Cumhurbaşkanı Hasan Ruhani ile düzenlediği ortak basın toplantısında, iki ülkenin Irak’ta IŞİD’e karşı yürütülen mücadele kapsamında istihbarat paylaşacağını, bu yeni adımın küresel terörle mücadelede faydalı olacağını savundu: “İran’ın aradığımız bilgilere sahip olduğuna inanıyoruz, onlar da bizimle bilgi paylaşımına memnuniyetle yaklaştılar.” Avustralya hükümeti, Irak-Suriye ekseninde faaliyet gösteren radikal örgütlere katılan 100 kadar Avustralya vatandaşının izini sürüyor. Avustralya, ABD öncülüğünde oluşturulan uluslararası IŞİD karşıtı koalisyonda yer alıyor. İran açıktan koalisyonun üyesi değil ancak örtülü şekilde Irak’ta rol alıyor. Geçen aylarda İran Kudüs Kuvvetleri Generali Kasım Süleyman ile bazı üst düzey askerlerin Irak’a geçtiği, Iraklı birlikleri eğitip operasyonları koordine ettiği basına yansıdı.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/avustralya-iran-ile-istihbarat-paylasimina-gidiyor_550698), [web.archive.org (arşiv bağlantısı)](http://web.archive.org/web/20150715030837/http://www.aksiyon.com.tr/dunya/avustralya-iran-ile-istihbarat-paylasimina-gidiyor_550698)
