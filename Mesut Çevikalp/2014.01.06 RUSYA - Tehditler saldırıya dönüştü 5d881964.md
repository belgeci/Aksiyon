# RUSYA - Tehditler saldırıya dönüştü

*Mesut Çevikalp 2014.01.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Rusya, güney şehri Volgograd’daki patlamalarla sarsıldı. Geçen hafta önce tren istasyonuna (29 Aralık), 24 saat sonra da bir troleybüse düzenlenen intihar saldırılarında en az 31 kişi hayatını kaybetti, yaklaşık 60 kişi de yaralandı.
  </font>
 </div>
 <div id="newsText">
  <font class="detail-text">
   <p>
    Rus güvenlik birimleri, güvenlik kamerası görüntülerinden hareketle ilk patlamanın bir intihar saldırısı olduğunu tespit etti. İkinci patlamanın troleybüse bomba yerleştirilerek düzenlendiği düşünülüyor. Soruşturmayı İç İstihbarat Örgütü’nün (FSB) yürütmesi talimatını veren Rusya Devlet Başkanı Vladimir Putin, eylemcilere gerekli cevabın verileceğini söyledi. Saldırıları üstlenen olmadı. Ancak daha önce Kuzey Kafkasya’da faaliyet gösteren radikal eylemci gruplar 2014 Soçi Kış Olimpiyatları’nı sabote etme kararı almıştı. Patlamaların meydana geldiği Volgograd, 5 hafta sonra Kış Olimpiyatları’na ev sahipliği yapacak Soçi’ye 700 kilometre uzaklıkta bulunuyor. Terörle mücadele uzmanları saldırıları bu gruplarla bağlantılı görüyor. Soçi’ye 300 kilometre uzaklıktaki Pyatigorsk’ta da önceki hafta bomba yüklü bir aracın infilak etmesi sonucu 3 kişi hayatını kaybetmişti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=37523), [web.archive.org (arşiv bağlantısı)](http://web.archive.org/web/20140114120359/http://www.aksiyon.com.tr:80/aksiyon/newsDetail_getNewsById.action?newsId=37523)
