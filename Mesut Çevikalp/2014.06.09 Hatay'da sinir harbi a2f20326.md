# Hatay'da sinir harbi

*Mesut Çevikalp 2014.06.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p dir="LTR">
    Suriye iç savaşı sonrası hazırlıksız-plansız kabul edilip kontrolsüz bırakılan Suriyeli mülteciler Hatay’ın kendine özgü hassas dengelerini bozuyor. Suç olaylarının, fuhşun ve işsizliğin giderek arttığı kent sosyal patlamanın eşiğinde!
   </p>
  </font>
 </div>
 <div id="newsText">
  <font class="detail-text">
   <p dir="LTR">
    Uçak inişe geçtiğinde yaşanan türbülans yolcuları heyecanlandırmadı. Çoğu, şehrin yaz-kış dinmeyen hafif esintisine aşinaydı zira. Havalimanından şehir merkezine doğru ilerlerken dere tepeyi mantar gibi saran rüzgârgülleri (rüzgâr santralleri) de sadece yabancıların ilgisini çekti. Hataylılar, Hatay’ı bilenler kırmızı-beyaz ışıklarıyla gecenin karanlığını bölen devasa pervanelere çoktan aşinaydı… Türbülansın sadece havada olmadığına, bütün şehre sirayet ettiğine şahit oluyoruz. Üçüncü yılını deviren Suriye iç savaşı hassas dengeler üzerine oturan bu sınır ilinde hayati yaralar açmış. Çok kültürlü yapı zedelenmiş. Farklı etnik gruplar arasındaki diyalog kanalları kapanmış. Dahası tarih boyu yan yana, huzur içinde yaşayan Alevi-Sünni topluluğu kutuplaşmış. Görüştüğümüz onlarca Hataylıdan edindiğimiz izlenim tek paydada kesişti: "Hatay sosyal patlamanın sınırında!"
   </p>
   <p dir="LTR">
    3 yıl öncesine kadar zengin mutfağı, tarihî mekânları ve çok kültürlü yapısıyla öne çıkan Hatay bugün ‘sınırı aşan’ Suriyelileriyle, artan asayiş olaylarıyla anılıyor. Kaos, ekonomiye de yansımış. Ortadoğu’ya taze meyve-sebze ihraç edilemiyor artık. Tırlar yol kenarlarında park hâlinde. Hava ve liman trafiğinde de eski canlılık kalmamış. Yerli-yabancı gazeteciler sayılmazsa uçak seferlerinde yabancı yolcu yok denecek kadar az. Eskisi gibi turistik gruplar da dolaşmıyor sokaklarda. Sakinleri bile akşam sokağa çıkmaya çekinir olmuş. Yaz günlerine neşe katan çay bahçeleri Suriyelilerle dolup taşıyor. Ne acı ki çoğu dilenmek için sokuluyor yanınıza...
   </p>
   <p dir="LTR">
    Hataylılar şehirde yaşanan keskin çöküşü üç ana etkene bağlıyor: Sosyal erozyon, güvenlik zafiyeti ve daralan ekonomi. Hatay’da ilk düğmenin yanlış iliklendiğini düşünüyorlar. Esed rejiminin 6 ay zarfından düşeceği öngörülerek planlanan kamp, konaklama ve kriz yönetiminin gelinen noktada çöktüğünü, bumerang etkisiyle Hataylılara zarar vermeye başladığını söylüyorlar.
   </p>
   <p dir="LTR">
    <strong>
     "Ankara önemsemiyor!"
    </strong>
   </p>
   <p dir="LTR">
    Hataylılar, Ankara’da şehrin hassasiyetlerini düşünmeden sarf edilen beyanatların ve uygulanan politikaların Hatay’a büyük zarar verdiğinde hemfikir. Hükümetin, krizin başlarında Esed rejimine yüklenirken Nusayrileri hedefe koymasının Hatay Alevilerini ötekileştirdiğini aktarıyorlar. AKP’nin polis ateşiyle can veren Alevi Berkin Elvan ile Uğur Kurt olaylarını yanlış yönetmesi, "siyasallaştırması" ve hemen ardından "Ali’siz Alevilik" tartışmasını gündeme taşıması Hataylı Alevileri yaralamış. İnternette yayımlanan ve Hataylı eski Adalet Bakanı Sadullah Ergin ile Başbakan Erdoğan’a atfedilen telefon görüşmesinde bir hâkimin ‘Alevi’ olduğu için fişlenmesi Hataylı Alevileri devlete küstürmüş. Aleviler sokağa inmiş, bölgelerinden geçen ambulansları, polis araçlarını taşlamışlar. Hatta deniz yoluyla Suriye’ye geçip Esed rejimi safına katılanlar bile olmuş! Kanaat önderliği çeşitli vesilelerle şehirdeki kötü gidişatı Ankara’ya anlatsalar da yetkililerin Esed rejimini devirme pahasına her türlü yan hasarı görmezden geldiğini hissetmişler. Hiçbir adım atılmadığı için kutuplaşmanın derinleşerek attığını kaydediyorlar.
   </p>
   <p dir="LTR">
    Hatay’a gelen 150-200 bin Suriyeli önceleri şehir ekonomisine hatırı sayılır bir canlanma getirmiş. Ancak getirdikleri birikimler tükenince durum tersine dönmüş. Geçinmek için şehre dağılmışlar. İmkânı olanlar dükkân, işporta tezgâhı açmış. Arabası olanlar korsan taksiciliğe soyunmuş. Tüm varlığını tüketen de karın tokluğuna işçiliğe başlamış. Günlük 15-20 TL’ye, sigortasız ve ek mesai olmadan çalışmaya başlayan on binlerce sigortasız Suriyeli iç piyasanın işveren-işçi denklemini bozmuş. Hâlihazırda Antakya’da Suriyelilerin işlettikleri 3 restoran var. Bunlar dışında gasp, fuhuş, uyuşturucu ticaretine bulaşanlar da mevcut.
   </p>
   <p dir="LTR">
    <img alt="" height="291" src="http://web.archive.org/web/20140930204805im_/http://medya.aksiyon.com.tr/aksiyon/2014/06/09/hatayda-sinir2.jpg"/>
   </p>
   <p dir="LTR">
    Hatay’ın önde gelen Sünni işadamlarından Tevfik Doğan, geçen 10 yılda yol, liman ve havalimanları yatırımlarıyla şaha kalkan Hatay’ın Suriye kriziyle birlikte düşüşe geçtiğini ifade ediyor. Mültecilerin şehrin ekonomik altyapısını etkilediğini, Hataylıların sırtına ek yük oluşturduğunu anlatıyor: "Suriye’den kaçan zenginler Hatay’da iş yapamadı. En üst sınıf bir müddet burada durup ardından Dubai, Ürdün, Mısır gibi üçüncü ülkelere geçti. Mühendis, müteahhit ve işadamlarından oluşan orta sınıf da Hatay’da tutunamadı. Buradan Antep, Urfa, Ankara gibi büyük şehirlere göçtüler. Hatay’da en alt sınıf kaldı. Bu insanlar Suriye’de de güçlükle geçiniyordu. Kamplar sadece yüzde 10’unu alınca (15 bin kişi) geri kalan on binlercesi mecburen şehre dağıldı. Ankara Esed’in 5-6 ayda düşeceğini hesaplayıp, mültecileri ağırlayacak yeterli kamp kurmadı. Parası biten on binlerce mülteci hayatta kalmak için arayışa girdi. Kimi suça bulaştı, kimi işyeri açtı, kimi dilenci oldu. Hepsi kayıt dışı çalışıyor. Daha mühimi bu insanlardan hangisi mülteci, hangisi savaşçı belli değil!"
   </p>
   <p dir="LTR">
    <strong>
     "Kayıt dışı teşvik ediliyor’
    </strong>
   </p>
   <p dir="LTR">
    Alevi cemaatinin kanaat önderlerinden İmam Adnan Fatihoğlu (Affan grubu) hükümetin bizzat kendi eliyle Hatay’da kayıt dışı çalışmayı teşvik eder duruma düştüğünü belirtiyor. Oturumu, pasaportu hatta kaydı bulunmayan Suriyeli mültecilerin sigortasız çalışmalarına, vergisiz işyeri işletmelerine göz yumulduğunu anlatıyor. Şehri kurtarmak için bir an önce alternatif çözümlere yönelinmesi gerektiğini düşünüyor: "İnsanlığımızın, inancımızın gereği zulümden kaçan Suriyelilere yardım ettik, evimizi açtık. Ama ilk günlerdeki masum hava bozuldu. Şehirde kontrolsüz ve başına buyruk hareket eden mülteciler kanun, nizam tanımıyor. Suç şebekeleri peyda oldu."
   </p>
   <p dir="LTR">
    Adnan Hoca, 100 binden fazla mültecinin şehre bırakılmasının hayatı pahalılaştırdığını anlatıyor: "Talep arttığı için her şeyin fiyatı arttı. Gıda, giyim, tüketim maddeleri hatta kira bedelleri 2-3’e katlandı. Başta Aleviler karşıydı Suriyelilere. Şimdi Sünniler de dert yanıyor. Çünkü Suriyeliler onların da yaşantısını, huzurunu ve işini bozdu. En büyük hata hükümette. Planlaması eksik olduğu gibi yönetimi de tam beceremedi. Sınırlarımız delik deşik! Son 3 yılda Türkiye’den 1500 araç Suriye’ye kaçırıldı. Bu araçlar pasaportsuz, triptiği olmadan sınırı nasıl geçti bilen yok! Hatadan dönmek erdemdir."
   </p>
   <p dir="LTR">
    Bölgede görevli üst düzey bir güvenlik yetkilisi, meselenin başka bir yönüne dikkat çekti. Hatay’da geçim sıkıntısı çeken mültecilerin yasa dışı örgütlerce devşirilebileceğine işaret ediyor. Karın tokluğuna çalışan Suriyelilerin para karşılığında terör eylemlerinde kullanılmalarından endişe ettiklerini söylüyor: "Her gün ortalama 100 Suriyeli sınırı kaçak yollardan geçmeye çalışırken yakalanıyor. Bir buçuk yıldır bu insanlar geri gönderiliyor. Ancak coğrafi açıdan sınırları tam kontrol etmek mümkün değil. Belki yüzlercesi yakalanmadan Hatay’a giriyor. Kimse şehirdeki yabancı nüfusu tam bilemiyor. Kontrol etmek artık imkânsız. İpin ucu kaçtı bir kere! Bundan sonra sınıra duvar veya tel çekmek sorunu çözmez, akını durdurmaz. Tek çare Suriye iç savaşının bitmesi!"
   </p>
   <p dir="LTR">
    Aynı güvenlik yetkilisi fuhuş olaylarını doğruluyor. Denetimler artırılsa da, önüne geçilemediğini belirtiyor: "Hırsızlık, fuhuş, gasp gibi yüz kızartıcı suçlar kampların dışında yaşayan Suriyelilerin işi. 1,5 milyonluk şehrin her noktasını her an kontrol altında tutmak mümkün olmuyor maalesef. Salgın hasatlıklara da kapı aralandı. Türkiye’de yıllar sonra yeniden çocuk felcinin patlaması bu durumun sonucu."
   </p>
   <p dir="LTR">
    Hatay’da sosyal yapıyı çökerten güncel sorunlardan biri de fuhuş! Maddi güçlük çeken mülteci ailelerin 15-16 yaşlarındaki kız çocuklarını başlık parası için yaşlılarla evlendirdiği artık ayyuka çıkmış. Bu tür evlilik için Türkiye’nin dört bir tarafından gelen insanlardan bahsediliyor. Evlenebildikleri için bu kızların şanslı olduğunu düşünenler de var. Çünkü bir kısmı da maalesef kötü bir yola sapmış. Gecenin ilerleyen saatlerinde yol kenarlarına çıkıp müşteri arayanlardan söz ediliyor.
   </p>
   <p dir="LTR">
    Adnan Hoca, kendilerine sığınan bu insanların namuslarına el uzatanların ahiret sınavını kaybettiklerini, bu kızlara devletin sahip çıkması gerektiğini söylüyor: "Ahlaki açıdan batıyoruz! Zina aldı başını yürüdü. Eğer biz Ensar isek Muhacirlerin namusuna nasıl el uzatabiliyoruz? Anlaşılan bu sınavdan kaldık... Muhacirleri yok pahasına çalıştırdık! Namuslarına el uzattık!"
   </p>
   <p dir="LTR">
    Kentin etnik dokusunu zedeleyen bir diğer unsur ise radikal savaşçılar. Sayıları net bilinmese de varlıkları çıplak gözle görülecek kadar ortada. Çoğu siyah veya koyu renk giyinen bu insanlar gür, uzun sakallarından ayırt ediliyor. Bir de kaba, vurdumduymaz hareketlerinden. Hataylılar "El Kaideci" diye andıkları bu kimselere bulaşmaktan kaçınıyor. Taşkınlık çıkardıklarında polis müdahale etmiyor. Aralarında koltuk değnekleriyle yürüyenler dikkat çekiyor. Bunların çarpışmalarda yaralanıp tedavi ve istirahat için Hatay’a gelen radikaller olduğu düşünülüyor. Hataylılar Suriye plakalı araçlardan kaçınıyor. Çünkü polis, bu tür araçlara kanunen herhangi bir yaptırım uygulayamıyor. Ayrıca bu araçların sigortaları da bulunmuyor. Hataylılar Suriye plakalı araçlarla çarpışmamak için büyük çaba sarf ediyor. Olası kazalarda da suçu üzerlerine alıp yollarına devam ediyorlar.
   </p>
   <p dir="LTR">
    Adnan Hoca, suç oranlarının bir hayli arttığı kentte sıradan Hataylıların geceleri sokaklarda yürüyemez olduğuna değiniyor. Adam öldürme, gasp gibi şehrin tarihinde olmayan suçları sınırdan geçen radikallerin işlediğini düşünüyor: "El Kaide’nin ev tutarak burada hücrelendiği konuşuluyor. Aleviler olarak kendi evimizde tedirgin yaşıyoruz. El Kaideciler Hataylı Alevilere (Esed’i kestikten sonra sıra size gelecek) mesajı da gönderdi. Yıllardır Sünnilerle huzur içinde yaşadığımız bu tarihî belde yöneticilerin ihmallerinden ötürü provokasyonlara açık hâle geldi. Yüreğimiz kan ağlıyor."
   </p>
   <p dir="LTR">
    <img alt="" height="291" src="http://web.archive.org/web/20140930204805im_/http://medya.aksiyon.com.tr/aksiyon/2014/06/09/hatayda-sinir4.jpg"/>
   </p>
   <p dir="LTR">
    Kıdemli güvenlik yetkilisi de hatırı sayılır oranda eli kanlı eylemcinin kente sızdığını doğruluyor. Daha da önemlisi Muhaberat’ın yer yer örtülü operasyonlara soyunduğunu kaydediyor: "Muhaberat çıplak gözle görülmese de Hatay’da hâlâ etkin. İnternet, sosyal medya üzerinden propaganda yürütüyorlar. Alevi köylerinde propaganda toplantıları düzenliyorlar. Burada bir grup Suriyelinin bir yerel gazeteyi satın alma girişimini son dakikada önledik. Arkalarındaki güç, parayı veren büyük olasılıkla Muhaberat’tı..."
   </p>
   <p dir="LTR">
    <img alt="" height="291" src="http://web.archive.org/web/20140930204805im_/http://medya.aksiyon.com.tr/aksiyon/2014/06/09/hatayda-sinir3.jpg"/>
   </p>
   <p dir="LTR">
    <strong>
     Yaraya tuz basmak...
    </strong>
   </p>
   <p dir="LTR">
    Alevi-Sünni kutuplaşması da şehirde yeni bir yara. Hükümetin Suriye krizi çerçevesinde Hataylı Nusayrileri/Alevileri düşünmeden sarf ettiği sözler buradaki cemaati incitmiş. Yıllardır korunan denge bozulmuş. Şehre gelen Suriyelilerin yüzde 90’ı Sünni Arap. Yani Nusayri/Alevi Esed rejimiyle çarpışan insanlar. Hataylı Alevilere dönük son dönemde yaşanan 2-3 provokasyon hadisesi cemaati kapı komşuları Sünnilerden de uzaklaştırmış. Daha da vahimi devletin şehri uçuruma taşıyan kutuplaşmaya kayıtsız kalması!
   </p>
   <p dir="LTR">
    Hatay Zafer Gazetesi İmtiyaz Sahibi Tevfik Doğan, şehirde kutuplaşma yaşandığını doğruluyor. Yılların birikimiyle kazanılan ‘ortak yaşama kültürü’nün zedelenmesinden endişe duyduğunu aktarıyor: "Ankara’nın Alevilere dönük sert söylemleri burada yaşayanların bir kısmını yaraladı. Ortak yaşama hâli zedelendi. Devlet bu kötü gidişata müdahale etmeli. Halk 30 Mart yerel seçimlerinde hükümete ciddi bir uyarı mesajı da verdi aslında. Hatay’da 15 ilçeden 11’ini kazanan AKP’nin Büyükşehir’i kaybetmesi (CHP kazandı) hükümete mesajdı."
   </p>
   <p dir="LTR">
    Alevi İmam Adnan Hoca da önlem alınmaması durumunda kutuplaşmanın sosyal patlamaya dönüşeceğini öngörüyor: "AKP Hatay’ın kozmopolit, hassas dengesini önemsemedi. Alevileri ötekileştirdi. Devletin duyarsızlığı Alevi ve Sünnileri kutuplaştırdı. Bir yerde patlar bu şehir!"
   </p>
   <p dir="LTR">
    Kıdemli güvenlik yetkilisi, haricî unsurların kentte oluşan Alevi-Sünni ayrışmasını örtülü provokasyonlarla körüklediğini anlatıyor. Alevilerin yalan haberlerle mültecilere, Sünni Hataylılara karşı doldurulduğunu kaydediyor. Sınırdan yaralı taşıyan ambulansların taşlanmasını buna bağlıyor: "1,5 yıldır sınıra dayanan mültecileri geri gönderiyoruz. Ancak yaralıları mecburen alıp hastaneye taşıyoruz. Son dönemde Alevi köyleri ambulansları taşlamaya başladı. Güzergâhı değiştirdik, yaralı mültecileri ambulans yerine sivil araçlarla nakletmeye çalışıyoruz. Hatay’ın kendine özgü dokusunun zedelenmesine kayıtsız kalınırsa şehirde sosyal patlamanın yaşanması işten bile değil!"
   </p>
   <p>
    Kentteki sosyal patlama zeminini görüp, kutuplaşmanın önünü almaya soyunanlar da var. Antakya Kültürlerarası Diyalog Derneği (AKADİM) dinler arası diyalog toplantılarında hız vermiş. Her iki cemaatin makbul gördüğü isimler şehre davet edilip, ortak söyleşiler düzenlenmiş. Taraflar Aşure, Kutlu Doğum gibi dinî günlerde bir araya getirilmiş. AKADİM Başkanı İsa Aydın, kutuplaşmayı dindirmek amacıyla dinî kanaat önderlerini ziyaret edip sağduyu çağrısında bulunmuş: "Kentte yaşayan tüm etnik grupları ortak paydada buluşturmaya çabalıyoruz. Kutuplaşmanın tüm Hataylılara kaybettireceğini anlatıyoruz. Bir araya gelindiğinde sıkılı yumrukların çözüldüğüne, insanların ortak değerlerden bahsettiğine şahit oluyoruz. Bu da bize şevk katıyor."
   </p>
   <p>
    <img alt="" height="291" src="http://web.archive.org/web/20140930204805im_/http://medya.aksiyon.com.tr/aksiyon/2014/06/09/hatayda-sinir5.jpg"/>
   </p>
   <p>
    <strong>
     Hatay Büyükşehir Belediye Başkanı Lütfü Savaş:
    </strong>
   </p>
   <p>
    <strong>
     Provokasyonlardan endişeliyiz’
    </strong>
   </p>
   <p dir="LTR">
    <span>
     S
     <span>
      <span>
       <span>
        uriye’de 4. yılına giren iç savaş hâlinin Hatay’a ve Hataylılara yansımasını Hatay Büyükşehir Belediye Başkanı Doç. Dr. Lütfü Savaş ile konuştuk. 30 Mart yerel seçimlerine Cumhuriyet Halk Partisi’nden (CHP) girip, AKP adayı eski Adalet Bakanı Sadullah Ergin karşısında galip gelen Doç. Dr. Lütfü Savaş, şehirde tüm kesimlerce sevilip desteklenen ender siyasi şahsiyetlerden biri. 1965 Antakya doğumlu Doç. Dr. Lütfü Savaş, enfeksiyon hastalıkları ve klinik mikrobiyoloji uzmanı.
       </span>
      </span>
     </span>
    </span>
   </p>
   <p dir="LTR">
    <strong>
     - Suriye’de patlak veren savaş farklı kültürlerin birlikte yaşadığı Hatay’ı nasıl etkiledi?
    </strong>
   </p>
   <p dir="LTR">
    <img alt="" height="321" src="http://web.archive.org/web/20140930204805im_/http://medya.aksiyon.com.tr/aksiyon/2014/06/09/hatayda-sinir6.jpg"/>
    Hatay, geçmişten günümüze içerisinde bulundurduğu özel, kozmopolit dokusunu son döneme kadar taşıyabilmiş bir şehir. Yıllar içerisinde farklı kültürleri tek potada eritip ortak miras zenginliğine dönüştürebilmişti. Ancak 2011’de sınır komşumuzda patlak veren gelişmeler Hatay’daki toplumsal yapıyı etkiledi. Farklı etnik grup ve mezheplerin arasındaki kardeşliğin bozulacağını düşünmüyorum. Ancak elbette tedirginlikler yaşanıyor.
   </p>
   <p dir="LTR">
    <strong>
     - Tedirginliklerden kastınız?
    </strong>
   </p>
   <p dir="LTR">
    Sınır ticaretinin durması bölgeyi olumsuz etkiledi. Nakliye sektörü büyük kayba uğradı. Turizm geriledi. Bu aşamada savaş, Hatay’ı ağırlıklı olarak ekonomik boyutta etkiliyor. Ekonomik bir daralma söz konusu. Savaşın sosyal, kültürel, günlük yaşantıya yansıyan negatif etkileri de var.
   </p>
   <p dir="LTR">
    <strong>
     - Kontrolsüz mülteci akını sosyal-ekonomik sıkıntılara kapı aralamış.
    </strong>
   </p>
   <p dir="LTR">
    Mülteciler farklı kültürlerden geliyor, adaptasyon sorunu yaşıyorlar. En acısı bir savaştan, ölümün, kanın, öfkenin olduğu bir yerden geliyorlar. Hataylı hemşerilerim, çoğu zaman haklı olarak mülteciler konusunda şikâyetçi olabiliyor. Ancak konuya insani olarak bakmamız gerek. Bu insanları dışlamak yerine onlara sahip çıkmalıyız.
   </p>
   <p dir="LTR">
    <strong>
     - Hükümetin mültecilere dönük gerekli önlemleri aldığını düşünüyor musunuz?
    </strong>
   </p>
   <p dir="LTR">
    Hükümetin gerekli önlemleri tam olarak yerine getirdiğini düşünmüyorum. Kampların kurulması güzel, ancak kontrol edilmesi de bir o kadar önemli. Burada şu ayrım çok iyi analiz edilmeli: sığınmacılar ve muhalifler. Hatay halkının savaştan kaçan hiçbir sığınmacıdan rahatsızlık duyacağını sanmıyorum. Ama şehirde kim oldukları meçhul kişiler dolaşıyor. Bu kişilere karşı bir rahatsızlık var. Olası provokasyonlardan endişeleniyoruz. Hükümet, işin en başında bölgede sağlıklı bir tampon bölge oluştursa çok daha iyi olurdu.
   </p>
   <p dir="LTR">
    <strong>
     - Hatay halkının huzursuzluğunu neye bağlıyorsunuz?
    </strong>
   </p>
   <p dir="LTR">
    Kontrolsüz mültecilerin varlığı burada yaşayan farklı mezhepten vatandaşlarımızı rahatsız ediyor elbette. Çünkü savaşın çıkar gruplarının savaşı olduğu düşünülmüyor. Mezhep temelli olduğu düşünülüyor. Buradaki farklı mezhepten kardeşlerim de ister istemez bundan etkileniyor. Allah’a çok şükür bugüne dek Hatay halkı ile mülteciler arasında ciddi bir sorun yaşanmadı.
   </p>
   <p dir="LTR">
    <strong>
     - Başbakan Erdoğan ve bazı bakanların Nusayri/Alevilere dönük sert söylemlerinin Hataylıları derinden yaraladığı doğru mu?
    </strong>
   </p>
   <p dir="LTR">
    Devleti yöneten insanların dili barış, kardeşlik ve birleşmeden yana olmalı. Bu söylemler tehlikeli söylemler! Her ayrışmanın zaman içinde yeniden eski düzenine oturacağına eminim. Ancak öyle bir ayrışma vardır ki, bu gönüllerin ayrışmasıdır; telafisi çok güçtür. Gönülleri ayıran üslup ve söylemlerden kaçınmalıyız. Bu topraklar yüz yıllardır barışın iklimini yaşıyor.
   </p>
   <p dir="LTR">
    <strong>
     - Hükümetin mülteci sorununu yeniden ve çok boyutlu olarak ele alması gerekiyor mu?
    </strong>
   </p>
   <p dir="LTR">
    Elbette. Hatay’da oryantasyon sürecini hızlandıracak acil uygulamalar hayata geçirilmeli. Sığınmacıların topluma uyum sağlayabilmesi için örf ve ananelerimizin uygulayabilecekleri şekilde öğretilmesi, aktarılması lazım. Daha da önemlisi Suriye’de 3 yıldır ölen de öldüren de Müslüman. Bizim, bu savaşın bir an önce bitmesi ve Suriyelilerin yeniden sağ salim şekilde evlerine dönmesi için çaba harcamamız gerekiyor.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=ED610F9F7E917AFBADD0DDDA86653152?newsId=38751), [web.archive.org (arşiv bağlantısı)](http://web.archive.org/web/20140930204805/http://www.aksiyon.com.tr:80/aksiyon/newsDetail_getNewsById.action;jsessionid=ED610F9F7E917AFBADD0DDDA86653152?newsId=38751)
