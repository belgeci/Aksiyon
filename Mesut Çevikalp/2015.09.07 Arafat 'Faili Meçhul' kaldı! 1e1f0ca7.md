# Arafat 'Faili Meçhul' kaldı!

*Mesut Çevikalp 2015.09.07*

<div class="pNewsDetailMainContent ctx_content" itemprop="articleBody">
 <p>
  Fransa’da 2004’te Filistin lideri Yaser Arafat’ın (75) ani ölümü üzerine açılan soruşturma rafa kaldırıldı. Arafat’ın Paris’te kaldırıldığı askerî hastanede zehirlenerek öldürüldüğü iddiasıyla açılan soruşturma, kanıt yetersizliği gerekçesiyle kapatıldı. Suha Arafat, eşinin kimliği belirsiz kişilerce öldürüldüğü iddiasıyla 2012’de Paris’te yargıya başvurmuştu. Mahkeme, Arafat’ın Ramallah’taki mezarının açılmasını ve uzmanların Arafat’ın naaşı üzerinde inceleme yapmasını kararlaştırdı. Arafat’tan alınan örnekler İsviçre, Fransa ve Rusya’da farklı uzmanlarca incelemeye tabi tutuldu. İsviçreli uzmanların hazırladığı raporda, ‘Arafat’ın naaşında normalden 18 kat fazla polonyum saptandığı’ kaydedildi. Ancak Rus ve Fransız uzmanlar bu iddiayı doğrulamadı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/arafat-faili-mechul-kaldi_552143), [web.archive.org (arşiv bağlantısı)](http://web.archive.org/web/20160103062513/http://www.aksiyon.com.tr/karakutu-dunya/arafat-faili-mechul-kaldi_552143)
