# Başörtüsüne iade-i hak

*Mesut Çevikalp 2015.06.08*

<div class="pNewsDetailMainContent" itemprop="articleBody">
 <p>
  ABD Anayasa Mahkemesi, başörtüsü taktığı için ayrımcılığa maruz kalan Amerikalı Samantha Elauf’un hakkını iade etti. 17 yaşındayken (2008) Abercrombie&amp;Fitch mağazasına yaptığı iş başvurusu başörtülü olduğu gerekçesiyle reddedilen Elauf, giriştiği hukuk savaşını kazandı. Anayasa Mahkemesi, 1’e karşı 8 oy ile Elauf’un inanışı gereği kapandığına, ülkedeki tüm şirketlerin inancı gereği farklı giyinenleri işe almakla yükümlü olduğuna hükmetti. Mahkeme ayrıca, ülkedeki tüm yasaların farklı dinî inanışlara saygılı olduğunu, ayrımcılığa karşı durduğunu kaydetti. Amerikan Eşit İstihdam Fırsatı Komisyonu, herhangi bir tazminat talebi olmaksızın hukuk mücadelesine girişen Elauf’ın yanında saf tuttu, mücadelesini destekledi. Samantha Elauf’ın hâlihazırda Urban Outfitters mağazasında yönetici olarak çalıştığı öğrenildi.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/basortusune-iade-i-hak_551229), [web.archive.org (arşiv bağlantısı)](http://web.archive.org/web/20150720115029/http://www.aksiyon.com.tr/dunya/basortusune-iade-i-hak_551229)
