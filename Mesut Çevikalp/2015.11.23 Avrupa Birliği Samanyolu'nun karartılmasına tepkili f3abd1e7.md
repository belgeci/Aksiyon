# Avrupa Birliği, Samanyolu'nun karartılmasına tepkili

*Mesut Çevikalp 2015.11.23*

<div class="pNewsDetailMainContent ctx_content" itemprop="articleBody">
 <p>
  Avrupa Birliği (AB), bünyesinde 13 televizyon ve radyo kanalı bulunan Samanyolu Yayın Grubu’nun Türksat uydusundan çıkarılarak karartılmasına tepki gösterdi. Avrupa Komisyonu Sözcüsü Maja Kocijancic, Samanyolu Grubu’na bağlı kanalların Türksat uydusundan çıkarılmasını endişeyle not ettiklerini bildirdi. Kocijancic, Avrupa Komisyonu’nun Türkiye ile ilgili 2015 İlerleme Raporu’nda ifade özgürlüğüne saygı ile ilgili alanda ciddi kötüleşmeden duyduğu endişeyi ortaya koyduğunu belirtti: “Gelişmeleri yakından takip ediyoruz. Hukukun üstünlüğü ve basın özgürlüğüne saygının önemini bir kez daha vurguluyoruz.” Sözcü, AB’nin son seçimlerden tek parti olarak iktidara gelen hükümetten yeni dönemde reform beklediğini hatırlattı: “Yeni Türk hükümetinin reform gündemini yeniden uygulamaya koymasını bekliyoruz. Komisyon, yeni hükümetle hukukun üstünlüğü ve temel haklar alanındaki tüm reformlarda birlikte çalışmaya hazırdır.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/avrupa-birligi-samanyolunun-karartilmasina-tepkili_553024), [web.archive.org (arşiv bağlantısı)](http://web.archive.org/web/20151125155504/http://www.aksiyon.com.tr/karakutu-dunya/avrupa-birligi-samanyolunun-karartilmasina-tepkili_553024)
