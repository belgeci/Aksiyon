# Mali’ye de ‘özgürleştirme’ operasyonu

*Mesut Çevikalp 2013.02.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mali’de âdeta ‘gölgeler’ savaşıyor. Selefiler gibi, ülkeye giren Batılıların hedefi de net değil. Afganistan işgalini andıran Fransa önderliğindeki operasyonun bölge insanından daha çok zengin madenleri korumaya matuf olduğunu düşünenler ağırlıkta…
  </font>
 </div>
 <div id="newsText">
  <font class="detail-text">
   <p>
    Afrika’nın en eski kavimlerinden Berberî Tuaregler. 5. yüzyıldan bu yana Büyük Sahra Çölü’nün kuzey ve orta kesimlerinde yaşadılar. 19. yüzyılda sömürmek için bölgeye gelen Fransızlar, hayvancılık ve kervan ticaretiyle geçinen bu göçebe kavmi yerinden etti. 1960’ta geri çekilirken de Tuaregleri yapay sınırlarla çizdiği 6 devlete (Nijer, Mali, Nijerya, Tunus, Libya, Cezayir ve Burkina Faso) dağıttı. Çölde sınır tanımadan yaşayan Tuaregler bağlandıkları ülkelerin hükümetleriyle devamlı sorun yaşadı. Mali’de yaşanan da bu. Ülkenin kuzeyindeki Tuaregler, 1960’ta kazanılan bağımsızlıktan beri özerklik için çarpışıyor. 1995’te Bamako hükümetinden özerklik de kazandılar. Libya’da Muammer Kaddafi’nin devrilmesinden sonra, Kaddafi için savaşan Tuareglerin ağır silahlarıyla bölgeye dönmesi dengeleri değiştirdi. Ocak 2012’de ‘Azawad Ulusal Kurtuluş Hareketi’ni (MNLA) kurup bağımsızlık mücadelesine giriştiler. 6 Nisan’da Azawad bölgesini ele geçirip bağımsızlıklarını ilan ettiler. Zapt ettikleri Gao, Kidal ve Timbuktu şehirlerini tek başlarına koruyamayınca Ensar ed Din gibi El Kaide ve Selefi güçlerle işbirliğine yöneldiler. Kısa zaman sonra Selefi koalisyonu Tuaregleri dışladı ve mart ayındaki darbeyi de fırsat bilip başkente ilerlemeye başladı. Bunun üzerine BM, Mali hükümetini koruma kararı aldı, Fransa da bölgeye asker sevk etti. ABD, İngiltere ve çoğu Afrika ülkesince desteklenen koalisyon, operasyonun birinci ayında Gao, Kidal ve Timbuktu’yu geri aldı; Selefileri kuzeye sürdü. İsyancılar, çekilirken, Timbuktu’da UNESCO korumasındaki tarihî bir kütüphane ile türbeyi yağmalayıp ateşe verdi. 900 yıllık 20 bin eserin bulunduğu kütüphane kullanılamaz hâle geldi. Mali operasyonu ABD, Fransa gibi büyük güçlerin Mali’ye yerleşmesine imkân verdi. ABD Mali’nin komşusu Nijer’de insansız hava aracı üssü kuracağını duyurdu. Mali’deki Selefilerle Batı koalisyonu arasındaki örtülü savaşta zengin yer altı kaynaklarını zapt etmek isteyen büyük güçlerin dâhli olduğu düşünülüyor.
   </p>
   <p>
    <strong>
     Fransa bölgede kalıcı
    </strong>
   </p>
   <p>
    Mali operasyonu, ülkesinde kamuoyu desteği yüzde 40’lara kadar inen Fransa Cumhurbaşkanı François Hollande’a yaradı. Operasyondan sonra yapılan anketlere göre Hollande’a verilen destek 6-7 puan arttı. İç ve dış kamuoyundan pozitif sinyal alan Fransa, isyanın bastırılmasının ardından oluşturulacak geçiş sürecini yönetme niyetinde. Fransa Savunma Bakanı Jean-Yves Le Drian, Mali, Çad ve Nijerya askerleriyle birlikte hareket eden 3 bin 500 kişilik Fransız birliğinin ayrılıkçıları kısa zamanda bastıracağını iddia ediyor. Drian, radikallerin son kalesi hükmündeki Kidal’i kolayca aldıklarına vurgu yapıp BM destekli geçiş sürecinin kısa sürede başlayacağını belirtiyor. Bu noktada Kuzey’deki Azawad bölgesindeki bazı grupların Fransa lehine taraf değiştirmesi dikkat çekti. Mesela Azawad Birliği Ulusal Hareketi, bölgedeki isyancılara destek vermediklerini ilan etti.
   </p>
   <p>
    Diğer taraftan Fransa öncülüğündeki ittifak güçlerinin ‘bataklığa’ saplanacağını düşünenler de var. Bölgede görev yapan bir üst düzey yetkili, sivillerden ayırt edilemeyen isyancıların geri çekilmesinin başarı addedilemeyeceğini, 100 kadar milis kaybının Selefi koalisyonunun sonunu getirmeyeceğini anlatıyor: “Tuaregler gibi çöle kolayca uyum sağlayan Selefi-El Kaideci gruplar bugün ortadan kaybolmuş olabilir. Ancak uygun atmosferde yeniden gün yüzüne çıkıp etrafa terör saçabilir. Çünkü kuzeydeki bu savaşçıların kimden, nasıl destek aldığı hâlâ meçhul. Afganistan’daki gibi aralarında yabancı savaşçılar da var. Mali’ye dışarıdan gelen gruplar beraberinde Afganistan’da Amerika’ya, NATO’ya diz çöktüren asimetrik saldırı taktiklerini de getirdi. Ellerindeki silahlar o kadar basit değil!”
   </p>
   <p>
    <strong>
     Asıl hedef uranyum kaynakları
    </strong>
   </p>
   <p>
    Aynı kaynak, El Kaide gibi bir görülüp bir kaybolan radikal savaşçıların bazı küresel güçlerin bölgeye gelişine zemin oluşturduğunu vurguluyor. Dışarıdan bölgeye gelen ağır silahlı Selefi grupların kuzeyde yaklaşık 50 yıldır bağımsızlık mücadelesi yürüten Tuaregleri de kullandığını belirtiyor. Mali, gerek altın gerekse uranyum açısından zengin madenlere sahip. Ayrıca dünyanın en büyük ikinci uranyum madeninin bulunduğu Nijer’e komşu. Yetkili, Fransa’nın sadece Malilileri Selefilerin elinden kurtarmak için harekete geçtiğine inanmıyor: “Nükleer santrallerinde ürettiği elektriği Avrupa’ya satan Fransa’nın bölgedeki uranyuma ihtiyacı var. Çin de Mali ve Nijer’e girmeye çalışıyor. Fransa ansızın patlak veren(!) Selefi isyanı vesilesiyle Mali’ye çıkarak Çin’i bölgeye sokmamaya çalışıyor. Keza yaşananları bahane eden ABD, Nijer ile kapsamlı bir askerî üs anlaşması imzaladı. Bu ülkede konuşlandıracağı insansız hava araçları ile hem uranyum yataklarını hem de Selefileri kontrol etmeye çalışacak.”
   </p>
   <p>
    Bu açıdan bakıldığında Mali operasyonunun Afganistan ve Irak işgallerinden pek farklı olmadığı görülüyor. Kuzey Afrika ülkelerinden kıtanın orta kısmına doğru yayılan Selefi gruplar elbette tehdit. Ancak bu grupların El Kaide gibi kime, nasıl hizmet ettiği hâlâ çok net değil. Kuzeydeki yerli isyancılardan bir kısmının Selefilere karşı silahlı mücadeleye girişmesi bölge insanının dışarıdan gelen bu yapıyı çok da kabullenmediğini ortaya koyuyor. Peki, Selefiler neden Afrika üslerini Mali’ye kurdu? Yönetimine darbeci askerlerin el koyduğu, bölgenin en zayıf ordusuna sahip, kıtanın tam ortasında yer alması sebebiyle geniş sınırlarını koruyamayan Mali, onlar için çok kolay lokmaydı. İlk raundu Batı karşısında Selefiler kaybetmiş gibi gözükse de maç henüz bitmedi.
   </p>
   <p>
    <img alt="" height="1003" src="http://web.archive.org/web/20130218064914im_/http://medya.aksiyon.com.tr/aksiyon/2013/02/04/mali-info.jpg"/>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### celal çiner, 07 February 2013, 13:19
> Çok üzülüyorum, hepsi ecdadımın ayak bastığı yerler. Aslında Hocaefendi’nin dediği gibi bizim suçumuz, biz gidip anlatamadık Efendimiz’i dinimizi...

Kaynak: [www.aksiyon.com.tr](http://www.aksiyon.com.tr:80/aksiyon/haber-34747-maliye-de-ozgurlestirme-operasyonu.html), [web.archive.org (arşiv bağlantısı)](http://web.archive.org/web/20130218064914/http://www.aksiyon.com.tr:80/aksiyon/haber-34747-maliye-de-ozgurlestirme-operasyonu.html)
