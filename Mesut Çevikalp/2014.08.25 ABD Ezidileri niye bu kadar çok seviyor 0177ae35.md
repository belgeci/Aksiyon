# ABD, Ezidileri niye bu kadar çok seviyor

*Mesut Çevikalp 2014.08.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD’nin Iraklı Ezidileri IŞİD’in elinden kurtarmak için sivil ve askerî unsurlarıyla sergilediği çabanın ardında tarafların 2000’lere kadar uzanan gizli ittifakı yatıyor.
  </font>
 </div>
 <div id="newsText">
  <font class="detail-text">
   <p>
    ABD 10 yıl önce Irak’ta savaştığı ‘Irak El Kaide’sinin 2011’de Suriye cephesinde yeniden belirmesine ses çıkarmadı! Suriye’nin kuzeyinde güçlenmesine, alan zapt etmesine göz yumdu. Kan döktüler, kafa kestiler, Müslümanları canlı canlı gömdüler ama ABD kılını kıpırdatmadı. Haziran başında Suriye’den Irak’a geçip Bağdat’a yürümelerini de umursamadı. Halifelik ilan ettiler, gülüp geçti. Musul düştü, yüzlerce Türkmen kesildi ABD yine oralı olmadı. Irak Şam İslam Devleti (IŞİD) Örgütü ne zaman ki Erbil’e, Kürtlere yöneldi, Washington ayağa kalktı! Masaya yumruğunu vurup örgütü uyardı. IŞİD Erbil-Kerkük’ün dış mahallelerine yaklaşınca da 10 Ağustos’ta hava operasyonuyla vurdu. 130 kadar özel eğitilmiş harp ajanını Erbil’e desteğe gönderdi. Peşmerge gücüne 200 milyon dolarlık gelişmiş silah takviyesinde bulundu. IŞİD Erbil’in kapısından geri dönmek zorunda kaldı…
   </p>
   <p>
    12 Ağustos’ta, yine Akdeniz’de demirli uçak gemisi George H. W. Bush’tan havalanan ABD jetleri bu kez Sincar Dağı’nın eteklerine bomba yağdırdı. Ezidileri bölgeden kurtarmak için Sincar Dağı’na 20 kişiden oluşan özel bir birlik gönderdi. Ekip Washington’a IŞİD kuşatmasının kırıldığını, Ezidilerin iyi olduğunu bildirince operasyondan vazgeçildi. Tahliye yerine havadan 114 bin adet gıda, 132 bin litre içme suyu paketi atıldı. Sahaya yansıyan bu üstün çaba Washington’un Kürtler gibi Ezidileri de kendinden gördüğünü gösterdi.
   </p>
   <p>
    ABD’nin bu tavrını “Hıristiyan Hıristiyan’ı korur” denklemiyle açıklamak basitlik olur. Zira Washington açısından İslam coğrafyasında yaşayan bu gayrimüslim azınlıklar aynı zamanda dünden bugüne sadık müttefikler. ABD sadece Hıristiyan azınlıklarla değil, çıkarları örtüşen Kürtlerle, Ezidilerle de birlikte hareket ediyor. Önceki hafta milyonlarca dolar harcayarak IŞİD’e karşı  hava operasyonları düzenlemesi, Kürtleri silaha boğması, 2013’te çekilen askerini yeniden Erbil’e göndermesi bu zaviyeden değerlendirilmeli. Yani müttefiklere sahip çıkma, onları koruma zorunluluğu...
   </p>
   <p>
    Sadece ABD de girmedi topa. Batı’daki yakın müttefikleri de IŞİD karşısında Kürtler ve Ezidilerin korunmasına destek vereceklerini duyurdu. Almanya, Fransa, İtalya, İngiltere ve Çek Cumhuriyeti peşmergeye silah göndereceklerini duyurdu. Avustralya da Irak’a yeniden asker gönderebileceğini açıkladı. Kutsal ittifak IŞİD’e ‘Bize dokunan yanar’ mesajı veriyordu âdeta!
   </p>
   <p>
    Washington açısından Irak Kürtlerinin değeri ortada. 2003’teki Irak işgali sırasında Kürtler Amerikalıların sahada en önde gelen müttefikleriydi. Saddam rejiminin devrilmesinden sonra da ABD-Kürt ittifakı ülkenin normalleşme sürecinde omuz omuza çalıştı. ABD, Kürtlerin desteğiyle Saddam sonrası süreci daha kolay yönetti. Kürtler de bunun karşılığını cumhurbaşkanlığı koltuğuyla (Saddam sonrası cumhurbaşkanlığına Kürdistan Yurtseverler Birliği lideri Celal Talabani getirildi) ve Anayasa’da yeni ayrıcalıklarla aldı. Ülkenin kuzeyinde âdeta bağımsız, petrol geliri olan bir bölge elde ettiler.
   </p>
   <p>
    Peki ya Ezidiler? Onlarla nasıl bir geçmişi, birlikteliği, ittifakı var Amerikalıların? Uzun yıllar Kuzey Irak’ta görev yapan bir yetkili, 2003 öncesi ve sonrasında Ezidilerin bölgedeki Amerikalılarla yakın çalıştığını, onlara istihbarat sağlama, gizli mekân temini ve lojistik hususlarında destek verdiklerini söylüyor. Amerikalıların bazı Ezidilerden ‘Kuzey Irak’taki irtibatlarımız’ diye söz ettiğinden bahsediyor: “ABD’nin Ezidileri korumak için milyonlarca dolar masraf yapması, risk alıp IŞİD unsurlarını vurması çoğunun aksine beni şaşırtmadı. Zira bu azınlıkla kurdukları stratejik-gizli işbirliğine vâkıfım.”
   </p>
   <p>
    ABD-Ezidi işbirliğini bir üst düzey yetkili de doğruluyor. ABD-Irak Savaşı sırasında bazı Ezidi gençlerin Amerikan askerlerine kılavuzluk yaptığını, sahada yol gösterdiğini ifade ediyor: “ABD gibi Batılı devletler dünden bugüne bu azınlıklara sahip çıkarak Ortadoğu’da nüfuzlarını artırmaya çalışıyor. Sahada kendine yakın unsurlar oluşturmak istiyorlar. Bu noktada din birlikteliğini önemseseler de şart koşmuyorlar.”
   </p>
   <p>
    Geçen iki haftada sahada Ezidilere yönelik tehdit bir hayli azalsa da ABD ordusuna ait insansız hava araçları Sincar Dağı ve çevresindeki gözlem uçuşlarını sürdürüyor! Bu Washinton’un bu insanlara verdiği önemin en açık göstergesi...
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39305-abd-ezidileri-niye-bu-kadar-cok-seviyor.html), [web.archive.org (arşiv bağlantısı)](http://web.archive.org/web/20140901104244/http://www.aksiyon.com.tr:80/aksiyon/haber-39305-abd-ezidileri-niye-bu-kadar-cok-seviyor.html)
