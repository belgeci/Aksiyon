# Assange'dan sarsıcı iddialar!

*Mesut Çevikalp 2015.07.07*

<div class="pNewsDetailMainContent" itemprop="articleBody">
 <p>
  ABD’ye ait gizli belgeleri ifşa eden internet sitesi Wikileaks, bu kez Suudi Arabistan’ın gizli yazışmalarını yayımladı. Gizli belgeleri yorumlayan WikiLeaks’in kurucusu Julian Assange, Türkiye, Suudi Arabistan ve Katar’ın 2012’de Suriye lideri Beşşar Esed’i devirme konusunda gizli bir anlaşma yaptığını iddia etti. 3 yıldır sığındığı Ekvador Londra Büyükelçiliği’nden Rusya’nın Russia-1 televizyonuna bağlanan Assange, ellerinde bu gizli anlaşmayı doğrulayan birçok resmî yazışma olduğunu iddia etti: “Suudi Arabistan Dışişleri Bakanlığı ile diğer devlet kurumları arasında yapılan 70 bin yazışmayı incelediğimizde; Suudi Arabistan, Türkiye ve Katar’ın 2012’de Beşşar Esed rejimini devirmek için gizlice anlaştıkları ortaya çıkıyor. Bu üç ülke arasında yapılan gizli anlaşmaya ABD, İngiltere ve Fransa da ilk başta uzaktan destek vermiş.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/assangedan-sarsici-iddialar_551512), [web.archive.org (arşiv bağlantısı)](http://web.archive.org/web/20150729002404/http://www.aksiyon.com.tr/karakutu-dunya/assangedan-sarsici-iddialar_551512)
