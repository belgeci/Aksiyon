# Kızıl ordu etkili küçülüyor!

*Mesut Çevikalp 2015.09.07*

<div class="pNewsDetailMainContent ctx_content" itemprop="articleBody">
 <p>
  Çin, 2. Dünya Savaşı’nda Japonya’yı mağlup etmesinin 70. yıldönümünü başkent Pekin’in Tiananmen Meydanı’nda düzenlediği dev askerî törenle kutladı. Askerî bütçesini 10 yıllardır hızla büyüten Çin, geçit sırasında nükleer başlık taşıyabilen balistik füzelerin yanı sıra gelişmiş tanklarını, zırhlı personel taşıyıcılarını, radar sistemlerini, uçak ve helikopterlerini sergiledi. Modern silahların boy gösterdiği geçit merasimine Rusya Devlet Başkanı Vladimir Putin, Mısır lideri Abdulfettah Sisi, Sudan Cumhurbaşkanı Ömer El Beşir gibi birçok ülke lideri katıldı. Törende konuşan Çin Cumhurbaşkanı Xi Jinping, Halk Kurtuluş Ordusu’ndan 300 bin asker azaltacaklarını duyurdu. Azaltma için takvim vermeyen Xi, Çin’in ebediyen barışçıl kalkınma yolunda yürüyeceğini söyledi. Dünyaya ilk kez gösterilen silahlar arasında en dikkat çekeni DF-21D füzesi oldu. Uçak gemisi avcısı olarak bilinen füze, gözlemciler tarafından Pasifik’teki Amerikan askerî hâkimiyetine büyük tehdit olarak addediliyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/kizil-ordu-etkili-kuculuyor_552144), [web.archive.org (arşiv bağlantısı)](http://web.archive.org/web/20160103061923/http://www.aksiyon.com.tr/karakutu-dunya/kizil-ordu-etkili-kuculuyor_552144)
