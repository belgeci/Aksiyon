# Pahalı saat onun da başını yaktı!

*Mesut Çevikalp 2015.08.11*

<div class="pNewsDetailMainContent" itemprop="articleBody">
 <p>
  Rusya Devlet Başkanı Vladimir Putin’in basın sözcüsü Dmitri Peskov’un düğününde taktığı 624 bin dolarlık saat ülke gündemine oturdu. Peskov’un millî sporcu Tatyana Navka ile ikinci evliliğini yaptığı sırada kameralara yansıyan Richard Mille RM 52-01 marka saati yolsuzluk iddialarını beraberinde getirdi. Muhalefet Kremlin basın sözcüsünün yıllık maaşının dört katına bedel (37 milyon ruble) olan saati hangi kaynakla satın aldığını gündeme taşıdı. Yolsuzlukla Mücadele Vakfı Başkanı Aleksey Navalnıy, 2014 yıllında 9 milyon ruble (145 bin dolar) kazanan Peskov’un sadece 30 adet üretilen 37 milyon rublelik o saati nasıl aldığını sordu. Peskov ise saati yeni eşinin hediye ettiğini iddia etti. Ancak bu kez de Peskov’un düğünden 15 hafta önce kızı ile birlikte çektirdiği fotoğrafta aynı saatin kolunda yer aldığı ortaya çıktı. Buna karşılık Peskov pahalı saatin ne zaman hediye edildiğini açıklayamadı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/pahali-saat-onun-da-basini-yakti_551895), [web.archive.org (arşiv bağlantısı)](http://web.archive.org/web/20150812125411/http://www.aksiyon.com.tr/karakutu-dunya/pahali-saat-onun-da-basini-yakti_551895)
