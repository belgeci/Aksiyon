# NAMİBYA - 400 yıl yetecek su bulundu

*Mesut Çevikalp 2012.07.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güneybatı Afrika ülkesi Namibya’da bölgeye 400 yıl yetecek büyük bir su kaynağı bulundu.
  </font>
 </div>
 <div id="newsText">
  <font class="detail-text">
   <p>
    Yeni su kaynağının kara kıtanın suya erişimi en düşük ülkelerinin başında gelen Namibya’nın Angola sınırında çıkması sevinçle karşılandı. Su kaynağının yaklaşık 10 bin yıl öncesine dayandığı ve son yıllarda yapılan keşifler göz önüne alındığında suyun oldukça temiz olduğu belirtildi. Alman Yerbilimleri ve Doğal Kaynaklar Enstitüsü’nce (BGR) bulunan,  200 metre derinlikte, 2.600 kilometrekarelik alanı kapsayan, 5 milyar metreküplük kaynağa Ohangwena II adı verildi. Kaynaktaki doğan basıncın suyun toprak üzerine çıkarılmasını kolaylaştıracağı, bunun da maliyeti düşüreceği ifade edildi. Yüzölçümü Türkiye’den büyük olan Namibya’nın nüfusu sadece 2,5 milyon. Dünyanın en büyük dördüncü uranyum üreticisi konumundaki Namibya’da halkın yarısı yoksulluk sınırının altında yaşıyor. Yeni su kaynağının, son yıllarda şiddetli kuraklıkla mücadele eden kuzey Namibyalıların hayatında büyük değişiklik yapacağı ifade ediliyor. Bölgede hayvancılıkla geçimini sağlayan göçebe Himba halkı çölde sınırsız suyla buluşmayı bekliyor. (Türkmen Terzi, Johannesburg)
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33194-namibya---400-yil-yetecek-su-bulundu.html), [web.archive.org (arşiv bağlantısı)](http://web.archive.org/web/20120804004904/http://www.aksiyon.com.tr:80/aksiyon/haber-33194-namibya---400-yil-yetecek-su-bulundu.html)
