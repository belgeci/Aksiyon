# IRAK - Maliki Saddam’ı aratmıyor!

*Mesut Çevikalp 2012.09.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Irak’ta son bir yılda çok sayıda kişinin idam edilmesi, Sünni bölgelerdeki toplu tutuklamalar küresel kamuoyunu endişeye sevk ediyor.
  </font>
 </div>
 <div id="newsText">
  <font class="detail-text">
   <p>
    Nuri El Maliki hükümeti, ‘Saddam yöntemleriyle mezhep diktatörlüğü kurmakla’ suçlanıyor. Irak Adalet Bakanlığı 2012 yılının ilk sekiz ayında 96 kişinin idam edildiğini açıkladı. Bu yıl 196 kişinin daha cezası infaz edilecek. Ancak birçok Iraklı her iki sayının da resmî rakamlardan çok daha yüksek olduğunu iddia ediyor. Birleşmiş Milletler Özel Raportörü Christof Heyns, “Irak’ta idam infazlarının ulaştığı boyuttan dehşete düştüm” açıklamasında bulunmuştu. İnsan hakları örgütleri, Başbakan Nuri Maliki yönetimindeki Şii iktidarın, devlet gücünü, muhalefeti sindirmek ve yok etmek için daha yaygın şekilde kullandığını iddia ediyor. Bu arada Bağdat’ın Taji ve Rusafa hapishanelerinde yüzlerce mahkûmun kötü şartlar ve işkenceden dolayı açlık grevi yaptığı ifade ediliyor. El Cezire’ye konuşan hapisten yeni çıkmış bir tutuklu yaşadıklarını “Tarih tekerrür ediyor. Maliki Saddam gibi” diyerek özetliyor. Hakkında çıkarılan asılsız iddialardan dolayı gıyabında yargılanan Irak Devlet Başkanı Yardımcısı Tarık Haşimi hakkında da idam cezası verildi. Türkiye Ankara’da misafir edilen Haşimi’yi kalmak istediği sürece ülkede tutacağını, Bağdat’a teslim etmeyeceğini duyurdu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33589-irak---maliki-saddami-aratmiyor.html), [web.archive.org (arşiv bağlantısı)](http://web.archive.org/web/20121028201426/http://www.aksiyon.com.tr:80/aksiyon/haber-33589-irak---maliki-saddami-aratmiyor.html)
