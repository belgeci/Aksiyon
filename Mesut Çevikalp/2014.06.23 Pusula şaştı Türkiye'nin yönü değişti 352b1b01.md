# Pusula şaştı, Türkiye'nin yönü değişti

*Mesut Çevikalp 2014.06.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   33. Abant Platformu geçen hafta “Türkiye’nin Yönü” başlığı altında toplandı. Akçakoca’da buluşan yerli-yabancı katılımcılar AKP hükümetinin pusulasının şaştığı paydasında buluşsa da demokrasi mücadelesinden taviz vermeme çağrısında bulundular.
  </font>
 </div>
 <div id="newsText">
  <font class="detail-text">
   <p>
    ürkiye küresel sistemin neresinde? Dönem dönem yüzleşiriz bu soruyla. Çok değil, birkaç yıl öncesine kadar tatmin edici bir cevabımız vardı: En az Yunanistan kadar Batılı, Suriye kadar Doğulu, Müslüman demokrasi. Peki, bugün aynı soruyu aynı cevapla karşılayabilir miyiz? Ne Ortadoğu eskisi gibi ne de Batı rayında. Hepsinden önemlisi Türkiye üç yıl önceki ülke değil artık. Türk hükümetinin iç ve dış siyasette art arda yaptığı kazalar ülkenin bölgesel, küresel duruşunu bozdu. Demokrasisi sorgulanır oldu. Bunda hükümetin 17 Aralık’ta patlak veren yolsuzluk ve rüşvet operasyonu sonrası giriştiği ‘cadı avı’nın büyük rolü var.
   </p>
   <p>
    Geçen hafta Düzce Akçakoca’da toplanan 33. Abant Platformu gidişatı görme açısından önemli bir etkinliğe imza attı. “Türkiye’nin Yönü” başlığı altında, yerli-yabancı, alanında muteber 100’ü aşkın ismi bir araya getiren platform, 3 gün boyunca ülkenin küresel sistemdeki yerini, demokraside yaşanan erozyonu, sarsılan kuvvetler ayrılığını ve siyasetin otoriterleşmesini masaya yatırdı. Mevcut hâlin fotoğrafını çekip hasar tespiti yaptı, girdaptan çıkış stratejilerini ortaya koydu. Program boyunca süren zinde tartışmalarda oluşan ortak payda üzücüydü. Katılımcılar Türkiye’nin rotadan çıktığı, demokrasi ve evrensel değerlerden uzaklaştığı konusunda hemfikirdi. Ancak henüz filmin kopmadığı da ifade edildi.
   </p>
   <p>
    Gazeteci ve Yazarlar Vakfı Başkanı Mustafa Yeşil, açılış konuşmasında Türkiye’nin iç ve dış siyasetteki gidişatının üzüntü verici olsa da ülkeye dair umutlarının sürdüğüne değindi: “Bugün burada Türkiye’nin yönünü tartışıyoruz. Birkaç yıl önce böyle bir başlıkla oturum düzenleyeceğimiz aklımıza dahi gelmezdi! Yönümüz demokrasi ve Avrupa Birliği’ydi. Ancak ülkenin pusulası şaştı. Evrensel değerlerden kopma oldu, demokratik kazanımlar geriye gitti. Ama ümitsiz değiliz. Asırlık, köklü demokrasimizin bu dönemi de atlatabileceğini düşünüyoruz. 33. Abant Platformu, güncel sorunları tespit edip tedavileri için yeni yol haritaları sunmak derdinde.”
   </p>
   <p>
    Katılımcıların ekseriyetle buluştuğu ortak paydalardan biri de dış politikadaki düşüştü. “Türkiye’nin Küresel Sistemdeki Yeri’ başlıklı ilk oturumda ve sonrasındaki soru cevap bölümünde katılımcılar, AKP’nin son dönemde Ortadoğu’nun yanında Avrupa coğrafyasında da üst üste hatalar yaptığına, bunun ülkeyi küresel anlamda çıkmaza soktuğuna değindi. İç siyasette yaşanan büyük kırılmanın bir ayağının da sınır ötesindeki başarısızlıklar olduğu kaydedildi.
   </p>
   <p>
    AKP kurucusu ve eski Dışişleri Bakanı Yaşar Yakış, Türkiye’nin Suriye başta olmak üzere Mısır, Irak ve İsrail ile konuşamayacak pozisyona gelmesinde karar alıcıların ciddi vizyon ve eylem hatalarının bulunduğunu vurguladı. Ortadoğu’nun 3 büyük devletiyle (İsrail, Mısır, Suriye) diplomatik teması kalmayan Türkiye’nin bölgede herhangi bir etkinliğinin bulunmadığını belirtti: “Suriye krizinin başında Türk hükümetinin takındığı tavır doğruydu. Diktatör rejime karşı mazlum halkın yanında yer aldı. Ancak bu pozisyonunu Batı ile doğru orantılı yürütemedi, revize edemedi. Batı, Suriye siyasetinde frene basınca Türkiye ofsayta düştü. Dolayısıyla yalnızlaştı. Bu noktada hükümetin dış politikada revizyona gitmesi gerekiyordu. Gelinen noktada bölgede etkinliğimiz kalmadı. Daha aktif çalışması gereken büyükelçilerimiz sahada değil. Yeni bir rota tayini elzem!”
   </p>
   <p>
    Koç Üniversitesi’nden Doç. Dr. Murat Somer’in “İktidar değişmese de AKP iktidarı değişti.” vurgusu, Cihan Haber Ajansı Genel Müdürü Abdülhamid Bilici’nin “Ortadoğu’yu dönüştürmek üzere çıkan AKP, Türkiye’yi Ortadoğu ülkesine çevirdi.” yargısı, Zaman Brüksel Temsilcisi Selçuk Gültaşlı’nın “Türkiye’nin bugünkü durumunda Avrupa Birliği’nin de büyük vebali var.” analizi, tartışmaya yön vermesiyle önemliydi. Derginin basım zamanlaması dolayısıyla toplantının sonuç bildirisine değinemedik belki. Ancak toplantıdan yansıyan sonuç şuydu: AKP’ye rağmen enseyi karartmayalım!
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38844-pusula-sasti-turkiyenin-yonu-degisti.html), [web.archive.org (arşiv bağlantısı)](http://web.archive.org/web/20140703112052/http://aksiyon.com.tr/aksiyon/haber-38844-pusula-sasti-turkiyenin-yonu-degisti.html)
