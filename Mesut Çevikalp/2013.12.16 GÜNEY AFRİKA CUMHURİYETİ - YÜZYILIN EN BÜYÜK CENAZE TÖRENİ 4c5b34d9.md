# GÜNEY AFRİKA CUMHURİYETİ - YÜZYILIN EN BÜYÜK CENAZE TÖRENİ

*Mesut Çevikalp 2013.12.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   5 Aralık’ta hayata veda eden Güney Afri-ka’nın efsanevi lideri Nelson Mandela’yı (95) son yolculuğuna dünya liderleri uğurladı.
  </font>
 </div>
 <div id="newsText">
  <font class="detail-text">
   <p>
    Irkçılıkla mücadelenin sembol ismi, Güney Afrika’nın ilk siyahi cumhurbaşkanı Mandela için Johannesburg FNB Stadyumu’nda düzenlenen merasime 100’ü devlet temsilcisi, 100 bin kişi katıldı. Yüzyılın en büyük cenaze merasimi olarak tarihe geçen törende konuşan ABD Başkanı Barack Obama, dünyayı ‘apartheid’ rejimini yıkan Mandela’nın mirasına sahip çıkmaya çağırdı. Bu bağlamda ilk adımı da kendi attı; Küba devriminden (1959) sonra ilk kez bir Kübalı liderle (Cumhurbaşkanı Raul Castro) temas kurdu, el sıkıştı. Sağanak yağışa aldırmayan 100 binlerce kişi ‘Madiba’ için saatlerce dua edip şarkılar söyledi. Merasime Hıristiyan, Müslüman, Yahudi ve Hindu din adamları da kendi dualarıyla katıldı. Hayatını eşitsizlik, yoksulluk ve ırkçılıkla mücadeleye adayan Mandela, Güney Afrika’daki ‘Hizmet’ faaliyetlerini de samimiyetle destekliyordu. 2012 yılında hizmete giren Nizamiye Külliyesi’ni gözyaşlarıyla gezip, emeği geçenlere minnetlerini iletmişti: “Anaokulu, İlkokul, ortaokul, lise, üniversite, hastane, fakirler için aş evi… Ülkem adına bu muhteşem külliye için Türk milletine minnetlerimi sunuyorum. Eğer diğer ülkeler de böyle külliyeler kursaydı değil ülkem insanı, tüm Afrika eğitilmiş olurdu…” Vefatın ardından Güney Afrika Cumhuriyeti’nin ABD Büyükelçiliği’ne taziye mesajı gönderen Fethullah Gülen Hocaefendi, Mandela’nın hayatını, barış, demokrasi, sosyal adalet ve eşitlik ilkelerine adadığını vurguladı: “Olağanüstü zorluklar ve düşmanlıkla karşı karşıya kalmasına rağmen, o misilleme yerine uzlaşmayı seçti ve böyle yaparak, nasıl daha aziz bir hayat yaşanabileceğini gösterdi. Bugün Mandela’nın hayatıyla verdiği dersleri ve hikmetamiz hareket tarzını hatırlarken bu vesileyle bütün insanları insan olarak aziz tutmaya, diyalog yoluyla karşılıklı anlayış, saygı ve barış gibi insanlığın ortak değerlerine hizmet niyetimizi yenilemeliyiz.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=37339), [web.archive.org (arşiv bağlantısı)](http://web.archive.org/web/20131225060039/http://www.aksiyon.com.tr:80/aksiyon/newsDetail_getNewsById.action?newsId=37339)
