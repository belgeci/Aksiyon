# İran Son 10 yılda 73 çocuk idam etti

*Mesut Çevikalp 2016.02.02*

<div class="pNewsDetailMainContent ctx_content" itemprop="articleBody">
 <p>
  Londra merkezli Uluslararası Af Örgütü (Amnesty International), İran rejiminin 2005-2015 arasında 73 çocuk ve genç mahkûmu idam ettiğini duyurdu. Örgüt son raporunda, rejimin kızlarda 9, erkeklerde 15 yaşından büyüklerin idam edilmesine izin verdiğini, idam kararlarının büyük kısmının cinayet, tecavüz, uyuşturucu ve din düşmanlığı suçlamasıyla verildiğini kaydetti. Uluslararası Af Örgütü Ortadoğu ve Afrika Direktörü Said Boumedouha, incelenen idam vakalarının büyük kısmının adaletsiz yargılamaya ve işkenceyle alınmış ifadelere dayandığını iddia etti. Uzmanlar, İran’ın 18 yaş altındaki idamlarla 1991’de imzaladığı BM Çocuk Hakları Sözleşmesi’ni de ihlal ettiğine dikkat çekiyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/iran-son-10-yilda-73-cocuk-idam-etti_553713), [web.archive.org (arşiv bağlantısı)](http://web.archive.org/web/20160202093906/http://www.aksiyon.com.tr/karakutu-dunya/iran-son-10-yilda-73-cocuk-idam-etti_553713)
