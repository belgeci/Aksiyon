# MYANMAR - Müslüman kıyımı

*Mesut Çevikalp 2012.07.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güney Asya ülkesi Myanmar’daki Budist ve güvenlik güçlerinin son iki aydan buyana Arakan (Rakhine) eyaletindeki Rohingya Müslümanlarına dönük katliamı nihayet Birleşmiş Milletler (BM) gündemine taşındı. İncelemelerde bulunmak üzere Myanmar’a özel temsilci gönderen BM, konunun soruşturulmasını, Rohingya Müslümanlarına karşı uygulanan kıyımın cezalandırılmasını istedi.
  </font>
 </div>
 <div id="newsText">
  <font class="detail-text">
   <p>
    Özel temsilci, İnsan Hakları Uzmanı Tomas Ojea Quintana, BM’nin Müslümanlara karşı uygulanan şiddet konusundaki rahatsızlığını Myanmar Devlet Başkanı Thein Sein’e iletti. Uzun yıllardan buyana Budistler Arakan’dan Müslümanları çıkarmak için sistemli şiddet ve baskı uyguluyordu. En son Haziran ayında iki Müslüman gencin bir bayan Budist’i öldürdüğü iddiasıyla başlayan saldırılarda en az bin Müslüman yaşamını yitirdi. Son yaşananları araştıran Uluslararası Af Örgütü de, Müslümanlara ‘sistematik ırkçılık ve ayrımcılık’ uygulandığını kayıtlara geçirdi. Bölgede olağanüstü hal ilan edilse de ufak çaplı saldırıların sürdüğü belirtiliyor. Yaklaşık 50 yıl süren askeri cunta yönetiminin ardından geçen Mart ayında iktidara gelen sivil hükümet, yüzlerce siyasi mahkumun serbest bırakılması, etnik gruplarla ateşkes imzalanması, basın özgürlüğünün genişletilmesi ve denetim yasalarının hafif- letilmesi gibi bir dizi siyasi reform yapmıştı. Yıllardır ev hapsinde tutulan muhalif lider Aung San Suu Kyi’nin önce seçimlere ardından da Parlamentoya girmesine yeşil ışık yakmıştı. Nobel ödüllü Kyi’nin geçen hafta Parlamento’da yaptığı konuşmada ‘Müslüman’ azınlığa karşı şiddeti kınamaması tepki çekti. Bir yerel kaynak, Arakan saldırılarında ülkeye demokrasinin gelmesini istemeyen statükocu asker ve Budistlerin dahli olduğunu, Müslümanlar üzerinden özgürlük yanlılarına mesaj gönderdiklerini söylüyor. Bu arada Türk Kızılayı, Bangladeş sınırındaki kamplarda tutulan Arakanlılar için yardım kampanyası başlattı. Kızılay’ın öncü ekibi bölgeye gitti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33192-myanmar---musluman-kiyimi.html), [web.archive.org (arşiv bağlantısı)](http://web.archive.org/web/20120806062947/http://www.aksiyon.com.tr:80/aksiyon/haber-33192-myanmar---musluman-kiyimi.html)
