# Yolsuzluk operasyonları Rafsancani'ye ulaştı

*Mesut Çevikalp 2015.08.18*

<div class="pNewsDetailMainContent ctx_content" itemprop="articleBody">
 <p>
  İran’da yeni lider Hasan Ruhani döneminde başlayan yolsuzluk ve rüşvetle mücadele operasyonları eski Cumhurbaşkanı Ali Ekber Haşimi Rafsancani’ye kadar uzandı. Rafsancani’nin yolsuzluk suçundan yargılanıp 10 yıl hapis cezası alan oğlu Mehdi Haşimi, Tahran’daki Evin Cezaevi’ne gönderildi. Mahkeme dava sürecinde Haşimi’nin Norveçli petrol şirketi Statoil’den 5,2 milyon dolar rüşvet aldığını ispatladı. Statoil 2006 yılında yaptığı bir açıklamada 2002 -2003 yıllarında bir İranlı yetkiliye Güney Pars Gaz Sahası’nı işletmek için açılan ihalede kendilerine kolaylık sağlaması için ödeme yapıldığı kabul edilmişti. Şirket, daha sonra da Mehdi Haşimi’ye 10 yıl boyunca 15,2 milyon dolar ödeme yaptıklarını kabul etmişti. Mehdi ise iddiaların babasının siyasetteki imajını karalamak isteyenlerce ortaya atıldığını söylemişti. Temiz eller operasyonlarının Rafsancani’ye kadar uzanması kamuoyunda büyük yankı yaptı. Zira Rafsancani hâlihazırda rejimin önemli kurumlarından olan İran Düzenin Maslahatını Teşhis Konseyi’nin (DMTK) başkanı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/yolsuzluk-operasyonlari-rafsancaniye-ulasti_551979), [web.archive.org (arşiv bağlantısı)](http://web.archive.org/web/20151216195008/http://www.aksiyon.com.tr/karakutu-dunya/yolsuzluk-operasyonlari-rafsancaniye-ulasti_551979)
