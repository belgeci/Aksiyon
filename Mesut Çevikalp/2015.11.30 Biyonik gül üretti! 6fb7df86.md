# Biyonik gül üretti!

*Mesut Çevikalp 2015.11.30*

<div class="pNewsDetailMainContent ctx_content" itemprop="articleBody">
 <p>
  İsveç Linköping Üniversitesi’nden bir grup bilim insanının elektronik çiçek denemesi sonuç verdi. Bir gülün yapraklarını ekrana, dallarını kabloya dönüştüren ekip, organik temelli elektro-kimyasal transistör alanında çığır açtı. Ekip, bitkiye suda çözümlenen polimer türü PEDOT-S verdi. Bitki, suya karıştırılan bu iletkenleri kökleriyle emdi ve bünyesinde 5-10 santim uzunluğunda kablo ağı kurdu. Ardından bitkide var olan elektrolitlerle birlikte ‘organik temelli elektro-kimyasal transistör’ oluştu. Yaprağın dokusunda oluşan pikseller açık ve koyu renk olarak değişmeye başladı. Böylece gülün yaprakları basit tür ekrana dönüştü. Araştırma ekibi, yeni teknolojinin bitkilerin iç işleyişindeki bilinmeyenleri deşifre edeceğini aktarıyor.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/biyonik-gul-uretti_553084), [web.archive.org (arşiv bağlantısı)](http://web.archive.org/web/20160107204829/http://www.aksiyon.com.tr/dunya/biyonik-gul-uretti_553084)
