# Diyabet hastaları iğne sancısından kurtuluyor

*Mesut Çevikalp 2015.07.14*

<div class="pNewsDetailMainContent" itemprop="articleBody">
 <p>
  Kuzey Carolina Üniversitesi’nden bir grup bilim insanı, diyabet hastalarını iğne tedavisinden kurtaran önemli bir buluşa imza attı. ‘Akıllı insülin bandı’ adı verilen yeni teknoloji deri üzerine yapışıyor, mikro iğneleri sayesinde kandaki glikoz oranını düzenli ölçüp, gerektiğinde vücuda insülin zerk ediyor. Böylece diyabet hastalarını sancılı iğne tedavisinden kurtarıyor. Ufak madeni paradan büyük olmayan kare boyutlu deri bant, tedavi sırasında fazla insülin alma gibi insan hatalarını da ortadan kaldırıyor. Ekip fareler üzerinde yaptıkları deneylerde, deri bant sayesinde 9 saat boyunca farelerin kan şekerini kontrol altında tutabilmeyi başardı. Akıllı bandın insanlı deneylerde de aynı sonucu vermesi bekleniyor. Dünyada yaklaşık 400 milyon insan diyabetle yaşıyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/diyabet-hastalari-igne-sancisindan-kurtuluyor_551624), [web.archive.org (arşiv bağlantısı)](http://web.archive.org/web/20150731125357/http://www.aksiyon.com.tr/karakutu-dunya/diyabet-hastalari-igne-sancisindan-kurtuluyor_551624)
