# Türk hamamlı Titanic II sefer için gün sayıyor

*Mesut Çevikalp 2016.02.23*

<div class="pNewsDetailMainContent ctx_content" itemprop="articleBody">
 <p>
  104 yıl önce Kuzey Atlantik’te buz dağına çarparak batan Titanic yolcu gemisinin birebir kopyası olarak inşa edilen ‘Titanic II’ sefere hazırlanıyor. Avustralyalı işadamı ve siyasetçi Clive Palmer tarafından yaptırılan Titanic II, ilk seferini 2018 yılında Çin ile Dubai arasında düzenleyecek. Bilgisayar, televizyon gibi teknolojik ürünlere yer verilmeyen geminin dekorasyonunda da orijinale sadık kalındı. Yeni gemide orijinalindeki gibi basit spor salonu, Türk hamamı, bir de küçük yüzme havuzu bulunuyor. Projenin sahibi Blue Star Line şirketi, orijinalinden farklı olarak Titanic II’ye bir helikopter sahası eklendiğini, cankurtaran botu sayısının artırıldığını ve modern tahliye sistemlerinin eklendiğini açıkladı. 400 milyon sterline mal olan Titanic II’de üç ayrı sınıfta 840 yolcu kabini bulunuyor. Gemi ilk seferinde 2 bin 435 yolcu, 900 mürettebat taşıyacak. White Star Line şirketine ait Olympic sınıfı yolcu gemisi Titanic, 15 Nisan 1912 gecesi ilk seferinde Kuzey Atlantik’te buz dağına çarparak sulara gömülmüştü. Tarihe geçen kazada 1514 kişi hayatını kaybetmişti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/turk-hamamli-titanic-ii-sefer-icin-gun-sayiyor_553919), [web.archive.org (arşiv bağlantısı)](http://web.archive.org/web/20160224090427/http://www.aksiyon.com.tr/karakutu-dunya/turk-hamamli-titanic-ii-sefer-icin-gun-sayiyor_553919)
