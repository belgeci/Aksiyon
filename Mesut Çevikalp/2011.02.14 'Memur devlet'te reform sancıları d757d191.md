# ‘Memur devlet’te reform sancıları

*Mesut Çevikalp 2011.02.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   KKTC’deki sendika mitinglerinde Türkiye karşıtı açılan pankartlar ve atılan sloganlar, hantal ‘memur devlet’ sisteminin çöktüğünün de habercisi. KKTC’ye müdahale olarak lanse edilen reform paketi aslında Kıbrıslı Türklerin kendi ayakları üzerinde durmalarını sağlayacak.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     ‘Yavru Vatan’ yine krizle anılıyor bugünlerde. Bu kez sorunun tarafları Rum Kesimi ile KKTC değil, Ankara ile Lefkoşa. Hükümetin aldığı ekonomik tedbirleri protesto etmek için meydanlara inen Sendikal Platform önderliğindeki sendikaların pankart ve sloganları Anavatan’a hakarete uzanınca, Türkiye-KKTC ilişkileri gerildi.
    </p>
    <p class="MsoNormal">
     Türkiye’ye yönelik açılan küfürlü pankartların ardından konuşan Başbakan Erdoğan, ‘Güney ile beraber provokatif eylemlere girişenlerin tespit edilip haklarında işlem yapılmasını’ istedi: “Türkiye buradan çek git’ diyor. Sen kimsin be adam! Şehidim var, gazim var, stratejik olarak ilgiliyim. Yunanistan’ın Kıbrıs’ta ne işi varsa, Türkiye’nin de Kıbrıs’ta o işi var. Ülkemizden beslenenlerin bu yola girmesi manidardır. Biz destekliyoruz, bunun karşılığının olması gerekmiyor mu?”
    </p>
    <p class="MsoNormal">
     Erdoğan’ın yankı uyandıran açıklamalarının ardından KKTC Cumhurbaşkanı Derviş Eroğlu ile KKTC Başbakanı İrsen Küçük, sendikaların haddi aştığını doğrulasa da henüz onları frenleyebilmiş değiller. Hatta 28 Ocak’ta mitinglerle birlikte kamuda başlayan iş yavaşlatma grevi tapu ve nüfus dairelerine, mahkemelere, hatta limanlara sıçramış durumda. Olayları “Kuzey Kıbrıslıların işgalci Türkiye’ye tepkisi” şeklinde yorumlayan Rum Kesimi’nin mitingleri desteklediği, kimi sendika temsilcileriyle görüştüğü biliniyor. Kıbrıs Rum Yönetimi, verdiği beyanatlarla ‘KKTC’nin kendi başına ayakta kalamadığını’ göstermeye çalışıyor tüm dünyaya.
    </p>
    <p class="MsoNormal">
     Eylemlerin çıkış noktası, Ankara’nın isteğiyle Kasım 2009’da oluşturulan ve Ulusal Birlik Partisi (UBP) hükümetince uygulanmaya başlanan ‘ekonomik tedbirler paketi’ olarak görülse de meselenin temeli daha derinde aslında. 1974’ten bu yana Ankara’nın nakdi desteği ve turizm ile eğitim sektörlerinden elde ettiği gelirle ayakta duran KKTC hükümetleri, 2008’de patlak veren küresel krizin ardından bütçeyi denkleştiremedi. Düşen turizm gelirlerinin yanında, Türkiye’de artan vakıf üniversitelerine bağlı olarak düşen eğitim sektörü gelirleri Lefkoşa’yı zor durumda bıraktı. Bunun yanında adada 2007’de 260 bin olarak tespit edilen nüfusun 500 bin civarına yükselmesi mali sistemi işlemez hâle getirdi. Tanınmadığından ötürü yabancı yatırımcı çekemeyen, yabancı banka kredileri kullanamayan UBP hükümeti, tıkanıklığı aşmak için memur ve emeklilerle ilgili yeni düzenlemelere gitti. Bugün yaşananlar aynı zamanda, geçmişte taşıma suyla değirmen döndürmeye çalışan Ankara’nın politikaları ile adada kurulan bacasız sanayi sisteminin de çöktüğünü gösteriyor.
    </p>
    <p class="MsoNormal">
     Çanakkale 18 Mart Üniversitesi Uluslararası İlişkiler Bölümü Öğretim Üyesi Doç. Dr. Mehmet Hasgüler, KKTC’nin bugünkü mali, kamu ve siyasi yapısının dünyanın değişen şartlarına uygun olmadığını, bir reform sürecinden geçmesi gerektiğini savunuyor: “Mevcut sistem, 1974 Barış Harekâtı’nın ardından Bülent Ecevit tarafından kuruldu. Sistemin özü ‘Sanayi Holding’ formatıyla KİT’ler ve kooperatiflerden oluşuyordu. Daha sonra gelen koalisyon hükümetlerinin müdahaleleriyle Kuzey Kıbrıs’taki yapı iyice içinden çıkılmaz hale geldi. Mesela, 1983 öncesinde Türkiye Büyükelçisi, KKTC Bakanlar Kurulu’nun toplantılarına katılıyordu. Bu durum KKTC’nin ilanına kadar sürdü. İlanın ardından Türkiye, KKTC’deki mali yardımları kurduğu ‘Türkiye Cumhuriyeti Yardım Heyeti’ üzerinden gönderdi. AK Parti döneminde mali konular üzerine daha sıkı protokoller imzalandı. Özellikle birkaç yıldır Lefkoşa’daki hükümeti kemerleri sıkma konusunda uyardı Ankara. Zira sorunlu hantal yapının bir şekilde yola sokulması gerekiyor. Hatta KKTC’nin karar vericileri Ankara’dan 5 yıl sonra hiçbir yardım almayacak noktaya gelebilmenin hesabını yapmalı.”
    </p>
    <p class="MsoNormal">
     Bacasız sanayi ve verimsiz KİT’lerle kalkınamayan KKTC bugün 12 bin memuru ile küçük bir ‘memur devlet’ aslında. Emekliler de hesaba katıldığında bu sayı 40 bini buluyor. Bu çarpık yapının oluşmasında hiç şüphesiz hem KKTC hem de Türkiyeli liderlerin önemli kusurları var. İlk yıllarda KKTC’nin kendi ayakları üstünde durması yerine Türkiye’ye bağımlı kalması tercih edilmiş. Adaya yatırımcının yerine işsiz-güçsüzlerin göçüne göz yumulmuş. AK Partili yıllarda tam tersine kalıcı yatırımlara hız verilip adaya nitelikli işadamların gidişi teşvik edilse de geçmişin mirasını bir celsede kapatmak mümkün olmuyor elbette. Doç. Dr. Hasgüler, 30 yıllık sorunlu birikimin, dahli olmamasına rağmen, AK Parti’nin üzerine yıkıldığını, reform sürecinin iki taraf için sancılı olacağını anlatıyor: “KKTC kendi ayakları üzerinde durmak istiyorsa bu reformları yapmak zorunda zaten.”
    </p>
    <p class="MsoNormal">
     Sakarya Üniversitesi Uluslararası İlişkiler Bölümü’nden Yrd. Doç. Dr. Sibel Akgün, 1974’te kurgulanan memur devlet sisteminin aradan geçen yıllarda 13. maaş, çifte emeklilik ve enflasyona göre otomatik ücretlendirme sisteminden dolayı (Eşel-Mobil Sistemi) kara deliğe dönüştüğünü söylüyor. Ambargo ve izolasyonlardan ötürü özel sektörün oluşmamasının da mali krizi patlama noktasına ulaştırdığını vurguluyor: “Bütün bunların yanında ada ciddi bir göç de aldı son birkaç yılda. 2000’lerde hızla artan nüfustan dolayı devlet eğitim, sağlık ve ulaşım gibi altyapı hizmetlerine bütçeden daha fazla pay ayırmak zorunda kaldı. Bunun yanında adaya sonradan gelenlerle yerleşik Kıbrıslıların sosyo-kültürel açıdan uyuştukları da söylenemez. Adada Türkiye ve Türkiyeli göçmenlere karşı bir tepki oluştu. Devletin geçmişte verdiği ücreti bugün veremeyecek hale gelmesi, Türkiye’ye karşı toplumsal tepkiyi iyice artırdı.”
    </p>
    <p class="MsoNormal">
     Akgün, bununla birlikte adadaki çarpık mali ve toplumsal yapının düzeltilmesi için yeni adımlar atılmasını da önemsiyor: “2008’den bu yana ekonomik sistemi düzeltmek için bir bakıma ‘kemer sıkma politikaları’ uygulanmaya çalışılıyor. Yeni memur maaşları düşürüldü, emekli maaşları yüzde 3 oranında kesildi, 13. maaş kaldırılmaya çalışıldı. Bunun şart koşularak yapılması ambargo altındaki Kıbrıslı Türklerin tepkisini çekti. Bence yaşananlar geçici bir süreç olmaktan ziyade köklü yapısal sorunların dışa vurumu.”
    </p>
    <p class="MsoNormal">
     Kıbrıslı müteahhit Ahmet Yorulmaz’ın önemli bir katkısı var bu noktada. KKTC’nin tam anlamıyla vergi toplayamadığını belirtiyor. Vergi sisteminde yapılacak reformla hükümetin ciddi miktarda gelir sağlayacağını söylüyor. Son yıllarda kaçak işçilere karşı izlenen tutumun kayıt dışı istihdamı azalttığını belirtiyor.
    </p>
    <p class="MsoNormal">
     KKTC’de bir de AB entegrasyon süreci bahane edilerek işlenen ‘Kıbrıslılık’ siyaseti var. Yani Kıbrıslı Türklere Türkiye’yi unutturma çabaları. ABD ve AB kökenli sivil toplum kuruluşlarının adada tek bir ‘Kıbrıslı milleti’ oluşturmak için ciddi çalışmalar yaptıkları biliniyor. Avrupa’ya yakınlaşma bahanesiyle yeniden yazılan Türk tarih kitaplarından Dr. Fazıl Küçük ve 1974 Kıbrıs harekâtının çıkarılmasına bir de bu açıdan bakmakta fayda var. Ayrıca açılan sınır kapıları, Rum tarafının cazibesi ve KKTC’deki istikrarsızlıklar, ambargolar altında ezilen Kıbrıslı Türklerin Türkiye’ye ilgisini zayıflatıyor haliyle.
    </p>
    <p class="MsoNormal">
     Muhalefet partileri mitingleri iktidara vurma fırsatı olarak görse de aklî selimle hareket edenler eylemlerin siyasi zemine çekilmesini doğru bulmuyor. Zira gerilen ilişkiler iki tarafı negatif etkiliyor. KKTC 2. Cumhurbaşkanı Mehmet A. Talat’ın dediği gibi Rumlar sevindirilmemeli.
    </p>
    <p class="MsoNormal">
    </p>
    <p class="MsoNormal">
     Maaşlar bu yıl yüzde 30 düştü
    </p>
    <p class="MsoNormal">
     KKTC’de 2011 itibariyle en düşük memur maaşı 1500 TL. Asgari ücretse 1300 TL. En yüksek ise 6 bin civarında. Bunlar ekonomik tedbir paketine bağlı olarak düşürülmüş rakamlar elbette. 2009’da 2 bin 350 TL maaş alan bir üniversite mezunu öğretmenin bugün itibariyle maaşı 1638 TL. Artık doktorlar 3-4 bin, bakanlar da 6 bin TL civarında maaş alıyor. Pakete bağlı olarak Türkiye yaptığı yardımları kademeli olarak düşürüyor. KKTC’nin 2011 bütçesi 3 milyar TL. Kişi başına düşen gelir 13 bin 500 dolar. Türkiye’den ithalat 978 milyon dolar. KKTC’nin Türkiye’ye ihracatı 58 milyon dolar. Resmi nüfus 260 bin (gayri resmi 500 bin). Türkiye son 13 yılda KKTC’ye yaklaşık 7 milyar dolar katkı sağladı.
     <span>
     </span>
    </p>
    <p class="MsoNormal">
    </p>
    <p class="MsoNormal">
     KKTC’de kim ne kadar maaş alıyor?
    </p>
    <p class="MsoNormal">
    </p>
    <p class="MsoNormal">
     Statü
     <span>
     </span>
     <span>
     </span>
     Eski
     <span>
     </span>
     <span>
     </span>
     Yeni
    </p>
    <p class="MsoNormal">
     Ortaokul Mezunu
     <span>
     </span>
     1977–2900 TL
     <span>
     </span>
     1305–2799 TL
    </p>
    <p class="MsoNormal">
     Lise Mezunu
     <span>
     </span>
     <span>
     </span>
     2085–3681 TL
     <span>
     </span>
     1457–3218 TL
    </p>
    <p class="MsoNormal">
     Üniversite Mezunu
     <span>
     </span>
     2351–3978 TL
     <span>
     </span>
     1638–3564 TL
    </p>
    <p class="MsoNormal">
     Şube Amiri
     <span>
     </span>
     <span>
     </span>
     3323–4056 TL
     <span>
     </span>
     2895–3748 TL
    </p>
    <p class="MsoNormal">
     Daire Müdürü
     <span>
     </span>
     <span>
     </span>
     4711–5515 TL
     <span>
     </span>
     4102–5082 TL
    </p>
    <p class="MsoNormal">
     Müsteşar
     <span>
     </span>
     <span>
     </span>
     5515–6385 TL
     <span>
     </span>
     4932–5985 TL
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8EBD0BDACB84FF478950129EBC2249FB?newsId=28675), [web.archive.org (arşiv bağlantısı)](http://web.archive.org/web/20121224005047/http://www.aksiyon.com.tr:80/aksiyon/newsDetail_getNewsById.action;jsessionid=8EBD0BDACB84FF478950129EBC2249FB?newsId=28675)
