# Evler denizde, gemiler karada

*Mesut Çevikalp 2011.03.14*

<font class="agenda2NewsSpot">
 11 Mart’ta ülkeyi vuran 8,9 büyüklüğündeki deprem ve sonrasında oluşan tsunami, ‘Japonlar depremi yendi’ ön kabulünü ortadan kaldırdı. Yine de onlardan depremle mücadele konusunda öğreneceğimiz çok şey var!
</font>
<font class="newsDetail">
 <p>
 </p>
 <p class="MsoNormal">
  <span>
  </span>
 </p>
 <p>
  Ekranlara ‘son dakika’ flaşlarıyla yansıyan tsunami, bir başka hüzünle izlendi Türkiye’de. Önüne çıkan her şeyi yutan, gemileri karaya, evleri denize taşıyan devasa dalgalar, 120 yıl önce bir tayfunun parçaladığı Ertuğrul Fırkateyni’ni hatırlattı. Pasifik Okyanusu’nun hırçınlaştığı, 500’den fazla fatihan torununun şehit düştüğü günü…
 </p>
 <p class="MsoNormal">
  <span>
   Dalgalar, hayatını Ertuğrul Fırkateyni’ni araştırmaya adayan, yazdığı makalelerle ortak tarihî bağları güçlendiren Türkiye dostu Japon Nobuo Misawa’yı da hatırlattı. Bilimsel çalışmalarını sürdürdüğü Türkiye’den yeni dönmüştü Japonya’ya. Telefonlar derde derman olmayınca ona ulaşma ümidimizi e-postaya bağladık. İki saat sonra gelen ilk mesajı, bir nebze ferahlattı yüreğimizi: “Sayın Bay Mesut, eşim ve ben salamdır…”
  </span>
 </p>
 <p class="MsoNormal">
  <span>
   Birçok kez haber amaçlı görüştüğümüz Toyo Üniversitesi Öğretim Üyesi Doç. Dr. Misawa’dan gelen hiçbir cevap, bir satırlık bu mail kadar sevindirmemişti bizi. Gönderilen ikinci maile verdiği cevap ise yaşanan felaketi resmediyordu âdeta (özgün haliyle): “Sayın Bay Mesut. Çok şaşırdım. 50 yıl içinde bu kadar korkunç deprem bilmedim. Ofisimdeydim. Kitaplar raflardan düştü. Artık benim ofis korkunç durumunda, ama kendim salam. Bütün telefon kapandı. Metro ve otobüs çalışmıyor. Telefon ve cep telefon çalışmıyor. 2,5 saat yaya eve döndüm. Eşim ve ben salam. Tokyo’da durum o kadar şiddetli değil. Kuzey, kuzey-doğuda tsunami ve çıkan yangın sebep ile çok kişi vefat etti. Her şey için teşekkür ederim.”
  </span>
 </p>
 <p class="MsoNormal">
  <span>
   Misawa’nın 8,9 büyüklüğündeki depremin meydana geldiği 11 Mart sabahı çizdiği tablo, ilerleyen saatlerde daha da ağırlaştı. Merkez üssü ülkenin kuzeydoğusundaki Sendai bölgesinin 130 kilometre açığında, denizin 24 kilometre altı olarak belirlenen deprem, Japonya’nın tümünde hissedildi. Uzmanlara göre, depremle birlikte yaklaşık 600 atom bombası büyüklüğünde bir enerji açığa çıktı. Gün boyu süren artçı şokların yanında kıyı şeridini vuran 4-8 metrelik tsunami dalgaları ciddi mal ve can kaybına yol açtı. Dev dalgaların yol açtığı can kaybının, deprem sonucu yıkılan binaların altında kalarak ölenlerden kat kat fazla olduğu bildirildi. Tsunami sadece Japonya’yı değil, neredeyse Pasifik Okyanusu’na kıyısı olan bütün ülkeleri etkiledi. Artçı sarsıntılar Çin, Tayvan ve Kore’de de hissedildi. Ülkenin son 140 yılda gördüğü en büyük deprem, başta Tokyo olmak üzere kuzey ve kuzeydoğudaki tüm kentleri vurdu. 3-4 dakika süren depremden ötürü hava, kara ve deniz yolları ulaşıma kapanırken, iletişim sistemleri de çöktü. Deprem birçok yangına yol açtı, bölgedeki nükleer santraller de kapandı. Bazılarının çevresi nükleer sızıntı ihtimaline karşı boşaltıldı.
  </span>
 </p>
 <p class="MsoNormal">
  <span>
   Japonya’nın Tokyo Üniversitesi Deprem Araştırma Enstitüsü, depremin en ağır hissedildiği Sendai’de 40 santimetrelik bir yer değiştirmenin olduğunu bildirdi. 1 milyon kişinin yaşadığı kentte en son 5 yıl önce 7 büyüklüğünde bir deprem meydana gelmişti. Bölge halkını 7,5-7,9 arasında muhtemel bir depreme karşı hazırlıklı tutan yerel yönetim, sahilde kafeterya gibi sosyal binalara inşa izni vermiyordu. Erken uyarı sistemi vasıtasıyla 8 metrelik tsunami dalgalarının geleceğini 20 dakika önce öğrenen bölge halkının güvenli alanlara geçtiği öğrenildi. Aynı refleksi ülkenin diğer kentlerinde yaşayanların da gösterdiği, belli periyotlarla gerçekleşen deprem tatbikatlarının can kaybını en aza düşürdüğü ifade edildi.
  </span>
 </p>
 <p class="MsoNormal">
  <span>
   İlk şokun ardından halkına seslenen Başbakan Naoto Kan, yaşanan can kayıplarından ötürü derin üzüntü duyduğunu, felaketzedeler için çeşitli acil yardım merkezleri oluşturulduğunu bildirdi. Başbakan Kan, iddia edilenin aksine nükleer santrallerde herhangi bir sızıntı yaşanmadığını vurgulayıp halkından sakin olmalarını istedi. Naoto Kan, ülkesinin uluslararası yardımlara açık olduğunu da belirtti.
  </span>
 </p>
 <p class="MsoNormal">
  <span>
   Depremin ardından geçen her yeni saatle birlikte kara bilanço arttı. Haberin yayına hazırlandığı sıralarda ülkedeki can kaybı 1500’ü buldu. Yaralıların sayısı bine, Japon Kyodo Haber Ajansı’na göre kayıpların sayısı da 88 bine ulaştı. Japonya’da 1923’te Canto’da meydana gelen depremde ise 143 bin kişi hayatını kaybetmişti. 1996’da Kobe’de meydana gelen depremde de 5 bin 500 kişi ölmüştü.
  </span>
 </p>
 <p class="MsoNormal">
  <span>
   Nasıl oluyor da ülke beşik gibi sallansa da Japonlar soğukkanlılığını koruyor, 35 milyon kişinin yaşadığı Tokyo’da izdiham yaşanmıyor? Bunun sırrı çok küçük yaştan itibaren verilen deprem bilincinde saklı. Ayrıca, muhtemel bir depremde görev alacak sivil Afet Tıbbi Yardım Ekipleri (DMAT) var. Bu ekipler, afet hastanelerinde görevli doktor, hemşire ve tıbbi koordinatörlerden oluşuyor ve afet anında çok seri hareket edebiliyor. Bu timler aynı zamanda diğer kurtarma ekipleriyle de koordineli bir şekilde çalışıyor. Aynı ciddiyet ülkedeki herkeste mevcut.
  </span>
 </p>
 <p class="MsoNormal">
  <span>
   Japonların bir diğer özelliği de depremlerden çıkardıkları dersleri iyi analiz etmeleri. Afet risklerinin azaltılması ve riski yönetme konusunda uzmanlaşan Japonlar, bu doğrultuda teknolojiyi sonuna kadar kullanıyor. Parkları, hastaneleri, okulları afete uygun şekilde çok amaçlı olarak inşa ediyorlar. Sismik afet haritaları, erken uyarı sistemleri, afetler sırasında kesilmeyen özel iletişim ağları, 24 saat çalışan acil iletişim ofisleri ve etkin afet koordinasyon merkezleriyle depremlerin etkisini minimuma indiriyorlar. Yapıların depreme karşı tepkisini sürekli ölçüyorlar. Japonya’daki depremle mücadele sistemini yerinde inceleyenlerden biri, Jeodezi ve Fotogrametri Mühendisi Alpaslan Hamdi Kuzucuoğlu. İstanbul Büyükşehir Belediyesi Deprem Risk Yönetimi ve Kentsel İyileştirme Daire Başkanlığı’nda çalışan Kuzucuoğlu, 2006 ve 2007’de Japon hükümetinin JICA bursu ile Kobe Üniversitesi’nde ‘Mega Şehirlerde Deprem Afeti İçin Zarar Azaltma Stratejileri’ kursuna katılmış. Japonya’daki deprem tatbikatlarında da bizzat yer almış. Kuzucuoğlu’nun ilk tepkisi oldukça net: “Aynı felaket başka bir deprem ülkesinde yaşansaydı mevcut durumun en az 10 katı ağır bir bilançoyla karşılaşırdık.”
  </span>
 </p>
 <p class="MsoNormal">
  <span>
   Kuzucuoğlu, Japonya’nın konumu itibariyle bu tür afetlere çokça maruz kaldığını, Japonların afetlerle mücadelede dünyanın önünde yer aldığını söylüyor: “Japonlar kültürleri dolayısıyla iyi organize olabiliyorlar. İlkokuldan itibaren bu bilinçle yetiştirilmeleri onları afetlerle mücadelede başarıya ulaştırıyor. Riski yönetmedeki başarıları, riski azaltma konusunda da önemli kazanımlar sunuyor. En başta bina inşa standartları ve teknolojileriyle deprem zararlarını azaltıyorlar.”
  </span>
 </p>
 <p class="MsoNormal">
  <span>
   Son olaydaki can kayıplarının depremden ziyade tsunamiden kaynaklandığını, tsunamiyi önlemenin bugünkü şartlarda mümkün olmadığını hatırlatıyor Hamdi Kuzucuoğlu: “Depremin ardından gelen ve yüksekliği 10 metreyi bulan dalgalara karşı alabilecek pek bir önlem yok. Erken uyarı sistemleri çalıştı, ekranlardan tsunami bilgisi verildi. Özellikle tehdit altındaki kıyı bölgelerinde halk sesli ikaz sistemleriyle uyarıldı ama yine de dev dalgalar ciddi can kaybına yol açtı.
  </span>
  Depreme yakalananların büyük bölümü deniz kenarına yakın bölgelerde bulunanlar kanımca
  <span>
   .”
  </span>
 </p>
 <p class="MsoNormal">
  <span>
   Japonya’da faaliyet gösteren Türk Okulları ve Ufuk Vakfı’nın Genel Müdürü Mustafa Arslan ise Japonya’da yaşayan Türklerin herhangi bir kayıp vermediğini ancak Japonların üzüntülerini paylaştıklarını söylüyor. Arslan, her türlü afete karşı alternatifli planları bulunan Japonların durumu kısa sürede normale çevireceklerini düşünüyor. Kuzucuoğlu gibi Arslan da asıl can kaybının önlenemeyen tsunamiden kaynaklandığını ifade ediyor. Arslan, devletin halkı bu tür afetlerden korumak üzere tam donanımlı sığınaklar inşa ettiğini de belirtiyor: “Deprem kuşağındaki diğer ülkelere nazaran Japonlar depremlerin etkisini azaltma konusunda çok ileriler. Mesela sığınaklar, afetzedelerin yiyecek ve su ihtiyacını uzun süre karşılayacak şekilde dizayn ediliyor ve sık sık kontrolden geçiriliyor. Dolayısıyla Japonlar depreme her an hazırlıklı yaşıyor.”
  </span>
 </p>
 <p class="MsoNormal">
  <span>
   Mustafa Arslan, Türkiye’den yola çıkan yardım ekiplerinin Japonlarca çok olumlu karşılanacağını da düşünüyor: “Türkiye’den gelen yardım ekiplerine fazla ihtiyaç duymayabilirler ama bu jesti ömürlerince unutmazlar. Biz de Türk Okulları olarak gerekirse kurtarma ekiplerinde görev alıp yardım dağıtacağız. Her zaman olduğu gibi bu zor zamanlarında da Japon halkının yanında olacağız.”
  </span>
 </p>
 <p class="MsoNormal">
  <span>
   Japonya’dan gelen görüntüler can kaybının artacağına işaret ediyor. Başta Türkiye olmak üzere birçok ülke yardıma hazırlanıyor. Türk Kızılayı, Kimse Yok mu ve İHH’nın öncü birimleri hasarı ve yardım alanlarını tespit için Japonya’ya hareket etti bile. 120 yıl önce Osmanlı leventlerini Türklerle birlikte anmak için iki gemiyle İstanbul’a gelen Japonları bu zor günlerinde Türkler de yalnız bırakmayacak. Başbakan R. Tayyip Erdoğan ve Dışişleri Bakanı Ahmet Davutoğlu’ndan gelen ilk mesajlar da bu yönde.
  </span>
 </p>
 <p class="MsoNormal">
  <span>
  </span>
 </p>
 <p class="MsoNormal">
  <span>
   Büyüklüklerine göre asrın depremleri:
  </span>
 </p>
 <p class="MsoNormal">
  <span>
   1960: 9,5 Şili, 5 bin kişi öldü.
  </span>
 </p>
 <p class="MsoNormal">
  <span>
   1964: 9,2 Alaska (ABD), 125 kişi öldü
  </span>
 </p>
 <p class="MsoNormal">
  <span>
   2004: 9,1 Sumatra (Endonezya), 297 bin kişi öldü.
  </span>
 </p>
 <p class="MsoNormal">
  <span>
   1952: 9,0 Kamçatka (SSCB), can kaybı olmadı.
  </span>
 </p>
 <p class="MsoNormal">
  <span>
   2011: 8,9 Japonya, binden fazla kişi öldü
  </span>
 </p>
 <p class="MsoNormal">
  <span>
   2010: 8,8 Şili, 520 kişi öldü.
  </span>
 </p>
 <p class="MsoNormal">
  <span>
   1906: 8,8 Ekvador, bin kişi öldü.
  </span>
 </p>
 <p class="MsoNormal">
  <span>
   1965: 8,7 Alaska (ABD), can kaybı olmadı.
  </span>
 </p>
 <p class="MsoNormal">
  <span>
   2005: 8,6 Sumatra (Endonezya), bin kişi öldü.
  </span>
 </p>
 <p class="MsoNormal">
  <span>
   1950: 8,6 Tibet, 1500 kişi öldü.
  </span>
 </p>
 <p class="MsoNormal">
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28897-26-evler-denizde-gemiler-karada.html), [web.archive.org (arşiv bağlantısı)](http://web.archive.org/web/20110417152844/http://www.aksiyon.com.tr:80/aksiyon/haber-28897-26-evler-denizde-gemiler-karada.html)
