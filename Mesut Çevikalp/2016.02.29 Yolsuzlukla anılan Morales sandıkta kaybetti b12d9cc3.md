# Yolsuzlukla anılan Morales sandıkta kaybetti

*Mesut Çevikalp 2016.02.29*

<div class="pNewsDetailMainContent ctx_content" itemprop="articleBody">
 <p>
  Bolivya Devlet Başkanı Evo Morales, başkanlık seçimlerinde dördüncü defa aday olabilmesini sağlayacak anayasa değişikliği için gittiği referandumu kaybetti. Seçim komisyonunun açıkladığı sonuçlara göre, 2006’da göreve gelen ve hâlen üçüncü dönem başkanlığını yürüten Morales, 2019’daki seçimlerde aday olamayacak. Bolivya tarihine ilk yerli Devlet Başkanı olarak geçen Sosyalist Partili Morales’in referandumu kaybetmesinin sebebi olarak yolsuzluklara bulaşması ve yandaşlarını kayırması gösteriliyor. Morales, reformları tamamlamak için daha fazla süreye ihtiyaç duyduğunu savunsa da muhalefet üst üste dört dönem başkanlığın demokratik olmadığını kaydediyor. Bolivya’da 2013’te yapılan anayasa değişikliği ile arka arkaya başkan seçilebilme hakkı üç döneme çıkarılmıştı. Referandumdan evet oyu çıksaydı, Evo Morales’in 2025 sonuna kadar görevde kalabilmesi mümkün olacaktı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/yolsuzlukla-anilan-morales-sandikta-kaybetti_553966), [web.archive.org (arşiv bağlantısı)](http://web.archive.org/web/20160302104906/http://www.aksiyon.com.tr/karakutu-dunya/yolsuzlukla-anilan-morales-sandikta-kaybetti_553966)
