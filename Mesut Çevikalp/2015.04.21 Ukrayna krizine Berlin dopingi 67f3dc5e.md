# Ukrayna krizine Berlin dopingi

*Mesut Çevikalp 2015.04.21*

<div class="pNewsDetailMainContent" itemprop="articleBody">
 <p>
  Rusya'nın Ukrayna'yı işgali ile başlayan krize dair çözüm çabaları sürüyor. Bu çerçevede Almanya, Fransa, Rusya ve Ukrayna dışişleri bakanları 13 Nisan'da Berlin'de 5. kez bir araya geldi. Buluşmada kalıcı ateşkes ve anlaşmanın zemini yoklandı. Toplantı sonrası yapılan ortak açıklamada, varılan ateşkesin çok defa ihlal edildiği için Ukrayna'nın doğusundaki gerginliğin sürdüğü kaydedildi. Dışişleri bakanları, tarafların ateşkesin sağlamlaştırılmasında hemfikir olduğunu bildirdi. İlk adım olarak Avrupa Güvenlik ve İşbirliği Teşkilatı (AGİT) gözlemcilerinin çatışma bölgelerine erişiminin sağlanmasına yeşil ışık yakıldığı duyuruldu. Görüşmede AGİT, Ukrayna, Rusya ve Rus ayrılıkçıların temsilcilerinden oluşan Ukrayna temas grubunun desteklenmesi amacıyla 4 çalışma grubu oluşturulmasına da karar verildi. Gruplar, güvenlik, siyasi süreç, insani konular, ekonomik konular ve yeniden inşa sürecini çalışacak. Bölgede en son önceki hafta Şirokin ve Donetsk Havalimanı çevresinde çatışmalar yeniden alevlenmiş, karşıt gruplar birbirlerine ağır silahlarla saldırmıştı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/ukrayna-krizine-berlin-dopingi_550627), [web.archive.org (arşiv bağlantısı)](http://web.archive.org/web/20150801170224/http://www.aksiyon.com.tr/karakutu-dunya/ukrayna-krizine-berlin-dopingi_550627)
