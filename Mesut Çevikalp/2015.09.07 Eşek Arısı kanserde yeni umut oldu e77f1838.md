# Eşek Arısı kanserde yeni umut oldu

*Mesut Çevikalp 2015.09.07*

<div class="pNewsDetailMainContent ctx_content" itemprop="articleBody">
 <p>
  Brezilya’da bir grup bilim insanı, ülkeye özgü bir eşek arısında bulunan zehrin kanserle mücadelede kullanılabileceğini ileri sürdü. Sao Paulo Üniversitesi’nde yürütülen klinik deneylerde, Polybia Paulista türü eşek arısının iğnesinden alınan toksinin normal hücrelere zarar vermeden kanserli hücreleri öldürdüğü gözlemlendi. Fareler üzerinde yapılan denemeler de olumlu sonuçlandı. Araştırma ekibi, toksin üzerindeki çalışmayı derinleştirmeden insanlı deneylere geçmeyi düşünmediklerini açıkladı. İngiltere Kanser Araştırmaları Vakfı’ndan Dr. Aine McCarthy, ilk bulguların heyecan verici olduğunu ancak elde edilen toksinin hastalarda etkili olup olmayacağının net olmadığını ifade etti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/esek-arisi-kanserde-yeni-umut-oldu_552142), [web.archive.org (arşiv bağlantısı)](http://web.archive.org/web/20160103090134/http://www.aksiyon.com.tr/karakutu-dunya/esek-arisi-kanserde-yeni-umut-oldu_552142)
