# Denktaş: ABD'liler petrolün yarısını önerdi

*Mesut Çevikalp 2005.05.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Aksiyon’a konuşan Kuzey Kıbrıs Türkiye Cumhuriyeti eski Cumhurbaşkanı
      <b>
       Rauf Denktaş
      </b>
      , Kıbrıs’taki petrol konusunda kendisiyle ABD merkezli bir petrol şirketinin görüşmeye geldiğini belirterek, “Bu şirket bize Kıbrıs petrollerinin yüzde 50’sini teklif etti.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405054330im_/http://www.aksiyon.com.tr/resim/543/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Bir damla petrol, bir damla kandan daha kıymetlidir.’ Bu sözler 1936’da İngiliz Avam Kamarası’nda petrolün İngiltere için önemini anlatan İngiltere Başbakanı Wisnton Churchill’e ait.
   <br>
    <br>
     Birinci Dünya Savaşı’ndan sonra dönemin ABD Başkanı Thomas W. Wilson’a bir telgraf gönderen Fransa lideri Georges Clemanceau, “Eğer ülkeler harpleri kazanmak istiyorsa, kana olduğu kadar petrole de muhtaç olduğunu bilmeliler.” diyerek petrolün gücüne vurgu yapmıştı. Aradan geçen 70 yıla ve bilim adamlarının keşfettiği yeni enerji kaynaklarına rağmen petrolün önemi günümüzde azalmış değil. Aksine daha da artmış görünüyor. Türkiye’deki varlığı veya yokluğu tescillenemeyen petrol konusu bu sefer de Kıbrıs’ta gündeme oturdu.
     <br/>
     <br/>
     “Kıbrıs petrollerini konuştuk”
     <br/>
     <br/>
     Adada ilk olarak bu yılın başında küçük haberler halinde gündeme gelen “Kıbrıs petrolleri” bugünlerde resmiyet kazanmış durumda. Konuyla ilgili olarak Aksiyon’a özel açıklamada bulunan eski KKTC Cumhurbaşkanı Rauf Denktaş, bu gelişmeyi doğruluyor. İngilizlerin Güney Kıbrıs Rum Kesimi’nde petrol aradığından haberdar olduğunu söyleyen Denktaş, Kıbrıs’ta geniş petrol rezervlerinin bulunduğunu düşünüyor. Adada petrol çıkarılması durumunda KKTC’nin varolan jeostratejik öneminin daha da artacağına vurgu yapan Denktaş, bu konu ile ilgili olarak yabancı bir şirketin kendisiyle görüştüğünü belirtiyor.
     <br/>
     <br/>
     Kıbrıs’taki petrol konusunda kendisiyle ABD merkezli bir petrol şirketinin görüşmeye geldiğini belirten Rauf Denktaş, “Söz konusu şirket bize Kıbrıs petrollerinin yüzde 50’sini teklif etti.” diyor; “Bu şirketle Kıbrıs petrolleri üzerinde konuştuk. Bize adada petrol rezervi bulunduğunu söylediler. Kendilerinin bu petrole talip olduğunu belirten şirket yetkilileri, çıkan petrolden KKTC’ye de yüzde 50 pay vereceklerini belirttiler. Ben doğal kaynaklarımızla ilgili olarak Türkiye ile bir anlaşmamız bulunduğunu ifade ettim ve bu konuyu Ankara eksenli konuşmamız gerektiğini söyledim.” Amerikalı şirket yetkililerinin aldıkları bu cevaba çok sevinmediğini aktaran Denktaş, “Benim Ankara’yı işaret etmem üzerine adamlar fazla bir şey söylemeden ayrıldı.” diyor.
     <br/>
     <br/>
     Şüphesiz, petrolün varlığı Kıbrıs’ın jeostratejik önemini daha da artıracak. Geçtiğimiz hafta geniş bir değerlendirme yapan Genelkurmay Başkanı Hilmi Özkök, konuşmasının bir yerinde Kıbrıs’ın önemini şöyle vurgulamıştı: “Garanti ve İttifak Antlaşmalarında açıkça ifade edildiği üzere, Kıbrıs’ın, Türkiye’nin güvenliği açısından taşıdığı stratejik rol önemlidir. Bu iki temel esas süreklilik arz etmektedir. Çünkü Kıbrıs’ta ve Doğu Akdeniz’deki istikrar ve denge ancak bu sayede sağlanmaktadır. Kıbrıs’a ilişkin bütün çözüm önerilerinde bu husus önemle dikkate alınmıştır. Bazı kesimlerce bu esasların artık önem taşımadığı iddia edilmektedir. Öte yandan bazı ülkeler de 1960 Antlaşmalarının değiştirilmesini istemektedirler. Ancak biz bu Antlaşmaların varlığını sürdürmesinin gerekliliğini ve bizlere yüklediği görev ve sorumlulukların ihtiyaç olarak devam ettiğini biliyoruz ve savunuyoruz. Kıbrıs’ın stratejik önemi olmadığını iddia edenlere ise, İngiltere’nin Ada’daki egemen üslerini korumaya neden bu denli özen gösterdiğini ve Avrupa’dan çok uzaktaki problemli bir adanın apar topar Avrupa Birliği’ne neden alındığını hatırlatmak isterim.”
     <br/>
     <br/>
     Aslında, genelde AB özelde de İngilizler Kıbrıs’a büyük önem veriyor. Bu ilginin sebebi sadece adadaki üsler değil elbette. Petrol de bunun bir parçası. Kıbrıs’ta ilk petrol gündemi İngilizlere dayanıyor. Uluslararası anlaşmalar sayesinde, Güney Kıbrıs’ta Ağrotur ve Episkopi (Piskobu) adında iki askeri üsse sahip olan İngiltere’nin, ilk petrol aramasını bu üslerin bulunduğu bölgedeki denizde yaptığı biliniyor. Aksiyon’un edindiği bilgilere göre, İngiliz ordusuna ait “HMS Enterprises” isimli oşinografi ve hidrografi gemisi 7-10 Şubat tarihleri arasında üç gün boyunca, Ağrotur ve Episkopi üsleri arasındaki bölgede petrol aradı. Gemi önce Limasol limanına demirledi, yapılan hazırlıktan sonra da denize açıldı. Gemiyi takip eden kaynaklar, geminin hızını düşürmesinin ve motorlarını sürekli açık tutmasının, denizin derinliklerinde petrol yatağı araştırdığının göstergesi olduğunu öne sürüyor.
     <br/>
     <br/>
     ‘Echo’ sınıfına ait gemi İngiliz ordusu için Mayıs 2003’te yapılmıştı. Petrol yataklarını araştırılma da dahil çevre şartlarını değerlendirme, deniz mayınlarını etkisizleştirme gibi özelliklere sahip olan HMS Enterprises, araştırmaların sonucunu anında rapor edebiliyor.
     <br/>
     <br/>
     Bu arada bir İngiliz şirketi, Kıbrıs bölgesindeki denizde petrol araştırmaları yapmak için Rum Ticaret Sanayi ve Turizm Bakanı’na resmi izin talebinde bulundu. Mart başında yapılan bu talebe bakanlığın ‘ilgili mevzuatı bulunmadığı için’ şirkete ret cevabı verdiği öğrenildi.
     <br/>
     <br/>
     “AB ve ABD Kıbrıs’taki petrolü istiyor”
     <br/>
     <br/>
     Konuyla ilgili olarak bir açıklama yapan Ticaret Sanayi ve Turizm Bakanı Yorgos Lillikas, “Söz konusu başvuru ilgili dairemize 3 hafta önce (mart başında) ulaştı. İlgili şirketin başvurusuna olumsuz cevap verdik, çünkü petrol arama ve çıkarma mevzuatı hazırlanmasına rağmen, henüz hükümet tarafından sonuçlandırılmadı.” dedi. İngiliz şirketin bakanlığa yaptığı başvuruda hangi bölgede araştırma yapacağını belirtmediği açıklanırken, Lillikas, firmanın Kıbrıs’la Mısır arasında bir noktada arama yapmak istediğini dile getirdi.
     <br/>
     <br/>
     KKTC’deki petrolün varlığını ve yabancıların bu rezervlere sahip olma isteklerini en çok dile getiren kişi KKTC Dışişleri Bakanı ve Başbakan Yardımcısı Serdar Denktaş. Kıbrıs adasının etrafında dünyanın en zengin petrol rezervleri olduğunu açıklayan Serdar Denktaş, Avrupa Birliği ve ABD’nin bu petrol kaynaklarını kendi kontrollerine almak istediğini, bu nedenle Annan Planı’nın kabul edilmesi için uğraş verildiğini söylüyor.
     <br/>
     <br/>
     Annan Planı’nın tüm doğal kaynakları ‘’ortak devletin’’ denetimine verdiğini hatırlatan Serdar Denktaş, “Yaklaşık bir buçuk yıl kadar önce, Kıbrıs’ın kuzeyinde Girne-İskenderun arasında ve güneydoğuda; Kıbrıs-Suriye-Lübnan-İsrail-Mısır arasındaki bölgede dünyanın en zengin gaz ve petrol yataklarının olduğu ortaya çıktı. AB ve ABD Kıbrıs adasının tümünü AB’nin içine almak suretiyle, derhal, Doğu Akdeniz’deki petrol ve gaz rezervlerimizin tümünü kontrol altına almaya çalışıyor. Bunu yaparken de hem Türkiye’yi bu rezervlerin uzağında tutabilmek, hem de başlatmış oldukları çalışmalara uluslararası hukuk kılıfı uydurma çabası içersindeler.” diyor. Denktaş’a göre, Türkiye bu gelişmeden haberdar. Rum Kesimi ile Mısır arasında konuyla ilgili imzalanan anlaşmaya, Mısır’a nota vererek tepkisini ortaya koydu. Türkiye, ayrıca bölgeye Sismik-1 araştırma gemisini gönderdi. Uluslararası deniz hukukuna göre, petrol ve gazın bulunduğu bölgeyle ilgili herhangi bir siyasi sorunun bulunmaması lazım. Bu bölgede şu anda bir siyasi sorun var ve bu siyasi sorun devam ettiği sürece burada hiçbir araştırma yapılamaz.
     <br/>
     <br/>
     Kıbrıs Türk Basın Konseyi Başkanı İsmet Kotak’ın konuyla ilgili değerlendirmesi ise şöyle: “Rum Kesimi Mısır’la bir petrol araştırma anlaşması imzaladı. Haritalara göre KKTC ile Türkiye arasındaki denizde zengin petrol kaynakları var. Kuzeyde Mısır’ın ne işi var, ama harita meydanda, Rum gazeteleri de yayımladı bunu. Rumlar sadece Mısır’la değil Kıbrıs’ı çepeçevre saran yedi ülke ile anlaşma yaptı. Buna İsrail ve Suriye de dahil.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21081), [web.archive.org (arşiv bağlantısı)](http://web.archive.org/web/20070405054330/http://www.aksiyon.com.tr:80/detay.php?id=21081)
