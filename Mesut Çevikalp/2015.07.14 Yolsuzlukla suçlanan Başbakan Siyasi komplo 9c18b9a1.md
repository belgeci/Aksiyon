# Yolsuzlukla suçlanan Başbakan: "Siyasi komplo"

*Mesut Çevikalp 2015.07.14*

<div class="pNewsDetailMainContent" itemprop="articleBody">
 <p>
  Malezya Başbakanı Najib Razak, adının geçtiği 700 milyon dolarlık yolsuzluk iddialarını ‘siyasi komplo’ olarak nitelendirdi. Yabancı medyaya sızan iddialar üzerine araştırma başlatan müfettişler, devlete ait ‘1MalaysiaDevelopment Bhd’ (1MDB) yatırım şirketinden 2013 seçimleri öncesinde Razak’a ait olduğu düşünülen 5 ayrı hesaba 700 milyon dolar aktarıldığını tespit etti. Müfettişler inceleme sonrasında hazırladıkları rapora ‘karşılığı olmayan para transferlerini’ tüm detayıyla geçirdi. Ancak Başbakan Razak, ayyuka çıkan iddiaları reddetti. Konu ile ilgili Başbakanlık’tan yapılan açıklamada yaşananlar ‘siyasi komplo’ olarak addedildi: “Belli kişilerce ekonomimize olan güveni sarsmak, hükümeti lekelemek ve demokratik yollarla seçilen başbakanı uzaklaştırmak için organize edilmiş çabalardır.” 1MDB yatırım şirketinin 11,2 milyar dolarlık borcuyla iflasın eşiğine geldiğini belirten eski Başbakan Mahathir Muhammed, halefi Razak’ı istifaya çağırdı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/yolsuzlukla-suclanan-basbakan-siyasi-komplo_551626), [web.archive.org (arşiv bağlantısı)](http://web.archive.org/web/20150731112343/http://www.aksiyon.com.tr/karakutu-dunya/yolsuzlukla-suclanan-basbakan-siyasi-komplo_551626)
