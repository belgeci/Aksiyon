# Bu defa ‘Uzakşark’ açılımı

*Mesut Çevikalp 2010.07.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Asya’nın iki ucundaki tarihî müttefik iki ülke birbirini yeniden keşfediyor. Cumhurbaşkanı Gül’ün davetlisi olarak 25 yıl aradan sonra Ankara’ya gelen Endonezya Cumhurbaşkanı Yudhoyono, iki ülke arasında vizelerin kaldırılması için düğmeye bastı.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Önce yakın komşular Suriye, Irak, İran, ardından güneyde Sudan ve Libya’ya, kuzeyde de Ermenistan ile Rusya’ya uzanan yeni ‘Türkiye diplomasisi’nin şu anki rotası Uzakdoğu. Zemini son birkaç yılda sivil toplum kuruluşlarının faaliyetleri, eğitim gönüllülerinin açtığı okullar ve Türk müteşebbislerin ticari bağlarıyla
     <span>
     </span>
     kurulan Türkiye-Uzakdoğu köprüleri işlemeye başladı. Bunun en somut göstergesi geçtiğimiz hafta görüldü. Beraberinde dört bakanı ve seksen kişilik seçkin heyetiyle Ankara’ya çıkarma yapan ö, Türkiye’nin ülkesinde başta ticari olmak üzere eğitim ve sivil toplum faaliyetleriyle bulunduğunu, Türkiye ile yakaladıkları ilişki boyutunu daha da ilerletmek istediklerini söyledi.
    </p>
    <p class="MsoNormal">
     Cumhurbaşkanı Yudhoyono, Türkiye ile Endonezya’nın birbirine 16. yüzyıla kadar uzanan tarihî bağlarla bağlandığını, kardeş iki ülkenin Uzakdoğu’da birlikte yol alabileceklerini ifade etti. Konuk cumhurbaşkanı ve heyetini Çankaya Köşkü’nde ağırlayan Cumhurbaşkanı Abdullah Gül, Türkiye’nin aradaki mesafelere bakmaksızın dünyanın her yerinde varlık gösterdiğini, Endonezya ile ilişkilerin bölgedeki diğer ülkelere model olabileceğini özellikle vurguladı.
    </p>
    <p class="MsoNormal">
     25 yıl aradan sonra gerçekleşen ziyaret birkaç açıdan önemliydi. Öncelikli olarak pek hissedilmese de Türkiye’nin hinterlandını Uzakdoğu’da da genişlettiğini kanıtlıyordu. Bunun yanında Türkiye-Endonezya ilişkilerinin aradan geçen 25 yılda özellikle sivil toplum kuruluşları ve Türk müteşebbisler üzerinden ilerlediği gün yüzüne çıktı. Cumhurbaşkanı Yudhoyono’nun TBMM’de yaptığı konuşmada, ülkede açılan yedi Türk okuluna övgüler düzmesi, Türklerin Endonezya’da sevildiklerini vurgulaması önemliydi. 29 Haziran - 3 Temmuz arasındaki ziyaret çerçevesinde kültür, ulaşım, inşaat, enerji, sanayi, madencilik, jeotermal, mültimedya ve tarım sektörlerinde imzalanan sekiz anlaşma iki ülke arasındaki 1,5 milyar dolarlık ticaret hacmini ilk etapta beş, ardından on milyar dolara çıkarma potansiyeline sahip. Ziyaretin önemli sonuçlarından biri de iki ülke arasında sınır kapılarında uygulanan vizelerin tamamen kaldırılması konusundaki fikir birliği. Vizenin kalkması durumunda 235 milyonluk Müslüman ülkeden ciddi bir turist akını bekleniyor. Endonezya Cumhurbaşkanı’nın Türkiye ziyareti kapsamında açılan ‘Endonezya Tanıtım ve Kültür Fuarı’, Kültür ve Turizm Bakanının İstanbul’da konsolosluk açacaklarını duyurması Jakarta hükûmetinin Ankara’yla yakınlaşmada ne kadar kararlı olduğunu yansıtıyor aslında.
    </p>
    <p class="MsoNormal">
     Ankara açısından da durum farksız. Ziyaret kapsamında konuşan Abdullah Gül iki ülke arasındaki potansiyel ticaret hacmini 1,8 trilyon dolar olarak açıkladı. Bu pastadan alacağımız payı da bu ülkeye gidecek olan iş adamlarımızın belirleyeceğini ifade etti. İki ülke arasındaki ticaret hacmi hâlihazırda 1,7 milyar dolar civarında. Türk Hava Yolları’nın (THY) yakın zamanda başlattığı direkt uçuşların ticari ilişkileri geliştirmesi bekleniyor. Ticari entegrasyonun dışında iki ülkenin küresel ve bölgesel konularda da fikir birliktelikleri var. Gerek G-20’de gerekse İslam Konferansı Teşkilatı’nda (İKT) uyum içinde çalışıp ortak adımlar atıyorlar. Ankara, tarihî bağlarının bulunduğu Endonezya ile daha da yakın ilişkiler kurmak istiyor. Bu bağlamda 2005’teki tsunami felaketini Endonezya ile yakınlaşmada bir fırsata çevirdi. Felaketin ardından bizzat Başbakan Tayyip Erdoğan gitti Endonezya ve Açe’ye. Erdoğan, yaraların kısa zamanda sarılabilmesi için hükûmetin bütün unsurlarını harekete geçirip, gerek devlet gerekse sivil toplum kuruluşlarının bölgeye kalıcı yardımlarda bulunmasını sağladı. Haliyle Türkiye’nin bu karşılıksız yardımları hem halkta hem de devlet ricalinde ciddi bir Türkiye sevgisi oluşturdu. Bu ilgi ve sevginin oluşmasında Jakarta, Yokyokarta ve Açe başta olmak üzere tüm ada ülkesine yayılan Türk okullarının katkısı da oldukça büyük.
    </p>
    <p class="MsoNormal">
     Türkiye’den 15 bin kilometre uzaklıkta, 17 bin 500 adadan oluşan, 700’ün üzerinde farklı dil ve kültüre mensup ‘çikolata renkli’ milyonlarca insanın yaşadığı Endonezya yer altı ve yer üstü kaynakları zengini. 16 yıldır Endonezya’da yaşayan, üniversiteyi Endonezya’da tamamlamış Türk iş adamı Mahmut Özkafacı bu ülkede kurduğu firmasıyla Türkiye ile bölgesine orman ürünleri satıyor. Özkafacı, ülkedeki potansiyele dikkat çekiyor: “Ülke, yer altı kaynakları
     <span>
     </span>
     bakımından çok zengin. Ülkenin jeolojik konumundan dolayı bunların sadece yarısı keşfedilebilmiş. Petrolün bulunması 1871’e kadar uzanıyor. Petrolün dışında kömür üretimi de oldukça fazla. Kalay üretiminde ise dünya üçüncüsü. Geniş nikel, altın, kurşun, magnez, gümüş, zink yatakları da var. Endonezya pek çok yabancı yatırımcı
     <span>
     </span>
     için
     <span>
     </span>
     fırsatlar ülkesi bugünlerde. Ucuz insan gücü ve yabancıya karşı sağlanan kolaylıklar dış yatırımların artmasına imkân sağlıyor. Bununla birlikte Endonezya’da Türklere yoğun bir sempati duyuluyor. Türk yatırımcısı bu ülkede diğer yatırımcılara göre bir adım önde.”
    </p>
    <p class="MsoNormal">
     Endonezya ihracatının önde gelen kalemlerini sanayi, tarım ve maden ürünleri oluşturuyor. En önemli ihracat ürünleri ise mineral yakıtlar, yağlar, elektrikli makineler, elektrikli cihazlar, hayvansal yağlar, orman ürünleri. İhraç
     <span>
     </span>
     ürünlerinin arasında kâğıt, mobilya, balık, suda yaşayan omurgasız hayvanlar, odun-kömür, plastik mamuller de var. İthalat listesinin başında da makineler, demir-çelik, organik kimyasallar, hububat, gübre, odun hamuru, plastik, alüminyum, optik malzemeler geliyor. Ülke tütün, çay, kahve, palm yağı, Hindistan cevizi gibi tarımsal ürünlerin dünyadaki en önemli üreticilerinden. Ancak mısır, buğday, şeker, soya, yer fıstığı gibi tarımsal ürünlerde dışa bağımlı.
    </p>
    <p class="MsoNormal">
     Endonezya-Türkiye arasındaki ticari münasebetlere katkısı olan kurulların başında İstanbul merkezli Pasifik Ülkeleriyle Sosyal ve İktisadi Dayanışma Derneği (PASİAD) geliyor. PASİAD’ın Genel Sekreteri Ersin Karaoğlan küresel krize rağmen Türk iş adamlarının Endonezya gibi tüm Uzakdoğu’da yatırımlarını sürdürdüğünü anlatıyor. Karaoğlan özellikle Endonezya’da iş yapan dernek üyelerinin sadece bu ülkede değil, Uzakdoğu’ya açılma bağlamında önemli fırsatlar yakaladığını vurguluyor: “Türkiye-Endonezya ilişkilerinin tarihe uzanan bir geçmişi var. Endonezyalılar Türkleri tarihlerinden biliyor. Türkiye’den giden gerek sivil toplum kuruluşları gerekse iş adamları bugüne kadar ciddi bir sorunla karşılaşmadı; aksine hangi kapıyı çaldılarsa çok iyi karşılandılar. Ortada ciddi bir potansiyel var ama ilişkiler hak ettiği noktada değil. Bu açıdan ben son ziyareti yeni bir başlangıç olarak görüyorum. Her iki ülkeye çok önemli geri dönüşleri olacak.”
    </p>
    <p class="MsoNormal">
     Ersin Karaoğlu’nun da hatırlattığı gibi Türkiye-Endonezya ilişkilerinin kökü 16. yüzyıla kadar uzanıyor. 20. yüzyıl başlarına kadar bugünkü Açe bölgesinde hüküm süren Açe Sultanlığı, 16. yüzyılda Portekiz istilasıyla karşı karşıya kalınca Osmanlı İmparatorluğu’ndan yardım ister.
     <span>
     </span>
     Dönemin Osmanlı Padişahı II. Selim bu çağrıya duyarsız kalmaz ve yardımda bulunur. Sonraki yıllarda bu ilişki ilerler. 1900’lere kadar Osmanlı birçok kez heyetlerle yardım gönderir Açe’ye. Hatta Açe Sultanlığı 1800’lerde Osmanlı hâkimiyeti altına girmek ister. Ancak sömürgeci Avrupa güçleriyle kurduğu dengeleri bozmak istemeyen Osmanlı bu isteğe olumlu bakmaz. Ancak Açe’deki Osmanlı sevgisi bugün bile açıkça hissediliyor. Tarih kitaplarında Osmanlı’dan bahisler bulmak bugün dahi mümkün. Açe başta olmak üzere tüm ada ülkesine dağılan Osmanlı mezarları tarihî bağların en güçlü kanıtı olarak bugün hâlâ ayakta.
    </p>
    <p class="MsoNormal">
     Fotoğrafın geneline bakıldığında da Türkiye’nin Endonezya ile kurduğu ve son dönemde gelişen siyasi ve ticari ilişkiler, diğer ülkelerle kurduğu ikili ilişkilerinin çok daha ötesine geçiyor. Zira, bu iki ülkenin ekonomik gücü, nüfusu ve siyasi rejimi her türlü normal ilişkiyi stratejik boyuta taşıma kapasitesine sahip. Her iki ülke dünyanın en çok gelişmiş 20 ekonomisi arasında ve toplam nüfusları 300 milyonu buluyor.
    </p>
    <p class="MsoNormal">
     Bu noktada Zirve Üniversitesi Öğretim Üyesi Doç. Dr. Gökhan Bacık iki kritik noktaya daha temas ediyor: “Türkiye ile Endonezya coğrafya ve siyasal rejimler açısından hem birbirine benziyor hem de bu noktalarda stratejik güce sahipler. Her iki ülke de coğrafi açıdan dünyada etki oluşturabilecek yerde. Siyasi açıdan da iki ülkenin de demokratik rejimle yönetilmesi stratejik güçlerini artırıyor. Bu birlikteliğin güçleniyor olmasının Ankara ile Jakarta’ya pozitif dönüşü olacaktır.”
    </p>
    <p class="MsoNormal">
     Türkiye-Endonezya yakınlaşmasının bölgesel sorunların çözümüne de katkısı var. Filistin sorunu, İran nükleer krizi gibi gündemler önceleri daha ziyade Ortadoğu’nun meseleleri olarak ele alınıyordu. Malezya, Endonezya gibi ülkeler bu konulara tali meseleler gözüyle bakıyordu. Ancak Türkiye’nin Pasifik eksenini hareketlendirmeye başlaması söz konusu sorunların Uzakdoğu gündemine taşınmasını, dolayısıyla daha geniş çerçevede ele alınmasını sağlayacak.
    </p>
    <p class="MsoNormal">
     Doçent Bacık, Batı merkezli dünya sisteminin Batı’nın gücü yanı sıra Doğu’nun dağınık kalması ve organize olamamasına dayandığı, Türkiye’nin ilkini olmasa da ikinci olguyu değiştirmek için önemli adımlar attığı görüşünde: “Türkiye Batı’nın dışındaki dünyanın organize olmasında ciddi başarı sağlayabilir. Bu bağlamda eksiklerine rağmen Türkiye’nin dış politika vizyonu modern uluslararası sistemin 1945 sonrası gördüğü en revizyonist ancak o ölçüde de meşru bir atılım. Endonezya açılımını bir de bu cepheden okumada fayda var.”
    </p>
    <p class="MsoNormal">
    </p>
    <p class="MsoNormal">
    </p>
    <p class="MsoNormal">
     Doğal kaynak zengini Dünyanın en büyük Müslüman ülkesi, en büyük Müslüman demokrasisi konumundaki Endonezya, Türkiye gibi son küresel krizden etkilenmeyen ülkelerin başında geliyor. Aktif ve genç nüfusuyla (halkın yüzde ellisinin yaşı yirmi dokuzun altında) kendi kendine yeten Endonezya zengin yer altı kaynaklarına sahip. Dünyanın ikinci büyük kömür üreticisi, dünya jeotermal rezervlerin yüzde 40’ını barındırıyor, doğalgaz ve petrol zengini. Nüfus bakımından dünya dördüncüsü Endonezya, ekonomik büyüklük sıralamasında da on altıncı. Dört bin doları aşan kişi başı gelirle sadece Türkiye için değil, birçok ülke için de ciddi bir pazar konumunda. Yıllık satın alma gücü sekiz trilyon dolar civarında. Tahminlere göre Endonezya, Türkiye gibi gelecek on yılda dünyanın ilk on ekonomisi içerisinde yer alacak.
    </p>
    <p class="MsoNormal">
    </p>
    <p class="MsoNormal">
     Endonezya-Türkiye yakınlaşmasının küresel anlamı? Türkiye-Endonezya ilişkileri Ankara’nın son yedi yıldır sürdürdüğü ‘komşularla sıfır sorun’ politikasının ikinci bir seviyeye geçerek, küresel düzeyde yeni bir zihnî haritayı inşaya hazırlandığını yansıtıyor. Yeniden canlanan iki ülke ilişkileri bir yandan Türkiye’yi Avustralya civarındaki bakir alanda temsil edilir hâle getirirken, diğer taraftan da Endonezya’nın eski dünyaya taşınmasını sağlıyor. Her iki ülkenin demokratik oldukları da düşünülürse, bu yakınlık, dünya siyasetinde Filistin ve benzeri konularda alternatif görüşlerin daha çok ses getirmesine imkân tanıyacak. Böylece İran sorunu gibi güncel konularda da Türkiye yalnız kalma riskinden kurtulacak.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-27141-bu-defa-uzaksark-acilimi.html), [web.archive.org (arşiv bağlantısı)](http://web.archive.org/web/20120721032527/http://www.aksiyon.com.tr:80/aksiyon/haber-27141-bu-defa-uzaksark-acilimi.html)
