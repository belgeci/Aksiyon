# Filistin Bayrağı BM gönderine çekildi

*Mesut Çevikalp 2015.09.15*

<div class="pNewsDetailMainContent ctx_content" itemprop="articleBody">
 <p>
  Birleşmiş Milletler (BM), Filistin bayrağının New York’taki Genel Merkez’e asılmasına ilişkin tasarıyı kabul etti. Karar uyarınca BM’de ‘üye olmayan gözlemci devlet’ statüsüyle temsil edilen Filistin’in bayrağı 193 üye ülke bayrağının bulunduğu göndere çekilecek. Tasarı, ABD ve İsrail’in aralarında bulunduğu 8 ülkenin ‘hayır’ oyuna karşı 119 ‘evet’ oyuyla kabul edildi. Almanya gibi 45 ülke de çekimser kaldı. Kararla birlikte Vatikan bayrağı da BM’de dalgalanacak. Filistin Özerk Yönetimi lideri Mahmud Abbas’ın 15 Eylül-6 Ekim arasındaki BM 70. Genel Kurulu toplantısında konuşma yapması bekleniyor. Filistin, BM’de ‘üye olmayan gözlemci devlet’ statüsünü Kasım 2012’de elde etmişti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/filistin-bayragi-bm-gonderine-cekildi_552285), [web.archive.org (arşiv bağlantısı)](http://web.archive.org/web/20160106121913/http://www.aksiyon.com.tr/karakutu-dunya/filistin-bayragi-bm-gonderine-cekildi_552285)
