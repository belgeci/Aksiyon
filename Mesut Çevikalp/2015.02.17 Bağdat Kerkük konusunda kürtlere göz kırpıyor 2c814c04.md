# Bağdat, Kerkük konusunda kürtlere göz kırpıyor

*Mesut Çevikalp 2015.02.17*

<div class="pNewsDetailMainContent" itemprop="articleBody">
 <p>
  Irak Hükümeti ile Irak Bölgesel Kürt Yönetimi (IBKY) arasında uzun süredir devam eden Kerkük ve tartışmalı bölgelerin paylaşımı konusunda uzlaşma sağlandığı iddia edildi. Yerel medya, Irak Başbakanı Haydar El Ebadi’nin Kürtlerin hak iddia ettiği tartışmalı bölgelerin Kürt yönetimine bırakılacağını söylediğini yazdı. Haberlere göre, Bağdat bölgedeki IŞİD tehdidinin sona ermesinden sonra Irak Anayasası’nın 140. Maddesinin işaret ettiği üzere Kerkük ve tartışmalı bölgelerde referanduma gidilmesine engel olmayacak. Konuyu haber sitesi Rudaw’a değerlendiren Mesud Barzani, El Ebadi ile Musul dâhil birçok konuyu görüştüklerini, yeni dönemde iki tarafın birbirine daha fazla destek olmak için anlaştığını söyledi. IBKY, zengin petrol yatakları ile öne çıkan tarihî Türk bölgeleri Musul ve Kerkük üzerinde hak talebinde bulunuyor. Türkiye birkaç yıl öncesine kadar özellikle Kerkük’ün IBKY kontrolüne girmesine karşı duruyordu.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/bagdat-kerkuk-konusunda-kurtlere-goz-kirpiyor_549034), [web.archive.org (arşiv bağlantısı)](http://web.archive.org/web/20150704231158/http://www.aksiyon.com.tr/dunya/bagdat-kerkuk-konusunda-kurtlere-goz-kirpiyor_549034)
