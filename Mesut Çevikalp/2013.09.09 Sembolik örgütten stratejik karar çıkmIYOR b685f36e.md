# Sembolik örgütten stratejik karar çıkmIYOR

*Mesut Çevikalp 2013.09.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Saint Petersburg’daki  G20 Zirvesi gayriresmî ‘Suriye’ konferansına dönüştü. Liderler derinleşen krizi konuşmakla yetindi. G20, özünde muhabbet kulübü zaten!
  </font>
 </div>
 <div id="newsText">
  <font class="detail-text">
   <p>
    ‘G20’ diye tabir edilen ekonomi devleri bu kez Rusya’da buluştu. Tarihî kent Saint Petersburg’da Suriye krizinin gölgesinde toplanan liderler ‘Büyüme’, ‘Vergi Reformu’, ‘Küresel Ekonomi’ ve ‘Kapsayıcı Kalkınma’ ana temalarını yeterince tartışamadı. Dahası ‘ev sahibi’ Rusya Devlet Başkanı Vladimir Putin ile forumun öncüsü ABD Başkanı Barack Obama’nın Suriye krizi üzerine yaşadığı soğukluk zirveye de yansıdı haliyle. İki gün süren zirve boyunca Obama ile Putin’in ‘ikili’ görüşmemesi (zirve sonrası ayaküstü görüştüler) Washington-Moskova hattında yaşanan ayrılığın derinleştiğini yansıttı. Kremlin Basın Sözcüsü Dmitriy Peskov, iki ülke ilişkilerinin son yılların en kötü seviyesinde olduğunu, ‘yeniden başlatma’ (reset) politikasına ihtiyaç bulunduğunu doğruladı.
    <p>
     Putin’in, yuvarlak masada yan yana oturmak istemediği Obama’nın koltuğunu Kiril-Latin alfabesi oyunuyla son dakikada değiştirmesi ‘soğuk duş’ etkisi yaptı. Ayrıca misafir demeyip ABD gibi Suriye’ye müdahaleyi savunan İngiltere’yi paylamaları dikkatlerden kaçmadı. İngiliz medyası, Putin’in bir yardımcısının ‘Suriye’de Sarin gazının kullanıldığını dillendirdiklerini’ açıklayan İngiltere Başbakanı David Cameron’un arkasından “İngiltere mi? Kimsenin kaale almadığı küçük bir ada!” diyerek dalga geçtiğini yazdı. Aradan geçen iki günde bu demecin yalanlanmaması olayın yaşandığını hissettiriyor.
     <p>
      Aslında zirvenin ne ana ne de gayriresmî gündemi Suriye’ydi. Zirve, etkisi devam eden küresel mali krizi (2008), krize rağmen sürdürülebilir kalkınmayı, durgun piyasaları harekete geçirecek reçeteleri konuşacaktı. Ancak zirve Esed rejimine sıkı desteğiyle öne çıkan Rusya’da düzenlenince asıl gündemlerin yerini haricî Suriye meselesi aldı. Şam’da 21 Ağustos’ta yaşanan kimyasal saldırının ardından Esed rejimine müdahale edilmesini savunan ABD, Türkiye, Fransa ve Suudi Arabistan liderleri hazır bir araya gelmişken, geri sayıma giren operasyonu konuşmamalarını beklemek hata olurdu. Zirve’de Türkiye’yi temsil eden Başbakan Erdoğan; Putin, Obama ve BM Genel Sekreteri Ban Ki-moon’a Suriye konusundaki düşüncelerini aktardı. Küresel platformunun Esed’e karşı bir an önce harekete geçmesi gerektiğini yineledi.
      <p>
       Ne var ki zirvede, Türk basınının abarttığı oranda bir mesafe katedilemedi. Suriye üzerindeki Batı-Doğu kutuplaşması zirveye de yansıdı. ABD ile müttefik ülke liderlerinden gelen üstü örtülü müdahale mesajlarını Rus ve Çinli diplomatlar misliyle karşıladı. Derinleşen krize, artan şiddete dair beyanat ve talepler bir kez daha satır aralarında kaldı!
       <p>
        Bir diplomatik kaynak, zirvede Suriye krizinin olabildiğince konuşulduğunu, krize dair elinde detay bulunan liderlerin bunları meslektaşlarına aktardığını ifade ediyor: “Başbakan Erdoğan ile Dışişleri Bakanı Ahmet Davutoğlu resmî, gayriresmî görüşmelerinde Suriye’yi gündeme getirdi, detayları aktardı. Ancak bu krizin G20 zemininde çözülmeye çalışıldığı şeklinde algılanmamalı. G20, finans birlikteliği. Bu tür siyasi konular daha çok gündem dışı görüşülüyor.”
        <p>
         G20, bugünkü haline, 25 Eylül 1999’da Washington’da düzenlenen G8 Maliye Bakanları Toplantısı’nda alınan kararların hayata geçmesiyle evrildi. Devlet başkanlarının katılması G20’yi uluslararası ekonominin konuşulduğu en kapsamlı platforma dönüştürdü. Örgütün ana amacı, yükselen piyasa ekonomilerinin küresel ekonomiye dâhil edilmesi, küresel krizlerin ardından ekonomik ve mali istikrarın sağlanması. Liderleri gayriresmî, tartışma-konuşma zemininde buluşturan örgütün üyelerine dönük yaptırım, yönlendirme gücü yok. Tavsiye ve öneriler bile genel ifadelerle ortaya söyleniyor. Alt organları, aktif çalışma komiteleri bulunmayan G20, bazı projeleri, zirvelerine katılma imkânı tanıdığı IMF ile Dünya Bankası’na havale ediyor. Daimi sekretaryası bulunmayan örgütün her yıl değişen dönem başkanlığı ile genel sekretaryası farklı bölge ülkelerinden seçiliyor. Bu çerçevede başkanlık, bir önceki yılın, içinde bulunulan yılın ve bir sonraki yılın dönem başkanlarının oluşturduğu bir ‘troyka’ tarafından yürütülüyor.
         <p>
          G20’de küresel mali dengesizliklerin giderilmesinin yanında dünya gündeminde yer işgal eden diğer konular da tartışılıyor. Mesela 2010’da Seul’de (Güney Kore) düzenlenen zirve nükleer silahsızlanmayı masaya yatırmış, dünyaya, gelmekte olan nükleer savaş krizlerine dair uyarılarda bulunmuştu.
          <p>
           2015’te dönem başkanı Türkiye
           <p>
            2011 Cannes Liderler Zirvesi’nde (Fransa) alınan karar uyarınca Dönem Başkanlığı 2015’te 1 yıl süreyle Türkiye’ye geçecek. Türkiye, Aralık 2013’te de Avustralya ve Rusya ile birlikte G20 Troykası’nda yer alacak. Dönem başkanı sıfatıyla Türkiye, 2015 zirvesinin gündemini, öncelikli konularını ve çalışma takvimini belirleyecek. Liderler Zirvesi, bakanlar ve diğer düzeylerde yapılacak tüm toplantı ve faaliyetlere ev sahipliği yapacak. Çalışma grupları toplantılarına başkanlık edip tüm faaliyetleri yönlendirecek. Türkiye’nin ‘çok taraflı ticaret’, ‘yatırım’, ‘küresel kalkınma’ ve ‘yeni istihdam oluşturma’ gibi konuları gündeme taşıyacağı öngörülüyor.
            <p>
             Siyaset Bilimci Doç. Dr. Sadık Ünay, kuruluş ve çalışma prensipleri açısından küresel ekonomiye eğilen, diyalog formu niteliğindeki G20’de Suriye gibi siyasi krizlerin çözülmesinin mümkün olmayacağını söylüyor: “G20 gelişmiş ve gelişen ülkeleri ekonomi gündemleri konusunda bir araya getiriyor. Liderlere bir diyalog, sohbet imkânı sunuyor. Ötesi beklenmemeli. Evet, liderler son zirvede ikili görüşmelerde, zirvedeki konuşmalarında Suriye krizine değindi ancak bu yönde G20’den hiçbir karar, hiçbir mesaj çıkarılamaz.”
             <p>
              İpek Üniversitesi Öğretim Üyesi Doç. Dr. Bülent Köksal da G20’nin siyasi konular bir tarafa ekonomik gündemlerde bile üyeleri birlikte hareket etmeye yönlendiremediğini belirtiyor: “G20 günümüzde fazla etkinliği olmayan, üye ülke liderlerinin bir araya gelip dünya gündemindeki olayları tartıştığı bir platform olma konumundan ileriye gidemeyen bir grup durumunda. Üyelik standartları, mevcut üye ülkelerden daha iyi durumdaki birçok ülkenin temsil edilmemesi gibi sorunları var. Ayrıca G20 toplantıları küresel ekonomi ile ilgili koordineli kararlar alınma amacıyla kuruldu ama birçok durumda ülkelerin çıkarları birbirleriyle çelişiyor.”
              <p>
               Etkinliği, kapasitesi ve kapsamı sınırlı olsa da G20, Türkiye açısından boy gösterilmesi gereken bir platform. Ankara, özellikle dönem başkanlığı sürecinde kendi gündemlerini, önceliklerini G20’ye, dolayısıyla dünyanın önde gelen 19 ülkesine anlatma imkânı bulacak. Yine bu örgüt sayesinde küresel ölçekte masaya yatırılan meselelerin parçası oluyor Türkiye. G20’nin kapasitesi olmasa da sahip olduğu geniş etkileşim zemini Ankara’ya kazandırıyor.
              </p>
              <hr/>
              <p>
               <strong>
                G20, KÜRESEL EKONOMİNİN YÜZDE 80’İ
               </strong>
               <p>
                Küresel ekonomi ve finansal sistemin omurgasını G20 ülkeleri oluşturuyor. Dünya ekonomisinin yüzde 90’ını, dünya ticaretinin yüzde 80’ini ve dünya nüfusunun yüzde 61’ini bu 19 ülke temsil ediyor: ABD, İngiltere, Japonya, Kanada, Almanya, Fransa, İtalya, Rusya, Avustralya, Brezilya, Arjantin, Hindistan, Çin, Endonezya, Meksika, Suudi Arabistan, Güney Afrika, Güney Kore, Türkiye ve Avrupa Birliği Komisyonu. Türkiye, örgüt içinde ekonomik büyüklük sıralamasında 15.
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36483-sembolik-orgutten-stratejik-karar-cikmiyor.html), [web.archive.org (arşiv bağlantısı)](http://web.archive.org/web/20130916180614/http://www.aksiyon.com.tr:80/aksiyon/haber-36483-sembolik-orgutten-stratejik-karar-cikmiyor.html)
