# Günde 7 tatlı kaşığından fazlası zehir!

*Mesut Çevikalp 2015.07.28*

<div class="pNewsDetailMainContent" itemprop="articleBody">
 <p>
  İngiltere hükümeti Bilimsel Danışma Komitesi, dünyada artan obezite riskine dikkat çekti. Komitenin beslenme uzmanları, obezite riskinin azaltılması ve diş sağlığının korunması için günlük şeker tüketiminin 7 tatlı kaşığını aşmaması gerektiğini bildirdi. Bu oran insanın günlük aldığı kalori miktarının yüzde 5’ine tekabül ediyor. Komite, insanların gün içerisinde gazlı içecekler, şekerlemeler ve meyve suları üzerinden fark etmeden şeker aldığını vurguladı. Sadece bir teneke kutu gazlı içecekte yaklaşık 9 tatlı kaşığı şeker bulunuyor. Beslenme uzmanları sağlıklı yaşamı teşvik için gıdaların üzerinde şeker miktarını daha iyi gösteren etiketler kullanılması gerektiğini savunuyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/gunde-7-tatli-kasigindan-fazlasi-zehir_551722), [web.archive.org (arşiv bağlantısı)](http://web.archive.org/web/20150805115100/http://www.aksiyon.com.tr/karakutu-dunya/gunde-7-tatli-kasigindan-fazlasi-zehir_551722)
