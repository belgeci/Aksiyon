# ALMANYA - İran’a nükleer operasyon

*Mesut Çevikalp 2012.08.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Almanya güvenlik birimleri, Hamburg’dan İran’a kaçak yollardan yedek nükleer parça gönderen bir şebekeyi deşifre etti.
  </font>
 </div>
 <div id="newsText">
  <font class="detail-text">
   <p>
    Üçü İran asıllı dört Alman gözaltına alındı. Hamburg eyaletine bağlı Oldenburg ve Weimar’daki evlerinde gözaltına alınan Kianzad Ka., Golamali Ka., Hamid Kh. ve Rudolf M. nükleer reaktörlerde kullanılan özel kapakçıkları yasal olmayan yollardan İran’a göndermekle suçlandı. Operasyon kapsamında 90 gümrük memuru dört zanlının evinde arama yaptı. Savcı, söz konusu kişileri Alman Dış Ticaret Hukuku ve Savaş Silahları Kontrol Yasası’nı ihlal etmekle suçladı. Zanlılar ayrıca İran’a uygulanan uluslararası yaptırımı delmek ve Almanya’nın dış politikasını tehlikeye atmakla itham edildi. Alman yetkililer, zanlıların 2010 ve 2011 yıllarında İran’daki bir nükleer reaktör için özel kapakçıklar gönderdiklerini belirtiyor. Almanya’daki gümrük kontrollerini aşmak için İran’a gönderilen nükleer yedek parçaların Türkiye ve Azerbaycan’a ihraç edilmiş gibi gösterildiği açıklandı. Alman polisi, nükleer parça kaçakçılığı yapan zanlıların bu yolla milyonlarca avro kazandığını ve yedek parçaların İran’a gönderileceğini bilmelerine rağmen bu sevkiyatı gerçekleştirdiklerini iddia ediyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=18A9DCFCA1BA64EC3C5B88763359462D?newsId=33361), [web.archive.org (arşiv bağlantısı)](http://web.archive.org/web/20120902012118/http://www.aksiyon.com.tr:80/aksiyon/newsDetail_getNewsById.action;jsessionid=18A9DCFCA1BA64EC3C5B88763359462D?newsId=33361)
