# SURİYE - Esed toplu katliamlara girişti: 86 ölü

*Mesut Çevikalp 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İki hafta önce Humus kentinin Hula bölgesinde 108 kişiyi katleden Baas rejimine bağlı güçler bu kez ülkenin batısındaki Hama’da benzer bir katliama imza attı. Suriye Ulusal Konseyi (SUK), Esed’e bağlı Şebbiha milislerinin Hama’nın Kubeyr köyünde, 22’si çocuk 20’si kadın 86’dan fazla sivili hunharca katlettiğini duyurdu.
  </font>
 </div>
 <div id="newsText">
  <font class="detail-text">
   <p>
    SUK, elle geçirilen görsel delillere dayanarak, Şebbiha milislerinin köy halkını bıçaktan geçirdiğini, bazılarını da yakarak öldürüldüğünü bildirdi. Bölgedeki bağımsız kaynaklar, Şebbihaların bir çok sivili de yaraladığına, ölü sayısının artabileceğine değiniyor. Suriye Millî Konseyi de, Esed rejiminin Lazkiye, Hama, Humus ve Halep kentlerinde yeni katliamlar yapabileceğini, bu yönde planların hazırlandığını açıkladı. Rejime bağlı güçlerin muhaliflere yönelik operasyonlara ülke çapında devam ettiği ülkede, geçen haftaki saldırılar ve çatışmalarda toplam 500 kişi hayatını kaybetti. Hula ve Kubeyr katliamlarının ardından Batılı ülkelerin Suriye elçilerini sınır dışı etmesi üzerine, Esed rejimi de Türkiye, ABD, Fransa, İngiltere, Kanada, Almanya, İtalya, Avustralya, Bulgaristan, İsviçre, İspanya ve Belçikalı diplomatları sınır dışı etme kararı aldı. Kararın ardından Türkiye Suriye’deki tüm diplomatik temsilcilerini geri çekti. Diplomatlar aileleri ile birlikte Türkiye’ye döndü. Bu arada, BM ve Arap Birliği Suriye Özel Temsilcisi Kofi Annan 12 Nisan’da yürürlüğe giren 6 maddelik çözüm planının başarısız olduğunu, ülkedeki şiddeti durduramadığını, ülkenin hızla iç savaşa doğru sürüklendiğini teyit etti. BM Genel Sekreteri Ban Ki-moon geçen ay Annan planının çökmesi halinde BM’nin bir ‘B Planı’ olmadığını söylemişti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32783-suriye---esed-toplu-katliamlara-giristi-86-olu.html), [web.archive.org (arşiv bağlantısı)](http://web.archive.org/web/20120624024821/http://www.aksiyon.com.tr:80/aksiyon/haber-32783-suriye---esed-toplu-katliamlara-giristi-86-olu.html)
