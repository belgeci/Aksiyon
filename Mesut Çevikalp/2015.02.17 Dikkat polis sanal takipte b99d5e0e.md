# Dikkat polis sanal takipte

*Mesut Çevikalp 2015.02.17*

<div class="pNewsDetailMainContent" itemprop="articleBody">
 <p>
  New York Polis Teşkilatı’nın (NYPD), şüphelileri sosyal medyada da sahte hesaplar üzerinden takibe aldığı ortaya çıktı. Paylaşım sitesi Muckrock’ta yayımlanan bir resmî belgeye göre NYPD, oluşturduğu sahte profiller üzerinden terörden, siyasal ve adi suçtan sabıkalı şüphelilerin hesaplarını izledi, hatta onlarla sanal arkadaşlık kurup istihbarat topladı. İlgili belge, hedef şahıslardan elde edilen bilgiler çerçevesinde bazı hafif suçların önlendiğini ortaya koyuyor. Mevcut yasalar, New York polisine, büro şeflerinin izni dâhilinde ve soruşturma çerçevesinde bu tür sahte hesap açma ve bu hesaplardan bilgi toplama yetkisi veriyor. Gizliliği yüksek bir soruşturma söz konusu olduğunda polislerin şeflerinden izin alması aranmıyor.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/dikkat-polis-sanal-takipte_549033), [web.archive.org (arşiv bağlantısı)](http://web.archive.org/web/20150704230110/http://www.aksiyon.com.tr/dunya/dikkat-polis-sanal-takipte_549033)
