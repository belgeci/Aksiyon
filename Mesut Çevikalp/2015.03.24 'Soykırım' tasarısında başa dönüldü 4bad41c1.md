# 'Soykırım' tasarısında başa dönüldü

*Mesut Çevikalp 2015.03.24*

<div class="pNewsDetailMainContent" itemprop="articleBody">
 <p>
  1915 olaylarıyla ilgili Ermeni iddialarını destekleyen yeni bir karar tasarısı ABD Temsilciler Meclisi’ne sunuldu. Kongre’nin Temsilciler Meclisi kanadında Ermeni lobilerinin baskısıyla pişirilen tasarı, Başkan Obama’nın 1915 olaylarını ‘soykırım’ olarak adlandırmasını talep ediyor. 425 kongre üyesinden 44’ünün imzaladığı tasarı, 1915 olaylarının yüzüncü yıldönümüne de vurgu yapıyor. Tasarı önce Temsilciler Meclisi Dışişleri Komitesi’nde görüşülecek ve geçerse Meclis Genel Kurulu’na sunulacak. Genel Kurul’daki oylama Meclis Başkanı Cumhuriyetçi John Boehner’ın takdirine bağlı. Temsilciler Meclisi Dışişleri Komitesi 2010’da bir Ermeni tasarısı kabul etmişti. Ancak Obama bugüne kadar konu ile ilgili konuşmalarında soykırım ifadesinden kaçındı, facia, trajedi anlamına gelen Ermenice terimler kullandı. Eski ABD Başkanı Ronald Reagan 1981’deki 24 Nisan açıklamasında ‘soykırım’ terimini kullanmıştı. Hâlihazırda ABD’nin 50 eyaletinden 40’ının meclisi muhtelif Ermeni tasarılarını kabul etmiş durumda.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/soykirim-tasarisinda-basa-donuldu_550255), [web.archive.org (arşiv bağlantısı)](http://web.archive.org/web/20150731071147/http://www.aksiyon.com.tr/karakutu-dunya/soykirim-tasarisinda-basa-donuldu_550255)
