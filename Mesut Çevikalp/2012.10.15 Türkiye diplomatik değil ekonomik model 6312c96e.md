# Türkiye diplomatik değil, ekonomik model

*Mesut Çevikalp 2012.10.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD Başkanı Barack Obama’nın Afganistan Danışmanı Vali Nasr, Ortadoğu’da baskıcı diktatörleri devirip iktidara yürüyen yeni orta sınıfın Türkiye’nin diplomasisinden çok ekonomisini model aldığını iddia ediyor.
  </font>
 </div>
 <div id="newsText">
  <font class="detail-text">
   <p>
    Washington’da Ortadoğu denince sözü dinlenen isimlerin başında geliyor Vali R. Nasr. Arap Baharı’na dair ezber bozan analizleriyle öne çıktı son dönemde. Süreci ‘ani patlama’dan ziyade Ortadoğu’da yükselen yeni orta sınıfın giriştiği ekonomik ve sosyal dönüşümün neticesi olarak yorumladı. Toplum ve siyaset üzerine etkili, farklı perspektifleri savunan bu yeni orta sınıfın asırlık iktidarları devirmekle yetinmeyip bölgeye yeni sosyo-ekonomik ufuklar kazandırdığını öne sürdü… “Bu yeni hareket (Arap Baharı) ve fikirler nereden neşet etti? Son 30 yıldır milliyetçilerin, popülistlerin ve Müslüman Kardeşler gibi İslami söylem sahiplerinin doldurduğu siyaset sahnesinde, nasıl oldu da bu yeni fikirler hâkim olmaya başladı? Sanırım bu soruların cevabı, son 10 yıl süresince Ortadoğu’yu değiştiren önemli bir ekonomik dinamiğe bakarak bulunabilir: Toplum ve siyaset üzerine yeni perspektiflere sahip yeni bir orta sınıfın yükselişi. Arap Baharı ani bir patlamadan ziyade bir ekonomik sürecin sosyal değişimle sonuçlanan meyvesidir. Diğer açıklamaların hepsi ikincildir...”
    <p>
     Vali Nasr, Ortadoğu’nun yeni orta sınıfını tahlil ederken sık sık Türkiye’ye referanslar veriyor. Bunu da çoğu Batılı uzmandan farklı olarak ‘Yeni Osmanlı’ söylemine prim vermeden yapıyor. Türkiye’yi, Ortadoğu’da dış politikasından çok bölgeye yayılan Türk iş adamlarının etkili kıldığına değiniyor: “Türk modeli, Ortadoğu için hayati bir kaynak teşkil edecek. Bu, Türkiye’nin Arap dünyasına kendi modelini zorla kabul ettirdiği için böyle olmayacak. Türkiye’nin başarısının ardında yatan formülü Arap dünyası, ekonomik değişimler sonucu farkında olmadan da olsa kullanmaya başlayacak. Arap dünyasını Türkiye’ye Türk iş adamları bağlayacak… İstanbul sermayesi, ‘Anadolu Kaplanları’ diye anılan Anadolulu iş adamlarını küçümser, ama aslında asıl başarı bu iş adamlarının yaptığıdır. Türkiye’yi dönüştüren güç onlar. Türkiye bugünkü yürüyüşünü devam ettirebilirse, Türkiye’nin bugünü, İslam dünyasının yarını olacak…”
     <p>
      Arap Baharı, Ortadoğu ve Türkiye’nin dönüşümü ve geleceğine dair önemli makale ve kitaplara imza atan Vali Nasr ile bölgedeki güncel krizleri konuştuk. Görüşmede, karmaşık Ortadoğu coğrafyasını, yükselen yeni orta sınıfın bölgeye etkisini ve Türkiye modelini analiz ettiği yeni kitabı ‘İslami Kapitalizmin Yükselişi: Yeni Orta Sınıfın Aşırıcılık ve Mekkenomiyi Yenmede Anahtar Faktör Oluşunun Sebebi’ni  (The Rise of Islamic Capitalism:Why the New Middle Class is Key to Defeating Extremism and Meccanomics) de irdeledik. Ufuk Yayınları’nın ‘İslami Sermayenin Yükselişi’ başlığıyla Türk okuruna kazandırdığı eser Ortadoğu’yu, Türkiye’yi ve bu coğrafyadaki temel çatışma alanlarını tarihsel süreç içinde yeniden tanımlamakla kalmıyor, geleceğe dair keskin öngörülerde bulunuyor. Arap Baharı’nı sebep-sonuç ilişkisi içinde analiz eden nitelikli bir kaynak.
      <p>
       Nefret filmini kullandılar
       <p>
        Vali Nasr’a Arap Baharı’nın itici unsurunu soruyoruz. İsyan ateşinin yeni teknoloji ve sanal ağlardan istifade ettiğini ancak asıl itici gücün Ortadoğu’da yükselişe geçen yeni orta sınıf ile bu sınıfın getirdiği yeni sosyo-ekonomik düzlem olduğunu vurguluyor. Bunu yanında küresel ekonomik konjonktürün süreci güçlendirdiğini söylüyor: “Kötü ekonomiler her zaman gerginlik ortaya çıkarır. Diktatörler de işsizlik ve fakirlik yüzünden eleştirilir. Ancak Avrupa ekonomilerinin çökmesiyle ticaretin ve turizmin zayıflaması, gıda fiyatlarının yükselmesi, Ortadoğu ve Kuzey Afrika’daki ayaklanmanın tetiğini çekti. Otoriter rejimlerden bıkan, ekonomik krizlerle boğuşan halklar teknolojinin ortaya koyduğu yeni imkânları da kullanarak Arap Baharı sürecini derinleştirdi.”
        <p>
         Nasr, Arap Baharı sürecini lehine çevirmeye, etkilemeye, yönlendirmeye çalışan güçlerin olduğunu, 12 Eylül’de patlak veren nefret filminin bu amaç doğrultusunda kullanıldığını vurguluyor: “Filme karşı doğal olarak bir tepki oluştu. Ancak bu tepkiden yararlanıp siyasi kazanç elde etmeye, siyasetin dinamiğini değiştirmeye çalışanlar oldu. Filme ilk tepki kültür ve din temelinde oluştu. Fakat protestolar çok geçmeden siyasi bir havaya büründü…”
         <p>
          Çoğu Batılı uzman gibi Nasr da Arap Baharı’nın salt Ortadoğu’daki baskıcı rejimleri devirmekle kalmadığını, oluşturduğu vakumla bölgedeki ekonomik, kültürel ve siyasi denklemleri etkilediğini düşünüyor. Bu dönemde bazı ülkeler düşüşe geçerken bazılarının yükselişe geçtiğine işaret ediyor. Nasr, Arap Baharı rüzgârının Türkiye’nin yelkenlerini doldurduğuna işaret ediyor. Ancak genelin aksine bunda diplomasiden çok ekonomik açılımların etkili olduğunu ileri sürüyor. Arap Baharı’nın itici gücü olan yeni orta sınıfın, Türkiye modelinden ilham aldığını anlatıyor: “Türkiye’nin Ortadoğu ile tarihî, dinî bağları eski zamanlara kadar uzanıyor. Ancak son dönemde bu bağlar geçmişe oranla daha da güçlendi. Bunda hiç şüphesiz Türkiye’nin G20 üyesi olması, ekonomik büyümesi ve artan kültürel dinamizmi büyük rol oynuyor. Türkiye’nin Ortadoğu üzerinde bir ekonomik etkisi var. Daha da önemlisi Türkiye, bölgesinde bir ‘başarı hikâyesi’ olarak görülüyor ve bu nüfuzunu artırıyor.”
          <p>
           Türkiye’de güçlenen İslami sermayenin Ortadoğu’da yükselişe geçen orta sınıf için bir model olduğunu vurguluyor Nasr. Türkiye’nin kolay olmayan bu noktaya ulaşmak için son 30 yıldır verdiği mücadelenin bölgedeki yeni iktidarlarca irdelendiğine işaret ediyor: “Bu süreç 1980’lerde başladı. Turgut Özal döneminde yapılan ekonomik reformlarla başladı. Ancak muhafazakâr yeni orta sınıfın ekonomik güç kazanmasını 2002’de iktidara gelen AK Parti sağladı. AK Parti bu yöndeki reformları derinleştirdi. 2002’den sonra ortaya konan, başarılı demokratik kapitalizm ülkeye önemli bir refah, ekonomik büyüme getirdi. Sonuçta süreç, demokratik kapitalizmle yükselen, İslami hassasiyete sahip bir ülkeyi ortaya çıkardı. ‘Siyasi açıklık’,‘ekonomik büyüme’ ve ‘muhafazakâr hassasiyeti’ başarılı bir şekilde bir araya getiren Türkiye, Ortadoğu’nun takdirini kazandı. Bir ülkeye özgürlük getirmek istiyorsanız, ekonomiye, orta sınıfa destek olun. Asıl dönüştürücü güç budur çünkü... İşte Türkiye bunu başardı.”
           <p>
            Türkiye’deki yeni halin salt Ortadoğu üzerinde değil, tüm İslam dünyası üzerinde tesirli olduğunu da belirtiyor Nasr. Hatta daha da ileri götürüp “Türkiye’nin bugünü, İslam dünyasının yarını olacak.” diyor: “Müslüman dünyasının kültürel bir değişim yaşayacağı, Batılılık ve laiklikle birlikte modern, liberal ve demokratik bir yapıya kavuşacağı düşünülür. Bence bu çok mümkün değil. Ancak Türkiye gibi, İslam dünyasının demokrasi, kapitalizm ve muhafazakârlığı bir araya getirmesi mümkün. Eğer İslam dünyası demokratik kapitalizme kayacaksa önündeki tek model Türkiye olacak. Eğer Türkiye mevcut yürüyüşünü devam ettirebilirse, bugünün Türkiye’si, İslam dünyasının yarını olacak.”
            <p>
             Türkiye’nin bölgedeki gücü
             <p>
              Nasr, burada önemli bir noktaya temas ediyor. Türkiye’nin dönüşümünde en az siyasetçiler kadar eğitimcilerin, Anadolulu iş adamlarının katkısının bulunduğunu söylüyor: “İstanbul sermayesi, Anadolulu iş adamlarını küçümser, ama aslında asıl başarı bu iş adamlarına ait. Türkiye’yi dönüştüren güç onlar. Mesela, Kayserili iş adamları buna en güzel örnek…”
              <p>
               Nasr, Ortadoğu’da demokrasi ve açık pazar ekonomisi etkisini artırdıkça, dinî aşırılığın güç kaybettiğini, oluşan yeni, dışa açık, hoşgörülü Müslümanlığın kendi vaizlerini çıkardığını ifade ediyor. Fethullah Gülen’in de bu yeni vaizlerden biri olduğunu, ondan ilham alan Türk Okulları’nın İslam dünyasında takdir görüp desteklendiğini anlatıyor: “İslam dünyasındaki diğer dinî hareketler, girişimciler Gülen’in eğitim modelini taklit etmeye çalışıyor. Bu eğitim kurumlarının Müslüman dünyasında takdir toplamasının en büyük sebebi ise kaliteli eğitim ihtiyacını karşılaması.”
               <p>
                Türkiye’nin son yıllarda kalkındığını, ekonomik gücünü ve bölgesindeki nüfuzunu artırdığını kabul etse de Ortadoğu’da İran gibi güçlü rakiplerinin bulunduğuna dikkat çekiyor. ABD’nin Irak işgaliyle İran’a Ortadoğu’da alan açtığını hatırlatıyor. Washington’un Saddam Hüseyin’i devirip Bağdat’ta istikrarlı, demokratik bir hükümeti kurarak kapı komşusu İran’da da bir değişime kapı aralamayı planladığını ancak işgalin tam aksi yönde sonuç verdiğini vurguluyor: “Amerikan askerlerinin Irak’a girmesinin ardından Tahran’daki mollaların iktidarı daha da güçlendi.”
                <p>
                 Nasr’a Ankara ile Tahran arasında yaşanan son gerilimleri hatırlatıyoruz. Bölgedeki bu iki büyük devletin arasındaki gizli rekabetten söz ediyor: “İran ile Türkiye bölgenin iki büyük gücü. Bazen çıkarları örtüşüyor, bazen ters düşüyor. Mesela Suriye krizi konusunda farklı düşünüyorlar, anlaşmazlıkları var. Ancak Kuzey Irak meselesinde çıkarları örtüşüyor.”
                </p>
                <p>
                 Obama’nın danıştığı isim
                 <p>
                  Prof. Dr. Vali Nasr (51), Amerika’da İslam konusunda otorite kabul edilen ünlü İranlı filozof Seyit Hüseyin Nasr’ın oğlu. 1960’ta Tahran’da doğdu. Eğitim için İngiltere’ye gittiğinde 16 yaşındaydı. 1979 İran Devrimi’nin ardından Amerika’ya göçtü. Yüksek tahsiline Tufts Üniversitesi’nde başladı, uluslararası ilişkiler bölümünde okudu. Doktorasını Massachusetts Teknoloji Enstitüsü’nde (MIT) siyaset bilimi üzerine tamamladı. Uzun yıllar Harvard ve Tufts gibi ABD’nin prestijli üniversitelerde uluslararası ilişkiler ve dış politika dersi verdi. Hâlihazırda Johns Hopkins Üniversitesi’nin İleri Uluslararası Çalışmalar Okulu’nun dekanı. Profesör Nasr, uluslararası ilişkiler üzerine birikimini akademinin dışına da taşıdı. Amerika’nın etkili düşünce kuruluşları Dış İlişkiler Konseyi (Council on Foreign Relations) ve Brookings Enstitüsü’nde kıdemli araştırmacı sıfatıyla rol aldı. Beyaz Saray’a Afganistan konusunda danışmanlık yaptı. ABD Dışişleri Bakanlığı bünyesinde genç diplomatlara eğitim veriyor. Başkan Barack Obama’nın Ortadoğu, İran ve Afganistan meselelerinde fikrini sorduğu isimlerden.
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=11989CF983BFE8887294E3F81D68D3A7?newsId=33838), [web.archive.org (arşiv bağlantısı)](http://web.archive.org/web/20121028054351/http://www.aksiyon.com.tr:80/aksiyon/newsDetail_getNewsById.action;jsessionid=11989CF983BFE8887294E3F81D68D3A7?newsId=33838)
