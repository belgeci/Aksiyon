# O aracın son noktası sınır değildi

*Mesut Çevikalp 2013.02.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cilvegözü Sınır Kapısı’nda iki hafta önce yaşanan kanlı saldırıya dair elde edilen yeni bilgiler, eylemcilerin gerçek hedefi ve amacının çok farklı olduğunu ortaya koyuyor.
  </font>
 </div>
 <div id="newsText">
  <font class="detail-text">
   <p>
    11 Şubat’ta Hatay Cilvegözü Sınır Kapısı’nı kana bulayan bombalı saldırının üzerindeki sis bulutu dağılıyor. Aradan geçen iki haftada elde edilen yeni bilgiler, saldırının hedefini, faillerini ve taşıdığı mesajı netleştirdi. Ulaştığımız kaynaklar, 4’ü Türk 14 kişinin hayatını kaybetmesine, 25’inin de yaralanmasına yol açan eylemin planlandığı gibi gerçekleşmediğini, eylemcilerin bomba yüklü aracı Türkiye’ye sokarak sınır illerinden birinde patlatmayı hedeflediğini açıkladı. Aksiyon, saldırının failleri ile amacını netleştiren yeni bilgilere de ulaştı. Elde edilen bilgilere göre, saldırıyı Suriye istihbarat servisi Muhaberat planlayıp uyguladı. Amaç, Türk güvenlik birimlerinin Hatay’da çökerttiği gizli hücresinin ‘intikamını’ almaktı. Ancak eylem planlandığı üzere uygulanamadı. 3 eylemci hesapta olmayan bir sebepten ötürü aracı sınırı geçemeden, ara bölgede patlatmak durumunda kaldı. Güvenlik birimleri beklenmedik gelişmenin ne olduğunu tespit etmeye çalışıyor.
    <p>
     Saldırıya dair yeni bilgileri paylaşan üst düzey bir yetkili, eylemin iddia edildiği gibi o gün sınır kapısından geçen Suriye Ulusal Konseyi (SUK) temsilcilerini hedef almadığını, söz konusu geçişin saldırı günü olmasının tamamen tesadüf olduğunu anlatıyor. İlk günden itibaren Suriye krizini çalışan yetkili, Esed rejimine bağlı Muhaberat’ın ve Şebbiha milislerinin SUK temsilcilerine ülke içinde daha rahat saldırı düzenleyebileceğini hatırlatıyor: “SUK heyeti, Türkiye’ye gelmeden önce ülke içinde değişik bölgelerde toplantılar düzenledi. Hedef SUK olsaydı rejim onları bu toplantıların birinde havadan uçak veya roketle çok rahat vurabilirdi. Hatta yakalayıp Şam’da teşhir ederek kendi namına etkin bir propaganda yapabilirdi.”
     <p>
      Aynı kaynak, saldırının sınırdaki yardım konvoyunu hedef aldığı iddialarını da çürütüyor: “Esed güçleri sınırdaki ara bölgede Türk tırlarından Suriye araçlarına yüklenen yardımları kendi sınırları içinde daha rahat vurabilirdi. Kaldı ki yardımların gittiği sınır bölgesindeki Suriye kamplarını onlarca kez de vurdu Esed… Elde ettiğimiz yeni istihbarat bilgileri de aracın varış noktasının Türkiye olduğunu ortaya koyuyor. Bizce bugün itibariyle bilemediğimiz bir gelişmeden dolayı araç erken patlatıldı!”
      <p>
       Güvenlik kameralarına yansıyan önemli bir detayı da naklediyor aynı yetkili: “Suriye plakalı beyaz panelvan minibüs, saat 14.14’te park ediyor ara bölgeye. Araçtaki 3 kişi hemen bırakıp gitmiyor aracı. Hatta biri araçtan uzaklaşıyor bir müddet, sonra yeniden dönüyor. 20 dakika sonra bir hareketlilik oluyor. Eylemciler iniyor, ikisi hızla Suriye tarafına, biri de Türkiye’ye yöneliyor. 3 dakika sonra da araç patlatılıyor… Amaç orada patlatmak olsaydı neden araçta 23 dakika oyalansınlar ki? Araçtaki bomba istem dışı bir etkiyle de (kıvılcım, çarpma vs) aktive olmuş olabilir, devam eden kriminal inceleme kesin sebebi ortaya koyacak.”
       <p>
        Patlamanın şiddetini hatırlatıp kullanılan patlayıcının cinsini soruyoruz kaynağımıza. İlk bulgular plastik patlayıcıları (A-4 veya C4) işaret etse de 30 kilogram kadar olduğu tahmin edilen mühimmatın ev yapımı olabileceğine de işaret ediyor. Güvenlik birimlerinin patlayıcının cinsinden yola çıkarak hangi ülkeye ait olduğunu tespit etmeye çalıştığını belirtiyor: “İstihbarat raporları ile yerel kaynaklar söz konusu patlayıcıyı Esed rejimine üçüncü bir ülkenin verdiğine işaret ediyor. Bir-iki ihtimal var masada; biri bize çok yakın, diğeri biraz daha uzak bir komşu!”
        <p>
         <strong>
          Saldırı çökertilen hücreyle bağlantılı
         </strong>
         <p>
          Söz konusu ülkelerle ilgili daha fazla detay istediğimizde kişisel fikrini ifade ediyor aynı yetkili: “Mühimmatın İran’a ait olduğu anlaşılırsa şaşırmam doğrusu. Özellikle son dönemde Tahran çok aktif Suriye’de. Müttefiki Esed’i savunmak için silah ve mühimmatın yanında savaşçı da gönderiyor. İran destekli Hizbullah, Özgür Suriye Ordusu ile açıktan savaşmaya başladı. Sayıları on binleri buluyor. Daha geçen hafta üst düzey bir Devrim Muhafızı komutanı öldürülmedi mi Şam-Beyrut yolunda!”
          <p>
           Muhaberat’ın Cilvegözü saldırısı ile Ankara’ya vermek istediği mesaja da değiniyor üst düzey yetkili. Saldırı ile Esed ve destekçisi ülkelerin, muhaliflerle onların yanında yer alan devletlere karşı psikolojik üstünlük oluşturmaya çalıştığını anlatıyor. Rejimin iç ve dış kamuoyuna ‘ben daha yıkılmadım’ mesajı gönderdiğini söylüyor. Esed’in ülkedeki iç savaş hâlini daha da tırmandıracağını, ileriki dönemde daha kanlı eylemlerden kaçınmayacağını ortaya koyduğunu düşünüyor.
           <p>
            Saldırının amacı hususunda basına yansımayan çok kritik bir bilgiyi de paylaşıyor: “Sahadan gelen bilgiler Muhaberat’ın saldırıyı Hatay’da deşifre edilen hücresinin intikamını almak için planladığını ortaya koyuyor. 30 Ocak’ta yasa dışı yollardan Hatay’a gelen 4 Suriyeli, yerel ekibin de desteğiyle, burada yaşayan bir Suriyeli avukatı kaçırmaya çalıştı. Kaçırılmak istenen avukat Suriye’de önemli davalara bakıyor, muhaliflerin de önde gelen isimlerinden. Rejime karşı hukuk mücadelesi yürütüyordu. 4 Suriyeli, sabaha karşı Antakya’daki evinden aldıkları avukatı otomobile bindirip kaçırıyor. Yayladağı Gümrük Kapısı yakınlarında araçtan inerek rehineyle ormanlık alandan sınırı geçmeyi deniyorlar. Hatay Emniyeti grubu fark ediyor. Çıkan çatışmada 2 Suriyeli öldürülüyor, 2’si de yaralanıyor. Avukat da kurtarılıyor. Polis yakalananlardan yola çıkarak yürüttüğü soruşturma sonucunda Muhaberat’ın Hatay’daki hücrelerinden birine ulaşıyor. İlk etapta aralarında Türklerin de bulunduğu 7-8 kişi deşifre oluyor, sonra tutuklananların sayısı 12’yi buluyor. Esed’in Hatay’daki aktif bir hücresi deşifre oluyor sonuçta. Muhaberat da canını yakan bu operasyonun öcünü Cilvegözü saldırısı ile almak istedi. Saldırının hemen sonrasında Muhaberat’ın sitelerinde olayla ilgili olarak ‘servisin büyük başarısı’ diye yayımlanan haberler dikkat çekiciydi!”
            <p>
             <strong>
              Saldırı emrini kim verdi?
             </strong>
             <p>
              Söz konusu Suriye olunca böyle bir saldırı için emir verebilecek tek yetkili var; o da kesinlikle Esed. Emir ondan geldi büyük ihtimalle. Eylemi de Muhaberat veya Şebbiha güçleri düzenledi. Sahadan gelen istihbarat raporları da buna işaret ediyor. İstihbarat servisleri dünyasında bu tür önemli hücre kayıpları karşılıksız bırakılmamaya çalışılır. Bu dünya böyle haberleşiyor! Cilvegözü saldırısını bu açıdan değerlendiriyoruz.
              <p>
               Esed rejiminin Hatay’da geçmişten beri hücrelerinin bulunduğunu, Türkiye ile ilişkilerin bozulmasını müteakip bunların aktive edildiklerini aktarıyor: “Nusayri rejiminin Hatay’daki gizli yapılanması 1938-1939 arasında kurulan bağımsız ‘Hatay Devleti’ne kadar uzanıyor. Hatay Devleti 1939’da Türkiye’ye katılınca söz konusu gizli hücreler uyumaya çekildi. Bugünlerde yeniden gün yüzüne çıkan yapı, büyük-küçük eylemlere imza atmaya çalışıyor. Kamplarda olduğu gibi Hatay, Antep ve Urfa gibi sınır illerinin merkezlerinde de Esed namına çalışan ekiplerin varlığından haberdarız.”
              </p>
              <hr/>
              <h3>
               <span>
                Mardin ile Hatay da hedefteydi
               </span>
              </h3>
              <p>
               Üst düzey haber kaynağımızın verdiği bir başka önemli bilgi de şu şekilde: “Güvenlik birimleri, farklı tarihlerde Suriye’den Antep, Mardin ve Hatay’a sızan 3 eylemci grubunu suçüstü yakaladı. Vakaların birinde yine bomba yüklü bir araç söz konusuydu. PKK’lı kılığında gelen eylemcilerin aslında Muhaberat tarafından yönlendirildikleri tespit edildi. Suriye namına çalıştıklarına dair net bilgiler var elimizde. Yakalanan eylemciler Esed’in ileriki dönemde Türkiye’yi vurmayı deneyeceğini ortaya koyuyor. Kapıkule Sınır Kapısı’ndaki gelişmiş termal x-ray sisteminin Cilvegözü’ne taşınmasının ardında bu da var.”
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F32357285B43E635F5D57A79EF4F9BFC?newsId=34937), [web.archive.org (arşiv bağlantısı)](http://web.archive.org/web/20130304043152/http://www.aksiyon.com.tr:80/aksiyon/newsDetail_getNewsById.action;jsessionid=F32357285B43E635F5D57A79EF4F9BFC?newsId=34937)
