# Caîllou wê Kurdî biaxive*

*Mesut Çevikalp 2010.10.25*

<font class="agenda2NewsSpot">
 Gaziantep’ten yayın yapan, Türkiye’nin ilk özel Kürtçe kanalı Dünya TV, özgün yayınlarla bölge insanını kendine bağlıyor. ‘Halka Kürtçe öğretmek’ üzere hazırlanan dil programı ile Kürtçe dublajlı Caillou’nun yakında yayına girecek olması, kanala ilgiyi bir kat daha artırmış. 
(*) Caillou, Kürtçe konuşacak…
</font>
<font class="newsDetail">
 <p>
  <p class="MsoNormal">
   Gaziantep sokaklarında gözümüze çarpan ‘Caîllou di Dunya TV'yê de’ reklamı haliyle ilgimizi çekiyor. Son yıllarda yediden yetmişe herkesi ekrana kilitleyen çizgi film karakteri Caillou’nun Dünya TV’den yayımlanacağı belirtiliyor ilanlarda. Elbette Kürtçe seslendirmeyle… Detaylarını öğrenmek üzere bu yıl yayına giren Türkiye’nin ilk özel Kürtçe kanalı Dünya TV’nin yolunu tutuyoruz.
  </p>
  <p class="MsoNormal">
   Tematik kanal konseptiyle kurulan Dünya TV, 20 Temmuz’da başladığı test yayınını bu ayın başında tamamlamış. Ekim itibariyle 24 saat kesintisiz yayına geçmiş. Hâlihazırda belgeselden spora, eğitimden kültüre, hatta sınır ötesindeki Kürt ailelerin portrelerine varıncaya kadar çok geniş yelpazede programlar sunuyor izleyicilerine. Dünya TV Genel Müdürü Remzi Ketenci, özgün, kitlelerine hitap eden yeni programları ekrana taşıyabilmek için kendilerini zorladıklarını anlatıyor. Önümüzdeki günlerde yayına girecek olan Kürtçe dublajlı Caillou ile ulaştıkları hanelerin sayısını artıracaklarını düşünüyor: “Türkiye’de Kürtçe yayın oldukça yeni olduğu için bu alanda yayın materyalleri açısından bir sıkıntı yaşanıyor. Ama biz soruna takılmadan güzel yapımlara imza atmaya hazırlanıyoruz. Bu amaç doğrultusunda İstanbul’da bir dublaj stüdyosu kurduk. Türkiye’de çok beğenilen dizi, çizgi film ve belgesellerin dublajını yapıp yayına hazırlıyoruz. Küçük seyircilerimize de bir müjde verelim; çok yakında Caillou’yu (Kayu) Kürtçe olarak izleyebilecekler.”
  </p>
  <p class="MsoNormal">
   Ketenci, dublajların yanı sıra bir dizi yeni programı da yakın dönemde ekrana yansıtacaklarını heyecanla anlatıyor. Bunlardan biri de izleyicilere Kürtçe öğretmeyi hedefleyen dil programı: “Dünya TV, Türkiye’nin ulusal yayın yapan ilk özel Kürtçe kanalı. Bölgeye yakın bir yerde konuşlandığı için bölgeyi ilgilendiren konularda reflekslerimiz daha hızlı. Dil konusunda, kullandığımız Kürtçenin anlaşılır olması konusunda iddialıyız. Bu çerçevede yakın zamanda ekrana yansıyacak bir dil programını tamamlamak üzereyiz. Dünya TV çok yakında Kürtçe dil dersleriyle önemli bir eşiği aşacak.”
  </p>
  <p class="MsoNormal">
   Dünya TV’de kullanılan dile özellikle dikkat ettiklerini belirtiyor 17 yıllık televizyon habercisi Remzi Ketenci. Ulaşmak istedikleri coğrafyada Kürtçenin birçok lehçelerinin bulunduğunu, daha fazla kişiye ulaşabilmek için Kürt kanaat önderlerinin kullandığı dili ekrana taşıdıklarını aktarıyor: “Diğer televizyonlar, uzun bir dönem Türkiye’de yasak olduğu için dışarıda geliştirilmeye çalışılan ancak özünden uzaklaşan Kürtçeyi kullanıyor. Biz bu dilin halka hitap etmediğini gördük. Daha geniş kitlelere ulaşabilmek için halkın kullandığı Kürtçeyi, yani eski Kürt kanaat önderlerinin kullandığı dili kullanma kararı aldık. Kullandığımız Kürtçenin referansı Kürt kanaat önderleri.”
  </p>
  <p class="MsoNormal">
   “SINIR DIŞINDAN İŞBİRLİĞİ
  </p>
  <p class="MsoNormal">
   TEKLİFLERİ ALIYORUZ”
  </p>
  <p class="MsoNormal">
   Test yayını sırasında bölgedeki Kürt kanaat önderlerini bizzat ziyaret etmiş Dünya TV ekibi. Dünya TV’nin misyonunu anlatmışlar, onların kendilerinden beklediklerini sormuşlar. Elde ettikleri değerlendirmeleri de yayınlara yansıtmışlar. Remzi Ketenci, Kürt kanaat önderlerinin Dünya TV’nin yayınlarından, özellikle de ramazan süresince ekrana taşınan programlardan memnun kaldıklarına değiniyor: “Kürt kanaat önderleri dilimizin anlaşılır olmasından memnunlar. Bu topraklarda yüz yıllardır birlikte yaşayan bölge insanının duygu ve düşüncelerini ekrana taşımamız onları da mutlu ediyor. Bölge insanı belli saiklerle batıya hep yanlış lanse edilmiş. Kendisi Kürt olan ancak Türkçülük yapan bazı ünlü isimler aradaki uçurumu derinleştirmişler. Ancak yakından bakıldığında bu insanların derin ilim ve kültür birikimine sahip oldukları görülüyor. Son dönemde devletin bölgeye yaptığı yatırımlar ve müspet yaklaşım kanaat önderlerinin de en önemli gündem maddesi. Sürecin devamı bölge insanının ortak beklentisi. Biz de Dünya TV olarak müspet gelişmelerin altını yayınlarımızla çiziyoruz.”
  </p>
  <p class="MsoNormal">
   Geniş kitlelere hitap eden Kürtçeyi tercih etmenin olumlu dönüşünü de kısa zamanda almış Dünya TV. Kuzey Irak’tan ziyarete gelenler, Suriye’den programları talep edenler olmuş. Ketenci, üç farklı kıtaya uzanan geniş bir coğrafyaya ulaşmanın mutluluğunu yaşadıklarını söylüyor: “Dünyanın birçok ülkesinde izleyicimiz var. Nerede Kürt varsa biz oradayız aslında. En çok Avrupa’dan müspet dönüşler alıyoruz. Bugüne kadar yakıp-yıkıcı yayınlardan rahatsız olan Kürtler bizi bağırlarına basıyor. Irak’ın kuzeyinde Türkiye’nin çok büyük yatırımları var. Özellikle Gaziantepli iş adamlarının buraya ilgisi oldukça fazla. Biz bu önemli ilişkilerin gelişmesi için çalışacağız. İleriki günlerde sınır ötesindeki bazı televizyonlarla ortak yapımlara imza atmayı planlıyoruz.”
  </p>
  <p class="MsoNormal">
   Dünya TV’nin Türksat 3A, D Smart, Tivibu ve Kurtv’de yer alması izlenme oranını artırmış hâliyle: “Çin Seddi’nden İngiltere’nin batısına, Rusya’nın kuzeyinden Suudi Arabistan Yarımadası’nın güneyine ve Kuzey Afrika bandına kadar birçok yerden Dünya TV uydu kanalı ile izlenebiliyor. D Smart ve Tivibu sayesinde dijital platforma taşındık. Aynı zamanda Küre TV ile internet olan her yerden izlenebiliyoruz.”
  </p>
  <p class="MsoNormal">
   Remzi Ketenci’ye, bir yıl gibi kısa bir zaman zarfında yakaladıkları başarıyı neyle açıkladığını soruyoruz. ‘Özverili çalışmaya, samimi gayrete’ değinip kanalın katettiği mesafeyi bölge insanını doğru okumaya bağlıyor: “Aslında çok değil, 40 kişilik bir ekibiz. Ancak Gaziantep’te eşi benzeri olmayan bir altyapıya sahibiz. Mekân ve ekipman olarak oldukça profesyonel Dünya TV. Canlı yayın aracımızla farklı illerden canlı yayın yapabiliyoruz. Merkezden direkt uyduya çıkabiliyoruz. Ama başarının sırrı özverili çalışma ve samimi gayretten geçiyor. Biz kitlemizin beklentilerini doğru okuyoruz. Onların isteklerine cevap vermeye çabalıyoruz. Bunu yaparken de ithal kaynakları değil, öz kaynaklarımızı kullanmaya çalışıyoruz. Mesela yayındaki programların yarısını bizzat kendi altyapımızla hazırlıyoruz.”
  </p>
  <p class="MsoNormal">
   ‘Dünya TV’nin her kesime’ ulaşma gibi bir derdinin olduğunu, bu yolda ilerleyebilmek için program çeşitliliğini özgün fikirlerle artırmaya çalıştıklarını vurguluyor Remzi Ketenci: “Ekranımızda sinema ve dizi de var, çizgi film ve haber de... Her geçen gün yapım ve yayın çeşitliliğini artırmaya çalışıyoruz. Herkesin Dünya TV’de kendine uygun bir program bulabilmesini istiyoruz. Mesela Kürtçe bilmeyen izleyicilerimiz için de Türkçe programlar var Dünya TV’de. Bunun yanında dinî programlarımızın, özellikle de kadınlara yönelik olanlarının önemli bir ihtiyacı giderdiğini fark ettik. Biri öğleden önce, biri akşama doğru olmak üzere kadınlar için iki programımız var. Yeni kültür, çocuk, sağlık ve yemek programlarıyla izleyicilerimizi kendimize bağlayacağız.”
  </p>
  <p class="MsoNormal">
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=95491B588C795DA38717ECD5F720A56F?newsId=27832), [web.archive.org (arşiv bağlantısı)](http://web.archive.org/web/20101030015604/http://www.aksiyon.com.tr:80/aksiyon/newsDetail_getNewsById.action;jsessionid=95491B588C795DA38717ECD5F720A56F?newsId=27832)
