# MISIR - Demokrasi isyan değil, istikrar getirecek

*Mesut Çevikalp 2012.06.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   30 yıllık Hüsnü Mübarek rejiminin 16 ay önce halk isyanıyla yıkılmasının ardından düzenlenen ilk özgür cumhurbaşkanlığı seçimini Müslüman Kardeşler’in desteklediği Hürriyet ve Adalet Partisi adayı Muhammed Mursi kazandı.
  </font>
 </div>
 <div id="newsText">
  <font class="detail-text">
   <p>
    Mursi, yüzde 58 oy alarak eski rejimin desteklediği rakibi Ahmed Şefik’e 1 milyon oy fark attı. Ancak Mareşal Hüseyin Tantavi başkanlığındaki Askerî Konsey, sandıkların kapanmasından 20 dakika sonra açıkladığı bir kararla Meclis’in üçte birini feshetti, çiçeği burnunda cumhurbaşkanının yetkilerini kısıtladı. Askerî Konsey’in kendisini garanti altına almak için yaptığı müdahale Türkiye’deki 28 Şubat darbesine benzetildi. Askerin müdahalesine karşı duran Müslüman Kardeşler önderliğindeki muhalif gruplar Tahrir Meydanı’na çıktı, göstericilerle güvenlik güçleri arasında çatışmalar yaşandı. Zaferini ilan eden Mursi, din-mezhep ayrımına girmeden tüm Mısır halkını kucaklayacaklarını söyledi: “Müslüman’ı, Hıristiyan’ı ile tüm Mısırlılar kardeşim. İntikam ve hesaplaşma gayemiz yok. Hep birlikte hürriyet, kalkınma, barış ve demokrasi yolunda yeni Mısır’ı inşa edeceğiz.” Bu arada Mısır resmî haber ajansı MENA, 84 yaşındaki Hüsnü Mübarek’in ‘tıbben öldüğünü’ duyurdu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32910), [web.archive.org (arşiv bağlantısı)](http://web.archive.org/web/20120630213025/http://www.aksiyon.com.tr:80/aksiyon/newsDetail_getNewsById.action?newsId=32910)
