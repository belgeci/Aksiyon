# Kanlı Cuma!

*Mesut Çevikalp 2015.06.30*

<div class="pNewsDetailMainContent" itemprop="articleBody">
 <p>
  Dünya yeni bir terör dalgasıyla yüzleşti geçtiğimiz hafta. Kuveyt, Tunus ve Fransa kanlı terör saldırılarıyla vuruldu. Kuveyt’te Şii topluma ait İmam Sadık Camii’ne intihar saldırısı düzenlendi. Cuma namazı esnasında yaşanan patlamada 16 kişi öldü, 179 kişi de yaralandı. Kuveyt’te 9 yıl aradan sonra yaşanan kanlı saldırıyı IŞİD bağlantılı Necid Vilayeti Örgütü üstlendi. Tunus’ta da iki otelin plajını basan silahlı saldırganlar en az 27 kişiyi katletti. Polis kalaşnikoflu saldırganlardan birini vurularak öldürdü, ikincisi olay yerinden kaçmayı başardı. Saldırıda ölenlerin çoğunun Alman ve İngiliz turistler olduğu bildirildi. Aynı saatlerde Fransa’da iki radikal Lyon kentindeki Amerikan Air Products adlı fabrikaya saldırdı. Onlarca kişiyi yaralayan saldırganlar bir kişiyi de başını keserek öldürdü. Polis zanlılardan Yasin Sali’yi (30) olay yerinde yakaladı. İkinci zanlı aranıyordu.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/kanli-cuma_551407), [web.archive.org (arşiv bağlantısı)](http://web.archive.org/web/20150726110404/http://www.aksiyon.com.tr/karakutu-dunya/kanli-cuma_551407)
