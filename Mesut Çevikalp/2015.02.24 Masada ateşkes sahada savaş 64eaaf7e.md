# Masada ateşkes sahada savaş

*Mesut Çevikalp 2015.02.24*

<div class="pNewsDetailMainContent" itemprop="articleBody">
 <p>
  Ukrayna iç savaşına son vermek amacıyla 11 Şubat’ta Belarus’un başkenti Minsk’te imzalanan ateşkes 15 Şubat itibariyle yürürlüğe girdi. Rusya Devlet Başkanı Vladimir Putin ile Ukrayna Devlet Başkanı Petro Poroşenko’nun yanında Fransa Cumhurbaşkanı François Hollande ve Almanya Başbakanı Angela Merkel’in imza koyduğu anlaşma Kiev’i tatmin etmese de aşamalı çözüme kapı aralıyor. Rus işgali altındaki Kırım Yarımadası’na değinmiyor, ülkenin doğusundaki Donetsk ve Lugansk’a aşamalı olarak özerklik verilmesine kapı aralıyor. Ateşkes yürürlüğe girse de sahada geri çekilen hükümet güçleri ile Rusya yanlısı ayrılıkçılar arasında yer yer çatışmalar yaşandığı bildiriliyor. Ayrılıkçılar ateşkesten bu yana sadece Debalzewe kasabası civarında 112 saldırı düzenledi. Almanya ve Fransa Putin’i arayıp, devam eden çatışmalardan kaygı duyduklarını iletti. Ancak Putin, Rus ayrılıkçıların Debalzewe’den çekilmeleri, çatışmaları durdurmaları konusunda Merkel’e söz vermedi. Tarafların çatışma hâline son veremeyip mevcut ateşkesi de bir önceki anlaşma gibi akim bırakmalarından endişe ediliyor.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/masada-ateskes-sahada-savas_549098), [web.archive.org (arşiv bağlantısı)](http://web.archive.org/web/20150705201303/http://www.aksiyon.com.tr/dunya/masada-ateskes-sahada-savas_549098)
