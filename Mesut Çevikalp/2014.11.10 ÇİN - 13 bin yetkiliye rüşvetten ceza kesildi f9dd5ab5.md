# ÇİN - 13 bin yetkiliye rüşvetten ceza kesildi

*Mesut Çevikalp 2014.11.10*

<div class="pNewsDetailMainContent" itemprop="articleBody">
 <div id="newsSpot">
  Çin’de yolsuzlukla mücadele için yapılan operasyonlarda, 13 bin 414 yetkiliye rüşvet cezası kesildi.
 </div>
 <div id="newsText">
  <p>
   Çin Yüksek Halk Savcılığı, 2014’ün ilk 9 ayında 21 bin 652 kişi hakkında rüşvete bulaştığı gerekçesiyle dava açıldığını, bunlardan 13 bin 414’ünün mahkûmiyetle sonuçlandığını duyurdu. Açıklamada, ocak-eylül döneminde 35 bin 633 yetkilinin sorgulandığı, bunlardan 319’unun vali ya da daha üst düzey yetkililer olduğu ifade edildi. Pekin yönetimi, ülkedeki yolsuzlukla mücadele çabasını etkinleştirip kamu kuruluşları arasında eşgüdümü sağlamak için Çin Yüksek Halk Savcılığı bünyesinde Yolsuzlukla Mücadele Komuta Merkezi kurmuştu. Merkez, eyaletlerin sınırlarını aşan büyük olayları soruşturup ilgili kurumlar arasında eşgüdüm sağlıyor. Pekin yönetimi bütün eyalet, özerk bölge ve merkezlerde de benzeri Komuta Merkezi kurmayı planlıyor. Rüşvet aldığı eylülde mahkeme sonucunda ispatlanan parlamento yetkilisi Cheng Kejie’nin idam cezası başına sıkılan tek kurşunla infaz edildi. Kejie, ülkenin 50 yıllık komünist tarihinde yolsuzluk suçundan idam edilen en üst düzey parlamento yetkilisiydi.
  </p>
 </div>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/cin-13-bin-yetkiliye-rusvetten-ceza-kesildi_539860), [web.archive.org (arşiv bağlantısı)](http://web.archive.org/web/20141223123715/http://www.aksiyon.com.tr:80/karakutu-dunya/cin-13-bin-yetkiliye-rusvetten-ceza-kesildi_539860)
