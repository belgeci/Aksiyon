# Yabancıların El Kaide ve IŞİD'e katılımı yüzde 71 arttı

*Mesut Çevikalp 2015.04.14*

<div class="pNewsDetailMainContent" itemprop="articleBody">
 <p>
  Birleşmiş Milletler (BM) geçen bir yılda El Kaide, IŞİD gibi radikal gruplara katılan yabancı savaşçı sayısının yüzde 71 artarak 25 bine ulaştığını bildirdi. Örgüt konu ile ilgili güncel raporunda, 2014’te Irak, Suriye, Libya, Afganistan ve Pakistan gibi iç çatışmaların yaşandığı ülkelere, başta Tunus, Fas, Fransa ve Rusya olmak üzere 100 farklı ülkeden 10 binlerce radikalin geçtiğini kaydetti. Raporda, Suriye ve Irak’ın ‘radikal militanlar’ için okula dönüştüğü, söz konusu iki ülkede bugün itibariyle 22 bin dolayında yabancı militan bulunduğu vurgulandı. BM, radikallerin Suriye ve Irak’a geçişte transit kapı gibi kullandığı Türkiye’de hükümetin 12 bin 500 şüpheliyi izleme listesine almasını önemli bir adım olarak nitelendirdi.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/yabancilarin-el-kaide-ve-iside-katilimi-yuzde-71-artti_550538), [web.archive.org (arşiv bağlantısı)](http://web.archive.org/web/20150801091737/http://www.aksiyon.com.tr/karakutu-dunya/yabancilarin-el-kaide-ve-iside-katilimi-yuzde-71-artti_550538)
