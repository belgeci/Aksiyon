# İhtilalin kovduğu Başbakan’a sandık desteği

*Mesut Çevikalp 2011.07.11*

<font class="agenda2NewsSpot">
 <p class="BasicParagraph">
  <span lang="EN-GB">
   Tayland’da 2006’daki darbeden bu yana süren siyasi krize millet iradesi el koydu. Sürgündeki devrik Başbakan Thaksin Shinawatra’nın kız kardeşini yüzde 51 oy oranı ile iktidara taşıyan halk, ordunun müdahalelerini reddettiğini net bir şekilde ortaya koydu.
  </span>
  <p class="BasicParagraph">
   <span lang="EN-GB">
   </span>
  </p>
 </p>
</font>
<font class="newsDetail">
 <p>
 </p>
 <p class="BasicParagraph">
  <span>
   2006’da askerî darbeyle iktidardan düşürüldüğünde siyasi hayatının sona erdiği konuşuldu. Müdahalenin ardından yolsuzluk davaları geldi. Gıyabında yargılandı, 2 yıl hapse çaptırıldı. Diplomatik pasaportu iptal edildi, mali varlığına el konuldu. Son 5 yılı sürgünde geçirdi Tayland’ın devrik başbakanı Thaksin Shinawatra. Ancak, yaşadıkları onu siyasi mücadelesinden döndürmedi. Ülkesine geri dönmenin yollarını aradı. Aradığı çıkışın halk iradesinde olduğunu gördü. 2001’de onu iktidara taşıyan kırsal kesime ‘dönüş için doğru zamanı kolladığının’ sinyalini verdi. Yetinmeyip, ‘klon’u olarak görülen 44 yaşındaki kız kardeşi Yingluck Shinawatra’yı siyasete soktu. Kusursuz işleyen planı 3 Temmuz’daki genel seçimlerde ona istediğini verdi. Kız kardeşinin liderliğindeki Puea Thai (Taylandlılar İçin) Partisi 500 sandalyeli Meclis’e 265 vekil sokarak çoğunlu elde edip, 5 partiden oluşan koalisyon hükümetini kurdu. Yingluck Shinawatra artık Tayland’ın ilk kadın başbakanı. Çiçeği burnunda Başbakan, demeçlerinde abisi, devrik lider Thaksin’in ülkeye dönüş sinyalini de verdi.
  </span>
 </p>
 <p class="BasicParagraph">
  <span>
   2006’dan farklı olarak bu sefer Kral Bhumibol Adulyadej’in yanında nüfuz sahibi ordu da bir ‘Shinawatra’nın başbakanlık koltuğuna oturmasına onay verdi. Seçimden bir gün sonra halka seslenen Savunma Bakanı General Prawit Wongsuwon, askerlerdeki tavır değişikliğini şu sözlerle anlattı: “Seçim sonuçlarını kabul ediyoruz. Başka ne yapabiliriz ki? Halk kendisini açıkça ifade etti. O hâlde askerlerin yapacağı başka bir şey yok.”
  </span>
 </p>
 <p class="BasicParagraph">
  <span>
   Kraliyet ile nüfuz sahibi askerlerin 180 derece değişen tutumunu dengeli sözlerle değerlendirdi Başbakan Yingluck Shinawatra. Abisinin geri dönüş için acele etmeyeceğini, önceliğinin ülkedeki uzlaşma ortamının sağlanması olduğunu söyledi: “O (Thaksin) sadece uzlaşma istiyor.” Israrlı sorular karşısında devrik liderin hükümette bir görevinin olmayacağını üstüne basa basa vurguladı: “Hükümetimizin Thaksin’e vermeyi düşündüğümüz bir görevi yok.”
   <span>
   </span>
  </span>
 </p>
 <p class="BasicParagraph">
  <span>
   Seçim zaferini sürgünde bulunduğu Dubai’den değerlendiren Thaksin Shinawatra (62) da, önceliğinin uzlaşma olduğunu yineledi: “Muhalefete oy veren halkıma teşekkür ediyorum. Öncelik dönüşüm değil, uzlaşma. Tayland’a dönmek istiyorum, ancak doğru zamanı bekleyeceğim.” Kısa ama anlamlı bu açıklaması Thaksin’in dönüş için gün saymaya başladığını gösteriyor.
  </span>
 </p>
 <p class="BasicParagraph">
  <span>
   Aradan geçen 5 yılda ne değişti de Kraliyet ailesi ile askerler bir ‘Shinawatra’nın iktidara gelişine yeşil ışık yaktı? Değişimi getiren faktörlerin başında darbeden bu yana aralıksız süren siyasi çatışmalar geliyor. Thaksin’i deviren elitler ve ordu yanlıları (Sarı Gömlekliler) ile Thaksin’i destekleyen muhalif grubun (Kızıl Gömlekliler) çatışmaları son 5 yılda dindirilemedi. Zengin elitlerle üst düzey komutanları hukuksuzlukla suçlayan Kızıl Gömlekliler, tümüyle Thaksin yanlısı değil. Ancak Thaksin tarafından destekleniyor ve hareket içinde devrik lidere karşı büyük bir sempati duyuluyor. Thaksin gölgesinde ana muhalefetle birlikte hareket eden bu grup, ülkedeki zengin-fakir uçurumuna başkaldırıyor, asker ve polisle çatışıyor.
  </span>
 </p>
 <p class="BasicParagraph">
  <span>
   Kraliyet yanlıları, zengin iş adamları ve kentsoylularının desteklediği Sarı Gömlekliler ise Thaksin ile kırsal kesimin desteğini alan siyasetçileri yolsuzlukla suçluyordu. Sarı Gömlekliler de, her türlü gelişmeyi bahane ederek her fırsatta sokağa indi geçen 5 yılda. İlk başlarda karşılıklı slogan atma tarzında olan eylemler, 2008’deki seçimleri kazanan Thaksin yanlılarının hükümet kurmasının yüksek mahkeme üzerinden devlet eliyle engellenmesinin ardından sertleşti. Çatışmalarda kan dökülmeye başladı. 2009’da artan sokak eylemlerine güvenlik güçleri müdahale etmeye başladı. ‘Diktatörlüğe Karşı Birleşik Demokrasi Cephesi’ adı altında hareket eden Kızıl Gömlekliler, başkent Bangkok’u savaş alanına çevirdi. Bir yıl boyunca süren olaylarda 100’den fazla kişi hayatını kaybetti, 2 bin kişi yaralandı. 2008’de ordu desteğiyle kurulan, Abhisit Vejjajiv liderliğindeki Demokrat Parti hükümeti eylemleri frenlemeyince, baskılara dayanamayıp erken seçim kararı aldı. Seçimlerden ikinci parti olarak çıkan Vejjajiv Demokrat Parti liderliğinden istifa etti.
  </span>
 </p>
 <p class="BasicParagraph">
  <span>
   Tahta çıktığı 1946’dan bu yana halkın iradesine karşı durmayan Kral Bhumibol Adulyadej (84), oyların yüzde 51’ini alan Yingluck Shinawatra liderliğindeki Puea Thai Partisi’ne hükümet kurması için yeşil ışık yaktı. Kral’ın bu olumlu tavrı, yeni hükümetin elitler ile asker tarafından kabullenilmesini de sağladı. Her gün biraz daha güçlenerek kırsaldan merkeze yönelen kitleyle çatışmayı ne Kral ne de ordu arzu ediyor artık. Bundan dolayı Yingluck Shinawatra üzerinde anlaşmaya gidildi bir bakıma. 2008’deki seçimleri kazandığı hâlde iktidar şansı verilmeyen Thaksin taraftarlarının bu sefer iktidara yürümesi engellenmedi.
  </span>
 </p>
 <p class="BasicParagraph">
  <span>
  </span>
 </p>
 <p class="2011arabaslik">
  <span>
   Gücünü k
  </span>
  <span>
   ı
  </span>
  <span>
   rsaldan al
  </span>
  <span>
   ı
  </span>
  <span>
   yor
  </span>
 </p>
 <p class="BasicParagraph">
  <span>
   Thaksin, 2001 ve 2005 seçimlerini, merkezdeki zengin, asker ve elitlere karşı tavır alması ve kırsalı destekleyen söylemleri sayesinde kazanmıştı. 6 yıl süren iktidarı zarfından da sağladığı kredilerle orta sınıfı zenginleştirdi, geri kalmış bölgeleri kalkındırdı. Yoksullara sağlık güvencesi ile eğitim desteği sağladı. Hayata geçirdiği politikalarla alt gelirlilerin yaşam standartlarını yükseltti, merkez siyasetinde söz sahibi olmalarını sağladı. Sahip olduğu medya ve iletişim gücüyle de icraatlarını bütün ülkeye duyurdu. Thaksin sayesinde hayatlarında iyileşmeyi gören yoksul ve orta sınıf Taylandlılar, o olmasa bile onun işaret ettiği siyasetçileri iktidara taşıdı son iki seçimde. Thaksin’e duyulan sevgi, daha önce siyasete bulaşmamış iş kadını Yingluck’u başbakanlık koltuğuna taşıyacak kadar güçlü.
  </span>
 </p>
 <p class="BasicParagraph">
  <span>
   Merkezdeki elitlerde tavır değişikliğine yol açan faktörlerden bir diğeri de sürgündeki liderin dolaylı olarak Tayland’ın ulusal politikalarına zarar vermesi oldu. Yaklaşık 3 milyarlık dolarlık servetiyle (bazı kaynaklara göre 10 milyar dolar) Asya’nın en zengin iş adamlarından biri Thaksin. Uydu zengini olarak biliniyor. Tayland’ın yanı sıra
   <span>
   </span>
   Tayland’la sorunlu 3 komşu ülkede de önemli yatırımlara sahip. Özellikle Laos ve Kamboçya’nın iletişim ve medya sektöründe hatırı sayılır bir paya sahip. Thaksin’in ülkesinden sürgün edilmesi Tayland’ın bu ülkelerle ilişkilerini gerdi. 2009’da Kamboçya Kralı Norodom Sihamoni’nin Thaksin’i hükümet ve Başbakan Hun Sen’in ekonomi danışmanı olarak ataması, iki ülkeyi savaşın eşiğine getirdi. 2011’de iki ülke sınırındaki kime ait olduğu tartışılan bir Hindu tapınağını bahane eden taraflar çatıştı. Yaklaşık bir hafta süren gerilimde 13 kişi hayatını yitirdi. İki ülkeyi savaşın eşiğine getiren krizin perde arkasında Kamboçya’nın Thaksin’e verdiği desteğin yer aldığı iddia ediliyor.
   <span>
   </span>
  </span>
 </p>
 <p class="BasicParagraph">
  <span>
   Baba tarafından Çinli olan Thaksin’in siyasi ve ticari başarılarının ardında görülmeyen bir elden aldığı desteğin yattığı ileri sürülüyor. 1987’de Thai Kraliyet Birliği’nden üst düzey bir polis yetkilisi olarak ayrıldığında bugünkü kadar zengin değildi. 1994’te siyasete girene kadar medya, uydu ve iletişim sektörlerinde çalıştı. 1994’te dışişleri bakanı olarak görev yaptı. 1996’da Palang Dharma Partisi’nin (PDP) liderliğine, bir yıl sonra da başbakan yardımcılığına yükseldi. 2001’deki seçimi açık ara farkla kazanarak Başbakanlık koltuğuna oturdu. Koltuğunu 2005 seçimlerinde de korudu. Ülkedeki 18. darbenin ardından sürgüne gitti.
  </span>
 </p>
 <p class="BasicParagraph">
  <span>
   Başbakanlık koltuğuna oturan Yingluck Shinawatra’ın hemen olmasa da bir müddet sonra devrik liderin geri dönüşünü engelleyen sebepleri ortadan kaldıracağı bekleniyor. Son 5 yıldaki istikrarsızlıktan etkilenen para sermayesi de, sınır ötesinde yaşayan devrik Thaksin’in negatif etkisini en aza indirmek için ülkeye gelmesine göz kırpıyor. Kraliyet ailesi ile nüfuzlu ordunun, abisinden etkileneceğini bile bile deneyimsiz Yingluck Shinawatra’nın Başbakanlık koltuğuna oturmasına ses çıkarmaması da mevcut iktidarın Shinawatra gerilimini sürdürmek istemediğini yansıtıyor. Zira siyasi gerilimlerden Kral ile komutanlar da yoruldu artık. Onlar da Thaksin gibi ‘temiz bir sayfa açmanın’ vaktinin geldiğini düşünüyor. Oluşan demokratik atmosfer de bu hissiyatın dışavurumu bir bakıma.
  </span>
 </p>
 <p class="BasicParagraph">
  <span lang="EN-GB">
  </span>
 </p>
 <p>
 </p>
</font>

## Yorumlar

### ERDEM AÇAN, 2011-07-13
> Bu hadise bana hiç yabancı gelmedi. Ülkemizde yaşanan son dokuz yıldaki siyasi ve sosyal gelişmelere çok benziyor. Başbakanımız R. Tayyip Erdoğan da seçkinlerin ve ordunun sevmediği fakat halkın teveccüh gösterdiği birisi. O da darbe girişimlerine maruz kaldı ve partisi kapatılmak istendi. 2002'den ...

Kaynak: [www.aksiyon.com.tr](http://www.aksiyon.com.tr:80/aksiyon/haber-29935-ihtilalin-kovdugu-basbakana-sandik-destegi.html), [web.archive.org (arşiv bağlantısı)](http://web.archive.org/web/20110822155931/http://www.aksiyon.com.tr:80/aksiyon/haber-29935-ihtilalin-kovdugu-basbakana-sandik-destegi.html)
