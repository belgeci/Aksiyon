# Türkiye'deki her gelişme Arap dünyasını etkiliyor

*Mesut Çevikalp 2008.12.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Beyrut Stratejik Araştırmalar Merkezi Direktörü Nureddin’e göre, Ankara’nın çok boyutlu, aktif dış politikaları Türkiye’ye tarihî derinliğini yeniden kazandırmaya başladı. Arap dünyasının bir gözü de artık Türkiye’de.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090212231601im_/http://www.aksiyon.com.tr/resim/733/56a.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090212231601/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090212231601/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090212231601oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090212231601oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Arap dünyası, Türkiye’nin sadece dizilerini takip etmiyor. Ülkede yaşananlara, ekonomik, siyasi gelişmelere de kayıtsız değiller. Ergenekon’dan futbola kadar Türkiye’yi tüm yönleriyle izliyor, analiz ediyorlar. Bunda hiç şüphesiz Osmanlı’dan miras şuuraltı bağların etkisi var. Ancak modern bir Müslüman ülke olarak Batı blokunca kabullenilmesinin, Avrupa Birliği (AB) üyelik sürecinin, bölgesinde sözü dinlenen bir ülke olmasının ve son dönemde giriştiği arabuluculuk rolünün de katkısı oldukça fazla. Basın Yayın ve Enformasyon Genel Müdürlüğü’nün (BYEGM) verileri de bu yönde artan bir ilgiyi gösteriyor. 2007’de Türkiye ile ilgili en çok haberi Mısır’da yayımlanan El Ahram gazetesi yapmış (218 haber). Ülke bazında da yaklaşık 3 bin haberle İran üçüncü sırada. Haber sayısı bakımından ABD ve Rusya gazetelerinin kat kat önüne geçen Arap dünyası gazeteleri, Türkiye ile ilgili haberlerini Irak, Kürtler, Avrupa Birliği ve Ermeni konuları çerçevesinde vermiş. Sadece basın değil, Arap dünyasında sayıları sınırlı düşünce kuruluşlarının da bir gözü Türkiye’de. Ankara’nın 2008’deki İsrail, Suriye ve Ermenistan açılımlarının bu ilgiyi daha da artıracağı kesin.
   <br>
    <br>
     Beyrut Stratejik Araştırmalar Merkezi Direktörü Prof. Dr. Muhammed Nureddin de bu ilgiyi doğruluyor. 25 yıldır Türkiye’yi yakından izleyen, 1979’da Bulgaristan’da çalıştığı doktorası için Osmanlıca ve Türkçe öğrenen, daha sonra da Türk tarihine eğilen Profesör Nureddin, Arap dünyasınca Lübnan’da yayımlanan As-Safir gazetesi ile Katar’daki El Şark gazetesi için kaleme aldığı Türkiye analizleriyle tanınıyor. Türkiye’yi ikinci vatanı olarak gördüğünü vurgulayan Nureddin’in, Türkiye üzerine yayımladığı 7 kitabı bulunuyor. 1982’den bu yana Lübnan’da yaşayan Nureddin ile Türkiye’nin Arap dünyasındaki algılaması ve çok boyutlu hâle dönüşen Türk dış politikasını konuştuk. Cumhurbaşkanı Abdullah Gül’ün sağlık sorunu sebebiyle ertelediği Kuzey Irak ziyareti ve Kerkük sorunu sohbetimizin önemli konularıydı.
     <br/>
     <br/>
     - Arap dünyasında sizin gibi birçok uzman var Türkiye’yi yakından takip eden. Gazete ve dergilerdeki Türkiye haberlerinin sayısı artıyor. Bu ilginin sebebi ne? Türkiye, Arap dünyası için bir model mi?
     <br/>
     <br/>
     Küreselleşme dünyayı küçük bir köye çevirdi. Medeniyetler, tecrübeler ve düşünceler arasında çok geniş etkileşim oluştu. Türkiye, Müslüman bir ülke. Türk toplumu da diğer Müslüman toplumlarına çok benziyor. Bundan dolayı, Türkiye’deki her şey Arap dünyasını etkiliyor. Ancak Türkiye’de siyası rejim ile bunun fikri altyapısı teorik ve pratikte o kadar çağdaş değil. Büyük reformlara ihtiyacı var. Yani demokrasi yalnızca seçim mekanizmasından ibaret değildir. Demokrasi, seçimlerden karar mekanizmasına kadar uzanan bir süreçtir. Hâlbuki Türkiye’de bu sağlanamadı. Örneğin her parti Meclis’e girebiliyor, iktidar olabiliyor; ancak o kadar! Bu aşamadan sonra çoğu şey demokrasi dışı çalışıyor. Derin devlet dâhil oluyor. Mesela yüzde 47 oy oranıyla iktidara gelen AK Parti’nin kaderi 11 hâkimin eline bırakılmadı mı? Bu ne tür bir demokrasi? Laikliğin anavatanı Fransa’da kız öğrenciler başörtüleriyle üniversiteye girebiliyor; fakat Türkiye’de bu yasak. AK Parti dev reformlara imza attı; ama derin devletin duvarını yıkamadı. Bu açıdan Türkiye şimdilik Arap dünyası için demokrat bir örnek teşkil etmiyor.
     <br/>
     <br/>
     - Türkiye 2003’ten bu yana Ortadoğu’da çok aktif, ön alıcı bir dış politika yürütüyor. Bunun olumlu geri dönüşlerini de aldı; AB İlerleme Raporu’nda olduğu gibi. Arap dünyası yeni Türkiye’yi nasıl algılıyor?
     <br/>
     <br/>
     Şüphesiz, AK Parti hem içeride hem de dışarıda çok büyük adımlar attı. Çok uzun yıllardır Türkiye’deki muhafazakâr siyaseti yakinen izleyen biri olarak şunu söylebilirim: Recep Tayip Erdoğan, sessiz bir devrim gerçekleştirdi. Ancak maalesef bu devrim anlaşılamamış şekilde durdu. Bu devrimin devam etmesi gerekiyordu. Bunun için sınırlı da olsa vakit var. AK Parti parçalı reformların yerine kapsamlı ve köklü bir reform sürecine girmeli. Diğer taraftan AK Parti’nin en büyük başarısı dış politika alanında. Sadece Arap dünyasıyla değil, sorun yaşadığı bütün ülkelerle başarılı bir diyalog başlattı. Kıbrıs, AB, Rusya, Afrika, Ermenistan ve Kafkasya’da olduğu gibi. Türkiye Arap dünyasıyla ilişkilerde de daha önce benzeri görülmemiş bir başarı sağladı. Bu başarıyı tarafsız politikalarıyla elde etti. Bu dönemde çok ihtilaflı Arap ülkeleriyle iyi ve derin ilişkiler geliştirdi. Daha da önemli ve anlamlı olanı, vicdanıyla mazlum Filistin halkını kucakladı. Araplar, Filistin’e verilen desteğin artarak sürmesi gerektiğini düşünüyor. Türkiye bu politikalarla tarihî derinliğini de yeniden kazanıyor. Ben bir ay önce Şam’daki bir bilimsel konferansta Türk-Arap ilişkilerini ele alıp bu yöndeki etkileşimi geliştirmek için somut öneriler sundum. Bana göre ilişkileri kurumsallaştırmak lazım. Bu da yılda en az bir kere Arap-Türk zirvesi, yılda iki kere dışişleri bakanları seviyesinde bir toplantı ile ortak bir yüksek konsey kurmaktan geçer.
     <br/>
     <br/>
     - Türkiye Suriye ilişkileri bugün öncekinden farklı ve olumlu bir boyuta taşındı. Diyalog politikaları Irak ve özellikle de Kuzey Irak’taki Kürt gruplara da uygulanıyor. Sizce Türkiye-Kuzey Irak ilişkilerinin seyri önümüzdeki dönemde nasıl olacak?
     <br/>
     <br/>
     Suriye ile Türkiye arasında bugünkü ilişkinin temelleri Abdullah Öcalan’ın Suriye’den çıkarılması ve ardından eski Cumhurbaşkanı Ahmet Necdet Sezer’in Hafız Esad’ın cenazesine katılmasıyla atılmıştı. AK Parti ve Beşşar Esad döneminde ilişkiler inanılmaz bir ivme kazandı, tam güven ortamında da ilerliyor. Türk-Suriye ilişkilerinin bugünkü hâli, ihtilaflı ülkeler için mükemmel bir örnek. Türk-Kuzey Irak ilişkileri sorunlu bir mesele. Bu meselenin özü politika veya ekonomiyle değil, zihniyetle ilgili. Maalesef Ortadoğu’da ulus-devletler zamanında yanlış bir anlayışla kurulmuş. Türkiye’de olduğu gibi tek millete, tek ırka dayanan devletler kurulmuş Arap dünyasında. O noktadan itibaren azınlıkların sorunu oluşuyor haliyle. Kürt sorunu; Türkiye, Irak ve İran’da bunun en açık ve tehlikeli örneği olarak önümüzde. Irak’taki Kürtlerin geleceği, Irak’ın bir iç meselesi gibi görünse de coğrafi ve stratejik konjonktür açısından bölgesel bir problem. Irak sınırlarının dışına da etkileri var. Bu sorunun en tehlikeli etkisi de Güneydoğu’daki Kürtler üzerinde. Türkiye ile Irak’ta geçmişte yaşanan ayrımcı politikalar olmasaydı bugün bu sorun da oluşmazdı. Ancak özellikle Türkiye, Kürtlere yönelik derin, eski politikalarından vazgeçip AB bazında yeni politikalar uygularsa, Türkiye Kürtlerinin gözü Ankara’dan başka bir yere kaymaz. Bu şekilde hem Türkiye üniter yapısını koruyacaktır hem de Kuzey Irak bir tehdit oluşturmayacaktır. O zaman gerçekten Kuzey Irak sorunu Irak’ın sınırı içinde kalacaktır.
     <br/>
     <br/>
     - Cumhurbaşkanı Gül’ün tarihî ziyareti sağlık sorunu sebebiyle ertelendi. Gül’ün Irak’a gitmesi ve bu bağlamda Kerkük’ü ziyaret etmesinin anlamı nedir?
     <br/>
     <br/>
     Henüz Irak’ın nihai coğrafi ve siyasi haritası belli değil. Bu bağlamda Cumhurbaşkanı Gül’ün muhtemel Irak ziyareti daha bir anlam kazanıyor. Çünkü Irak’ı sadece ABD’nin eline bırakmak çok yanlış olur. Abdullah Gül’ün ziyareti Irak’ın bütünlüğünü sağlama açısından büyük bir destek niteliğinde olacaktır. Bu zaviyeden bakıldığında Abdullah Gül’ün Kerkük’ü ziyaret etmesi bence yanlış bir adım olur, iç çatışmaları artırır. Aynı çizgide Erbil’e gitmek da hata olur. Bu durumu şu şekilde daha net anlayabiliriz. Gelecekte Mesut Barzani, ‘Kürdistan Bölge Başkanı’ sıfatıyla Diyarbakır’a bir ziyaret düzenlemek istese Ankara’nın tavrı ne olur? Türkiye’nin bu talebe cevabı olumlu mu olacak? Sonuç olarak şunun altını çizmemiz gerek. Ankara-Erbil ilişkileri mutlaka Bağdat üzerinden kurulmalı. Bağdat’ı saf dışı bırakarak değil.
     <br/>
     <br/>
     - Son olarak Kerkük’ü konuşalım. Ankara bu kentin tarihî ve kozmopolit yapısından dolayı eşit bir yönetimle idare edilmesini istiyor. BM de bunu destekliyor. Ancak Kürt grupları buna yanaşmıyor. Çözüm nasıl olur? Türkiye’nin Kerkük politikalarını nasıl değerlendiriyorsunuz?
     <br/>
     <br/>
     Öncelikle Kerkük, siyasi tarihleri açısından Kürtler için önemli bir kent. Bununla birlikte Kuzey Irak’ta yaşayan diğer unsurlar için de vazgeçilemez. Mesela, Türkmenlerin en mukaddes yeridir Kerkük. Arapların da tarihî geçmişleri var bu bölgede. Fotoğrafın geneline bakıldığında Kerkük, Irak’ın bütünlüğünün de bir anahtarı, simgesidir. Kerkük’ün Kürt bölgesine ilhak edilmesi, Irak’ın bütünlüğünün sona ermesi demektir. Ancak bugünkü konjonktürde kent üzerindeki anlaşmazlığa kalıcı bir çözüm getirmek de kolay değil. En mantıklı ve akıllı çözüm, Kerkük’ü tarafsız bir yönetimle Bağdat’a bağlı bir bölge veya kente çevirmek.
     <br/>
     <br/>
     <br/>
     <br/>
     MUHAMMED NUREDDİN
     <br/>
     <br/>
     1954’te Lübnan’da doğdu. Lübnan Üniversitesi öğretim üyesi. Tarih, Türk Dili ve Kültürü dersleri veriyor. Beyrut Stratejik Araştırmalar Merkezi’nin direktörlüğünü yürütüyor. Ortadoğu Sorunları adlı derginin de genel yayın yönetmeni. 1991- 95 arasında Türkiye Sorunları adlı aylık bir dergi de çıkardı. 25 yıldır Türkiye üzerine çalışıyor, Arap gazetelerinde Türkiye hakkında yazılar keleme alıyor, Türkiye üzerine 7 kitabı bulunuyor. Arapça, Bulgarca, Fransızca, Rusça, Osmanlıca ve Türkçe biliyor. Son çalışması “Türkiye: Sistem ve Rol”de Cumhurbaşkanı Abdullah Gül’e atıfta bulunuyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=31940), [web.archive.org (arşiv bağlantısı)](http://web.archive.org/web/20090212231601/http://aksiyon.com.tr:80/detay.php?id=31940)
