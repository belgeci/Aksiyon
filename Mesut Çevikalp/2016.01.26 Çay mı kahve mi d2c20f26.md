# Çay mı, kahve mi?

*Mesut Çevikalp 2016.01.26*

<div class="pNewsDetailMainContent ctx_content" itemprop="articleBody">
 <p>
  İngiliz haber kanalı BBC, çay ile kahvenin beden ve ruh hâli üzerindeki etkisini kıyasladı. Çalışmada insanların çay, kahve gibi içecekleri uyarıcı etkisinden ötürü tükettiğini vurguladı. Bir fincan kahvede, bir fincan çayın iki katı kadar kafein bulunsa da dar kapsamlı araştırmalar her iki içeceğin insanlarda aynı oranda uyarıcı etkisi olduğunu gösteriyor. Araştırmalar, kafein dozu kadar kişilerin beklentisinin de uyarıcılıkta etkili olduğunu, favori içeceklerin tat ve koku ile birlikte duyuları daha fazla uyardığını ortaya çıkarıyor. Buna karşılık çay, gece uykusunu olumsuz etkilemezken, kahvenin uykuyu kaçırdığı görülüyor. Fakat çayın dişleri kahveye oranla daha fazla sararttığı bilimsel ortamlarda ispatlandı. Bilim insanları her iki içeceğin de insanları sakinleştirmede faydalı olduğunu, kalbi koruduğunu ve bazı kanser risklerini düşürdüğünü kaydediyor. Günde birkaç fincan kahve tüketmenin diyabet riskini azalttığı biliniyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/cay-mi-kahve-mi_553657), [web.archive.org (arşiv bağlantısı)](http://web.archive.org/web/20160203123909/http://www.aksiyon.com.tr:80/karakutu-dunya/cay-mi-kahve-mi_553657)
