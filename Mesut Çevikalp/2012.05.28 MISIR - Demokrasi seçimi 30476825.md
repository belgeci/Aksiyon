# MISIR - Demokrasi seçimi

*Mesut Çevikalp 2012.05.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mısır, 15 ay önce devrilen diktatör Hüsnü Mübarek’in ardından demokratik yoldan ilk cumhurbaşkanını seçmek üzere sandığa gitti. 85 milyonluk ülkedeki 52 milyon kayıtlı seçmen iki gün (23-24 Mayıs) boyunca 13 aday için oy kullandı.
  </font>
 </div>
 <div id="newsText">
  <font class="detail-text">
   <p>
    Katılımın yoğun olduğu seçimlerin ilk turunu Hürriyet ve Adalet Partisi (HAP) adayı Muhammed Mursi önde tamamladı. Mübarek rejiminin son başbakanı Ahmet Şefik de ikinciliği garantiledi. Nasırcı Kerame Partisi’nin adayı Hamdin Sabbahi üçüncü, bağımsız aday Abdulmunim Ebu’l-Futuh dördüncü, Arap Birliği’nin eski Genel Sekreteri Amr Musa beşinci oldu. Hiçbir aday oyların yüzde 51’ini alamadığı için en çok oyu alan Muhammed Mursi ile Ahmet Şefik 16-17 Haziran’da yapılacak ikinci turda yarışacak. Takvime göre ülkenin yeni cumhurbaşkanı 21 Haziran’da belli olacak, 1 Temmuz’da ise görevine başlayacak. Mısır için olduğu kadar Ortadoğu ve Arap dünyası açısından da tarihî önemdeki seçimleri kazanan lideri ekonomiden siyasete, diplomasiden yeni Anayasa çalışmalarına kadar pek çok önemli kriz bekliyor. Kötü giden ekonomi, yüzde 12 oranına yükselen işsizlik, yeni anayasa çalışmaları, Nil’in paylaşım sorunu, Arap ülkeleri, İsrail ve İran ile yeni dönem ilişkiler Mısır’ın gündemindeki zorlu konular. ABD, Mısır halkının yanında oldukları ve demokratik seçimle işbaşına gelecek liderle çalışmayı büyük bir istekle beklediklerini belirtirken, Mübarek rejiminin devamını arzulayan İsrail hükümeti yeni cumhurbaşkanın Müslüman Kardeşler’den çıkmasını bölgedeki nüfuzu açısından tehdit olarak algılıyor. İlk turu önde tamamlayan Müslüman Kardeşler’in desteklediği Özgürlük ve Adalet Partisi’nin başkanı Muhammed Mursi’yi ilk tebrik edenin Gazze’deki Hamas Yönetimi’nin lideri İsmail Haniye olması dikkatlerden kaçmadı.
    <p>
     (Cumali Önal, Kahire)
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32677), [web.archive.org (arşiv bağlantısı)](http://web.archive.org/web/20120720074636/http://www.aksiyon.com.tr:80/aksiyon/newsDetail_getNewsById.action?newsId=32677)
