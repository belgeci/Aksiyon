# ABD Irak'a geri döndü

*Mesut Çevikalp 2014.11.18*

<div class="pNewsDetailMainContent" itemprop="articleBody">
 <p>
  ABD Başkanı Barack Obama’nın IŞİD ile mücadele eden grupları eğitmek üzere bölgeye ek asker gönderme planını onaylamasının ardından yola çıkan 1500 Amerikan askeri Irak’a ulaştı. Askerî sevkiyatı doğrulayan yerel kaynaklar Kürt ve Arap unsurların Irak Hava Kuvvetleri’ne ait El Esad Üssü’nde eğitileceğini açıkladı. ABD Savunma Bakanlığı, son sevkiyatla Irak’taki Amerikan askeri sayısının 3 bine yükseldiğini, askerlerin muharip olmadığını, cephe gerisinde bulunduğunu belirtti. ABD, Irak lideri Saddam Hüseyin’in elinde kitle imha silahları bulunduğu, dünyayı tehdit ettiği gerekçesiyle 2003’te ülkeyi işgal etmişti. 8 yıl süren savaşı Aralık 2011’de son birliğini ülkeden çekerek bitirmişti. Washington’un 3 yıl sonra, IŞİD terörü gerekçesiyle yeniden Irak’a asker konuşlandırması bölgede ‘ABD Irak’a geri dönüyor’ şeklinde yorumlandı.
 </p>
</div>


Kaynak: [www.aksiyon.com.tr](http://www.aksiyon.com.tr:80/dunya/abd-iraka-geri-dondu_539945), [web.archive.org (arşiv bağlantısı)](http://web.archive.org/web/20141204063637/http://www.aksiyon.com.tr:80/dunya/abd-iraka-geri-dondu_539945)
