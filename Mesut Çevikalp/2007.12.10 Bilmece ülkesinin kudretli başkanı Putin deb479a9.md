# Bilmece ülkesinin kudretli başkanı: Putin

*Mesut Çevikalp 2007.12.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Seçimlerden yeni bir zaferle çıkan Rusya Devlet Başkanı Putin’in içeride ve dışarıdaki yeni hamleleri merakla bekleniyor. Rusya’ya küresel itibar kazandıran Putin’in anayasaya rağmen iktidarı bırakması zor görünüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080223114437im_/http://www.aksiyon.com.tr/resim/679/88.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Rusya, ‘bir muamma içinde sırlarla sarmalanmış bilmece’, İngiltere eski Başbakanı Sir Winston Churchill’e göre. Günümüzde bu ülke üzerine araştırma yürüten birçok uzman da Churchill gibi düşünüyor. Onlara göre belirsizlik, Rus siyasetinin karakteristik özelliği. 2 Aralık parlamento seçim sonuçları da bunun yansımalarından biriydi âdeta. Hâlihazırda devlet başkanlığı görevini yürüten Vladimir Putin’in liderliğindeki Birleşik Rusya Partisi (Yedinaya Rossiya-BRP) yüzde 63’lük katılım sağlanan sandıktan ezici bir zaferle çıktı. Rusya, Putin’e ‘vefalı’ davrandı ve yüzde 64’lük destekle iktidarını perçinledi. Ülke genelindeki desteğin en dikkat çeken tarafı ise Müslüman seçmenlerdi. Yaklaşık 20 milyon Rusyalı Müslüman’ın tercihi de Putin’di.
   <br>
    <br>
     Seçimler, sadece Rusya’nın değil, Avrasya bölgesinin geleceğini etkileyecek neticeleri sebebiyle dünya kamuoyunun da ilgisini çekti. Mart 2008’de Kremlin’den ayrılacak Putin’in ‘güven oylamasına’ dönüşen sandık, Rus lider için önemli sonuçlar doğurdu. Milletvekili seçilmesi, anayasa gereği devlet başkanlığı koltuğuna üçüncü dönem oturamamasının doğurduğu iktidardan düşme tehlikesini bertaraf ediyor. Bunu aktif siyasete atılan adım şeklinde de değerlendirmek mümkün. Ayrıca, BRP’nin başarısı, Putin politikalarının halk nezdinde kabul gördüğünü ortaya koydu. Zaten Rus lider sandık sonuçlarına yönelik yorumunda bu duruma işaret ediyordu: “Partinin zaferi bana yönelik güven oylamasıydı. Neticeler elbette güvenin göstergesi.”
     <br>
      <br>
       ÇEÇENLER NEDEN PUTİN’İ DESTEKLEDİ?
       <br>
        <br>
         Müslümanların seçime katılımı ve Vladimir Putin’e verdiği büyük destek, sandığın sürpriz sonuçlarından biriydi. Hâlbuki 1999’da Devlet Başkanlığı’na gelen Putin, SSCB’nin dağılmasının ardından patlak veren Çeçen-Rus çatışmalarında uyguladığı sert politikalarıyla biliniyordu. Aradan geçen zamanda hem Çeçenistan hem de Putin değişti. 2 Aralık seçimleri değişen algılamayı açıkça ortaya koydu. BRP, Müslüman gruplar arasında en büyük desteği yüzde 99,4’le Çeçen topraklarında aldı. Diğer Müslüman özerk cumhuriyetler de partiyi en az yüzde 88’le destekledi: Tataristan yüzde 77,5, Dağıstan 89,47, İnguşetya 98,72, Başkurdistan 89,4, Kabartın-Balkar 96,12, Karaçay-Çerkes 92,2.
         <br>
          <br>
           Peki, Vladimir Putin’e yönelik ‘desteğin’ arkasında hangi etkenler var? Aslında, desteğin sebepleri, geçen ay Rusya Müftüler Konseyi Başkanı Ravil Gaynuddin ile Putin’in görüşmesinden de anlaşılabiliyordu. Görüşmenin ardından Müftüler Konseyi’nin, Putin’i desteklediğini açıklaması dikkat çekti. Gaynuddin’e göre bu yönelişin sebebi Putin’in Rusya Müslümanlarının her türlü problemiyle yakından ilgilenmesi. 1999’dan bu yana Rusya’nın İslam dünyası ile ilişkilerini geliştirdiğini, İslam Konferansı Teşkilatı’na (İKT) gözlemci statüsüyle katıldığını anlatan Rusya Müftüsü, bunların önemli gelişmeler olduğunu söylüyordu. Putin’in Müslümanların yaşadığı bölgelere yönelik sosyal yardımları da önemli kapılar açmıştı. Müftü Gaynuddin’e göre Putin’e desteğin başka sebepleri de vardı: Tataristan, Çeçenistan ve Dağıstan’ın Moskova’dan bağımsız olarak İslam ülkeleri ile ilişkiler geliştirebilmesi, Rus Meclisi’nin alt kanadı Duma’ya BRP listesinden birçok Müslüman vekilin girmesi ve İslam üniversitelerine getirilen denklik kolaylığı.
           <br>
            <br>
             2004’te başlayan Putin’in ikinci dönem devlet başkanlığı, Müslüman desteğinin kazanıldığı devre aslında. Sertlik politikalarının yumuşaması, yerel liderlerle başlatılan diyalog ve halkın maddî refahının yükselmesi kilit noktalar. ASAM Rusya Uzmanı İlyas Kamalov da meseleye bu yönden yaklaşıyor: “Mesela, Çeçenistan’da halk, yıllarca süren savaştan bıktı. Putin’in değişen yaklaşımı ile bölgede huzur sağlandı. Ülkede artan imar projeleri ve yerel yönetimin faaliyetleri de önemli birer etken.”
             <br>
              <br>
               Boris Yeltsin döneminde parçalanmanın eşiğine gelen Rusya’yı ‘sözü dinlenen’ ülke hâline getirmeye çalışan Vladimir Putin, seçim öncesinde halka, “Destek verin, aksi hâlde aşağılanma ve bölünme sürecine döneriz” uyarısını yapmıştı. Aslında bu iddiasında haksız da değil. Ülke Putin liderliğinde, içte istikrar, dışta küresel saygınlık kazandı. Putin, başarılı enerji projeleriyle halkın refahını artırdı. Medyayı kontrol isteği Sovyet günlerini anımsatsa da, Batı değerlerini, pazar ekonomisini savundu. SSCB döneminde KGB’de çalıştığı dönemin aksine Avrupa ile ilişkilere önyargısız yaklaştı.
               <br>
                <br>
                 KÜRESEL DEĞİŞİM AKTÖRÜ PUTİN
                 <br>
                  <br>
                   Belki de en önemli başarılarından biri Sovyetlerden devraldığı hantal-bürokratik sistemi değiştirmesi. Değişen yapı, yabancı yatırımcıları ülkeye çekti. Aynı dönemde Rus iç siyaseti kadar dış politikası da aktif hâle geldi. Kıbrıs’tan Kosova’nın geleceğine, İran’ın nükleer meselesinden Filistin-İsrail ikilemine kadar çok geniş bir alanda proaktif politikalar yürüttü. Putin’e göre halk da bu siyaseti destekliyor; parlamento seçimleri bunun son göstergesi. Tüm bu gelişmeleri küresel güç vizyonuna bağlayan İlyas Kamalov, “Rusya, Latin Amerika’dan İran’a tüm problemli bölgelere müdahil olmaya başladı. Sonuçta Putin sayesinde Rusya, küresel lider statüsüne kavuşuyor ve yeniden soğuk savaş rüzgârı estiriyor.” diyor.
                   <br>
                    <br>
                     Hindistanlı uluslararası ilişkiler ve strateji uzmanı Dr. Subhash Kapila’ya göre, Sovyetlerin çöküşünden sonra artan ABD hegemonyasından bunalan dünya, Rusya-Çin-Hindistan ekseninde yükselen güçle çok kutuplu sisteme kayıyor. Bu yönelişin en büyük aktörüyse Rus lider Putin: “Geçen Ekim’de gerçekleşen İran ziyareti ABD’ye meydan okumaydı. Putin’in son iki yılda bölgeye düzenlediği üç stratejik çıkarmanın sonucu Rusya Ortadoğu’da Amerika’ya karşı avantaj kazandı. Diğer taraftan Çin ve Hindistan ile derin bağlar kuruyor.”
                     <br/>
                     <br/>
                     Kremlin sonrası için Vladimir Putin’in önünde üç seçenek var: Başbakanlık, üçüncü dönem devlet başkanlığı için milletvekili olarak 2012’yi beklemek ve ‘emanetçi’ liderle Rusya’yı yönetmek. Rusya uzmanı İlyas Kamalov, Putin’in “sıradan” vekillikle 2012’yi bekleyeceğini tahmin ediyor. Ama bu sürprizler ve muammalar ülkesinin geleceğini sağlıklı okumak için Rus şair ve yazar Fedor Tütçev’in sözünü unutmamak lazım: “Rusya arşınla ölçülmez, mantıkla anlaşılmaz!”
                     <br/>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29038), [web.archive.org (arşiv bağlantısı)](http://web.archive.org/web/20080223114437/http://www.aksiyon.com.tr:80/detay.php?id=29038)
