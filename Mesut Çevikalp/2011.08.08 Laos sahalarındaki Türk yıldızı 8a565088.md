# Laos sahalarındaki Türk yıldızı

*Mesut Çevikalp 2011.08.08*

<font class="agenda2NewsSpot">
 <span>
  Doğu Yıldızı, Laos 1. Ligi’nde top koşturan bir Türk takımı… Fenerbahçe alt yapısından gelen antrenör Eyüp Yavuz’un taktikleriyle oynayan takım, sahaların tozunu attırıyor. İlk yılında 2. Lig’deki 10 takımı geçip 1. Lig’e çıkan takımın oyuncularına transfer teklifi yağıyor. Laos Milli Takımı da Eyüp hocaya talip.
 </span>
</font>
<font class="newsDetail">
 <p>
  <p class="2011yenimetin">
   <span>
    <p>
    </p>
   </span>
  </p>
  <div>
  </div>
 </p>
 <table cellpadding="0" cellspacing="0">
  <tbody>
   <tr>
    <td>
     <p class="2011gomme">
      <span>
       T
      </span>
      <span>
       ürk futbolu, 10 bin kilometre ötedeki Güney Asya ülkesi Laos’un da ana gündemi bugünlerde. Gazeteler, Türk Yıldızı takımının, antrenörünün ve kulüp başkanının boy boy fotoğraflarıyla çıkıyor. Doğu Yıldızı’nın ‘fair play’ futbolu devlet erkânının yanında 1. Lig’deki diğer takımlarca da takdir ediliyor. 2008’de Laos’un başkenti Vientiane’de kurulan Doğu Yıldızı Futbol Kulübü’nün (ESFC) hikâyesini, kulüp başkanı Engin Yaşmun ile antrenör Eyüp Yavuz’dan dinledik.
      </span>
     </p>
    </td>
   </tr>
  </tbody>
 </table>
 <p>
  <p class="2011yenimetin">
   <span>
    Laoslular, Türkiye’yi 2006’da başkent Vientiane’da açılan Türk Okulu’ndan sonra tanımış. Doğu Yıldızı Koleji’nin eğitim alanındaki başarıları, Türk öğretmenlerinin felaketler sonrasında düzenlediği yardım kampanyaları devlet ricali ile halkta pozitif bir Türkiye algısı oluşturmuş. Okulda yetişen Laoslu gençlerin uluslararası olimpiyatlardan altın madalyalarla dönmesi, iki ülkeyi birbirine yakınlaştırmış. Laos’ta esen Türk rüzgârı Türkiye’ye dönük meyveler vermeye de başlamış; Laos Başbakan Yardımcısı ve Dışişleri Bakanı Dr. Thongloun Sisoulith, mayısta Türkiye’ye gelip 3 gün kalmış, Türk makamlarıyla görüşmelerde bulunmuş. Doğu Yıldızı Okulları Genel Müdürü Engin Yaşmun’u da bu süre zarfında yanından ayırmamış.
   </span>
  </p>
  <p class="2011yenimetin">
   <span>
    Kulübün kurulma hikâyesini soruyoruz Başkan Engin Yaşmun’a. Okul çatısı altında başlayan spor faaliyetlerinin profesyonel futbol takımı kurup kulüpleşmeye uzandığını anlatıyor: “Eğitim ile spor bir bütünün iki yarısı aslında. Eğitimde başarılı olunca sporda da başarılı olabileceğimizi düşündük. Bu düşüncelerle 2008’de başladığımız futbol çalışmaları, 2009’da kurduğumuz kulübümüzle resmiyet kazandı. Aradan geçen iki yılda 2. Lig’den 1. Lig’e, 1. Lig’de de ilk 7’ye yükseldik. Doğu Yıldızı’nın iki milleti birbirine sevdirme, yakınlaştırma gayemize hizmet ettiğini açıkça gördük. Azmimiz daha da arttı.”
   </span>
  </p>
  <p class="2011yenimetin">
   <span>
    Laos’ta iki profesyonel lig ile illerin kendi içinde organize ettiği ödüllü futbol organizasyonları var. 1. Lig’de 10, 2. Lig’de 11 takım mücadele ediyor. Profesyonel maçların yapıldığı bir 25 binlik, iki de 10 binlik üç stat bulunuyor.
   </span>
  </p>
  <p class="2011yenimetin">
   <span>
    2009-10 sezonunda 2. Lig’de mücadeleye başlayan Doğu Yıldızı, şampiyon olamasa da sergilediği performans, profesyonel yönetimi ve modern futbol anlayışından dolayı Laos Futbol Federasyonu’nun kararıyla 1. Lig’e yükseltilmiş. Takım, 19,6 yaş ortalaması ile ligin en genç 2. takımı. Doğu Yıldızı’nın Türk Okulları ile bağlantılı olması, sergilediği fair play futbolu sayesinde daha geniş kitlelerce desteklenmiş. Yaşmun, “Takımımız Türk Okulu’nun ismini kullandığı, alt yapısı okul kampusunda yetiştirildiği için diğer takımlara göre daha çok sahipleniliyor. Bizim dışımızda oluşan ciddi bir taraftar kitlesi de var. Biz de okul yöneticileri ve öğretmenleri olarak imkân buldukça maçlara gidip oyuncularımıza destek veriyoruz.”
   </span>
  </p>
  <p class="2011yenimetin">
   <span>
    Halkın yanında medya da Doğu Yıldızı’na büyük ilgi göstermiş. Yaşmun, her hafta mutlaka Doğu Yıldızı ile ilgili televizyon ve gazetelerde haberler çıktığını, gazetecilerin özel röportajlar yapmak için sıraya girdiğini anlatıyor. En son devlet televizyonu Doğu Yıldızı’nı anlatan 20 dakikalık bir belgesel hazırlayıp yayınlamış.
   </span>
  </p>
  <p class="2011yenimetin">
   <span>
    Doğu Yıldızı ile ilgili pozitif haberler, transfer tekliflerini artırmış. 1. Lig takımlarının yanında Laos Milli Takımı’ndan da kapılarını çalanlar olmuş. Sadece oyuncularını değil, antrenörü de istemişler. Yaşmun, yeni dönemde Eyüp hocanın milli takıma yardımcı antrenör olarak destek vereceğini, bir oyuncularının da milli maçlarda top koşturacağını aktarıyor: “Altyapıya ağırlık verme amacımız da bu zaten. Yetişmişleri diğer takımlara verip yenilerini yetiştirmek istiyoruz. Bunun için Eyüp hoca gibi birkaç Türk antrenör daha getirip teknik ekibimizi güçlendireceğiz.”
    <span>
    </span>
   </span>
  </p>
  <p class="2011yenimetin">
   <span>
    Antrenör Eyüp Yavuz (29) aslen Mersinli. Marmara Üniversitesi Beden Eğitimi ve Yüksek Okulu Antrenörlük Bölümü’nden 2004’te mezun olmuş. 2008’de aynı üniversitenin Sağlık Bilimleri Enstitüsü, Spor ve Sporcu Sağlığı Anabilim Dalı’nda yüksek lisansını tamamlamış. Antrenörlüğe 2003’te Mersin Erdemlispor’da başlamış. 2006-2009 arasında 1907 Ataköy Çobançeşme takımı ve 2004-2009 arasında F.Bahçe altyapısında görev almış. 2009’da ilk yurt dışı görevine Myanmar’daki Türk Spor Akademisi’nde başlamış. Aynı yıl gelen teklifi değerlendirip Laos’a geçmiş. Bir yıldır Doğu Yıldızı’nı çalıştırıyor. Ayrıca Doğu Yıldızı Koleji’nde, beden eğitimi öğretmeni eşi Dilek hanım gibi ders veriyor.
   </span>
  </p>
  <p class="2011yenimetin">
   <span>
    Eyüp hocaya Laos’ta takım çalıştırmanın nasıl bir duygu olduğunu soruyoruz. Doğu Yıldızı’nın yanında milli takım ve federasyona gönüllü destek verdiğini anlatıyor: “İlk değilim. Benden önce başka ülkelerden gelip takım çalıştıran antrenörler var. Ama ligin en genç teknik direktörü benim. Dil, renk ve kültür farkını takım ruhu ile ortadan kaldırmaya çalışıyoruz. Çalıştırdığım Doğu Yıldızı’nın Laos sporuna çok şey kattığını görmek beni mutlu ediyor.”
   </span>
  </p>
  <p class="2011yenimetin">
   <span>
    Laoslu spor yazarlarının ilk başta kendilerine mesafeli yaklaştığını, takımın hızla yükselmesiyle yakın ilişkiler kurduğunu belirtiyor: “Takımın göze hoş gelen futbolu, centilmen oyunu takdir topluyor. Oynadığımız her maçın ardından televizyon ve gazeteler görüşme talebinde bulunuyor. Sokağa çıktığımda insanlar arkamdan ‘Doğu Yıldızı’nın antrenörü’ diye sesleniyor. Takımımız okulumuzun ve ülkemizin tanınmasında önemli bir rol oynuyor.”
   </span>
  </p>
  <p class="2011yenimetin">
   <span>
    Doğu Yıldızı ile birlikte Türk futbol tekniği de taşınmış Laos ligine. Daha önce Güney Kore ve Japonya’daki 2002 Dünya Kupası’ndan öğrenmişler Türk futbolunu. Hasan Şaş, Hakan Şükür, Laosluların ilk tanıdığı Türklerden: “Takımımız çok şey öğretiyor Laos futboluna. Yeni ısınma modelleri, sahaya giriş-çıkış disiplini, futbol disiplini, kademe anlayışı… Türk futbolunun temel dinamiklerini burada sergiliyoruz, beğenen diğer takımlar da uygulamaya başlıyor. Daha önce başka takımda futbol oynamış oyuncularımız bizim antrenman ve oyun teknik-taktiğini çok beğeniyor. Mesela maçtan sonra, saha içinde veya kenarında yaptığımız küçük çapta soğuma egzersizlerini bizim takımdan öğrendiler.”
   </span>
  </p>
  <p class="2011yenimetin">
   <span>
    Eyüp hoca takıma katılacak yeni Türk futbolcularla ligdeki etkilerini artıracaklarına değiniyor. Oyuncuların Türk futbolunu tanıdıkça sevdiklerini, önde gelen Türk sporcularının hayatlarını, başarılarını okuyarak onları taklit etmeye çalıştıklarını ifade diyor: “Kısa boylu ve hızlı bir orta saha oyuncumuz var. Biz ona ‘Okan’ lakabını taktık. O da internetten Okan Buruk’un sportif başarılarını, tekniğini okuyup üzerinde çalışmış. Onu herkes ‘Okan’ diye çağırdığı için maaş bordrosuna adı Okan diye yazılmış. Bir gün sakatlandı hastaneye götürdük, doktorlara ismini Okan diye vermiş. İlaç reçetesine de Okan yazılmış. Bir de Abdullah var. Asıl adı Anusak. Ancak onu herkes ‘Abdullah’ diye çağırıyor. O da çok iyi bir forvet. 3 yıldır takımda koşturan Fatih Terlemez’den de çok memnunuz.”
   </span>
  </p>
  <p class="2011yenimetin">
   <span>
    Başkan Engin Yaşmun gibi Eyüp Yavuz da Türk futbolunu Laos’a taşımanın mutluluğunu yaşıyor. Ancak kısa sürede 2. Lig’den 1. Lig’e çıkmak, 1. Lig’de de orta sıralarda yer almak kesmiyor onları. Geleceğe dair planlar kuruyorlar. ‘Doğu Yıldızı’nı doğunun yıldızı yapmanın yanında, basket ve atletizm takımları da kurmayı hedefliyorlar. Laos 100 metre koşu bayan birincisi ile 200 metre koşu erkek birincisi Türk Okulu’ndan çıkmış bu sene. Ayrıca Laos genç voleybol milli takımının kaptanı da Doğu Yıldızı Koleji öğrencisi. Okul sağladığı burslarla gelecek yıllarda bir taraftan başarılı Laoslu sporcuları kendine çekmeyi, diğer taraftan da güçlü altyapısıyla yeni sporcular yetiştirmeyi planlıyor.
   </span>
  </p>
  <p class="2011yenimetin">
   <span>
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30139-38-laos-sahalarindaki-turk-yildizi.html), [web.archive.org (arşiv bağlantısı)](http://web.archive.org/web/20120105050400/http://www.aksiyon.com.tr:80/aksiyon/haber-30139-38-laos-sahalarindaki-turk-yildizi.html)
