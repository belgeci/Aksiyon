# Tikrit'te 12 toplu mezar bulundu!

*Mesut Çevikalp 2015.04.14*

<div class="pNewsDetailMainContent" itemprop="articleBody">
 <p>
  İranlı Şii milislerin destek verdiği Irak güçlerinin bir ay süren yoğun çatışmalar neticesinde önceki hafta IŞİD’den geri aldıkları Tikrit kentinde cesetlerle dolu 12 toplu mezar bulundu. Iraklı yetkililer, eski ABD üssü Camp Speicher’ın yakınında bulunan toplu mezarlarda IŞİD’in geçen yıl infaz ettiği 1700 Iraklı askerin yattığını düşünüyor. Mezardan çıkarılan cesetler kimlik tespiti için DNA testlerine tabi tutulacak. Kimliği tespit edilenler ailelerine teslim edilecek. Devrik lider Saddam Hüseyin’in memleketi Tikrit’te nüfusun çoğunluğunu Sünniler oluşturuyor. Irak güçlerinin Tikrit’in ardından IŞİD’in bölgedeki kalesi Musul’a yöneleceği ifade ediliyor. Bu arada IŞİD, Suriye Haseke kırsalındaki Tel Nasri köyündeki 81 yıllık Meryem Ana Kilisesi’ni havaya uçurdu. Irak’ın BM Dünya Miras listesindeki antik kenti Hatra’yı balyoz ve silahlarla tahrip etti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/tikritte-12-toplu-mezar-bulundu_550540), [web.archive.org (arşiv bağlantısı)](http://web.archive.org/web/20150801125534/http://www.aksiyon.com.tr/karakutu-dunya/tikritte-12-toplu-mezar-bulundu_550540)
