# Özgürlük Anıtı'nın tarihî sırrı açığa çıktı

*Mesut Çevikalp 2015.11.30*

<div class="pNewsDetailMainContent ctx_content" itemprop="articleBody">
 <p>
  ABD’nin sembollerinden Özgürlük Anıtı’nın ilk hâlinin başörtülü Mısırlı bir çiftçi kadın olarak tasarlandığı ileri sürüldü. New York Limanı’na giren gemileri karşılayan ABD’nin simgelerinden Özgürlük Anıtı’nın (Statue of Liberty) ilk hâlinin Süveyş Kanalı’nın girişi için düşünülen başörtülü Mısırlı bir çiftçi kadın olduğu ortaya çıktı. İddianın sahibi, Federal Hükümet’e bağlı olarak müze ve araştırma merkezlerinden oluşan Simithsonian Enstitüsü. Muteber kurum, yayımladığı derginin son sayısında Özgürlük Anıtı’nın ilk hâlinin başörtülü Müslüman bir çiftçi kadın olduğunu iddia etti. Dergide Erin Blakemore imzasıyla yayımlanan makalede, Özgürlük Anıtı’nın Fransız Frederic-Auguste Bartholdi tarafından Süveyş Kanalı’nın girişindeki Port Said’e konulması için planlandığı, ilk aşamada 14,6 metre yüksekliğindeki kaide üzerinde 26 metre yüksekliğinde başörtülü Mısırlı çiftçi bir kadın heykeli olarak tasarlandığı ifade edildi. Makalede heykelin ilk modellerinin “Mısır ışığı Asya’ya taşıyor” adıyla anıldığı, Hidiv İsmail Paşa’nın maliyeti nedeniyle projeyi reddettiği, Bartholdi’nin de daha sonra projesini bugünkü Özgürlük Anıtı’na çevirdiği de kaydedildi. Özgürlük Anıtı, Fransa tarafından 100. kuruluş yıl dönümü anısına ABD’ye hediye edilmişti. New York Limanı’nın girişindeki Özgürlük Adası’nda konuşlanmasının ardından 28 Ekim 1886’da açılışı yapılmıştı.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/ozgurluk-anitinin-tarihi-sirri-aciga-cikti_553082), [web.archive.org (arşiv bağlantısı)](http://web.archive.org/web/20160113031209/http://www.aksiyon.com.tr/dunya/ozgurluk-anitinin-tarihi-sirri-aciga-cikti_553082)
