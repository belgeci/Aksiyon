# İRAN - “Suikast birimi Türkiye dâhil 7 ülkede aktif”

*Mesut Çevikalp 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Amerikan Washington Post gazetesi, İran’ın Türkiye dahil en az yedi ülkede suikastçılardan oluşan gizli bir şebeke kurduğunu, bu ülkelerdeki İsrail ve Amerikalı diplomatlara saldırı hazırlığında olduğunu yazdı. Gazete isimlerini saklı tuttuğu Amerikalı ve Ortadoğulu güvenlik yetkililerine dayandırdığı haberinde, söz konusu suikastçıların satın aldığı SIM kartlara, yaptıkları seyahat planlarına, adli tıp testleri ve telefon kayıtlarına dair bilgiler de veriyor.
  </font>
 </div>
 <div id="newsText">
  <font class="detail-text">
   <p>
    İran’ın Türkiye’de suikastçılardan oluşan gizli bir şebeke kurduğuna dair ilk haber geçen ay İngiliz Sky News televizyonunda yer almıştı. Söz konusu haberde de, Tahran’ın Türkiye’de suikastçılardan oluşan gizli bir şebeke kurduğu, istihbarat kurumlarının Türkiye’deki Musevi, İsrail ve Batı hedeflerine saldırmak üzere Tahran’dan emir bekleyen suikastçıları aradığı öne sürülmüştü. Terör şebekesinin doğrudan İran dinî lideri Ali Hamaney’e bağlı olan Devrim Muhafızları’nın Kudüs Gücü’nde “Birim 400” adıyla örgütlendiği iddia edilmişti. Bu arada İran, müttefiki Beşşar Esed’i kaybetmemek için Suriye’deki isyanı bastırmak üzere bu ülkeye asker gönderdiğini kabul etti. İran Devrim Muhafızları Komutan Yardımcısı İsmail Kouni, İran askerlerinin Suriye’de bulunduğunu itiraf etti. Kouni, İran yarı resmî devlet ajansı ISNA’ya verdiği demecindeki şu ifadeler dikkat çekti: “Bizim Suriye’deki varlığımızdan önce muhalif gruplar birçok insanı öldürdü. İran’ın doğrudan ya da dolaylı varlığının ardından bölgede büyük katliamların önüne geçildi.” İran’ın Irak üzerinden Suriye’deki Baas rejimine silah sevkiyatı yaptığı, İran özel birliklerinin Suriyeli muhaliflerin bastırılmasında rol aldığı, iki ülke istihbarat birimlerinin halka karşı ortak operasyon yürüttüğü, Tahran’ın Şam yönetimine yüksek gözetleme teknolojileri sağladığı ifade ediliyordu. Ancak bugüne kadar hem Şam hem de Tahran iddiaları reddediyordu. İsmail Kouni’nin açıklamaları malumun ilamıydı bir bakıma.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32788-iran---%E2%80%9Csuikast-birimi--turkiye-d%C3%A2hil-7-ulkede-aktif%E2%80%9D.html), [web.archive.org (arşiv bağlantısı)](http://web.archive.org/web/20120624023748/http://www.aksiyon.com.tr:80/aksiyon/haber-32788-iran---%E2%80%9Csuikast-birimi--turkiye-d%C3%A2hil-7-ulkede-aktif%E2%80%9D.html)
