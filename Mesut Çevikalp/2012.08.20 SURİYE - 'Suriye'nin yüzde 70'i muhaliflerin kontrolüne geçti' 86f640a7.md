# SURİYE - ‘Suriye’nin yüzde 70’i muhaliflerin kontrolüne geçti’

*Mesut Çevikalp 2012.08.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Suriye’de 17 aydır süren rejim karşıtı mücadelenin taşıyıcısı konumundaki Özgür Suriye Ordusu (ÖSO) ülkenin yüzde 70’inde kontrolü ele aldı.
  </font>
 </div>
 <div id="newsText">
  <font class="detail-text">
   <p>
    ÖSO Askerî Konsey Başkanı Tuğgeneral Mustafa Eş-Şeyh, muhaliflerin her geçen gün etkilerini artırdıklarını, artan operasyonlardan ötürü Beşşar Esed’in Tartus’taki Rus üssüne sığındığını belirtti. Esed rejiminden kaçarak muhaliflere katılan eski Başbakan Riyad Hicab da, sığındığı Ürdün’den Baas rejiminin moral ve ekonomik anlamda çöktüğünü, ülkenin yüzde 30’unu kontrol edebildiğini söyledi. Suriye’de rejimden ayrılarak muhaliflere katılmak için fırsat kollayan birçok askerî ve sivil görevli olduğunu söyleyen Hicab, rejime bağlı askerlere de muhaliflere katılma çağrısında bulundu. Eski Başbakan Hicab, verdiği destekten ötürü Türkiye, Katar ve Suudi Arabistan’a teşekkür etti. Esed’in rejimini korumak için giriştiği katliamlar karşısında İslam dünyası da ayağa kalktı. Mekke’de toplanan İslam İşbirliği Teşkilatı (İİT), yapılan tüm girişimlere rağmen ülkesindeki şiddete son vermeyen Suriye’nin üyeliğini askıya aldı. Diğer taraftan, Özgür Suriye Ordusu Kürt bölgesinde yaşanan ayrışma hareketlerine müdahale etme kararı aldı. ÖSO, PKK bağlantılı Demokratik Birlik Partisi’nin (PYD) Suriye’nin kuzeyindeki Afrin, Ayn El Arab, Haseke ve Kamışlı kentlerinde soyunduğu bölünme girişimlerine kayıtsız kalmayacağını duyurdu. ÖSO lideri Riyad El-Esad, kargaşayı durdurmak üzere özel birlikler oluşturacaklarını açıkladı. ÖSO liderliğinde oluşturulacak birliklerde Kürtlerin de yer alması öngörülüyor. Tabur büyüklüğündeki özel gücün Hasiçi ve Kamışlı’da görev yapacağı belirtiliyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33359-suriye---suriyenin-yuzde-70i-muhaliflerin-kontrolune-gecti.html), [web.archive.org (arşiv bağlantısı)](http://web.archive.org/web/20120829232839/http://www.aksiyon.com.tr:80/aksiyon/haber-33359-suriye---suriyenin-yuzde-70i-muhaliflerin-kontrolune-gecti.html)
