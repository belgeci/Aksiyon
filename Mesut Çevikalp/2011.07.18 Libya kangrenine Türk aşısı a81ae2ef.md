# Libya kangrenine Türk aşısı

*Mesut Çevikalp 2011.07.18*

<font class="agenda2NewsSpot">
 <span>
  Uluslararası toplumun Libya krizini çözmek için oluşturduğu Libya Temas Grubu, İstanbul’daki son toplantısında Ankara’nın ortaya attığı çözüm planına yeşil ışık yaktı. Acil ateşkes öngören Türk planı, eski iktidarın suça karışmamış unsurlarının geçici yönetimde temsil edilmesine dayanıyor.
 </span>
</font>
<font class="newsDetail">
 <p>
  <p class="BasicParagraph">
   <span>
    <span>
     T
    </span>
    elefonun ucundaki diplomatik kaynak, sorulara şaşırtacak açıklıkta cevap veriyordu. Başta Türkiye’nin tutumuna karşı çıkan Batılı devletlerin aradan geçen zamanda Ankara’nın ‘yol haritasına’ nasıl döndüklerini anlattı uzun uzun. Vurucu cümleyi en sonunda zikretti: “Libya’da silahla, operasyonla sonuca ulaşılamayacağı artık görüldü. Şimdi sıra, Ankara’nın başından bu yana önerdiği, çatışan tarafları halkın beklediği değişime diplomatik yoldan ikna etmeye geldi. Sanırım bu dönemde Türkiye’ye çok iş düşecek.”
   </span>
  </p>
  <p class="2011yenimetin">
   <span>
    Libya krizinin çözümü için Türkiye’ye bugünden sonra daha büyük rol düşeceği geçen hafta İstanbul’da düzenlenen 4. Libya Temas Grubu toplantısına yansıdı. Libya’da Muammer Kaddafi iktidarına karşı savaşan muhalifleri temsil eden Ulusal Geçiş Konseyi,
    <span>
    </span>
    32 farklı ülke ve 7 uluslararası kuruluştan üst düzey 40 heyetin hazır bulunduğu toplantı, nitelik ve nicelik açısından önceki 3 toplantıdan daha kapsamlıydı. BM Genel Sekreteri’nin Libya Özel Temsilcisi Abdelilah El Hatip, NATO Genel Sekreteri Anders Fogh Rasmussen ve ABD Dışişleri Bakanı Hillary Clinton’in toplantıya katılması beklentileri yükseltti. Toplantının sonunda çekilen aile fotoğrafında sadece Dışişleri Bakanı Ahmet Davutoğlu’nun değil, Afrika ve Ortadoğu’dan gelen temsilcilerin de yüzü gülüyordu. Diplomatik kaynağın verdiği sinyal doğruydu; Türkiye’nin Libya eylem planına verilen destek artıyor.
   </span>
  </p>
  <p class="2011yenimetin">
   <span>
    Tunus ve Mısır’da iktidar değişimine yol açan isyan dalgası ateşlemişti Libya’daki iç savaşı. 19 Mart’ta ABD-Fransa öncülüğündeki müdahaleye kadar kan da dökülmüştü muhalif-iktidar restleşmelerinde. Batı koalisyonunun etkin hava müdahalesi Kaddafi yönetimini orantısız güç kullanımına sevk edince BM’de alınan karar doğrultusunda NATO operasyona el koymuş, muhaliflere hayat öpücüğü niteliğindeki hava koridorunu oluşturmuştu. Ancak 1 Nisan’dan bu yana NATO kontrolünde süren etkin ve kapsamlı Batı operasyonu, Kaddafi güçlerini frenlemeye yetmedi. Hava saldırıları mevcut iktidarın askerî kapasitesinin büyük bir bölümünü imha etse de muhalifler başkent Trablus gibi merkezî noktaları ele geçiremedi. Sonunda Bingazi’deki alternatif yönetimin (Millî Konsey) takati de kesildi. Batı’dan daha fazla operasyon düzenlemelerini, kendilerine daha fazla silah ve yardımda bulunmalarını istedi. Ne artan operasyonlar sonuç getirdi ne de muhaliflere verilen destek. Kaddafi hâlâ iktidarda…
   </span>
  </p>
  <p class="2011yenimetin">
   <span>
    Türkiye ile Birleşik Arap Emirlikleri (BAE) eşbaşkanlığında, Çırağan Sarayı’nda düzenlenen günü birlik toplantıda, NATO’nun Libya’da 3 ayda katettiği mesafe, askerî ve istihbarî raporlar eşliğinde masaya yatırıldı. Açılışta konuşan Birleşik Arap Emirlikleri Dışişleri Bakanı Şeyh Abdullah Bin Zeyd El Nahyan, buluşmanın zeminini çok net çizdi: “Herkes yeni ve demokratik bir Libya görmek istiyor. Libya’daki istikrarsızlık Kuzey Afrika’nın istikrarsızlaşmasına sebep oluyor. Bu yüzden Kaddafi rejiminin üzerinde daha fazla uğraşmak, baskıları artırmak gerekiyor.” Eşbaşkanlığın diğer temsilcisi Dışişleri Bakanı Ahmet Davutoğlu da, Libya’da güvenilir ve halkın meşru taleplerine cevap veren yeni bir iktidarın oluşabilmesi için BM Güvenlik Konseyi’nin aldığı 1970 ve 1973 sayılı kararların işaret ettiği doğrultuda, Trablus rejimi üzerindeki baskıların sürdürülmesi gerektiğini vurguladı. Rusya ve Çin’in dışında dünyadaki ortalama tutum da bu doğrultuda zaten: ‘Kaddafi gitmeli, halkın taleplerine cevap veren yeni bir iktidar oluşturulmalı.’ Peki, arzulanan geçiş süreci nasıl sağlanacak? Kaddafi iktidardan nasıl indirilecek? Bingazi’deki muhalifler hangi yolu izleyecek?
   </span>
  </p>
  <p class="2011yenimetin">
   <span>
    Geniş katılımlı 4. Libya Temas Grubu Toplantısı, kafalardaki soru işaretlerinin birçoğuna cevap olacak bir dizi karara vardı. En başta, 13 Nisan’da Doha, 5 Mayıs’ta Roma ve 9 Haziran’da Abu Dabi’de düzenlenen önceki üç toplantıda olduğu gibi 15 Temmuz İstanbul buluşmasında da muhaliflere verilen desteğin artırılarak sürmesi kararı alındı. Temsilciler muhaliflere yeni bir kimlik de kazandırdı. Bundan böyle
    <span>
    </span>
    Bingazi’deki Ulusal Geçiş Konseyi (UGK) ‘Libya halkının resmî temsilcisi’ olarak tanınacak. Bu yolla Kaddafi’ye uygulanan politik izolasyon daha da ağırlaştırılmış oluyor. Atılan bu adım, Rusya ve Çin gibi Kaddafi iktidarına karşı net bir duruş sergilemeyen ülkelere verilen önemli bir mesaj aslında. Zira Kaddafi’nin tahrip olan askerî kapasitesine rağmen muhalif cepheyi püskürtecek nitelikteki silah ve mühimmatı olması kafaları karıştırıyor.
   </span>
  </p>
  <p class="2011yenimetin">
   <span>
    Zirveden çıkan diğer bir önemli karar ise, Kaddafi’nin koltuğunu bırakması gerektiği ve iç savaşın sona erdirilmesi için müzakere şartlarının BM Genel Sekreteri’nin Libya Özel Temsilcisi Abdelilah El Hatip üzerinden sunulması. Başından bu yana, Libya krizinin BM çatısı altında ele alınmasını savunan Rusya’nın da ‘El Hatip’ ismine karşı çıkmadığı ifade ediliyor.
   </span>
  </p>
  <p class="2011yenimetin">
   <span>
    Sonuç bildiri hükmündeki ‘Başkanlık Açıklaması’nda, Libya Temas Grubu’nun üzerinde önemle durduğu bir diğer karar da, Kaddafi iktidarının yurtdışındaki mal varlıklarının Libya halkı için kullanılması amacıyla UGK ile birlikte çalışılması oldu. Başkanlık Açıklaması’nda gruba üye ülkelerin UGK’ya yardımda bulunması teşvik edildi. Türkiye, İtalya ve Katar’ın vadettiği yardımları muhaliflere ulaştırmaya başlaması memnuniyetle karşılandı. Türkiye 200, İtalya 250, Katar 100 milyon dolar yardım vaadinde bulunmuştu.
   </span>
  </p>
  <p class="2011yenimetin">
   <span>
    Temas Grubu, bir taraftan geçiş süreci için zemin oluşturmaya dönük kararlar alırken diğer taraftan NATO operasyonlarının sürmesi yönünde irade gösteriyor. Bundaki amaç Kaddafi’yi anlaşma noktasına getirmek. Türkiye’nin karşı tavrına rağmen, NATO’nun, net ateşkes ilanına kadar, ramazan da olsa hava saldırılarını sürdüreceği belirtiliyor.
   </span>
  </p>
  <p class="2011yenimetin">
   <span>
   </span>
  </p>
  <p class="2011arabaslik">
   <span>
    Türkiye’nin plan
   </span>
   <span>
    ı
   </span>
   <span>
    gündemde
   </span>
  </p>
  <p class="2011yenimetin">
   <span>
    Zirvenin sonunda yapılan Başkanlık Açıklaması, Libya Temas Grubu’nun Libya’da süren krizi çözmek için Türkiye tarafından hazırlanan çözüm planına yaklaştığını ortaya koyuyor. İstanbul zirvesinin sonucu daha önceki 3 toplantıda alınan kararla birlikte incelendiğinde, Afrika Birliği’nin ‘Kaddafi’nin yerinde kalarak ülkede ihtiyaç duyulan reform faaliyetlerini gerçekleştirmesine dayanan çözüm planı ile Fransa’nın ‘muhalif cepheyi güçlendirerek Kaddafi’yi zorla iktidardan edip, yeni bir rejim kurmayı’ öngören planının Libya Temas Grubu’nun yanında uluslararası platformca da pek desteklenmediği ortaya çıkıyor. Bunun yanında Türkiye’nin çözüm eylem planının, yeni rejim beklentisi içinde olan tüm tarafların isteklerine neredeyse tümüyle cevap verdiği görülüyor.
   </span>
  </p>
  <p class="2011yenimetin">
   <span>
    Türkiye’nin çözüm planı şu üç ayaktan oluşuyor: Ülkenin bütünlüğünün korunması, çevresinin de katkısıyla ikna edilerek Kaddafi’ye koltuk bıraktırılması, suça bulaşmamış Kaddafi dönemi unsurları ile muhalif cephenin destek verdiği 5 kişilik bir konsey üzerinden geçici bir yönetimin kurulması. Ankara gerekirse Kaddafi’nin ikna olması için ülke içinde güvenli bir alan oluşturulabileceğini düşünüyor.
   </span>
  </p>
  <p class="2011yenimetin">
   <span>
    Diplomatik kaynağa dönersek; Türkiye galip-mağlup çekişmesine girilmeden, ülkedeki bütün kesimleri temsil eden bir geçici yönetimin oluşturulmasına çalışıyor. Plan öncelikli olarak çatışan tarafların barış masasına çekilmesi gerektiğine vurgu yapıyor. Bunun için de NATO operasyonlarına ara verilmesi, ülkeye acil insani yardımın götürülmesi gerekiyor. Türkiye, Irak’ta yapılan hatanın Libya’da yapılmamasını söylüyor. ABD işgali, Irak’taki devlet aygıtını dağıtıp içinden çıkılması güç siyasi ve ekonomik sorunlara yola açmıştı.
   </span>
  </p>
  <p class="BasicParagraph">
   <span>
    Gelinen noktada, Kaddafi iktidarının son günlerini yaşadığı ortada. Asıl merak edilen ‘Albay’ın koltuğunu nasıl bırakacağı. Savaşarak mı, anlaşarak mı? Ankara, ülkede daha fazla kan dökülmemesi için tarafların masada buluşturulmasına çaba harcıyor. Sonuç getirmeyen NATO operasyonu da her geçen gün Türk planınının ağırlığını artırıyor.
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29995-177-libya-kangrenine-turk-asisi.html), [web.archive.org (arşiv bağlantısı)](http://web.archive.org/web/20111231064756/http://www.aksiyon.com.tr:80/aksiyon/haber-29995-177-libya-kangrenine-turk-asisi.html)
