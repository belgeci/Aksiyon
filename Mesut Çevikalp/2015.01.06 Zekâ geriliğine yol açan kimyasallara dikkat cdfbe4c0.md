# Zekâ geriliğine yol açan kimyasallara dikkat

*Mesut Çevikalp 2015.01.06*

<div class="pNewsDetailMainContent" itemprop="articleBody">
 <p>
  ABD Hastalık Kontrol ve Önleme Merkezi, plastik malzemelerde, bazı yapıştırıcı, kozmetik ve temizlik ürünlerinde bulunan BBP, DnBP ve DiBP fitalatlarının (fitalik asit esterleri) bebeklerde zekâ gelişimini etkilediğini duyurdu. New York’ta yaşayan 328 anne üzerinde yapılan saha çalışması, doğum öncesi anneleri üzerinden fazlaca fitalatların etkisinde kalan bebeklerin diğerlerine göre IQ seviyelerinin 7 puan daha düşük olduğu görüldü. Araştırma, yüksek düzeyde fitalatlara maruz kalan bebeklerin bilgiyi işleme, algılama, muhakeme ve kavrama becerilerinin de daha düşük kaldığını ortaya çıkardı. Benzer araştırmaları dikkate alan ABD Kongresi oyuncaklar ve çocuk eşyalarında 3 tür fitalatın yüzde 0,1’den fazla kullanılmasına yasak getirdi. ABD Kamu Sağlığı Servisi kamu spotlarıyla fitalatlar konusunda toplumda farkındalık oluşturmaya çalışıyor.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/zeka-geriligine-yol-acan-kimyasallara-dikkat_540993), [web.archive.org (arşiv bağlantısı)](http://web.archive.org/web/20150616045617/http://www.aksiyon.com.tr/dunya/zeka-geriligine-yol-acan-kimyasallara-dikkat_540993)
