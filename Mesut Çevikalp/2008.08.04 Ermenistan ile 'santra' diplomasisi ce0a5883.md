# Ermenistan ile 'santra' diplomasisi

*Mesut Çevikalp 2008.08.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      2010 Dünya Kupası elemelerinde aynı gruba düşen Türkiye ile Ermenistan ‘santra’ diplomasisi ile yeni bir döneme hazırlanıyor. Erivan’ın davetine sıcak bakan Ankara, ilişkilerin yeni seyrini belirliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080825120936im_/http://www.aksiyon.com.tr/resim/713/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080825120936/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080825120936/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080825120936oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080825120936oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Soğuk savaş döneminde bir ‘kanat ülke’ olarak görülen, 1990’larda Doğu ile Batı arasındaki ‘köprü ülke’ konumu verilen Türkiye, bugün Afrika-Avrasya topraklarına kök salmış bir ‘merkez ülke’… Ayrıca, Osmanlı’nın vârisi olarak bir çekim alanı da var… Dış politikada komşularıyla ‘sıfır problem’ esasına dayanan bir yol izliyor. İlişkiler doğru bir zeminde ilerliyor. Bir güven atmosferi oluşturduk. Bununla birlikte küresel politikada da aktif bir rol alıyor…”
   <br>
    <br>
     Bu sözler, Başbakanlık Başdanışmanı Prof. Dr. Ahmet Davutoğlu’na ait. Göreve geldiği 2002’den beri Türk dış politikasına çok boyutlu bir bakış açısı kazandırmaya çalışan Davutoğlu’nun sessiz ama sağlam adımlarla ilerlediği görülüyor. AK Parti’nin son 5 yılda küresel ölçekte izlediği pro-aktif rolde onun da hatırı sayılır bir katkısının bulunduğu biliniyor. Ankara’nın son dönemde önce İsrail ile Suriye’yi bir araya getirmesi, ardından da İran-ABD krizinde ‘kolaylaştırıcı’ rolüne soyunması uygulanan bu politikanın bir getirisiydi. Bu vizyonla birlikte Türk dış politikası yeni bir üslup da kazandı: ‘Karşılıklı güvene dayalı bölgesel ekonomik entegrasyon’.
     <br>
      <br/>
      SIFIR İLİŞKİDEN SIFIR PROBLEME
      <br/>
      <br/>
      Ankara 2003’ten beri kullandığı ‘komşularla sıfır problem’ açılımıyla dış politikada mesafe katetti. Suriye, İran, Irak’la yeni sayfalar açıldı; Kuzey Irak ve Kıbrıs’ta ezberler bozuldu. Yıllar sonra ilk kez yakın komşularla sıfır problem ve ‘kazan-kazan’ stratejisi kapsamında, devlet başkanları seviyesinde görüşmeler yapıldı, yeni ekonomik-kültürel bağlar kuruldu. Avrupalı komşularla ilişkilerde Avrupa Birliği (AB) komşuluk ilişkileri tabanında genişletildi. Bu bağlamda özellikle Yunanistan ve Bulgaristan ile yakalanan ilişki düzeyinden taraflar oldukça memnun. Avrupalı komşular da enerji koridoru hâline gelen Türkiye ile soğuk savaş dönemindeki politikaları sürdürme çabasında değil zaten. Son 5 yıldır komşularla sağlanan güven atmosferinden sadece Türkiye değil, Ermenistan dışında tüm bölge ülkeleri de memnun. Ankara’nın eski politikalarını revize etmediği tek komşusu Ermenistan. Ancak bu durumdan her iki tarafın da memnun olduğunu söylemek zor. Karşılıklı yakınlaşma mesajlarının ardından, bugünlerde Ankara-Erivan hattında yeni umutların yeşerdiği görülüyor.
      <br/>
      <br/>
      Fatih Üniversitesi Uluslararası İlişkiler Bölümü Öğretim Üyesi Yrd. Doç. Dr. Gökhan Bacık, Ankara’nın komşularla sorunlu ilişkileri 5 yıl gibi kısa dönemde sağlam raylara oturttuğunu ifade ediyor. Küresel ve bölgesel güç olabilmenin önce komşularla sorun yaşamamaktan geçtiğini vurguluyor: “Bizim inisiyatifi ele almamız ve Suriye, Irak, Ürdün, Gürcistan, İran gibi komşularımızla yaşadığımız sorunları bir kenara bırakıp ekonomik bağlar kurmamız lazım. Şimdilerde olduğu gibi... Sıfır ilişkiden sıfır probleme gelindi. Ermenistan, Gürcistan gibi küçük devletlerin bölge politikalarına eklenmesi de ancak bu şekilde mümkün.”
      <br/>
      <br/>
      ANKARA-ERİVAN ARASINDA SICAK MESAJLAŞMA
      <br/>
      <br/>
      Ankara-Erivan arasında uzun süredir beklenen yeni bir diyalog imkânı, Ermenistan’da şubatta yapılan Devlet Başkanlığı seçimleri çerçevesinde oluştu. İddialı adaylardan eski Devlet Başkanı Levon Ter Petrosyan’ın ülkenin kronikleşen sorunlarını, Dağlık Karabağ meselesini ve Türkiye ile ilişkileri çözme vaadiyle geniş kitlelerin desteğini alması, Ankara tarafından da algılandı. Seçimleri, şahin kanadın adayı Serj Sarkisyan’ın kazanması ise ‘yeni diyalog kapısının kapandığı’ şeklinde yorumlandı. Ancak aradan geçen 5 ayda öngörülerin tutmadığı görüldü. Sarkisyan, gözle görülür bir politik tutum değişikliğine gitti. Türkiye ile ilişkilerin normalleşmesi için art arda sıcak mesajlar vermeye başladı. Sarkisyan, en son Cumhurbaşkanı Abdullah Gül’ü Ermenistan ile Türkiye arasında Erivan’da yapılacak 2010 Dünya Kupası elemeleri maçına davet etti, 1915 olaylarının araştırılması için önerilen ortak tarih komisyonuna sıcak baktığını açıkladı. Her iki gelişme de hem Erivan hem de Ankara için büyük bir kırılmanın habercisi oldu. Erivan’ın Ankara ile yakınlaşmak istediğini vurgulayan Sarkisyan’ın Ermeni kamuoyunu ve diasporayı, Türkiye konusunda ikna çalışmaları içinde olduğu görülüyor.
      <br/>
      <br/>
      SARKİSYAN: ZİYARET BİR BAŞLANGIÇ OLACAK
      <br/>
      <br/>
      Sarkisyan, ülke içinde başlattığı ‘diyalog kurma ve yakınlaşma’ açılımını, 9 Temmuz’da The Wall Street Journal için kaleme aldığı makaleyle dünya kamuoyuyla paylaştı. Sarkisyan yazısında, Türkiye ile ilişkilerin normalleşmesi gerektiğini güçlü bir vurguyla ifade etti: “Kimseye faydası olmayan ve çok sayıda kişiye zarar veren bu çıkmazdan kurtulmak için yeni bir çabaya girişmenin zamanı geldi. Ermenistan Devlet Başkanı olarak, yeni bir başlangıç, ilişkileri normalleştirme ve ortak sınırımızı açma hedefiyle Türkiye hükûmeti ve halkıyla yeni bir diyalog aşamasına girme önerisini yapma fırsatını değerlendiriyorum... Şubatta seçilmemden sonra, Türk muadilim Abdullah Gül beni kutlayan ilk devlet başkanlarından biri oldu. Türkiye Başbakanı Erdoğan bu yeni dönemde diyaloga açık kapı bırakan bir izlenim verdi. Ülkelerimiz arasında normal ilişkilerin kurulmasından başka alternatif yok.”
      <br/>
      <br/>
      Diasporanın karşı duruşuna rağmen Sarkisyan’ın bu yöndeki açılımına hükûmet de destek veriyor. Başbakan Tigran Sarkisyan, 18 Temmuz’da Erivan’da diaspora gençlerinden bir grup ile yaptığı konuşmada şöyle diyordu: “Siz, diasporanın soykırım konusunda çok çaba sarf ettiğini söylüyorsunuz. Ama bu tavır her şeyden önce bizim halkımız için zararlıdır. Bizim amacımız kimseyle çatışma değil, halkımızın refahını artırmak olmalıdır. Türk karşıtı değil, Ermeni yanlısı bir zihniyetimiz olmalı.”
      <br/>
      <br/>
      MAÇ DİPLOMASİSİ Mİ?
      <br/>
      <br/>
      2010 Dünya Kupası elemelerinde Türkiye ile Ermenistan’ın aynı gruba düşmesi, diyalog için yeni bir fırsat oluşturdu. 6 Eylül’de Erivan’da oynanacak maçı birlikte izleme daveti yeni açılımın ilk adımı olma özelliğinde. Sarkisyan, ilişkilerin sonraki aşaması için bu maçın bir milat olduğunu düşünüyor: “Gül’ü 6 Eylül’de oynanacak maçı stadyumda benimle izlemek üzere Ermenistan’a davet ediyorum. Böylece ilişkilerimizde sembolik bir başlangıcı da ilan etmiş olacağız.” Cumhurbaşkanı Gül de daveti değerlendirdiğini belirtti. Köşk’e yakın kaynaklar, Gül’ün, 5 Eylül’de Bakü’de katılacağı 9. Türkçe Konuşan Ülkeler Zirvesi’nin ardından 6 Eylül’de Erivan’a gidebileceğini söylüyor. Köşk açılımını Bakü’yü rahatsız etmeyecek dengeler üzerine kurmaya çalışıyor.
      <br/>
      <br/>
      Gökhan Bacık da maçı yeni açılım için tarihî önemde görüyor. Cumhurbaşkanı Gül’ün mutlaka Erivan’a gitmesi gerektiğini söylüyor: “Maç önemli bir diyalog imkânı, yeniden konuşabilmek için iyi bir bahane. Bir de maç çerçevesinde olacağı için ziyaretin hiçbir riski de yok. Önümüzde ABD-İran, Rusya-ABD maçları da var. Abdullah Gül’ün maça gitmesi aynı zamanda uluslararası alanda muazzam bir gövde gösterisi olacaktır. Bazı şeyler görüntüyü değiştirir; Kıbrıs’taki Annan Planı gibi. Bu maç da mevcut görüntüyü değiştirebilecek önemde.” Gökhan Bacık, Gül’ün Erivan temaslarının içerideki şahin kanadın etkisini de kıracağına vurgu yapıyor ve Ermeni elitlerin de yakınlaşma için hükûmete baskı yapacaklarını ifade ediyor.
      <br/>
      <br/>
      Türkiye-Ermenistan maçının iyi bir başlangıç olacağını düşünen Sarkisyan, “Ortada bir gizli durum yahut da sürpriz bir sebep yok. Bu türden temaslar zaten hiç bitmemişti.” dese de Ankara’nın Erivan’la 8 Temmuz’da İsviçre’nin Bern kentinde bir masa etrafında bir araya geldiği çok sonra ortaya çıktı. Dışişleri Bakanı Ali Babacan, Türkiye ile Ermenistan arasında daha önce de temasların bulunduğunu anımsatıp kendisinin de eski ve yeni Ermenistan dışişleri bakanları ile görüştüğünü belirtti. Ancak yeni sürecin sinyalini vermekten de geri durmadı: “Kuşkusuz bu temas trafiği, iki ülke arasındaki ilişkiler açısından önemli. Burada önemli olan diyalog yoluyla, yapıcı bir yaklaşımla iki ülke arasındaki ilişkilerin nasıl normalleştirileceği konusunun görüşülmesidir…” Dışişleri’nce görevlendirilmiş diplomatlar, bir süredir Erivanlı meslaktaşlarıyla İsviçre’de görüşüyordu.
      <br/>
      <br/>
      KÜRESEL ZEMİN DE AÇILIMA MÜSAİT
      <br/>
      <br/>
      Yeni açılım için küreseler dengelerin de müsait olduğu görülüyor. ABD ile Rusya mevcut sinyallere olumlu cevap verirken, komşu İran da istenilmesi durumunda arabuluculuğa soyunabileceğini belirtiyor. AB ise Türkiye etrafında oluşturmayı düşündüğü ‘güven kuşağı’ çerçevesinde Ermenistan-Türkiye ilişkilerinin normalleşmesine katkı sağlıyor. Erivan ise bypass edildiği Bakü-Tiflis-Kars Demiryolu projesi ile ‘TRACECA’ diye adlandırılan enerji güvenlik koridorları ve hatlarını kapsayan Uluslararası Avrupa Ulaştırma Entegrasyonu’na dahil olmak istiyor.
      <br/>
      <br/>
      Bacık, gayrisafi millî hasılası 8 milyar dolar civarında olan Ermenistan’ın ciddi bir ekonomik sıkıntı içinde olduğunu söylüyor: “Ermenistan’ın ciddi ekonomik sorunları var. Şubatta gittiğimde Ermenistan’ı Sovyetler’den yeni ayrılmış, 1960’larda kalan bir ülke olarak gördüm. Dolayısıyla Türkiye’nin oluşturduğu bu ılımlı yakınlaşma çerçevesi içinde ekonomik gidişattan kaynaklanan iç politik zorlamanın da etkisiyle bir yakınlaşma isteği var. Millî hasılası 8 milyar dolar civarında. Bu, neredeyse küresel ölçekli bir şirketin bütçesi. Ermenistan da izole olduğunun farkında.”
      <br/>
      <br/>
      <br/>
      ERİVAN BÖLGEDEN SOYUTLANMAK İSTEMİYOR
      <br/>
      <br/>
      Temeli 24 Temmuz’da Kars’ta atılan Bakü-Tiflis-Kars Demiryolu hattının Azerbaycan, Gürcistan ve Türkiye’yi sadece ekonomik açıdan değil, siyasi ve stratejik açıdan da birbirine bağladığını gören Erivan, bölgeden soyutlanıp içe kapanma tehlikesinin de farkında. Sarkisyan da tehlikenin farkında: “İki ülke arasındaki demiryolu kapalı kalırken, BTC Petrol Boru Hattı gibi stratejik projeler ve BTK Demiryolu gibi tasarı hâlindeki projeler Ermenistan’ı bypass ediyor. Ermenistan ve bölgedeki ülkeler bu doğal olmayan engeller yüzünden yüksek bir bedel ödüyor.”
      <br/>
      <br/>
      Ankara, ilişkilerin düzelmesi durumunda Ermenistan’ın bölgesel entegrasyona dâhil edilmesine de karşı durmuyor diğer taraftan. Bu duruş Kars’taki temel atma töreninde Gül tarafından da dile getirildi: “İyi komşuluk ilişkileri çerçevesinde politika yürüten bütün bölge ülkeleri bu projeye katılabilir. İnanıyorum ki öyle de olacak.”
      <br/>
      <br/>
      Bakü-Tiflis-Kars Demiryolu hattı Kafkaslar’daki istikrarı ve ekonomik bağları güçlendirirken, Erivan’ın içinde bulunduğu ekonomik sıkıntıları da derinleştiriyor ve karar alıcıları yeni politikalar üretmeye zorladığı görülüyor. Bununla birlikte Azerbaycan’ın askerî kapasitesini artırması Erivan’ı vizyon değişikliğine itiyor. Aliyev, diplomasi masasına vurgu yapsa da gerekmesi hâlinde güç kullanımının da söz konusu olduğunu ifade ediyor.
      <br/>
      <br/>
      ANKARA-ERİVAN HATTI BAKÜ’DEN GEÇİYOR
      <br/>
      <br/>
      Türkiye, yeni açılımda “yumuşak gücünü” kullanma arzusunda olsa da Ankara-Erivan hattının Bakü’den geçtiğini vurguluyor. Gül’ün Erivan’a gitmesi dengeleri olumlu yönde değiştirecek. Ancak bu sürecin sürdürülmesi karşı adıma da bağlı. Erivan’ın önce bugüne kadar ayak dirediği Kars Antlaşması’nı tanıması gerekiyor. Yani Türkiye’den bir toprak talebinin olmadığını resmî ağızlardan belirtmeli. Buna ek olarak Azerbaycan’ın Dağlık Karabağ bölgesinde sürdürdüğü işgali sona erdirmeli. Ancak bu durumda Ankara’nın sınırları açabileceği öngörülüyor. Karabağ işgalinden sonra kapanan sınırların açılmasının da bu işgalin son bulmasına bağlı olduğunu unutmamak gerekir. Hani derler ya “insan düştüğü yerden kalkar”, Erivan’ın kalkacağı yer de belli.
      <br/>
      <br/>
      <br/>
      <br/>
      <br/>
      <br/>
      SINIRLARIN KAPALI TUTULMASININ AZERBAYCAN’A DA FAYDASI YOK
      <br/>
      <br/>
      Orta Doğu Teknik Üniversitesi (ODTÜ) Avrupa Çalışmaları Merkezi’nden Karadeniz-Güney Kafkasya Uzmanı Dr. Burcu Gültekin Punsmann süreçten umutlu.
      <br/>
      <br/>
      - Sarkisyan’ın maç davetini nasıl yorumluyorsunuz?
      <br/>
      <br/>
      Türkiye açısından maç davetinin kabul edilmesi sembolik bir davranış ve iyi niyet gösterisi olacak. Türkiye kamuoyu Gül’ün maç izlemeye gitmesini kötü karşılamayacak. Bütün bu unsurlar samimi bir diyalog sürecine destek olacaktır.
      <br/>
      <br/>
      - Muhtemel bir açılım her iki ülkeye ve bölgeye ne kazandırır?
      <br/>
      <br/>
      1993’te sınırların kapanmasının bölge ve Türkiye’ye maliyeti çok ağır oldu. En önemlisi de Türkiye’nin bölgeyle bütünleşmesine mâni oldu. İlişkilerinin normalleşmesi bölge içi entegrasyonu pekiştirecek, potansiyeli ve çekiciliğini artıracak. AB’nin geliştirmekte olduğu komşuluk politikası Güney Kafkaslar’ı kilit konuma getirecek ve Türkiye’nin müzakere sürecini destekleyecek. Ayrıca, Azerbaycan-Ermenistan arasındaki barış görüşmelerinin yeni bir ivme kazanmasına imkân verecek. Çünkü kapalı kapı yaklaşımının Yukarı Karabağ sorununun çözümlenmesine destek olduğunu iddia etmek zor.
      <br/>
      <br/>
      Son 20 yılda, Türkiye’nin komşularıyla olan ilişkileri çok hızlı iyileşme gösterdi. Yakın bir gelecekte Ermenistan- Türkiye sınırının Gürcistan sınırı olduğu gibi iyi olacağını hayal ediyorum.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30866), [web.archive.org (arşiv bağlantısı)](http://web.archive.org/web/20080825120936/http://www.aksiyon.com.tr:80/detay.php?id=30866)
