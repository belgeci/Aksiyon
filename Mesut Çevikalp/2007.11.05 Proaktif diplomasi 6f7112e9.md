# Proaktif diplomasi

*Mesut Çevikalp 2007.11.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Küreselleşen dünyada proaktif diplomasi, ülkeleri ön plana çıkaran en önemli stratejilerden biri. Son beş yılda izlediği proaktif dış politika ile Türkiye, bölgesel güç olma yolunda önemli adımlar attı. Bunun arkası gelecek mi peki?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080526082747im_/http://www.aksiyon.com.tr/resim/674/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080526082747/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080526082747/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080526082747oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080526082747oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   3 Kasım 2002 tarihinde işbaşı yapan AK Parti hükümeti döneminde Türkiye dış politika vizyonunu hayli geniş tuttu. Bir yandan Avrupa Birliği’ne (AB) üyelik süreci hızlandırıldı, diğer yandan da bölgesel güç olma yolunda önemli adımlar atıldı. Komşularıyla sorunsuz ilişkiler kurmak bu dönemin en önemli özelliklerinden biriydi. Bir diğeri de proaktif bir dış politika stratejisi gütmek. Yani, Yunanistan ile aramızdaki en önemli sorunlardan olan Ege’de ve Kıbrıs’ta inisiyatif almak ya da Irak’ın işgali sonrası komşu ülkeleri bir araya getirmek gibi. Türkiye’nin Balkanlar, Kafkaslar ve Ortadoğu’da bir “aktör” olarak ortaya çıkışı, komşularıyla ilişkilerini canlandırması, imzaladığı anlaşmalarla bölgenin en önemli ülkesi haline gelmesi Ankara’nın uluslararası camiadaki konumunu bir anda ön plana çıkardı. Katılımcı, aktif, girişken ve dengeleri zorlayan bir Türkiye’nin yıldızı parlıyordu dünya kamuoyunda.
   <br>
    <br>
     22 Temmuz seçimlerinde AK Parti’nin ikinci kez iktidara gelmesi ve cumhurbaşkanını seçmesi, Türkiye’nin siyasi ve diplomatik istikrarı açısından geleceğe umutla bakmasını sağlıyordu. Ancak bu umutlar ansızın hortlayan PKK terörüyle sekteye uğradı. Diplomasi, Irak sınırına endekslendi. PKK’yı yok etmeye yönelik Kuzey Irak’a operasyon planları ise AB süreciyle başlayan reform paketlerinin önüne geçti. Türkiye’nin sadece topu tüfeği değil, diplomatik dengeleri de sınır hattında mevzilendi. Bu gerçeğin farkında olan Ankara, önemli bir adım attı bu ay içinde. Dışişleri Bakanı Ali Babacan, mekik diplomasisine başladı Ortadoğu’da… Suriye, İsrail, Filistin, Ürdün, Mısır, Lübnan, Suudi Arabistan, Kuveyt, Irak ve İran’ı ziyaret etti. Bir diplomatın tabiriyle ‘Kemalist ideolojinin dayattığı dış politik sessizlik ve sorunları donduran politika yerine, aktif dış politikayla sorun çözme cesareti olan bir Ankara’ var artık.
     <br>
      <br/>
      TÜRKİYE DOĞU-BATI EKSENİ SINIRINDA MI?
      <br/>
      <br/>
      ABD ile PKK üzerine yaşanan gerilimler, Avrupa ülkelerinin terör örgütüne verdiği desteğin ardından, Türkiye’nin yeni müttefik arayışında olduğunu dile getiren gazeteci ve akademisyenler çoğaldı. “Doğu” (Rusya-İran-Çin) veya “Batı” (AB-ABD) tarafından birini seçmeye itilen Ankara’nın, yine Batı ile birlikte hareket edeceği ancak bölgede kendine münhasır politikalar yürüteceği ağırlıklı olarak öngörülüyor. ABD ziyareti öncesinde AK Parti grubunda partililere hitap eden Başbakan Erdoğan’ın şu sözleri bu açıdan çok önemli: “Türkiye artık kendi göbeğini kendi kesme noktasına geldi. Türkiye kendini koruyacak güç ve kararlılığa sahiptir. PKK terörü herkes için bir samimiyet testidir. Bölgenin ve bundan sonraki ilişkilerin kaderini belirleyecek önemdedir.” TOBB Ekonomi ve Teknoloji Üniversitesi Uluslararası İlişkiler Bölüm Başkanı Prof. Dr. Mustafa Aydın, ABD ile yeni bir stratejik ortaklık beklemenin hata olabileceği görüşünde: “İlişkilerin düzelmemesini gerektirecek bir durum yok. Ama bu saatten sonra stratejik ortaklık, stratejik müttefiklik beklememek lazım. Çünkü konjonktür ve beklentiler değişti.”
      <br/>
      <br/>
      Türkiye’nin önemli bir yol ayrımında olduğu hissediliyor. ABD’ye rağmen, İran ile ilişkilerini geliştiren, İsrail’in hava saldırısıyla vurduğu Suriye’ye kucak açan Ankara’nın ‘Batı’da soru işaretleri oluşturduğu muhakkak. Artan ABD karşıtlığı da Washington tarafından kaygıyla izleniyor. MGK eski Genel Sekreteri Orgeneral Tuncer Kılınç’ın, “Türkiye’nin Rusya, Çin, İran eksenine dönmesi” teklifini yeniden tartışmaya açanlar da yok değil. İki blok arasında, bağımsız-bağlantısız, tarafsız bir Türkiye’nin bugünkü şartlarda çok mümkün olmayacağını düşünüyor Aydın. “Ama Ankara önemli bir kavşağın da eşiğinde.” Hangi blokta yer alacağını kararlaştırmış bir hükümetin ‘sınırdaki diplomasi’den kurtulacağını savunuyor. Bir taraftan İran’la, diğer taraftan ABD ve Batı’yla ilişkilerin geliştirilemeyeceğini söylüyor.
      <br/>
      <br/>
      Bu görüşün aksine Türkiye’nin hem Doğu hem de Batı ile aynı anda hareket edebileceği tezini savunuyor gazeteci Mustafa Karaalioğlu. Ankara’nın son dönemde Batı veya Doğu ayrımı olmadan ilişkiler geliştirdiğini vurgulayarak, AB ile ilişkilerin en fazla geliştiği dönemde (2002-2006) Ortadoğu, Rusya ve İslam dünyasıyla da tarihin en iyi ilişki kanallarının açıldığını söylüyor: “Ancak, eksenden kastedilen yeni bir pakt ise bunun olmayacağını söyleyebilirim. Türkiye’nin dış politika ve ekonomi dengesi AB üyeligine odaklanmak, ABD ile ilişkileri sağlam tutmak üzerine kuruludur.”
      <br/>
      <br/>
      Ancak unutmamak gerekiyor ki, son dönemde yaşananların bir de Ankara penceresinden izlenmesi gerekiyor. Türkiye’nin bugünkü çözmek istediği en büyük problem PKK sorunu. Şüphesiz Türkiye’nin Irak ve Ortadoğu politikalarını ‘PKK terörü’ne sıkıştırmayacak kadar geniş vizyona ihtiyacı var. Özellikle Kuzey Irak merkezli politikaların PKK odaklı belirlenmediğini bilmek, buna göre yeni diplomasi adımları atmak gerekiyor.
      <br/>
      <br/>
      ANKARA’NIN AKTÖR OLMA ÇABASI BAZI ÜLKELERİ RAHATSIZ EDİYOR
      <br/>
      <br/>
      Demokratik bir Türkiye bölgedeki diğer ülkeler için model niteliğinde. Osmanlı’dan gelen “şuuraltı” gücünü bölgedeki çatışmalar için arabulucu olarak kullanan Ankara, Ortadoğu’da aktör olma yolunda adımlar atıyor. Hamas liderlerinden Halid Mişal’in Ankara’yı ziyaret etmesi bunlardan biri. Mustafa Aydın, AK Parti hükümetinin Ortadoğu’da yeni açılımlarda bulunduğunu; ancak bunu Batı ile eş güdümlü yapmadığını söylüyor: “ABD, Ortadoğu’da ferdi politikalar yürüten bir Türkiye istemiyor. Ankara’nın aktif dış politikası AB’de sonuç verdi ama Ortadoğu’da bu çok da kolay gözükmüyor.” AK Parti Ankara Milletvekili Doç. Dr. Zeynep Dağı’ya göre Türkiye diplomasi gücünü içerdeki istikrardan alıyor öncelikle. AK Parti hükümeti, çatışmacı politikalardan uzak durarak ve karşılıklı yararı (kazan-kazan) gözeterek yeni atılımlar başlattı. Başarılı oldu da. “Dört tarafımız düşmanla çevrili” zihniyeti yerine “komşularla sıfır problem” tabanına dayanan bir diplomasiyi tercih etti. Son dönemde ABD ile yaşanan sıkıntılarda “kriz tellallığı” değil de yeni “fırsatlara” yol açabilecek bir diplomasi yürütüldüğünü hatırlatan Dağı, “Bu politika şu an itibariyle Ankara’nın elini güçlendiriyor. Washington bugün Ankara’yı açıkça karşısına almaktan kaçınıyor.” diyor. Dağı’ya göre “Eksen değiştirelim” yaklaşımı çok safça… Soğuk Savaş sonrası hiçbir kutup diğerinin alternatifi değil bugün. Türkiye bütün küresel dinamikleri aktif olarak kullanıyor. Rusya bile ABD ile bağlarını koparmak istemiyor bugün.
      <br/>
      <br/>
      Şüphesiz Türk-Amerikan ilişkileri çeyrek yüzyıllık geçmişiyle önemli. Ancak iki ülke arasındaki ilişkiler PKK yüzenden zaman zaman sıkıntıya girebiliyor. Başbakan Erdoğan’ın bu hafta yapacağı Washington ziyaretinin en önemli gündem maddesi terör. Başbakan Erdoğan, ABD Başkanı Bush’a terör örgütünün uyuşturucuyu kaynak olarak kullandığını, örgüte destek sağlayan devletleri ve PKK’nın elindeki ABD silahlarını hatırlatıp somut adımlar atılmasını isteyecek. Erdoğan önceki görüşmelerden farklı olarak Bush’tan gidişat üzerine yeni bir yol haritası da talep ediyor. Gazeteci-yazar Mustafa Karaalioğlu, Ankara’nın PKK sorununu bitirmek istediğini, Washington’un farklı çözümlerinin Ankara’yı tatmin etmeyeceğini vurguluyor.
      <br/>
      <br/>
      Prof. Mustafa Aydın, görüşmenin iki ülke ilişkilerinin geleceği için belirleyici bir öneme sahip olduğu kanaatinde: “İlişkilerde bir gerilme olduğu aşikar. ABD Türkiye’nin Kuzey Irak’a girmesini istemiyor, bu oldukça açık bir tavır. Ancak operasyon sınırlı olursa, Kuzey Irak’taki yapıyı istikrarsızlığa sokmazsa, ABD’nin muhtemel bir harekâta ses çıkarmayacağı öngörülüyor. Türkiye duygusal davranmadıkça bu operasyon sürecini de atlatacaktır.”
      <br/>
      <br/>
      ANKARA’NIN AKTÖR OLMA ÇABASI
      <br/>
      <br/>
      Beyaz Saray’da gündeme gelmesi muhtemel bir diğer konu başlığı ise İran. ABD, İran’ın nükleer silah peşinde koşmasından rahatsız. Türkiye’nin bu ülkeyle yaptığı enerji anlaşmalarından da… Türk diplomasisinin, İran’a yönelik her Amerikan patentli karardan zarar göreceği aşikâr. Hal böyle olunca Washington’daki görüşmelerde İran konusunda ABD ile paralel kararlara imza atması pek beklenmiyor. Aynı durum Suriye için de geçerli tabii. 5 Eylül’de İsrail’in hava saldırısına maruz kalan Şam yönetiminin en büyük dayanağı Türkiye. Irak’ın durumu ise içler acısı. Mustafa Karaalioğlu, bölgedeki gerginliği Türkiye’nin durumundan daha tehlikeli görüyor. Özellikle İran ve Suriye’yi tehdit eden ABD-İsrail ikilisinin Ortadoğu’yu patlamaya hazır bomba haline getirdiğini iddia ediyor: “İran’ın ani bir çıkışla bu süreci tetikleyebileceğini sanmıyorum. Ancak, anlamsız gibi görünen herhangi bir saldırı bir anda etrafımızı ateşe boğabilir.”
      <br/>
      <br/>
      Işık Üniversitesi Uluslararası İlişkiler Bölümü Öğretim Üyesi Bülent Aras’a göre Türkiye’nin bölgeye yönelik algılaması değişti. Artık Ortadoğu Türkiye için uzak durulması gereken bir çatışma alanı değil, hem bir sorumluluk hem de fırsat alanı. Türkiye’nin de güvenliği Ortadoğu’daki istikrardan geçiyor. Bu yüzden Türkiye’de sorunları içine düşmeden sınırın ötesinde durdurma algılaması gelişti. Irak içerisindeki aktörlerin bazılarına “havuç” bazılarına “sopa” diplomasisi yürütüyor. Sonuç üreten tarzda büyük resmi görerek diplomasi yapıyor yani. Türkiye Avrupa’ya yakınlaştıkça Doğu’daki stratejik derinliği artıyor. Sadece Doğu’ya yönelim demek dar düşüncelik.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28801), [web.archive.org (arşiv bağlantısı)](http://web.archive.org/web/20080526082747/http://www.aksiyon.com.tr:80/detay.php?id=28801)
