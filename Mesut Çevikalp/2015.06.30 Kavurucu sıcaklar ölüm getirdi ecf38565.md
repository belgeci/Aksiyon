# Kavurucu sıcaklar ölüm getirdi

*Mesut Çevikalp 2015.06.30*

<div class="pNewsDetailMainContent" itemprop="articleBody">
 <p>
  Pakistan’ı etkisi altına alan aşırı sıcaklar en az 1079 kişinin ölümüne, 7500’ünün de yaralanmasına yol açtı. Ülkenin orta ve güney kesiminde hissedilen sıcaklık 47 dereceye ulaştı. Can kayıplarının ağırlığı Sind Eyaleti’nin başkenti Karaçi’de yaşandı. Bunda bölgede yaşanan 12 saatlik elektrik kesintileri büyük rol oynadı. Sind Eyaleti Sağlık Bakanı Jam Mehtab Hussain Dahar, son bir haftada binlerce kişinin güneş çarpması ve sıcağa bağlı rahatsızlıklardan dolayı hastanelere başvurduğunu, bunlardan 347’sinin hayatını kaybettiğini söyledi. Pakistan Meteoroloji Ofisi, ülkedeki sıcak hava etkisinin haziranın son haftasında dineceğini açıkladı. Geçen ay komşu ülke Hindistan’da aşırı sıcaklar nedeniyle 1700 kişi hayatını kaybetmişti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/kavurucu-sicaklar-olum-getirdi_551409), [web.archive.org (arşiv bağlantısı)](http://web.archive.org/web/20150726114041/http://www.aksiyon.com.tr/karakutu-dunya/kavurucu-sicaklar-olum-getirdi_551409)
