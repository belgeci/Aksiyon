# Mülteci dalgaları en çok Türkiye'yi vuruyor

*Mesut Çevikalp 2015.06.23*

<div class="pNewsDetailMainContent" itemprop="articleBody">
 <p>
  Suriye-Türkiye sınırında Kürt gruplar ile IŞİD örgütü arasındaki şiddetli çatışmalar Türkiye’ye yeni bir göçmen dalgasına yol açtı. Cenevre merkezli BM Mülteciler Örgütü (UNHCR), geçen haftaki çatışmaların ardından en az 20 bin Suriyeli mültecinin Türkiye’ye geçtiğini kaydetti. Son dalgayla beraber Türkiye’deki sığınmacı sayısı 1 milyon 800 bine yaklaştı. Mülteci sayısında Türkiye’nin ardından 1 milyon 190 bin mülteciyle Lübnan geliyor. Mayıs itibarıyla Ürdün 630 bin, Irak 250 bin, Mısır da 134 bin Suriyeli mülteciyi ağırlıyor. Avrupa kıtasında Almanya başı çekiyor. Hâlihazırda ülkede 100 binden fazla Suriyeli yaşıyor. Onu 100 bin kadar mülteci ile İngiltere izliyor. Fransa ise sadece 10 bin Suriyeliye sahip çıktı. Bunun yanında Avustralya 5 bin 600, İsviçre 3 bin 500, Kanada 1285 mülteciyi kabul etme taahhüdünde bulundu. AB, göçmen maliyetini paylaşmak üzere Akdeniz’i aşarak Avrupa’ya ulaşan 10 binlerce göçmeni 28 üye ülke arasında eşit şekilde paylaşmayı tartışıyor. Almanya, İsveç ve İtalya bu öneriye destek veriyor. Ancak İngiltere, Fransa, Macaristan, Slovakya ve İrlanda karşı duruyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/dunya/multeci-dalgalari-en-cok-turkiyeyi-vuruyor_551337), [web.archive.org (arşiv bağlantısı)](http://web.archive.org/web/20150701033407/http://www.aksiyon.com.tr:80/dunya/multeci-dalgalari-en-cok-turkiyeyi-vuruyor_551337)
