# Esed’in rövanşı nasıl olur?

*Mesut Çevikalp 2013.09.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD öncülüğündeki ‘Gönüllüler’ ittifakı Suriye’yi vurmak için geri sayıma başladı. Konvansiyonel, kimyasal füze zengini Esed rejimi de karşı hamleye hazırlandığını hissettirdi. Peki, Esed kimi, nasıl vurabilir?
  </font>
 </div>
 <div id="newsText">
  <font class="detail-text">
   <p>
    Dünya bu kez sessiz kalmadı! Suriye’de yaşanan ‘21 Ağustos’ katliamına cevap vermeye hazırlanıyor. ABD, Türkiye, Fransa başta olmak üzere 53 ülke Şam’a gereken cevabın verilmesini istedi. 34’ü muhtemel müdahalede yer alabileceğini duyurdu. Operasyonun kilit ülkesi konumundaki ABD’de de askerî müdahale süreci hızla ilerliyor. Başkan Obama, orduya ‘hazır ol’ emri verse de sonucu kestirilemeyen müdahale tasarısını Kongre’ye taşıdı. Tasarı, ilk adım niteliğindeki Senato Dış İlişkiler Komitesi’nden geçti. Operasyonu 90 günle (60+30) sınırlayan komite, Obama’ya istediği onayı verdi. Ancak tasarının hayata geçebilmesi için Kongre’nin üst kanadı ‘Senato’ ile alt kanadı ‘Temsilciler Meclisi’nden de onay alması gerekiyor.
    <p>
     Cephenin beri yakası da hareketlendi bu arada! Esed, müdahale için gün sayanları tehdit etti. 2 Eylül’de Fransız Le Figaro gazetesine konuşan Esed, Suriye’ye  herhangi bir müdahalenin bölgeyi savaşa sürükleyeceğini, teröristlere ve onlara yardım edenlere karşılık vereceklerini duyurdu. Bu açıklamadan 2 gün sonra Suriye Dışişleri Bakan Yardımcısı Faysal El Mikdat, aynı tavrı daha ağır ifadelerle gösterdi. Wall Street Journal’a konuşan Mikdat, ABD’nin Suriye’ye operasyon düzenlemesi hâlinde Şam’ın İsrail’in yanı sıra saldırıya destek vermeleri hâlinde Ürdün ile Türkiye’yi de vuracağını iddia etti. Ankara, bu tehditkâr açıklamalara kayıtsız kalmadı. Başbakan Erdoğan, Türkiye’nin her türlü saldırıya misliyle karşılık vereceğini duyurdu: “Ülkemiz böyle bir şeye her an hazırdır. Suriye’nin kendisi buna ne kadar hazırdır, bunu bilemem!”
     <p>
      Ortadoğu’da yeniden ‘savaş tamtamları’ çalmaya başladı. Bölge yavaş yavaş ısınıyor.  Aynı 2003 Irak Savaşı öncesinde olduğu gibi petrol fiyatları artıyor,  yeni silahlar/füzeler deneniyor, kıdemli savaş muhabirleri alana iniyor… Tartışma programlarına katılan eski askerler artık havadan ‘barut’ kokusu aldıklarını söylüyor. Binlerce kilometre ötedeki 1. Körfez Savaşı’nı (1991) dahi sığınaklarda geçiren Türk halkı gelişmelerden tedirgin. Esed’in bir çılgınlık yapıp Türkiye’yi vurma ihtimalini sorguluyor. Hele de Moskova’nın ‘Kanıtlar ortaya çıkarsa müdahaleye hayır demeyiz’ çıkışından sonra…
      <p>
       Üst düzey bir yetkiliye, Esed rejiminden karşı saldırı bekleyip beklemediklerini soruyoruz. Süreci yakından takip ettiklerini, özellikle sınır bölgelerinde bazı yeni önlemleri hayata geçirdiklerini söylüyor: “Şam’da rasyonel bir lider olsa, Türkiye’ye saldırıp NATO’yu kendi eliyle cepheye çekmekten kaçınacağını söylerdim. Ama karşımızda ne yapacağı öngörülemeyen bir diktatör var. Gönül rahatlığıyla ‘Bize saldırmaz’ diyemiyoruz!”
       <p>
        Esed rejiminin PKK üzerinden Türkiye’ye dönük örtülü operasyonlar düzenlediğini, Reyhanlı ve Cilvegözü gibi kanlı saldırılara imza attığını hatırlattığımızda bazı istihbari bilgiler paylaşıyor: “Elimizde Esed’in PKK ve PYD ile iş tutup Türkiye’de kanlı saldırılar düzenlemek istediğine dair bilgiler mevcut. İmkân bulduğunda Türkiye’ye yönelik terör faaliyetlerine girişebilir.”
        <p>
         Aslında reaksiyonun dozunu bizzat aksiyon belirleyecek. Eğer ittifak, Esed rejiminin canını yakacak bir operasyona soyunursa, reaksiyonun dozu ve yönü buna göre olacak. Eğer Suriye, Esed’in 800 kilometrelik füze menziline girmeden vurulur ve rejim ağır hasar alırsa, kaybedecek bir şeyi kalmayan Esed bölgedeki Batı üslerine, koalisyona destek veren ülkelere konvansiyonel-kimyasal füze saldırıları düzenleyebilir. NATO İncirlik Hava Üssü ve Kürecik Radarı ile Ürdün ve Kuveyt’teki ABD üsleri vuruş mesafesine giren öncelikli hedeflerden. Ancak operasyon rejime ciddi zarar vermez, hava üstünlüğünü zayıflatmazsa Esed ‘intikam soğuk yenen bir yemektir’ deyip dolaylı yapacağı karşı saldırıyı zamana bırakacak. Eldeki veriler ikinci şıkkı işaret ediyor. Zira müdahale tasarısını Dış İlişkiler Komitesi’nde savunan ABD Genelkurmay Başkanı General Martin Dempsey, planlanan operasyonun kimyasal silahlara odaklandığını, Esed’i devirmek gibi bir hedefinin bulunmadığını ifade etti. Yani saldırı Esed’i sarsacak ama devirmeyecek! Dolayısıyla Suriye’de büyük bir reaksiyon oluşturmayacak.
         <p>
          Ancak Amerikalılar bir detayı ‘es’ geçiyor. Muhalif cephede olduğu gibi rejim safında da kontrol dışı parçalı yapılar mevcut. Mesela 21 Ağustos’ta katliam emrini Esed değil, kardeşi Mahir’in verdiği ileri sürülüyor. Ayrıca rejime destek için Lübnan’dan gelen Hizbullah savaşçılarının elinde ağır silahlar mevcut. Olası saldırıda Hizbullah, Esed’den direktif beklemeden, belirlediği hedefleri vurabilir. Yani Suriye’yi kolayca vurabilen Batı ittifakı istediği an çıkamayabilir. Durumun farkındaki Washington bin düşünüp bir adım atıyor. Hâliyle aradan geçen zaman Esed’e yarıyor. Ağır silahlarını, kimyasal silah depolarını ve füzelerini güvenli alanlara taşıyor. Savunma sistemini güçlendiriyor.
          <p>
           Asimetrik savaş uzmanı Dr. Ali Nihat Özcan, Esed rejiminin her türlü harici saldırıya elindeki imkânlar dâhilinde karşılık vermeye çalışacağını söylüyor. Askerî ve örtülü operasyon yapabilme kapasitesinin vurulması hâlinde ABD ve koalisyon müttefiklerine karşı sabotaj, suikast gibi eylemlere yöneleceğini öngörüyor. Bunu da yapamama durumunda Türkiye, Ürdün gibi hedef ülkeleri, yönlendireceği büyük sığınmacı kitlelerle zafiyete düşüreceğini anlatıyor.
           <p>
            Savaşın ekonomik, politik ve psikolojik yönden pahalı, yıpratıcı bir iş olduğunu hatırlatan Özcan, Türk hükümetinin müdahale koalisyonuna girmeden önce risk-kazanç hesaplamasını yapması gerektiğini düşünüyor: “Her türlü riski bugünden göz önünde bulundurarak adım atmalı. Önleyici, caydırıcı, cezalandırıcı tedbirlerini almalı. Cevap verebilmek için hazır olmalı. Bunun için Suriye’nin konvansiyonel, kimyasal ve örtülü operasyon kabiliyetini analiz etmeli. Elbette istihbarat ön plana çıkarılmalı. Kamuoyunu  hazırlamalı.”
            <p>
             Peki Esed, imkân bulursa ilk hangi hedefe saldırır? Şam penceresinden bakınca NATO üyesi Türkiye yerine İslam âleminin rahatsızlık duyduğu İsrail’i vurmak daha mantıklı geliyor. Hem bunun için Lübnan’da uyuyan bir hücre (Hizbullah) varken!
             <p>
              Esed blöf mü yapıyor?
              <p>
               Güvenlik ve terör uzmanı Doç. Dr. Atilla Sandıklı da rejimin NATO’yu cepheye çekmemek için Türkiye’ye açıktan saldırmaktan kaçınacağını, bunun yerine ezeli hasmı İsrail’i hedefe koyacağını düşünüyor. Lübnan’daki sıkı müttefiki Hizbullah üzerinden rövanşını elini ateşe sokmadan alabileceğine işaret ediyor: “Esed açıktan Türkiye, İsrail veya Ürdün’e saldırmayı denemeyecektir. Türkiye’ye saldırırsa NATO’yu kendi eliyle meşru şekilde savaşa çekmiş olacak. Eğer İsrail veya Ürdün’e saldırırsa bu kez komşularına saldıran ülke konumuna düşecek, kapsamlı müdahalelere kapı aralayacak. Ancak Türkiye’yi PKK, İsrail’i Hizbullah üzerinden vurma yoluna gidebilir. Tel Aviv bunu hesaplıyor ki tetikte bekliyor. Ayrıca İsrail’i dolaylı vurarak İslam âlemini bölebilir. İsrail karşıtı bazı İslam ülkelerini yanına çekip Suriye muhalefetine gelen desteği azaltabilir.”
               <p>
                Saddam ve Kaddafi gibi Esed de blöf yapıyor olabilir mi? Esed rejmi başından beri ‘Müdahale olursa El Kaide-El Nusra tehdidi güçlenir’ diyerek Batılı güçleri Suriye krizinden uzak tutmaya çalıştı. Ancak kimyasal saldırı ve her geçen gün daha da derinleşen kriz Doğu-Batı koalisyonunu daha önce masada olmayan ‘ehveni şer’ seçeneklere yönlendirdi. Palyatif vuruş masadaki seçeneklerden en hafifi...
                <p>
                 Ortadoğu Uzmanı Doç. Dr. Mehmet Akif Okur da operasyon tartışmaları karşısında Esed’in ortaya yeni tehdit senaryoları (İsrail’in vurulması gibi) koyup müdahaleyi düşünen aktörleri caydırmaya çalıştığını ifade ediyor. Rejimin, gereksiz saldırılarının karşı koyamayacağı askerî tepkiler olarak geri döneceğini bildiğini düşünüyor: “Rejim düşeceğini anlarsa füzelerini,  kimyasal silahlarını ateşler.”
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=36481), [web.archive.org (arşiv bağlantısı)](http://web.archive.org/web/20130916082529/http://www.aksiyon.com.tr:80/aksiyon/newsDetail_getNewsById.action?newsId=36481)
