# Hırsız sanal zarar gerçek!

*Mesut Çevikalp 2015.03.02*

<div class="pNewsDetailMainContent" itemprop="articleBody">
 <p>
  Küreselleşen internet ağının beraberinde getirdiği sorunlardan biri phishing! Dilimize ‘e-dolandırıcılık’ diye geçen kavram, insanların e-mail üzerinden dolandırılması anlamına geliyor. Rastgele seçilen kullanıcılara e-mail üzerinden ulaşan sanal hırsızlar, türlü oyunlarla hedef kişilerin banka, kredi kartı veya sanal hesaplarına dair bilgileri elde etmeye çalışıyor. E-dolandırıcılık ekseriyetle sahte banka veya e-posta sayfaları üzerinden gerçekleştiriliyor.
 </p>
 <p>
  ABD merkezli anti virüs ve bilgisayar güvenliği şirketi Intel Security, sanal dolandırıcıların değerli verileri çalmak için işletme biliminin pazarlama ve satış tekniklerini kullandığına işaret ediyor. Intel Security, küresel dolaşımdaki e-maillerin üçte ikisinin bilgi ve para sızdırmaya yönelik istenmeyen postalardan oluştuğunu, insanların yüzde 90’ının aşikâr sanal tuzakları bile fark edemediğini belirtiyor. Şirket, siber suçların küresel maliyetinin 2015 itibariyle 445 milyar dolara ulaştığını kaydediyor. Sanal hırsızlar kandırmada ustalaşsa da tuzaklarını deşifre etmek mümkün. İşte internet kullanıcılarını e-dolandırıcılıktan koruyan 10 altın ipucu:
 </p>
 <p>
  <strong>
   Açgözlülük
  </strong>
  <br>
   Sanal dolandırıcılar gönderdikleri tuzak e-mail/mesajlarda genelde belirtilen linke tıklamanız ya da kullanıcı bilgilerini girmeniz karşılığında finansal bir değeri olan ödül kazanma vaadinde bulunur. Eğer bir mesaj size gerçek olamayacak kadar iyi bir şey teklif ediyorsa büyük olasılıkla o şey gerçek değildir.
  </br>
 </p>
 <p>
  <strong>
   Aciliyet
  </strong>
  <br>
   Eğer e-mail/telefon mesajı belli bir eylemi gerçekleştirmek için kesin bir son tarih belirtiyorsa o mesajdan kuşkulanın. Sanal dolandırıcılık mesajları, bir tür aciliyet duygusu oluşturarak alıcıları heyecana sevk edip kandırmaya çalışır.
  </br>
 </p>
 <p>
  <strong>
   Merak
  </strong>
  <br>
   İnsanlar tabiatları itibariyle meraklıdır. Sanal dolandırıcılar, hedef kişilere heyecan verici ya da yasak bir şeyler göstereceğini vadeden mesajlar göndererek bu özelliğimizden faydalanmaya çalışır.
  </br>
 </p>
 <p>
  <strong>
   Korku
  </strong>
  <br>
   Alıcıları korkutmak da sanal dolandırıcıların yaygın taktiklerindendir. Sizi cezayla ya da eylemlerinizin olumsuz sonuçlarıyla tehdit eden elektronik mesajlara kuşkuyla yaklaşın.
  </br>
 </p>
 <p>
  <strong>
   İmzalar
  </strong>
  <br/>
  Mesajın altındaki imza eğer son derece genelse, şirket protokollerine riayet etmiyorsa bu size bazı şeylerin ters olduğunu gösterir.
 </p>
 <p>
  <strong>
   Gönderici adresi
  </strong>
  <br/>
  Eğer göndericinin adresi ile adı eşleşmiyorsa tüm mesajdan kuşkulanabilirsiniz.
 </p>
 <p>
  <strong>
   Mesajın dili
  </strong>
  <br/>
  Meslektaş ve arkadaşlarımızın bizimle nasıl konuştuğunu biliriz. Dolayısıyla bir mesajın dili ya da tarzı size garip geliyorsa dikkatli olmakta fayda var.
 </p>
 <p>
  <strong>
   Ekler
  </strong>
  <br/>
  Tanımadığınız birinden gelen bir mesajda ek varsa ya da herhangi bir mesajın ekle birlikte gelmesini beklemiyorsanız açmadan önce tüm maili kontrol edin.
 </p>
 <p>
  <strong>
   Giriş sayfaları
  </strong>
  <br/>
  Kimlik avcılarının, normalde kullandığınız sitelerin giriş sayfalarına benzeyen sayfalar hazırlayarak kullanıcı bilgilerinizi, şifrelerinizi çalmaya çalıştıklarını akılda tutun.
 </p>
 <p>
  <strong>
   Linkler
  </strong>
  <br/>
  Fare imlecini mailde verilen linkin üzerine getirip link adresinin mesaj metninden ifade edilenle aynı olup olmadığını kontrol edin. Eşleşme yoksa tıklamayın. Eğer bir şey görürseniz harekete geçin. Tuzak e-mail ve telefon mesajlarını güvenlik birimlerine bildirin.
  <br/>
  Kaynak: PHISHME
 </p>
</div>


Kaynak: [www.aksiyon.com.tr](http://www.aksiyon.com.tr/teknoloji/hirsiz-sanal-zarar-gercek_549185), [web.archive.org (arşiv bağlantısı)](http://web.archive.org/web/20150731014549/http://www.aksiyon.com.tr/teknoloji/hirsiz-sanal-zarar-gercek_549185)
