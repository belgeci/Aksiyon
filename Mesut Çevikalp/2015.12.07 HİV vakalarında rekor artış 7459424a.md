# HİV vakalarında rekor artış

*Mesut Çevikalp 2015.12.07*

<div class="pNewsDetailMainContent ctx_content" itemprop="articleBody">
 <p>
  Dünya Sağlık Örgütü (WHO), 2014’te AIDS hastalığına sebep olan virüs (HIV) bulaşan kişi sayısının rekor seviyeye çıktığını açıkladı. WHO, son raporunda İsrail, Türkiye, Rusya ve Özbekistan’ın da aralarında bulunduğu 53 ülkede geçen yıl 142 bin yeni HIV vakasının tespit edildiğini kaydetti. Avrupa’ya sığınan mültecilerin HIV vakalarının artışında rol oynadığına dikkat çekti. Rapor, Almanya’nın da aralarında bulunduğu Batı Avrupa ülkelerinde HIV’in yüzde 44’ünün homoseksüel ilişki yoluyla bulaştığına dikkat çekti. Doğu Avrupa ülkelerinde ise HIV’in eşcinsel ilişki sebebiyle yüzde 2,2 oranında, heteroseksüel ilişkiyle yüzde 66, uyuşturucu kullanımı yoluyla da yüzde 28 oranında bulaştığını aktardı. Yeni AIDS vakasının çok görüldüğü ülkelerin başında yüzde 60’la Rusya geliyor. WHO verilerine göre dünya genelinde 35 milyon kişi AIDS hastalığına sebep olan virüsü taşıyor. HIV yüzünden geçen yıl dünya genelinde 1 milyon 200 bin kişi hayatını kaybetti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/hiv-vakalarinda-rekor-artis_553142), [web.archive.org (arşiv bağlantısı)](http://web.archive.org/web/20160126230641/http://www.aksiyon.com.tr/karakutu-dunya/hiv-vakalarinda-rekor-artis_553142)
