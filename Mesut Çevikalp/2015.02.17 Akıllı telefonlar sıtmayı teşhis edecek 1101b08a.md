# Akıllı telefonlar sıtmayı teşhis edecek

*Mesut Çevikalp 2015.02.17*

<div class="pNewsDetailMainContent" itemprop="articleBody">
 <p>
  İngiltere’de bir grup uzman, kan örneğinden sıtma mikrobunu teşhis eden akıllı telefon uygulaması geliştirdi. Akıllı telefonun kamerasını mikroskoba dönüştüren uygulama saniyeler içinde örnek kandaki mikroorganizmaları tarayıp varsa ölümcül sıtma mikrobunu (protozoa) gösteriyor. Xrapid adlı uygulama, kan testini, çektiği yüksek çözünürlüklü fotoğraflar üzerinden yapıyor. İlk testlerde yüzde 98 başarıya ulaşan uygulamanın kullanım kolaylığının yanında maliyeti de düşük. Uygulamayı geliştiren şirket, ürünün kısa sürede Tanzanya, Benin ve Endonezya’da da test edileceğini, ardından dünya piyasasına sürüleceğini açıkladı. Aynı ekip uygulamayı geliştirip verem gibi diğer hastalıkların teşhisinde de kullanmayı planlıyor. Sıtma, en ölümcül hastalıkların başında geliyor. Dünya Sağlık Örgütü verilerine göre, 2013 yılında en az 600 bin kişi sıtmadan dolayı hayatını kaybetti.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/akilli-telefonlar-sitmayi-teshis-edecek_549032), [web.archive.org (arşiv bağlantısı)](http://web.archive.org/web/20150704225824/http://www.aksiyon.com.tr/dunya/akilli-telefonlar-sitmayi-teshis-edecek_549032)
