# MISIR - Tahrir tahrike kapıldı!

*Mesut Çevikalp 2012.12.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tahrir yeniden hareketlendi. Cumhurbaşkanı Muhammed Mursi’nin Mübarek rejiminin kalıntılarını temizlemek, yeni anayasa yazımında yaşanan tıkanıklığı aşmak üzere yetkilerini artırması ülkeyi gerdi.
  </font>
 </div>
 <div id="newsText">
  <font class="detail-text">
   <p>
    Mursi, önceki hafta yayımladığı bir kararname ile yeni anayasa yürürlüğe girene kadar ‘kararlarını yargı denetiminin dışına’ çıkardı. Anayasa Mahkemesi’nce lağvedilen Parlamento’nun yetkilerini de üzerine aldı. Mursi’nin kilitlenen siyasi reform sürecini ilerletmek amacıyla yaptığı hamle muhalifleri sokağa döktü. Mübarek taraftarlarının yanında bazı liberal, sol ve milliyetçi gruplar Mursi’yi ‘diktatörlüğe soyunmakla suçladı’. Tahrir Meydanı’nda toplanan karşıt gruplar protesto gösterileri düzenleyip polisle çatıştı. Olaylarda en az iki kişinin hayatını kaybettiği, onlarca kişinin yaralandığı ifade ediliyor. Mursi’yi destekleyen Müslüman Kardeşler Hareketi’nin sağduyulu davranıp muhaliflere karışmama kararı alması tansiyonun daha da yükselmesini önledi. Müslüman Kardeşler, ülkedeki istikrar çabalarını baltalamamak ve sokaklarda kardeş kanının dökülmemesi için muhaliflerin toplandığı Tahrir Meydanı’na girmeyeceğini duyurdu. Tahrir’de toplanan muhalifler, Mursi’nin kararname ile dokunulmazlık zırhına bürünmeye çalıştığını, devrik lider Hüsnü Mübarek’in bile bu kadar geniş yetkilere sahip olmadığını, Mursi’nin himayesinde hazırlanacak anayasanın demokratik olamayacağını ileri sürüyor. Düzenledikleri dar kapsamlı yürüyüşlerle Mursi’nin istifa etmesini istiyorlar. Mursi ile Müslüman Kardeşler ise eski rejim sevdalılarının ülkedeki normalleşme sürecini baltalamak için kararnameyi bahane ettiğini söylüyor. Mısır’da aylardır süren anayasa süreci İslamcılarla liberal ve sol gruplar arasındaki sert tartışmalara kurban gitti. Takvimde önce yeni anayasanın referandumla kabulü, ardından da parlamento seçimine gidilmesi vardı. Ancak yaşanan son gelişmeler her iki süreci de geciktiriyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=50E688D3C293D5F55CF4A3641A3CF8DB?newsId=34212), [web.archive.org (arşiv bağlantısı)](http://web.archive.org/web/20121218065014/http://www.aksiyon.com.tr:80/aksiyon/newsDetail_getNewsById.action;jsessionid=50E688D3C293D5F55CF4A3641A3CF8DB?newsId=34212)
