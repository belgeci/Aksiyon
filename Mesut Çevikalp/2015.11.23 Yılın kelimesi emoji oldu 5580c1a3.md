# Yılın kelimesi emoji oldu

*Mesut Çevikalp 2015.11.23*

<div class="pNewsDetailMainContent ctx_content" itemprop="articleBody">
 <p>
  İngiltere’nin küreselleşen Oxford Sözlüğü (Oxford Dictionaries), yılın kelimesi seçimini yaptı. Sözlük bu yıl şaşırtıcı bir tercih yapıp ‘Mutluluk Gözyaşları’ (Face with tears of joy) emojisini 2015’in kelimesi seçti. Oxford Sözlükleri Başkanı Casper Grathwohl, 21’inci yüzyılın iletişim taleplerinin geleneksel kelimelerle karşılanamadığını, oluşan boşluğu kullanıcılara kelime kullanmadan duygularını yansıtma imkânı veren emojilerin doldurduğunu belirtti. Grathwohl, ‘Mutluluk Gözyaşları’ emojisinin İngiltere’nin Avrupa Birliği’nden çıkması anlamında kullanılan ‘Brexit’ ile Hipster modasını takip eden erkekleri tarif eden ‘Lumbersexual’ kelimelerini geride bırakarak birinciliğe oturduğunu kaydetti. Seçim sırasında emoji klavyesi üreten SwiftKey ile birlikte çalışan Oxford, mutluluk gözyaşları emojisinin ABD’de yüzde 17, İngiltere’de ise yüzde 20’lik bir kullanıma sahip olduğunu saptadı. Bu emoji bu ülkelerde en çok kullanılan emoji unvanını da aldı. Aynı araştırmada Mutluluk Gözyaşları’nın 2015’in en çok kullanılan emojisi olduğu saptandı. Shigetaka Kurita’nın 1990’ların sonunda ortaya çıkardığı emojiler, son yıllarda artan akıllı telefon kullanımı ile birlikte küresel fenomene dönüştü. Oxford Sözlüğü, geçen sene yılın kelimesi olarak ‘vape’i seçmişti. 2013’te de bu unvan ‘selfie’ye verilmişti. 2012’de ise ‘gif’ kelimesi rakiplerini geride bırakmıştı.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/yilin-kelimesi-emoji-oldu_553021), [web.archive.org (arşiv bağlantısı)](http://web.archive.org/web/20151130080921/http://www.aksiyon.com.tr:80/karakutu-dunya/yilin-kelimesi-emoji-oldu_553021)
