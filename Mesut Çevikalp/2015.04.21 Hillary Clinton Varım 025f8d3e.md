# Hillary Clinton Varım"

*Mesut Çevikalp 2015.04.21*

<div class="pNewsDetailMainContent" itemprop="articleBody">
 <p>
  ABD’nin eski Dışişleri Bakanı Hillary Clinton, 2016’da yapılması planlanan başkanlık seçimlerinde aday olacağını açıkladı. Twitter ve kişisel internet sayfasında yayımladığı video mesajında iddialı konuştu: “Başkanlık için yarışıyorum. Amerikalıların, çıkarları için mücadele verecek bir şampiyona ihtiyacı var ve ben o şampiyon olmak istiyorum.” Clinton, seçim yoklamalarına Iowa eyaletinden başladı. Iowa, 2016’daki seçimde ilk ön seçimin yapılacağı eyalet. Başkan ve başkan yardımcısını, tüm eyaletlerde yapılan ön seçimler sonucunda belirlenen seçiciler kurulu belirleyecek. Yeni başkan ve yardımcısı 8 Kasım 2016 itibariyle seçilmiş olacak. Demokrat Parti’nin büyük bir kısmı Hillary Clinton’un adaylığını destekliyor. Clinton, 8 yıl önce Barack Obama karşısında giriştiği adaylık yarışını kaybetmişti. Ancak bu kez eski rakibi Obama da ona destek veriyor. Obama, Clinton’ın adaylığını açıklamasından hemen sonra “O bir dost. Eminim harika bir başkan olacak” dedi. İki dönemdir başkanlık koltuğunda oturan Obama, üçüncü kez aday olamıyor.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/hillary-clinton-varim_550624), [web.archive.org (arşiv bağlantısı)](http://web.archive.org/web/20150708032123/http://www.aksiyon.com.tr/dunya/hillary-clinton-varim_550624)
