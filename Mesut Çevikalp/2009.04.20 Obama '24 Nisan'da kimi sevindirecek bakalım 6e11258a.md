# Obama, '24 Nisan'da kimi sevindirecek bakalım?

*Mesut Çevikalp 2009.04.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ankara-Erivan hattındaki ‘normalleşme’ sürecinin seyri Obama’nın 24 Nisan’daki konuşmasına bağlı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090428081534im_/http://www.aksiyon.com.tr/resim/750/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090428081534/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090428081534/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090428081534oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090428081534oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Ankara’nın ardından Erivan’dan gelen 'ilişkilerin normalleşmesi için ön şartlar sağlandı, çözüme ramak kaldı' sinyallerine rağmen gözler Washington’da. ABD başkanlarının geleneksel hâle gelen 24 Nisan (Ermenilerce 'soykırım' tarihi olarak kabul ediliyor) konuşma veya açıklaması bu kez geçen yıllara nazaran daha tedirgin edici. Seçimlerde Ermenilerin aktif desteğini alan yeni Başkan Barack Obama’nın 24 Nisan’da 'soykırım' ifadesini kullanıp kullanmayacağı bu satırlar yazılırken bilinmezliğini koruyordu. 2007’de İsviçre’de gizli fasıllarla başlayan, 6 Eylül 2008’de Gül’ün Erivan’daki Dünya Kupası eleme maçına katılmasıyla kamuoyuna yansıyan, son bir yıldır da gerek bakanlar düzeyinde gerekse alt düzeyde süren barış görüşmelerinin sorunsuz devamı da bir bakıma Obama’nın 24 Nisan’da takınacağı tavra bağlı. Sadece Ankara-Erivan değil, Bakü ile Moskova da Washington’dan gelecek mesaja kilitlenmiş durumda ki bu mesaj Kafkasya’daki son Demirperde’nin yıkılışına veya onlarca yıllık statükonun devamına yol açacak etkiye sahip.
   <br>
    <br>
     Eski Başkan George W. Bush, sekiz yıl süren liderliğinde 24 Nisan konuşmalarında 'soykırım' sözcüğü yerine 'mass killings' (kitle hâlinde öldürme) ve '20. asrın en büyük trajedilerinden biri' gibi dolaylı ifadeler kullanarak Türkiye ile diasporayı karşısına almaktan sıyrılıyordu. O dönemde Kongre’ye gelen sözde 'soykırımı tanıma tasarıları' yeterli desteği alamıyordu; Musevi lobisinin de desteğiyle.
     <br>
      <br/>
      Peki Obama yönetimi neden bir kaza yaşama hissi veriyor Ankara’ya? Obama, TBMM’deki konuşmasında 1915 için 'yaşanan kötü olaylar' ifadesini kullanıp, “Bunlar, benim değil, Ermenilerin ve Türklerin birlikte çözeceği sorunlar. Zaten Ermeni ve Türk liderlerinin attığı cesur adımları gördük. ABD, bu iki ülke adına da ilişkilerin normalleşmesini desteklemektedir.” dese de daha bir yıl önce Ermeni iddialarını açıkça destekleyip, ‘ABD'nin, 1915 olaylarına ilişkin Ermeni tezlerini resmen tanıması çağrısında’ bulunuyordu. Başkan Yardımcısı Joe Biden da Ermeni tezlerine verdiği açık destekle öne çıkıyor. Cumhuriyetçilere nazaran Demokratların 'soykırım' iddialarına ideolojik yakınlığı  ve ‘Davos duruşu’nun ardından ABD’deki Musevilerin tavrı da ortada. Veriler alt alta toplandığında Ankara’nın endişeleri yerinde aslında.
      <br/>
      <br/>
      Washington’a yakın bir düşünce kuruluşunun temsilcisi Obama’nın 24 Nisan’da gönlünde soykırım demek olsa bile, Türkiye’yi kaybetmeme, Kafkasya’daki istikrar arayışlarını destekleme açısından dolaylı cümleler kullanabileceğine vurgu yapıyor: “Obama Musevi soykırımına vurgu da yapabilir konuşmasında. Hatta ‘Yaşananlara soykırım diyenler de var’ gibi dolaylı ifadeler de kullanabilir. Böylece sürece zarar vermekten kaçınabilir.”
      <br/>
      <br/>
      Burada asıl soru geliyor? Ankara-Erivan ilişkilerinin bu tür bir kazayla sekteye uğraması ve Kafkasya’daki statükonun devamı kimin işine geliyor, Obama 24 Nisan’da 'soykırım' dese kim kazanır kim kaybeder? Genelin kabulü, bölgenin ‘abisi’ Rusya, Kafkasya’daki çözüm arayışından pek hoşnut gözükmüyor. Türk-Ermeni İş Konseyi Başkanı Kaan Soyak, Rusya’nın devlet politikası gereği Kafkaslar’ı tümüyle etki altına alıncaya kadar mevcut durumun devamında sakınca görmediğini vurguluyor. Soyak, son dönemde Azerbaycan’ın Türkiye yerine Rusya’ya gaz satmaya yöneldiğini de vurguluyor.
      <br/>
      <br/>
      Galatasaray Üniversitesi’nden Profesör Beril Dedeoğlu, Obama’nın 'soykırım' sözcüğünü kullanarak Rusya’ya prim vermeyeceğini düşünüyor: “Aksi takdirde Türkiye açılımı durduracağından Erivan-Ankara hattındaki üstünlüğün Bakü ve Moskova’ya geçeceğini biliyor.” Dedeoğlu, Rusya’nın Erivan’dan Bakü’ye yöneldiğini, yeni dönemde Ermenistan’dan asker de çekebileceğini; ancak bu ülkeler üzerindeki etkisini azaltmayacağını söylüyor.
      <br/>
      <br/>
      Neticede Türkiye, Suriye ile olduğu gibi Kafkasya’da da donmuş sorunlarını çözme arzusunda. Ancak Azerbaycan’a rağmen de yapmayacak bunu. 'Normalleşme Planı'na uzun vadede 'Karabağ’dan çekilme' şartını da ekleyerek, Bakü’yü küstürmemeye çalışıyor. Diğer taraftan Erivan’ın normalleşme için 'toprak talebi' ve 'soykırımı tanıma' politikalarından feragatını fırsat olarak görüyor. Ankara şimdi masadaki görüşmeleri hayata geçirmek istiyor. Eğer 24 Nisan’da bir kaza yaşanmazsa sadece Erivan-Ankara değil Rusya’nın dışında tüm Kafkasya kazanacak. Hatta Kafkasya’dan Avrupa’ya uzanan yeni bir enerji-güvenlik koridorunun oluşması da söz konusu. Şimdilik göstergeler de bu yönde.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32896), [web.archive.org (arşiv bağlantısı)](http://web.archive.org/web/20090428081534/http://www.aksiyon.com.tr:80/detay.php?id=32896)
