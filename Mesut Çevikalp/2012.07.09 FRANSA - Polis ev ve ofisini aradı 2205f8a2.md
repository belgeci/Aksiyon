# FRANSA - Polis ev ve ofisini aradı

*Mesut Çevikalp 2012.07.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mayıs ayındaki cumhurbaşkanlığı seçimini kaybetmesiyle dokunulmazlığını yitiren eski Cumhurbaşkanı Nicolas Sarkozy şimdi de şüpheli durumuna düştü. Güvenlik birimleri, hakkında yolsuzluk dosyaları bulunan Sarkozy’nin Paris’teki ev ve ofisinde arama yaptı.
  </font>
 </div>
 <div id="newsText">
  <font class="detail-text">
   <p>
    Dünya kozmetik devi L’Oreal’in sahibi Liliane Bettencourt’un 2007’de Sarkozy’nin seçim kampanyasına yasa dışı yollardan yaptığı 150 bin avroluk yardımı araştıran Bordeaux Mahkemesi, soruşturmaya eski cumhurbaşkanını da dâhil etti. Sarkozy’nin avukatı Thierry Herzog, Bordeaux Mahkemesi’nin istediği tüm belgeleri gönderdiklerini belirterek, polis aramasının ‘gereksiz’ olduğunu belirtti. 2010’da patlak veren skandal kapsamında ifade veren gizli tanıklar, 2007’deki seçim kampanyası sırasında Sarkozy’nin Bettencourt’u birçok kez ziyaret ettiğini ve kendisinden para aldığını söylüyor. Savcılık, Sarkozy’nin kampanya hesabında yaptığı incelemede ‘gizli yardımların’ havalelerine ulaşmıştı. Soruşturmayı yürüten savcılığın, eşi Carla Bruni ile birlikte Kanada’ya tatile giden Sarkozy’yi dönüşünde ifadeye çağırması bekleniyor. Sarkozy’nin ‘usulsüz silah satışı’ ve ‘eski Libya lideri Muammer Kaddafi’den para aldığı’ ile ilgili süren iki davası daha var. Yasalara göre, hakkında dava açılması hâlinde cumhurbaşkanlığı görevi biten Sarkozy normal vatandaş gibi yargılanacak.
   </p>
   <p>
   </p>
   <p>
    (Emre Demir, Paris)
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=EF3E8EE30B9BF7243F199883C663CF07?newsId=33031), [web.archive.org (arşiv bağlantısı)](http://web.archive.org/web/20120806063732/http://www.aksiyon.com.tr:80/aksiyon/newsDetail_getNewsById.action;jsessionid=EF3E8EE30B9BF7243F199883C663CF07?newsId=33031)
