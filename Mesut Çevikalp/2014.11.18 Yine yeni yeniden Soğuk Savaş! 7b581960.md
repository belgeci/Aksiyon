# Yine yeni yeniden Soğuk Savaş!

*Mesut Çevikalp 2014.11.18*

<div class="pNewsDetailMainContent" itemprop="articleBody">
 <p>
  1991’de dağılan Sovyet Sosyalist Cumhuriyetler Birliği’nin (SSCB) son devlet başkanı Mihail Gorbaçov (83), küresel güçler arasında Rusya’nın Kırım ilhakı ile başlayan tansiyon artışının dünyayı yeni bir ‘Soğuk Savaş’ın eşiğine getirdiğini söyledi. Berlin Duvarı’nın yıkılmasının 25. yıldönümünde Almanya’da düzenlenen etkinlikte konuşan Gorbaçov, Batı’nın, özellikle de ABD’nin, 1990’ların başında Komünist Blok’un çöküşü sonrası zafer gösterişçiliğine giriştiğini, bu hâlin küresel istikrarı olumsuz etkilediğini iddia etti. Ailesinin bir kolu Ukrayna’ya uzanan Gorbaçov, Washington’a diyalog yoluyla Moskova ile yeniden güven inşasına girişmesini, ilk adım olarak da Ukrayna krizi nedeniyle Rus yetkililere uyguladığı yaptırımları kaldırmasını önerdi.
 </p>
</div>


Kaynak: [www.aksiyon.com.tr](http://www.aksiyon.com.tr:80/dunya/yine-yeni-yeniden-soguk-savas_539946), [web.archive.org (arşiv bağlantısı)](http://web.archive.org/web/20141204172746/http://www.aksiyon.com.tr:80/dunya/yine-yeni-yeniden-soguk-savas_539946)
