# BELÇİKA - AB sürecine fasıl dopingi

*Mesut Çevikalp 2013.11.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa Birliği (AB), Türkiye katılım müzakereleri çerçevesinde yeni bir faslın açılmasını onayladı. Ankara, 40 ay aradan sonra açılan ‘Bölgesel Politika ve Yapısal Araçların Koordinasyonu’ faslını memnuniyetle karşıladı.
  </font>
 </div>
 <div id="newsText">
  <font class="detail-text">
   <p>
    Brüksel’de temaslarda bulunan AB Bakanı Egemen Bağış, yeni faslın açılmasını sevinçle karşıladıklarını, kısa sürede daha fazla başlığın açılmasını istediklerini vurguladı. Son yıllardaki gerilimli AB-Türkiye toplantılarının tersine iyimser bir havada geçen basın toplantısında konuşan AB Bakanı, AB’ye sıcak mesajlar gönderdi: “AB’nin Türkiye’ye ihtiyacı en az Türkiye’nin AB’ye olan ihtiyacı kadardır.” Başbakan Erdoğan’ın bir-iki ay içinde Brüksel’i ziyaret edeceğini duyuran Bağış, Türk vatandaşlarına Avrupa’ya vizesiz seyahat etme imkânı tanıyacak müzakerelerde son aşamaya gelindiğini belirtti. 40 ay aradan sonra açılan fasıl ile birlikte Türkiye’nin 2005’ten bu yana müzakerelerine başladığı başlık sayısı 14’e ulaştı. Ancak Kıbrıs sorunu yüzünden şu ana kadar sadece bir fasıl ‘geçici’ olarak kapatıldı. 35 faslın yaklaşık yarısı Kıbrıs Rum Kesimi ve Fransa’nın vetoları yüzünden açılamıyor. Türkiye ile aynı gün müzakerelere başlayan Hırvatistan, temmuzda AB’nin 28. üyesi oldu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37030-belcika---ab-surecine-fasil-dopingi.html), [web.archive.org (arşiv bağlantısı)](http://web.archive.org/web/20131122031927/http://www.aksiyon.com.tr:80/aksiyon/haber-37030-belcika---ab-surecine-fasil-dopingi.html)
