# İSRAİL - “Gücünüzün farkındayız”

*Mesut Çevikalp 2012.06.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İsrail’in Mayıs 2010’da açık sularda seyir hâlindeki Mavi Marmara gemisine düzenlediği kanlı baskınla 9 Türk vatandaşını öldürmesinin ardından bozulan Tel Aviv- Ankara ilişkilerinde kıpırdanmalar yaşanıyor.
  </font>
 </div>
 <div id="newsText">
  <font class="detail-text">
   <p>
    Van depreminin ardından bölgeye konteyner konut gönderen, Türk diplomatlarla Avrupa’da çözüm görüşmeleri yürüten İsrail hükümetinden yeni bir adım daha geldi. Resmî ziyaret kapsamında Washington’da bulunan İsrail Başbakan Yardımcısı Şaul Mofaz, herkesin, Türkiye’nin artık bölgesinde bir süper güç hâline geldiğini anlaması gerektiğini söyledi. Amerikan düşünce kuruluşu Washington Institute’de konuşan Mofaz, Türkiye ile ilişkilerin kendileri açısından önemine değinip geçmişteki gibi yeniden stratejik ilişkiler kurmak istediklerini yineledi. İsrail genelkurmay başkanıyken en iyi dostunun Türk muhatabı olduğunu belirten Mofaz, iki ülke arasındaki krizin önümüzdeki aylarda çözüleceğini vurguladı: “İki taraftan da liderler bir araya gelmeli, konuşmalı, geçmişi geride bırakmalı ve geleceğe bakmalı. Bunun önümüzdeki aylarda gerçekleşeceğine inanıyorum. Ne zaman ve nasıl olacağını söyleyemem ama hem İsrail’in hem de Türkiye’nin stratejik hedefleri için bu gerekli.” Türkiye ilişkilerin yeniden rayına girebilmesi için İsrail’in kanlı saldırıdan dolayı ‘özür’ dilemesini, ‘kurbanların ailelerine tazminat’ ödemesini ve Gazze’deki ablukayı kaldırmasını şart koşuyor. Ancak Tel Aviv bugün itibariyle bu isteklerin hiçbirini yerine getirmedi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32911), [web.archive.org (arşiv bağlantısı)](http://web.archive.org/web/20120630212700/http://www.aksiyon.com.tr:80/aksiyon/newsDetail_getNewsById.action?newsId=32911)
