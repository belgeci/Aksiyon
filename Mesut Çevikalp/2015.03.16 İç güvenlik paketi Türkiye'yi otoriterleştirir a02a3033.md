# İç güvenlik paketi Türkiye’yi otoriterleştirir

*Mesut Çevikalp 2015.03.16*

<div class="pNewsDetailMainContent" itemprop="articleBody">
 <p>
  Avrupa Parlamentosu’nun (AP) kıdemli vekillerinden Ana Gomes, Türk hükümetinin büyük tartışmalara yol açan iç güvenlik paketinin Avrupa değerleriyle çeliştiğini söyledi. AP Temel Haklar, Adalet ve İçişleri Komisyonu Üyesi Gomes, AKP’nin Meclis’ten geçirmeye çalıştığı yeni düzenlemelerin Türkiye’yi otoriter bir devlete dönüştüreceğini vurguladı. Türkiye’de son dönemde yaşanan baskı ve kısıtlayıcı uygulamaları ‘paranoya’ olarak yorumlayan Portekizli vekil, ‘paralel devlet’ söylemine inanmadığını söyledi. Türk hükümetinin otoriter yolda ilerlemesi ve insan hakları ihlallerinde ısrar etmesi durumunda AB üyeliğinin mümkün olmayacağını savundu. Ankara’daki bu yeni yönelimin 17 Aralık’ta patlayan yolsuzluk soruşturmalarından sonra ortaya çıktığına dikkat çekti: “Türk hükümeti söylemde AB’ye üye olmak istiyor. Ancak icraatlarıyla Kopenhag Kriterleri’nin tam tersini yapıyor. İç Güvenlik Yasa Tasarısı bunun en son örneği. Gazetecilerin, blog yazarlarının, aktivistlerin hedef alınması Kopenhag Kriterleri ile çelişiyor.”
 </p>
</div>


Kaynak: [www.aksiyon.com.tr](http://www.aksiyon.com.tr/dunya/ic-guvenlik-paketi-turkiye-yi-otoriterlestirir_550170), [web.archive.org (arşiv bağlantısı)](http://web.archive.org/web/20150706133613/http://www.aksiyon.com.tr/dunya/ic-guvenlik-paketi-turkiye-yi-otoriterlestirir_550170)
