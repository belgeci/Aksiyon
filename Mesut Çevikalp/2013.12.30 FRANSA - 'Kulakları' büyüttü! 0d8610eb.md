# FRANSA - ‘Kulakları’ büyüttü!

*Mesut Çevikalp 2013.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fransa hükümeti, parlamentodan sessizce geçirdiği yeni dinleme-izleme yasasıyla Fransız İstihbarat Örgütü’ne (DGSE) yargı serbestliği sağladı.
  </font>
 </div>
 <div id="newsText">
  <font class="detail-text">
   <p>
    Askerî harcama bütçesine sonradan eklenerek yasalaştırılan tasarı, istihbarata mahkeme kararı olmaksızın dinleme-izleme ve takip yetkisi veriyor. 2015’te yürürlüğe girecek yasa, ‘bilim’, ‘ekonomi’ ve ‘ulusal güvenlik’ gibi çeşitli alanlardaki elektronik izleme yetkisini genişletiyor. Muhalefet yasayı bireysel özgürlüklere müdahale olarak değerlendirip karşı dursa da hükümet mevcut istihbarat yapısının genişletilmediğini ileri sürüyor. Aksine eskiden bu yana ‘de facto’ olarak yürütülen istihbarat faaliyetlerinin yasal çerçeveye alındığını ifade ediyor. İstihbarat faaliyetleri 2007 öncesine kadar parlamento gözetiminden yoksundu. Le Monde gazetesi, Fransız istihbaratının ABD’nin kullandığı tartışmalı ‘Prizma’ sistemine benzer şekilde, tüm telefon ve internet iletişimini izlediğini yazdı: “Fransa’nın Prizması’ diye adlandırılan uygulamayla istihbarat teşkilatı ülkedeki tüm telefon, elektronik posta, kısa mesaj ve benzeri iletişim bilgilerini kaydetti. Milyarlarca telefon görüşmesini, diğer dijital iletişim sistemlerini denetledi. Kimin kiminle konuştuğunu, mesajları gönderenlerin nerede olduklarını, görüşme ve iletişimin sürelerini ve sıklığını DGSE’nin merkez binasında arşivledi. Söz konusu bilgileri diğer istihbarat servisleriyle paylaştı.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37462-fransa---kulaklari-buyuttu.html), [web.archive.org (arşiv bağlantısı)](http://web.archive.org/web/20140107154243/http://www.aksiyon.com.tr:80/aksiyon/haber-37462-fransa---kulaklari-buyuttu.html)
