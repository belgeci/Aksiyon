# İSRAİL - İsrail’den Mavi Marmara özrü

*Mesut Çevikalp 2013.03.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD Başkanı Barack Obama’nın ikinci döneminde ilk yurtdışı ziyaretini İsrail’e düzenleme kararı iç ve dış kamuoyunda başından beri çok tartışıldı.
  </font>
 </div>
 <div id="newsText">
  <font class="detail-text">
   <p>
    Ziyaretin daha ilk gününde (20 Mart) İsrail’e her şartta arka çıkacağını söylemesi, ikinci gününde Filistinlileri ‘yerleşimlere’ takılmadan müzakere masasına çağırması, ‘Obama Musevi lobisine boyun eğdi’ yorumlarına sebep oldu. İkinci döneminde İsrail’e karşı daha tavizsiz olması öngörülen Obama, hâli ve konuşmalarıyla dünyayı ters köşeye yatırmıştı. Ancak çok geçmeden meselenin özü anlaşıldı. Ülkeden ayrılmak üzereyken yaptığı tek cümlelik açıklama, Obama’nın çizdiği anlayışlı tavrın sebebini ortaya çıkardı.
   </p>
   <p>
    Obama, İsrail ile Türkiye’yi barıştırmak için harekete geçmişti. Taraflardan aldığı notları paylaşmakla kalmayıp İsrail Başbakanı Binyamin Netanyahu ile Başbakan Tayyip Erdoğan’ı telefonla görüştürerek son 3 yıldır en alt düzeyde seyreden ilişkileri normalleşme yoluna koymuştu... İki ülke ilişkileri İsrail’in 2010’da Gazze’ye insani yardım taşıyan Mavi Marmara gemisine kanlı baskın düzenleyip 9 Türk vatandaşını katletmesinin ardından kâtiplik seviyesine indirilmişti. Ankara, ilişkilerin düzelmesi için Tel Aviv hükümetine ‘özür’, ‘tazminat’ ve ‘Gazze ablukasını kaldırma’ şartı koşmuştu. Netanyahu, 22 Mart’taki telefon konuşmasında İsrail’in özrünü Erdoğan’a bizzat kendisi iletti. Ayrıca Gazze ablukasını kaldırıp tazminat ödemeye hazır olduklarını da aktardı. Başbakan Erdoğan, özrü milleti adına kabul edip normalleşme sürecine hazır olduklarını bildirdi. Ve yeni dönem başlamış oldu...
   </p>
   <p>
    Sürecin perde arkasını bir üst düzey Türk yetkiliyle konuştuk. En başta telefonun Ankara için sürpriz olmadığını aktarıyor: “Başından bu yana üç şarttan taviz vermedik. Aradan geçen üç yılda yapılan onlarca görüşme de (dördü yüz yüze) ‘özür’ talebimize takılmıştı. Başkan Obama arabuluculuğa soyununca ona da aynı duruş ifade edildi. Sonuçta beklediğimiz özür telefonla geldi, taraflar normalleşme yolunda anlaştı.”
   </p>
   <p>
    Aynı yetkili, son sürecin ABD Dışişleri Bakanı John Kerry’nin 1 Mart’taki Türkiye ziyareti sırasında başladığını belirtiyor: “Süreç bilgimiz dâhilinde ilerledi. En başından itibaren bütün adımlar belirlenmişti. ABD Dışişleri Bakanı ile uzun uzadıya telefon görüşmeleri yapıldı. Nihayetinde İsrail’in telefonu cuma günü saat 15.30 sularında geldi. Odada Başbakan Erdoğan, Bakan Ahmet Davutoğlu ve bir-iki Başbakanlık yetkilisi hazır bulundu. Görüşme toplamda çevirilerle birlikte yarım saat kadar sürdü. Sonuçta Türkiye istediğini aldı. İsrail de...”
   </p>
   <p>
    Yetkili, Obama’nın zorlamasının yanında yeni bölge şartlarının Tel Aviv’i özür dileme zorunda bıraktığını anlatıyor:  “Arap Baharı, İsrail’in de dengesini, asırlık denklemini bozdu. Sıkı müttefiklerini kaybetti, hasımları güçlendi. Suriye’de son aşamaya gelen rejim dönüşümüyle iyice yalnızlaşmış oldu. Geleceğe yatırım yaparak eski müttefikiyle ilişkilerini düzeltmeye yöneldi. Zaten Mavi Marmara’ya dair yürütülen iç soruşturmalar da özre işaret etti. Ulusal çıkarlarını hesaba katarak attı bu adımı.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action;jsessionid=3B64E7718CF7841EC7A878F0A1F83549?newsId=35143), [web.archive.org (arşiv bağlantısı)](http://web.archive.org/web/20130601065258/http://aksiyon.com.tr/aksiyon/newsDetail_getNewsById.action;jsessionid=3B64E7718CF7841EC7A878F0A1F83549?newsId=35143)
