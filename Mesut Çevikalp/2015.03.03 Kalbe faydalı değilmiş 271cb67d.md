# Kalbe faydalı değilmiş

*Mesut Çevikalp 2015.03.03*

<div class="pNewsDetailMainContent" itemprop="articleBody">
 <p>
  Londra merkezli Scientific Reports dergisi ‘bir kadeh içki kalbe faydalı’ tezini çökertti. Aksine alkolün uyuşturucu maddelerden daha tehlikeli olduğunu ortaya koyan bir araştırmaya imza attı. Yaygın kullanılan uyuşturucu maddelerin insana verdiği zararları inceleyen uzmanlar, alkolün eroin ve kokainden bile tehlikeli olduğunu ortaya çıkardı. Uzmanlar öncekilerden farklı olarak bu araştırmada uyuşturucu maddeler ile alkollü içkilerin sağlığa zararlarını ölümcül dozlarından ziyade yaygın kullanım miktarı üzerinden hesapladı. Böylece ölümcül doza girmeden, sistematik olarak kullanılan alkolün insan bünyesine ne kadar zarar verdiği tespit edildi. Araştırma ayrıca, trafik konusu başta olmak üzere alkol tüketimine yönelik kuralların yeniden gözden geçirilmesi gerektiğine işaret ediyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/kalbe-faydali-degilmis_549166), [web.archive.org (arşiv bağlantısı)](http://web.archive.org/web/20150731021108/http://www.aksiyon.com.tr/karakutu-dunya/kalbe-faydali-degilmis_549166)
