# AFGANİSTAN - Taliban’ın ‘Acem’ oyunu

*Mesut Çevikalp 2013.06.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Afganistan’da hükümetle savaşan Taliban örgütü, baharla birlikte şehirlere yönelik eylemlerini artırdı.
  </font>
 </div>
 <div id="newsText">
  <font class="detail-text">
   <p>
    Diğer taraftan Katar’da açılan Taliban ofisi üzerinden yürütülen barış görüşmelerini yeni bir hamleyle akim bıraktı. Tahran’a bir heyet gönderen Taliban, İran’ın Afgan hükümetiyle yürütülecek görüşmelerde arabulucu olabileceğini duyurdu. Taliban sözcüsü Kari Yusuf Ahmedi, Taliban yetkililerinin İranlılarla görüştüğünü kabul etti. Tahran’da bulunan Afgan heyetinin Tahran’da düzenlenen bir dinî konferansa katıldığını belirtti. İran’ın da arabulucu rolü üstlenmeyi amaçladığı ifade ediliyor. Taliban, gelecek yıl sonunda çekilmesi planlanan uluslararası askerî güçlerin ülkeyi terk etmesinin ardından Devlet Başkanı Hamid Karzai yönetiminin yardım almadan ayakta kalıp kalamayacağını test etmek adına saldırılar düzenliyor. Bu yüzden intihar saldırıları ya da aynı anda infilak eden arabalarla düzenlenen patlamalar son zamanlarda sıklaştı. Yerel liderler ve polis şefleri de çokça hedef alınıyor. Örgüt ile hükümet arasında süregiden çatışmalarda, bu yılın ilk beş ayında 442 Afgan güvenlik görevlisi hayatını kaybetti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-35727-afganistan---talibanin-acem-oyunu.html), [web.archive.org (arşiv bağlantısı)](http://web.archive.org/web/20130728193338/http://aksiyon.com.tr:80/aksiyon/haber-35727-afganistan---talibanin-acem-oyunu.html)
