# Hitler fikirleriyle dönüyor

*Mesut Çevikalp 2015.03.03*

<div class="pNewsDetailMainContent" itemprop="articleBody">
 <p>
  20. yüzyıla damgasını vuran diktatörlerden Adolf Hitler, fikirleriyle geri dönüyor! Avusturya asıllı Alman devlet adamının yasaklı kitabı ‘Kavgam’ 70 yıl aradan sonra yeniden basılıyor. İlk baskısını Almanya’da 1925’te yapan kitap, 1945’ten bu yana basılmıyordu. Çünkü kitabın telif haklarını elinde tutan Bavyera Eyaleti, Almanca baskıya izin vermiyordu. Ancak kitabın telif hakkı süresi 2015 itibariyle doldu. Böylece zimmi yasak ortadan kalkmış oldu. Bu gelişmeden hareket eden Münih Modern Tarih Enstitüsü, Kavgam’ı yeniden basıma hazırladı. İki bin sayfadan oluşan iki cilttik kitabın 780 sayfalık kısmını Hitler’in kaleme aldığı orijinal metin oluşturuyor. Geri kalan kısmında yer yer Hitler’i de eleştiren 5 bin bilimsel yoruma yer veriliyor. Enstitü Direktörü Magnus Brechtken, yeni baskının Ocak 2016 itibariyle piyasaya çıkacağını söyledi. Almanya eyalet bakanları 2014 yılında ‘telif hakları serbest kalsa da yeni dönemde Kavgam’ın yorumsuz baskısına izin verilmemesini’ kararlaştırmıştı. Kavgam’ın yorumsuz baskısına halkı kin ve nefrete teşvik edeceği endişesiyle izin verilmiyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/hitler-fikirleriyle-donuyor_549165), [web.archive.org (arşiv bağlantısı)](http://web.archive.org/web/20150731021337/http://www.aksiyon.com.tr/karakutu-dunya/hitler-fikirleriyle-donuyor_549165)
