# Devrimle gelen devrimle gidiyor

*Mesut Çevikalp Bilinmeyen-tarih*

<div>
 <font>
  <img border="0" height="1" src="/web/20040601062102im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040601062102im_/http://www.aksiyon.com.tr/resim/483/14.jpg" vspace="5"/>
  </p>
 </font>
 <font class="content">
  “Amerikalılar, kan dökülmesini engellemek için ülkemi terk etmemin iyi olacağını söyledi. Hiç kimse seçilmiş bir devlet başkanını istifa etmeye zorlamamalı. Bunu modern bir darbe ve insan kaçırma olarak niteliyorum.” Bu sözler, sığındığı Orta Afrika Cumhuriyeti’nden CNN’e konuşan Haiti’nin devrik lideri Jean—Bertrand Aristide’ye ait. Şüphesiz Aristide, hile karıştırıldığı iddia edilen 2000 yılındaki seçimlere atıfta bulunuyor, Haiti’nin seçilmiş bir devlet başkanı olduğu vurgusunu yaparak... Ancak, 1991 seçimlerini ABD’nin verdiği destek ile kazandığını, yine kendisini iktidara getirmek için aynı ülkenin 20 bin askeri ile 1994 yılında Haiti’ye çıkarma yaptığını unutmuş görünüyor.
 </font>
 <p>
  <font class="content">
   Geçen yıl eylül ayında başlayan ve şubatta alevlenen iç savaş, Orta Amerika ülkesi olan Haiti’yi bir kez daha gündemin ilk sıralarına taşıdı. Huzursuzluğun temelinde Aristide’nin ekonomiyi düzelteceğine dair verdiği vaatleri yerine getirememesi yatıyor. Gidişattan hoşnut olmayan muhalif grupların eski subay Guy Philippe’nin önderliğinde örgütlenmesi ve halkı da arkalarına alarak hükümetle çatışmaya başlaması, Aristide iktidarının sonunu getirdi. Çıkan çatışmalarda yüzlerce kişi hayatını kaybetti. Pek çok insan yaşadığı bölgeyi terk etmek zorunda kaldı.
   <br>
    <br/>
    Aristide ülkeyi terk etti ve Haiti’de şimdilik sular duruldu. Ancak, ülkenin geçmişine bakıldığında, bugün iktidarda olanların akıbetinin de tıpkı sabık lider Aristide gibi olması kuvvetle muhtemel. Çünkü, 1804 yılında Fransa’dan bağımsızlığını elde ederek kölelik sistemini yıkan Haiti’de insanlar 200 yıldır sürekli olarak ‘güç’ kullanarak değiştirilen iktidarların ‘devir—teslim’ törenlerine şahitlik ediyor.
    <br/>
    <br/>
    Bugün yurtdışına kaçan Jean—Bertrand Aristide, 1980’li yıllarda Haite’de “Baby Doc” lakabıyla ünlenen Jean—Claude Duvalier diktatörlüğünü devirmişti. 1991 yılında Haiti’nun makus talihini yenmek için genel seçimler yapılmış ve Aristide sandıktan biraz da ABD’nin desteği ile galip çıkmıştı. Soğuk Savaş döneminin bittiği bu yıllarda Aristide, ülkenin 200 yıllık tarihinde ilk kez serbest seçimle işbaşına gelen lideri ilan edilmişti. Fakat, iktidara gelişinin sekizinci ayında muhalif bir darbeyle devrilmiş ve ABD’ye kaçmıştı.
    <br/>
    <br/>
    Haiti’de başlayan özgürleştirme operasyonu
    <br/>
    <br/>
    1994 yılında ABD, politikalarından rahatsız olduğu dönemin Haiti Devlet Başkanı Raoul Cedras’ı devirmek için harekete geçti. 20 bin kişilik bir kuvvetle Haiti’ye askeri harekat düzenledi ve Aristide’i yeniden iktidar koltuğuna oturttu. Dünyanın tepkisini çeken bu harekatı savunan ABD, “Haiti’nin özgürleştirilmesi ve demokratikleştirilmesi için bu müdahalenin şart” olduğunu açıkladı. Aristide, 3 yıllık bir aradan sonra eski koltuğuna kavuşmuştu.
    <br/>
    <br/>
    Geçmişten ders alan Aristide, bu kez işi sıkı tuttu ve iktidarını güçlendirecek düzenlemeler yaptı. Halkın refah seviyesini artıracak düzenlemeler yapacağını vaat etti. Bunun meyvesini de 2000 yılında yapılan seçimlerde aldı ve ikinci dönem için yeniden devlet başkanı seçildi. Yabancı gözlemciler, seçimlere hile karıştırıldığını raporlarına yazdı. Pandora’nın Kutusu da bu tarihte açılmış oldu.
    <br/>
    <br/>
    İktidarını ABD’nin desteği ile elde eden Aristide, her platformda seçimlere hile karıştırıldığını iddia eden muhaliflerini sindirme hareketine başladı. “Silahlı çeteler kurduğu” yönündeki söylentilerle refah vaatlerinin boş çıkması birleşince halk tabanındaki desteğini kaybetmeye başladı. İktidara yönelik öfkenin bu kadar güçlü olmasında halkın üçte ikisinin işsiz olmasının ve günlük yaşamlarını asgari 1 dolarlık gelirle sürdürmeye çalışmasının etkisi büyüktü. Aristide, ülkede patlak veren isyanın boyutunu kavramakta gecikti. Üstelik muhalefetin ‘çekil’ çağrılarına 7 Şubat 2006’ya kadar görevde kalacağını söyleyerek karşı çıktı.
    <br/>
    <br/>
    Bu kez ABD’ye kaçamadı
    <br/>
    <br/>
    Aristide, isyancıları yasalara saygılı olmaya çağırdı. Ancak, bu çağrı yerine ulaşmadı. Kırsal kesimde başlayan, sonra büyük şehirlere sıçrayan silahlı mücadele, son olarak başkent Port—au—Prince’in ele geçirilmesiyle son buldu. Aristide, içeriden ve dışarıdan gelen baskılara boyun eğdi ve geçmişte olduğu gibi bir kez daha yurtdışına kaçmak zorunda kaldı. Bu kez sığındığı ülke ABD değil artık. O, hayatının geri kalanını ailesiyle birlikte Orta Afrika Cumhuriyeti’nde geçirecek.
    <br/>
    <br/>
    Yıllarca Aristide’yi destekleyen ABD için en zor olanı, kuşkusuz, sabık Haiti liderinin yukarıda dile getirdiği iddialar olsa gerek. Yoksa CNN’deki iddiaları duyar duymaz ABD Dışişleri Bakanı Colin Powell’ın “Bizim bir şekilde Aristide’yi kaçırdığımız iddiası kesinlikle temelsiz ve saçmadır” demesi Washington’da yaşanan şaşkınlığı gözler önüne seriyor. Beyaz Saray sözcüsü Scott McClellan’ın iddiayı “tam bir saçmalık” şeklinde nitelemesi de duyulan kızgınlığı dile getiriyor.
    <br/>
    <br/>
    Bir diktatör gider de eskisi ülkesine dönmek istemez mi. Haiti tarihi bu konuda tekerrür edecek gibi görünüyor. Aristide’nin devirdiği ve o tarihten beri ABD’de sürgün hayatı yaşayan eski diktatör Jean—Claude Duvalier, en kısa sürede ülkesine dönmek istediğini açıklayıverdi mesela. Miami kentindeki bir radyoya yaptığı açıklamada Duvalier, her ne kadar “Devlet başkanlığı seçimi gündemimde yok” dese de 52 yaşındaki sabık diktatörün eski koltuğunu özlediği bu sözleriyle gayet iyi anlaşılıyor.
    <br/>
    <br/>
    Arka bahçede kaos istenmiyor
    <br/>
    <br/>
    Büyük Ortadoğu Projesi ile dünyanın merkezini kontrol etmek isteyen ABD’nin, arka bahçesinde bir istikrarsızlık istememesinden daha doğal bir şey olamaz. Venezülla ya da Haiti’de ortaya çıkacak bir kaos, ABD’nin yakın çevresinde bir huzursuzluk kaynağı olabilir ve küresel stratejisinde zafiyet meydana getirebilir. Haiti gibi küçük bir ülkenin Amerikan stratejisinde çok da önemli yeri olmadığı düşünülebilir. Halbuki tersini düşünmek daha doğru. Yoksa, 200 yıllık tarihinde 53 farklı lider Devlet Başkanı olarak görev yapmazdı Haiti’de; 1843—1889 yılları arasında ülkeyi yöneten 14 lider suikaste kurban gitmezdi; 53 liderden 21’i iktidarı ‘devrilerek’ terk etmek zorunda kalmazdı...
    <br/>
    <br/>
    Bütün bunlar oldu ve Haiti bağımsızlığının 200. yılında yeni bir kanlı sayfa ile tarih yapraklarının arasındaki yerini aldı.
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11223&yorum=889), [web.archive.org (arşiv bağlantısı)](http://web.archive.org/web/20040601062102/http://www.aksiyon.com.tr:80/detay.php?id=11223&yorum=889)
