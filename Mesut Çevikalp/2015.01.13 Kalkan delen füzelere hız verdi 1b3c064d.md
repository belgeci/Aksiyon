# Kalkan delen füzelere hız verdi

*Mesut Çevikalp 2015.01.13*

<div class="pNewsDetailMainContent" itemprop="articleBody">
 <p>
  Ukrayna işgali sonrasında üzerindeki Batı baskısı artan Rusya, kıtalararası füze kapasitesini güçlendirmeye yöneldi. Bu bağlamda kıtalararası RS-26 tipi stratejik füzenin yapımına hız verildi. 2016 yılı itibarıyla envantere girmesi planlanan füze, ‘radar ve füze savunma sistemi avcısı’ olarak nitelendiriliyor. Rusya Stratejik Füze Kuvvetleri Komutanı Korgeneral Sergey Karakayev, RS-26 tipi füze sisteminin ilk testleri başarıyla geçtiğini söyledi. Test aşamasının 2015 zarfında tamamlanacağını, 2016 itibarıyla da orduya teslim edileceğini belirtti: “RS-26’ların en önemli özelliği her türlü radar ve füze savuma sistemini etkisiz hale getirebilmeleri. Katı yakıtlı füze sistemleri Topol-M ve Yars’larla birlikte ülkenin füze gücünü daha da artıracaklar.” RS-26 füze sistemlerinin ilk etapta Krasnoyarsk ve Orenburg bölgelerinde konuşlandırılacağı ifade ediliyor.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/kalkan-delen-fuzelere-hiz-verdi_541046), [web.archive.org (arşiv bağlantısı)](http://web.archive.org/web/20150625213423/http://www.aksiyon.com.tr/dunya/kalkan-delen-fuzelere-hiz-verdi_541046)
