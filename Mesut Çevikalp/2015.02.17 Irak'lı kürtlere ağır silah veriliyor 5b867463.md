# Irak'lı kürtlere ağır silah veriliyor

*Mesut Çevikalp 2015.02.17*

<div class="pNewsDetailMainContent" itemprop="articleBody">
 <p>
  Almanya Savunma Bakanlığı, IŞİD terörüyle mücadele eden Irak Kürt Bölgesel Yönetimi’ne (IKBY) yeniden silah ve teçhizat gönderileceğini duyurdu. 13 milyon Euro’ya mal olması beklenen pakette 30 adet tanksavar, 203 bazuka, 4 bin adet G3 piyade tüfeği, 10 bin el bombası, milyonlarca mermi, binlerce kışlık giysi ile sıhhi malzeme bulunuyor. Bakanlık sevkiyat için net bir tarih vermese de silah ve teçhizatın bu ay teslim edileceği öngörülüyor. Konuya değinen Savunma Bakanı Ursula von der Leyen, IŞİD’e karşı verdikleri mücadeleden ötürü Iraklı Kürtleri takdir ettiklerini söyledi: “IŞİD’i durdurmayı, hatta yer yer geriletmeyi başaran Kürtler sahadaki mültecileri de koruyor. Karadan Kürtlerin, havadan uluslararası gücün vurduğu IŞİD ciddi kan kaybediyor.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/irakli-kurtlere-agir-silah-veriliyor_549031), [web.archive.org (arşiv bağlantısı)](http://web.archive.org/web/20150730060034/http://www.aksiyon.com.tr/karakutu-dunya/irakli-kurtlere-agir-silah-veriliyor_549031)
