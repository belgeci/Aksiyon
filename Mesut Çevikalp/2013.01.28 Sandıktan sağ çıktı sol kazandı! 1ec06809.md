# Sandıktan sağ çıktı sol kazandı!

*Mesut Çevikalp 2013.01.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   19. genel seçim İsrail’e yeni parti ve liderler kazandırdı. Hükümeti kurma görevi kan kaybeden aşırı sağ Likud–Beytenu koalisyonuna düşse de, güçlenen merkez sol Netanyahu ile Liberman’a eski siyasetlerini yürütme imkânı vermeyecek.
  </font>
 </div>
 <div id="newsText">
  <font class="detail-text">
   <p>
    İsrail’de irili ufaklı 34 partinin yarıştığı genel seçimler sürprizlerle sonuçlandı. Oy kullanan 2,5 milyon seçmen, kamuoyu yoklamalarını, siyasi analizleri ters köşeye yatırdı. Siyaset sahnesine yeni parti ve liderler çıktı, 120 üyeli Meclis’te (Knesset) sıra dışı bir aritmetik oluştu. Sonuçlar neredeyse halkın yarısının mevcut aşırı sağ koalisyon hükümetinden memnun olmadığını, yeni arayışa yöneldiğini ortaya koydu. Sağ partiler Meclis’teki ağırlıklarını kaybetti. Merkez ile sol partilerin toplam temsil oranı yüzde 50’yi buldu.
   </p>
   <p>
    <img alt="" src="http://web.archive.org/web/20131220104229im_/http://medya.aksiyon.com.tr/aksiyon/2013/01/28/israil.png">
     Bu noktada şüphesiz en büyük sürprizi merkez sol siyasete geçen yıl katılan Yesh Atid (Bir Gelecek Var) yaptı. Sandıktan ikinci parti çıkarak, Knesset’e 19 vekil gönderen Yesh Atid, kemikleşmeye dönen aşırı sağ bloku da böldü.
     <p>
      Aşırı sağ eksende de öne çıkan yeni bir parti ve lider var. Genç iş adamı Naftali Bennett’in ‘Yahudi Evi’ (Habayit Hayehudi) 11 sandalye elde etti. ‘Aşırı sağın sağı’nda duran Bennett, Batı Şeria’daki yasa dışı Yahudi yerleşimleri ile ‘Büyük İsrail’i kurma projesini ateşli şekilde savunuyor. Bennett, Binyamin Netanyahu - Avigdor Liberman koalisyonuna yeşil ışık yaksa da 31 vekil elde eden Likud (Bütünleşme) - Yisrael Beytenu (İsrail Evimiz) koalisyonunu iktidara taşımaya yetmiyor. Dolayısıyla aşırı sağdaki Likud-Beytenu hükümet kurabilmek için (61 sandalye gerekli) Yahudi Evi’nin yanında başka parti veya partilere ihtiyaç duyuyor.
      <p>
       Netanyahu, yeni dönemin anahtar partisi ‘Yesh Atid’i koalisyon dışında bırakmaları durumunda, kuracağı çok partili- kırılgan aşırı sağ koalisyonunun fazla yaşayamayacağının farkında. 19 vekilli Yesh Atid’in ana muhalefette kalması durumunda hükümeti zorlaması işten bile değil. Kendi ayağına kurşun sıkmak istemeyen Netanyahu, zafer konuşmasında Yesh Atid’e el uzatıp birlikte çalışmayı teklif etti. Karşılığında olumlu sinyaller de aldı…
       <p>
        49 yaşındaki eski gazeteci ve televizyon programcısı Yair Lapid, partisinin Başbakan Netanyahu’yu dışlayacak koalisyonlarda yer almayacağını açıkladı. Bu Netanyahu’yu rahatlatsa da merkez soldaki, laiklik yanlısı ‘Yesh Atid’ ile onunla taban tabana zıt siyaset yürüten aşırı sağcı Yahudi Evi ve İsrail Evimiz partilerini aynı hükümette buluşturmak pek kolay olmayacak. ‘Olabildiğince geniş tabanlı bir koalisyon hükümeti’ için çalıştığını duyuran Netanyahu’nun Yesh Atid’i kazanabilmesinin yolu Yair Lapid’i önemli bir bakanlığa getirmesinden geçiyor. Bu şüphesiz dışişleri bakanlığına geri dönüp en az iki kritik bakanlığı elinde tutmayı planlayan Avigdor Liberman’ı geriyor. 11 vekilli Yahudi Evi hesaba katıldığında yaklaşık bir ay sürmesi beklenen hükümet pazarlıklarının hayli çetin geçeceği görülüyor.
        <p>
         Merkez sol, laik Yesh Atid Partisi’nin koalisyon dışı kalması durumunda, Netanyahu liderliğindeki sağ tabanlı koalisyon önceki dönemde izlediği siyaseti sürdürme eğiliminde olacak. Milli güvenlik politikalarına, İran tehdidine ağırlık verip Batı Şeria’daki işgal ve yerleşimleri sürdürmeye çalışacak. Arap Baharı karşısındaki sessizliğini ve Washington’a karşı ‘sitemkâr’ tavrını koruyacak. Ancak İsrail halkının en az yarısı savaşın dinmesini, sosyal ve ekonomik kazanımların artırılmasını talep ediyor. İki devletli çözümü masaya yatırmak istiyor. Barış ve sosyal refahı savunan Yesh Atid, İşçi ve Hatnua partilerinin Meclis’e taşınmaları bunun en büyük göstergesi. Sonuçta yeni hükümetin önünde iki ihtimal var; Yahudi Evi ve Shas gibi aşırı sağ partilerle yürüyüp daha da şahinleşecek ya da Yesh Atid gibi sol partilere el uzatıp merkeze yaklaşacak. Arkasındaki halk desteği azalan Netanyahu’nun ikinci yolu tercih etmesi bekleniyor. Zira başbakanlığını bir dönem daha sürdürebilmesinin yolu, merkeze yaklaşıp, ‘İran’la savaş’ söylemi yerine, halkın talep ettiği ekonomik reformlara eğilmesinden geçiyor. Netanyahu’nun, geniş tabanlı hükümet kurup merkeze yaklaşsa bile bir önceki iktidarından kalan ‘siyasi miras’ dolayısıyla Filistin meselesi, yerleşim ve Gazze ablukası konularında ezber bozacak bir politika değişikliğine girmesi pek mümkün görülmüyor.
         <p>
          Gazi Üniversitesi Öğretim Üyesi Doç. Dr. Mehmet Akif Okur, Netanyahu’nun ikinci dönemine farklı bir koalisyonla başlasa dahi Filistin ve İran meselelerinde eski pozisyonunu korumaya çalışacağını söylüyor: “Netanyahu, İran ve Filistin politikalarında elden geldiğince direnecek. Bu konularda politika değişikliği ancak ABD’nin İsrail içinden destekçilerinin de yardımıyla oluşturacağı büyük baskıyla mümkün olabilir.” Buna karşın Okur, yeni dönemde Tel Aviv-Ankara hattında hareketlenme bekliyor: “İsrail’in Türkiye siyasetinde bir değişim, diğer dış politika alanlarında başarılı adımlar atabilmesi için gerekli. Bu yüzden Türkiye ile ilişkilerde, ABD’nin baskısıyla yeni adımlar atabilir. Zira yeni Meclis’te ‘Obama argümanlarını’ savunanlar olacak.”
          <p>
           Uluslararası ilişkiler uzmanı Kerim Balcı, Netanyahu’nun aşırı sağ koalisyonda ısrar etmesi durumunda ülkenin 1-2 yıl içinde yeniden erken seçime gideceğini iddia ediyor: “Sonuçlar halkın merkez solu da ülke yönetiminde görmek istediğini gösteriyor. Halk, artan aşırı sağ hegemonyasından, yeni yerleşimlerden, Haredim’lerin askerlikten muaf tutulmasından rahatsız. Filistin’le, İran’la çatışmak yerine refahı, ekonomiyi konuşmak istiyorlar. Netanyahu bu yönde adım atacak bir hükümet kuramazsa iktidarı pek uzun sürmez.”
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=056C20C5B3AAF8553E58E4B19AE9ED8F?newsId=34713), [web.archive.org (arşiv bağlantısı)](http://web.archive.org/web/20131220104229/http://www.aksiyon.com.tr:80/aksiyon/newsDetail_getNewsById.action;jsessionid=056C20C5B3AAF8553E58E4B19AE9ED8F?newsId=34713)
