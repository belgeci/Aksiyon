# Pil tüketimi üzerinden izleme

*Mesut Çevikalp 2015.03.03*

<div class="pNewsDetailMainContent" itemprop="articleBody">
 <p>
  Stanford Üniversitesi’nden bir grup bilim insanı, akıllı telefonların pil kullanımı üzerinden izlenebildiğini ortaya çıkardı. Uzmanlar, GPS ya da internet bağlantısı olmaksızın sadece baz istasyonlarına gelen sinyal boyutu üzerinden hangi telefonun nereden nereye hareket ettiğini tespit edebildi. Geliştirdikleri algoritma, baz istasyonlarından uzaklaşan akıllı telefonların daha fazla pil harcaması ve yeni baz istasyonunu ararken daha güçlü sinyal göndermesi üzerinden çalışıyor. Ekip bu iki bilginin bazı akıllı telefon uygulamaları üzerinden gizlice kayıt altına alındığını da fark etmiş. Siber güvenlik uzmanları, akıllı telefonların telefondan öte GPS, kamera ve mikrofonlarla donatılmış olmasına dikkat çekiyor. Mahremiyeti korumanın en güvenli yolunun, gerektiği yerlerde cep telefonlarının pillerini çıkarmak olduğunu vurguluyor. Bazı akıllı telefon modellerinde pilin çıkarılamaması dikkat çekiyor!
 </p>
</div>


Kaynak: [www.aksiyon.com.tr](http://www.aksiyon.com.tr/dunya/pil-tuketimi-uzerinden-izleme_549164), [web.archive.org (arşiv bağlantısı)](http://web.archive.org/web/20150706060553/http://www.aksiyon.com.tr/dunya/pil-tuketimi-uzerinden-izleme_549164)
