# IŞİD eliyle ‘Büyük Ortadoğu Projesi’ hayata geçiriliyor

*Mesut Çevikalp 2014.07.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   IŞİD'in tetiklediği bölgesel kırılmalar yeni oluşumlara gebe. Gelişmelere farklı açıdan yaklaşan Gazeteci-Yazar Ali Ünal, 'Büyük Ortadoğu Projesi'nin hayata geçirilmeye başladığını iddia ediyor.
  </font>
 </div>
 <div id="newsText">
  <font class="detail-text">
   <p>
    Suriye iç savaşıyla Ortadoğu’da beliren Irak-Şam İslam Devleti (IŞİD) Örgütü, yeni bir sürece girdi geçen hafta. Suriye’nin ardından Irak’ın kuzey ve batısında hatırı sayılır bir bölgeyi kontrol altına alan örgüt, zapt ettiği topraklar üzerinde ‘hilafet’ yönetimi kurduğunu duyurdu. İnternet üzerinden yayımlanan sesli mesajda IŞİD lideri Ebu Bekir Bağdadi’nin de ‘halifelik’ makamına oturduğu kaydedildi! Hâlihazırda merkezî Irak hükümeti ile Iraklı Şiilerin oluşturduğu milis gücü, IŞİD’e karşı ciddi çarpışmalara giriyor. Başkent Bağdat’ın 140 kilometre kuzeyindeki Tikrit yeniden devletin kontrolüne geçse de IŞİD neredeyse tüm Kuzey Irak’ta varlığını pekiştirdi. Sadece Irak’ın değil, Suriye’nin kuzeyine de hâkim durumda.
   </p>
   <p>
    Bölgede yaşananlar salt IŞİD krizi üzerinden değerlendirildiğinde büyük fotoğrafa ulaşılamıyor. Suriye ile Irak’ta IŞİD ateşiyle alevlenen bölünmenin-ayrışmanın tarihî zemini, perde arkası var. IŞİD, Irak’ın Türkmen şehirlerinde taş üstünde taş bırakmadı. IŞİD’in sahadaki her adımı Iraklı Kürtlere politik ve coğrafi nüfuz getirdi. Bu zaviyeden bakıldığında IŞİD’in Musul Konsolosluğu baskını daha bir anlam kazanıyor. 49’u diplomatik personel 80 vatandaşı günlerce rehin kalan Ankara’nın bölgedeki hareket kabiliyeti sıfırlandı âdeta!
   </p>
   <p>
    Ortadoğu’da yaşanan son kırılmayı, IŞİD/El Kaide varlığını ve küresel-bölgesel yansımalarını Zaman gazetesi yazarı Ali Ünal ile konuştuk. İslam, İslamî düşünce ve hareketler üzerine 30’dan fazla esere imza atan Ünal, Türkiye’de ‘Selefîlik’ konusunu bilen sayılı isimlerden. ‘Yeni Selefîlere’ dair ‘Neo-Selefîyye temelinde İslamcılık’ adlı makalesi alanın başucu çalışmalarından. Ünal, İslam ve Müslümanlara karşı oyuncular değişse de hep aynı oyunun oynandığını vurguluyor.
   </p>
   <p>
    <strong>
     -IŞİD, 2 yıl gibi kısa zamanda Suriye ile Irak’ta hatırı sayılır bir alanı ele geçirip ‘hilafet’ devletini kurdu. Bunun küresel güçlere rağmen olduğu düşünülebilir mi?
    </strong>
   </p>
   <p>
    Dünya üzerinde devletlerden, özellikle büyük güçlerden bağımsız ve habersiz IŞİD türü örgütlenmelerin ve böyle örgütlerin faaliyetlerinin olabileceğine kat’iyen ihtimal vermiyorum. Sanırım 1964’te Mısır lideri Cemal Abdü’n-Nasır’ın Sovyetler Birliği ziyaretinde Sovyet lideri Nikita Kruşçef bir harita açar ve “Sina’da hareket eden yılanlardan dahi haberimiz var.” der. Ki Sovyetler, teknolojide hiçbir zaman ABD kadar olamadı ve 1964’ten bu yana da yarım asır geçti.
   </p>
   <p>
    <strong>
     -Sınırımızda yaşananları nasıl yorumluyorsunuz o zaman?
    </strong>
   </p>
   <p>
    <img alt="" height="117" src="http://web.archive.org/web/20140713043922im_/http://medya.aksiyon.com.tr/aksiyon/2014/07/07/isid-kutu1.jpg">
     Bugün bölgede olup bitenleri, ‘Genişletilmiş Ortadoğu ve Kuzey Afrika Projesi’ (GOP) veya ‘Büyük Ortadoğu Projesi’ (BOP) üzerinden değerlendiriyorum. Bu plan dâhilinde bir taraftan İslâm dünyası etnisite ve mezhep temellerinde bölünürken, diğer taraftan İslâm’ın dönüştürülmesi, dünyevileştirilmesi söz konusu. Türkiye’de olup bitenlere de öncelikle bu açıdan bakmak lâzım. 1996’dan beri defalarca yazdım, “PKK, bir Kürt sorunu değil, bölgede ikinci bir İsrail mahiyetinde kurulacak Kürdistan içindir.” diye. Artık şimdi telaffuz ediliyor; hem İsrailli hem de Türk yetkililer tarafından.
    </img>
   </p>
   <p>
    <strong>
     -Süreç nasıl ilerleyecek?
    </strong>
   </p>
   <p>
    İlk planda Güneydoğu’da PKK’ya özerklik tanınıp “Kuzey Kürdistan” oluşturulacak. Düşüncem, Türkiye’ye Kuzey Kürdistan, Güney Kürdistan (Irak Kürdistan’ı) ve Suriye Kürdistan’ı (Rojava) olarak bir Türkiye Birleşik Devletleri; Recep Tayyip Erdoğan’a da bunun ilk başkanı olma sözü verildiği şeklinde. PKK ile müzakereler de Oslo’da verilen sözler istikametinde gelişiyor. Bir de pek çok noktada Türkiye’nin, iktidarın tam bir kapana kısılma içinde olduğunu düşünüyorum. Erdoğan bazı tavırlarından dolayı birtakım Batılı devlet adamlarınca tenkit edilse de süreç onunla yürüyeceği noktaya kadar yürür.
   </p>
   <p>
    <strong>
     -Yeni hâl bölgede ve dünyada kime kazandırıyor?
    </strong>
   </p>
   <p>
    İran’ın politikalarına dikkat etmek lâzım. Medyaya farklı yansıdı ve deşifre edildi; Selam-Tevhid Örgütü soruşturması vardı. Türkiye’de 90’larda Uğur Mumcu, Bahriye Üçok, Muammer Aksoy ve Ahmet Taner Kışlalı cinayetlerini bu örgütün işlediği resmî kayıtlara geçmiş. Fakat şahsen İran’ın veya bir başka ülkenin CIA’dan, MOSSAD’dan, MI6’den habersiz, hattâ dolaylı ve doğrudan izinsiz böylesi, Türkiye’yi 28 Şubat sürecine götüren eylemler yapabileceğine ihtimal vermem. Aynı şekilde, Adana’dan Suriye’ye, IŞİD’e silahlar taşınacak ve aynı yol üzerinde bulunan İncirlik Üssü’nde Amerikalılar habersiz olacak. Böyle bir şeyi düşünmek bile gülünç gelir bana. Bölgede İran-Şii nüfuzu adına bence Anglo-Sakson-İsrail gücüyle İran işbirliği var. Ve Türkiye kendisine verilen sözlerle avunsa da feci yakalanmış ve kıstırılmış durumda. PKK terörünü bir “Kuzey Kürdistan”la ödüllendirseniz bile, İran şu anda Türkiye Alevîleri üzerinde etkili ve ciddî nüfuz sahibi. Devrimden sonra İran’a Alevîler son yıllara kadar hiç sıcak bakmadı. Ama son yıllarda arada ciddî yakınlaşmalar var. O bakımdan, Alevîleri ayrıştırma, Türkiye’yi kantonlaştırma adına DHKP-C terörü bekliyor. Bu arada, üçüncü köprüye Yavuz Sultan Selim adını vermek, gafletin, Alevîleri ayrıştırma, tahrik gayretinin ta kendisi. Bunun gibi, kaç defa “çalıştay” düzenleyip Alevîlerin haklı istekleri adına hiçbir adım atmamak da aynı.
   </p>
   <p>
    <strong>
     -El Kaide/IŞİD işin neresinde?
    </strong>
   </p>
   <p>
    El-Kaide için zaten bağımsız yorumcular “NATO’nun gizli terörist ordusu” tanımlaması yapar. IŞİD de onun bir türevi. Zaten BOP veya GOP planında Irak’ın merkezinde kurulacak sözde Sünnî devletin Suriye’nin ortasında kurulacak sözde Sünnî devletle birleştirilmesi söz konusu. Yani plan işliyor. Bölge bölünüyor, mezhep çatışmaları zemini yoğunlaşıyor ve Sünnî İslâm, El-Kaide ve IŞİD gibi örgütlerce dünyaya ne kadar kötü gösterilebilecekse o kadar kötü gösteriliyor. Şahsen, şu ortamda Hizmet Hareketi’nin varlığının Cenab-ı Allah’ın ne kadar büyük rahmeti, lütfu ve nimeti olduğunu daha iyi anlıyorum.Dünyada belki hiçbir zaman şimdiki kadar terörist üretmeye uygun bir zemin olmadı.
   </p>
   <p>
    <strong>
     -Türkiye’den Suriye’ye El Kaide/IŞİD saflarında savaşmaya gidenler olduğu artık aşikâr. Devlete rağmen olabilir mi bu?
    </strong>
   </p>
   <p>
    Böyle faaliyetlerin devlete rağmen, devletten habersiz olabileceğine katiyen ihtimal vermem. Bırakın bunların devlete rağmen olabileceğini düşünmek, Türkiye’de bir zamanlar askerî darbelere zemin oluşturan anarşinin de, PKK terörü ve diğer terörist faaliyetlerin de devlet içinde en azından desteğinin olmadığını düşünmek, ziyadesiyle saflık olur. Nitekim askerî darbelere nasıl zemin hazırlandığını bugün en azından belli ölçülerde biliyoruz.
   </p>
   <p>
    <strong>
     -Bugün Suriye’de savaşan Selefî Türkler gün gelip evlerine geri döndüğünde ülke içinde yeni radikal bir fay oluşur mu?
    </strong>
   </p>
   <p>
    Nasıl El-Kaide, daha çok Afganistan’da Ruslara karşı savaşmış insanlardan teşekkül ettirilmişse, bir defa bir yerde savaşa girmiş, o ortamı yaşamış, o ortam içinde bazı angajmanlar içine düşmekten kurtulamamış insanlar, her zaman her yerde kullanılabilir. Meselâ, Libya’da Kaddafi’nin sonunu getiren iç savaşta ön saflarda bulunanlar, Afganistan’da savaşmış insanlar. Sözgelimi, Mehdi el-Harratî ve Abdülhakim Belhac, entresan Mavi Marmara’da dahi varlar. İnternette bir araştırma yaparsanız, ikisinin de CIA ve MI6’le irtibatlarına rastlarsınız.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38965-isid-eliyle-buyuk-ortadogu-projesi-hayata-geciriliyor.html), [web.archive.org (arşiv bağlantısı)](http://web.archive.org/web/20140713043922/http://www.aksiyon.com.tr:80/aksiyon/haber-38965-isid-eliyle-buyuk-ortadogu-projesi-hayata-geciriliyor.html)
