# "Uçağımız dış müdahaleyle düştü"

*Mesut Çevikalp 2015.11.09*

<div class="pNewsDetailMainContent ctx_content" itemprop="articleBody">
 <p>
  Rusya 31 Ekim günü Mısır’ın Şarm El Şeyh kentinden havalandıktan 23 dakika sonra düşen yolcu uçağının dış etkenlere maruz kaldığını açıkladı. Kremlin Sözcüsü Dmitri Peskov, 17’si çocuk 224 yolcunun hayatını kaybettiği uçak kazasında terör saldırısının ihtimal dışı olmadığını söyledi. Peskov, araştırma komisyonunun incelemelerine başladığını, muhtemel nedenleri şimdilik açıklamayacaklarını kaydetti. Uçağın bağlı olduğu havayolu şirketinin Genel Müdür Yardımcısı Alexander Smirnov, teknik hata ve pilotaj hatası ihtimallerini elediklerini, uçağa dış müdahale yapıldığı ihtimali üzerine eğildiklerini belirtti. Suriye merkezli Irak Şam İslam Devleti Örgütü (IŞİD), Rusya’nın Suriye operasyonlarına misilleme olarak yolcu uçağını kendilerinin düşürdüğünü duyurmuştu. Tarihinin en ölümcül uçak kazası nedeni ile ülkede ulusal yas ilan edildi.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/ucagimiz-dis-mudahaleyle-dustu_552901), [web.archive.org (arşiv bağlantısı)](http://web.archive.org/web/20151231214028/http://www.aksiyon.com.tr:80/karakutu-dunya/ucagimiz-dis-mudahaleyle-dustu_552901)
