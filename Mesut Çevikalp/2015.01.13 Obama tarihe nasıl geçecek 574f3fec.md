# Obama tarihe nasıl geçecek

*Mesut Çevikalp 2015.01.13*

<div class="pNewsDetailMainContent" itemprop="articleBody">
 <p>
  Amerikan medyası, Beyaz Saray’da iki yılı kalan Başkan Barack Obama’nın tarihe nasıl geçeceğini tartışmaya başladı. ABD Temsilciler Meclisi ile Senato’da çoğunluğu Cumhuriyetçilere kaptıran ve yeni yasa çıkarma gücü zayıflayan Obama’nın son iki yılında ‘topal ördek’ durumuna düşüp-düşmeyeceği irdeleniyor. Başkan Obama ‘topal ördek’ durumu ile ilgili soruları muğlak cevaplarla savuşturma eğiliminde: “Bir daha seçimlere girmeyeceğim. Siyasi beklentim yok. İlk hedefim bu iki yılda Amerikan halkına mümkün olduğu kadar iyi hizmet etmek.” Beyaz Saray’ı izleyen uzmanlar, iç siyasetteki etkisini yitiren Başkan Obama’nın son dönemini dış politika ve ekonomiye ağırlık vererek, tarihe ‘başarısız’ nitelemesiyle geçmekten sıyrılmaya çalıştığını söylüyor. Obama’nın son dönemde Kongre’yi saf dışı bırakan kararlar çıkararak dış politikada iz bırakma imkânı var. İki ezeli düşman ile (Çin ve İran) sağladığı yakınlaşma, Filistin’de zorladığı barış süreci Obama’nın Irak ve Suriye’de çizilen imajını henüz telafi etmese de ona küresel platformda hatırı sayılır bir destek getirdi. Uzmanlar, 2 yılık sürenin bir başkana ardında iyi iz bırakması için yeteceğini düşünüyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/obama-tarihe-nasil-gececek_541044), [web.archive.org (arşiv bağlantısı)](http://web.archive.org/web/20150724150424/http://www.aksiyon.com.tr/karakutu-dunya/obama-tarihe-nasil-gececek_541044)
