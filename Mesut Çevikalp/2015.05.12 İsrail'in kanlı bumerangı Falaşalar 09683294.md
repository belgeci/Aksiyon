# İsrail'in kanlı bumerangı: Falaşalar

*Mesut Çevikalp 2015.05.12*

<div class="pNewsDetailMainContent" itemprop="articleBody">
 <p>
  İsrail’de Zenci Yahudi (Falaşa) bir askerin polis tarafından dövülmesi üzerine başlayan ırkçılık karşıtı gösteriler çatışmaya dönüştü. İsrail polisi, devletin ayrımcı politikalarını eleştirmek üzere başkent Tel Aviv ve Kudüs’te toplanan 20 bin kadar Falaşa’ya gaz ve tazyikli suyla müdahale etti. Çatışmada 46 polis ile 7 gösterici yaralandı. Gerilimin tırmanması üzerine açıklama yapan Başbakan Benyamin Netanyahu, Falaşalara sükûnet çağrısında bulundu. Dayak yiyen asker ile Etiyopyalı Yahudilerin temsilcisini başbakanlık konutunda kabul eden Netanyahu, kötü muamele iddialarının inceleneceği, suçu tespit edilenlere gerekli yaptırımların uygulanacağı sözünü verdi. Etiyopya’dan İsrail’e getirilen Falaşalar, Yahudilerin bir kolunu oluşturuyor. ‘Zenci Yahudiler’ olarak biliniyorlar. Sert mizaçları ve acımasızlıklarıyla öne çıkan Falaşalar, İsrail ordusunun öncü, vurucu birliklerinde görev alıyor. Sonradan vatandaşlığa da kabul edilen Falaşalar, İsrail için üç yıl askerlik yapıyor. 2006 Hizbullah Savaşı, 2008 Gazze saldırısında ön safta yer aldılar. Filistinlilere göre beyaz İsraillilerden daha acımasız ve tehlikeliler. Devletin planlı bir uygulamasından dolayı daha çok gettolarda, riskli bölgeler ile işgal edilen Filistin topraklarında kurulan çiftliklerde yaşıyorlar. Çoğu işsiz ve eğitimsiz olan Falaşalar, toplumun en sorunlu kesimi olarak öne çıkıyor. İsrail hapishanelerinde cinayet suçundan yatanların yüzde 20’sini Falaşalar oluşturuyor. Tel Aviv bugünlerde kendi eliyle oluşturduğu kanlı Falaşa bumerangıyla yüzleşiyor.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/israilin-kanli-bumerangi-falasalar_550893), [web.archive.org (arşiv bağlantısı)](http://web.archive.org/web/20150717162628/http://www.aksiyon.com.tr/dunya/israilin-kanli-bumerangi-falasalar_550893)
