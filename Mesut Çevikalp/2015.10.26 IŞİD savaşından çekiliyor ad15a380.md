# IŞİD savaşından çekiliyor

*Mesut Çevikalp 2015.10.26*

<div class="pNewsDetailMainContent ctx_content" itemprop="articleBody">
 <p>
  Kanada’nın yeni başbakanı Justin Trudeau, IŞİD’e karşı uluslararası koalisyon şemsiyesi altında mücadele eden savaş uçaklarını geri çekeceklerini açıkladı. Başbakan Trudeau, savaş uçaklarını çekme konusunda seçmenlerine söz verdiklerini, bu yöndeki kararlarını ABD Başkanı Barack Obama’ya ilettiklerini söyledi. Kanada kasım ayından bu yana IŞİD operasyonuna bölgeye gönderdiği altı CF 18 Hornet savaş uçağıyla katılıyor. Ayrıca koalisyonda, havada yakıt ikmali yapabilen bir CC-150 Polaris tanker uçağı, 2 CP-140 Aurora gözetleme uçağı, bir özel hava ikmal uçağı ve 600 kişilik mürettebat ve destek personeli görev alıyor. Bunun yanında Irak’a konuşlandırdığı 70 uzman askeriyle IŞİD’e karşı direnen Kürt savaşçılara eğitim veriyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/isid-savasindan-cekiliyor_552722), [web.archive.org (arşiv bağlantısı)](http://web.archive.org/web/20151103113458/http://www.aksiyon.com.tr:80/karakutu-dunya/isid-savasindan-cekiliyor_552722)
