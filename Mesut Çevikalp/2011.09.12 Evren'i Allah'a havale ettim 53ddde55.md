# Evren’i Allah’a havale ettim

*Mesut Çevikalp 2011.09.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span lang="EN-GB">
    Emekli Tuğgeneral Necati Gültekin, 12 Eylül darbesinin ardından hapis yatıp işkence görmüş bir isim. Yakından tanıdığı darbe lideri Kenan Evren’i Allah’a havale eden Paşa, cuntacıların hâkim karşısına çıkarılmasını ise destekliyor.
   </span>
  </font>
 </div>
 <div id="newsText">
  <font class="detail-text">
   <p>
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-qformat:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin-top:0cm;
	mso-para-margin-right:0cm;
	mso-para-margin-bottom:10.0pt;
	mso-para-margin-left:0cm;
	line-height:115%;
	mso-pagination:widow-orphan;
	font-size:11.0pt;
	font-family:"Calibri","sans-serif";
	mso-ascii-font-family:Calibri;
	mso-ascii-theme-font:minor-latin;
	mso-fareast-font-family:"Times New Roman";
	mso-fareast-theme-font:minor-fareast;
	mso-hansi-font-family:Calibri;
	mso-hansi-theme-font:minor-latin;}
</style>
<![endif]-->
   </p>
   <p>
    <span lang="EN-GB">
     12 Eylül’ün son şahitlerinden biri o. Darbe sabahı evinden alınır, sonraki 3,5 yılını Kirazlıdere ve Mamak’taki tutukevinde geçirir. ‘Mahalle örgütleriyle’ çalıştığı gerekçesi ile idamla yargılanır, iddia edilen suça yönelik herhangi bir delile ulaşılamayınca çoğu siyasetçi arkadaşı gibi o da beraat eder. 12 Eylül’ün 31. yıldönümü vesilesiyle Tandoğan’daki evinde görüştüğümüz 16. dönem MHP Ankara Milletvekili Necati Gültekin (88), 1980 darbesi hakkında önemli bilgiler veriyor.
    </span>
   </p>
   <p class="BasicParagraph">
    <span lang="EN-GB">
     1974’te TSK’dan Hava Pilot Tuğgeneral rütbesiyle emekli olup ayağının tozuyla girdiği siyasetten dipçik zoruyla ayrılır Necati Paşa. 30 yıl omuz omuza çalıştığı silah arkadaşlarını bir günde karşısında bulur. O artık suçlu bir sivildir! Darbenin topuzu daha bir sert iner onun başına. 12 Eylül’den birkaç gün sonra, genç bir yüzbaşı kapısına dayanır, Kirazlıdere’deki hapishaneye çevrilen dil okuluna götürür. Üç buçuk yıl tutukevi ile mahkeme arasında mekik dokur: “Aradan geçen yıllara rağmen neden suçlandığım, neden yattığım belli değil. Mahkeme de bir sonuca varamadı zaten.”
    </span>
   </p>
   <p class="BasicParagraph">
    <span lang="EN-GB">
     1980’de darbecilerin sivil siyaset ve yargıyı rayından nasıl çıkardığını, kurdukları vesayet sistemiyle devleti hukukun dışına nasıl sürüklediklerini anlatıyor Necati Paşa. Hâlâ, asker anayasal yetkilerini kullandı, diyenlere de vatana 30 yıl hizmet eden bir general olarak gülüp geçtiğini söylüyor: “12 Eylül’ün faydası olmadı bu millete. Siyasetin önünü kesen askerler ne sorunları çözebildi ne de haksızlıkları durdurabildi. 1980 darbesi öyle anayasaya filan da dayanmıyordu. Asılsız iddialarla bir gecede içeri alınan siyasetçiler, hukuk dışı ve hissî yargılamaya tabi tutuldu, işkenceye yatırıldı. İşkenceye hangi anayasa izin verir Allah aşkına! Bir bakıma sivil siyasetin canına okundu. Bugün dahi anayasanın, siyasetin üstünde o vesayetin etkisini hissediyorum ben. Yeni anayasayı bu etkiyi ortadan kaldırmak için destekliyorum.”
    </span>
   </p>
   <p class="BasicParagraph">
    <span lang="EN-GB">
     Kedisini suçlayanların mahkemeye delil olarak sunduğu ‘Abidinpaşa’ belgesi bugün dahi onu tebessüm ettiriyor: “Benimle alakalı 6 suçlama vardı. Ancak ortada delil yoktu. Olsaydı, bulup getirirlerdi zaten. Sadece ellerindeki bir kâğıtta “Paşa’nın toplantısı mühim, Paşa’nın toplantısına hazırlanalım, iyi geçmesi lazım.” yazılmış. O yazıyı istettim. Ankara Abidinpaşa Gençlik Kolları’na ait bir yazıydı. Metinde Abidinpaşa’dan, kısaltılarak ‘Paşa’ diye bahsedilmiş. O paşa bu paşadır deyip belgeyi delil diye koymuşlar iddianameye. İtirazım sonucu düştü o suçlama.”
    </span>
   </p>
   <p class="BasicParagraph">
    <span lang="EN-GB">
     Gültekin Paşa, darbe içinde darbe yaşamış bir bakıma. Uzun yıllar birlikte vatan müdafaasında bulunduğu silah arkadaşlarını günün birinde karşısında bulması, idamla yargılanmaktan daha çok dokunmuş ona. Gücü arkasına alan bir ‘er’in, eline düşen sivillere, hatta emekli generallere neler yapacağını yaşayarak öğrenmiş: “Önce Kirazlıdere, ardından Askerî Mevki Hastanesi ile Mamak’taki hapishanede tarif edilemeyecek olaylara şahit oldum. Birçok tutuklu, sağcı-solcu ayrımına gidilmeksizin sistemli işkencelere tabi tutuldu. Namaz kılmama, bıyık bırakmama dahi engel olunmak istendi. Mahkeme salonunda dahi erler ‘ulan’ diyerek sesleniyordu. Bir keresinde hâkime şikâyet ettim. Etmez olaydım! Ondan sonra daha fazla bağırdılar bize. O günleri yaşayan biri olarak darbecilerin, suça karışanların yargılanmasını, mahkeme huzuruna çıkarılmasını istiyorum. Yeni anayasadan bu yönde umudum var.”
    </span>
   </p>
   <p class="BasicParagraph">
    <span lang="EN-GB">
     Darbeciler bunlarla yetinmemiş. Öğretmen kızı Şule’yi sürmüşler, hapishaneye ziyarete gelen eşi Malike Hanım’a psikolojik baskı uygulamışlar. Hâlini onlara göstermemek için 23 ay eşinin ziyaretine gelmesine mâni olmuş: “Benimle yetinmeyip aileme de cefa vermek istiyorlardı. Üç dil bilen İngilizce öğretmeni kızımı sürgüne gönderme çabaları bundan kaynaklanıyordu. Kalp hastası olduğumu bilmelerine rağmen yapıyorlardı bunları.”
    </span>
   </p>
   <p class="BasicParagraph">
    <span lang="EN-GB">
     Hapis süresince, kendisi gibi Alparslan Türkeş’in de kötü muamelelere maruz kaldığını anlatıyor. Yaşananlar kaldırılamayacak hâle gelince şahsen tanıdıkları darbenin lideri Kenan Evren’e mektup yazmışlar: “Ben Kenan Evren’i tanıyordum. Darbeden kısa süre önce davetlisi olarak Erzurum’daki kış tatbikatına katılmış, hediye ettiği bastonu elinden almıştım. Ancak Türkeş’in tanışıklığı daha ileriydi. Evren ile sınıf arkadaşıydı. Hatta Türkeş, onun önünü açan kişidir. Evren pasif bir görevdeyken Türkeş faal bir göreve getirip istikbalini açmıştı. İçerideki kötü muameleler kesilmeyince Türkeş ve ben Evren’e birer mektup yazdık. Benimki 2, Türkeş’inki 3-4 sayfaydı. İddia edilen olaylara dahilimizin bulunmadığını, suçsuz, delilsiz olarak içeride tutulup kötü muameleye maruz kaldığımızı yazdık. Mektuplar eline ulaşmıştı ama bize geri dönmedi. Keyfî uygulamalar biz çıkana kadar sürdü…”
    </span>
   </p>
   <p class="BasicParagraph">
    <span lang="EN-GB">
     Türkeş’in, sınıf arkadaşı Evren’den yakınıp yakınmadığını soruyoruz Gültekin Paşa’ya. Türkeş ile aynı hücrede kaldıkları günlerde sadece bir kere yüksündüğünü söylüyor: “Genelde hissiyatını belli etmezdi. Ama Mevki Hastanesi’nde yattığımız günlerde bir kere darbecilerden dem vurup ‘of’ çekti. Moral bakımından çökmüştü. Ben de ‘Ne ofluyorsunuz! Darbeciliği başlatan sizsiniz, ondan sonra gelenek oldu.’ dedim. Birkaç gün soğuk davrandı bana. Ancak bir daha yanımda oflamadı.”
    </span>
   </p>
   <p class="BasicParagraph">
    <span lang="EN-GB">
     Tutukevinde birlikte yattıkları Bülent Ecevit, Doğu Perinçek ve Ertuğrul Günay’la ilgili anılarını anlatıyor Gültekin: “Önce Kirazlıdere’de, ardından Mamak’ta tüm tutukluları bir arada tuttular. Mamak’taki 5 metrekarelik hücrede ben, Mehmet Irmak ve Türkeş beraberdik. Yan hücrelerde Perinçek 19 arkadaşıyla kalıyordu. Ramazandı, oruç tuttuk, namaz kıldık. Hiçbir sorun yaşanmadı, başkalarının umduğu olmadı yani. Bülent Ecevit tutukevine gelince ilk MHP vekili ve yöneticisi Agâh Oktay Güner kucaklamıştı. Yine Deniz Baykal ile Agâh’ın sırt sırta verip birbirlerini kaldırarak bellerini rahatlatmaları hâlâ gözümün önündedir. Türkeş çizgi film izlerdi. Bir de reklamı vardı, o reklam çıkınca çok gülerdi. Ecevit tek başına kalıyordu Kirazlıdere’deki hücrede. Sesi çıkmazdı, yalnız dolaşırdı, avluya nadiren çıkardı. Mamak’ta işkence vardı. Ben maruz kalmadım ama aklınızın almayacağı şeylere maruz kalan arkadaşlarım oldu.”
    </span>
   </p>
   <p class="BasicParagraph">
    <span lang="EN-GB">
     Kirazlıdere’de yaşanan acı bir günün hiç aklından çıkmadığını söylüyor Necati Paşa: “Kirazlıdere’ye getirildikten kısa bir süre sonra Ertuğrul Günay’ın babası vefat etti. Cenaze törenine gidebilmesi için izin istendi. Vermediler. Çok üzüldü. O gece bir araya gelip gıyabi namazını kıldık, ardından Lütfü Doğan dua okudu.”
    </span>
   </p>
   <p class="BasicParagraph">
    <span lang="EN-GB">
     TSK’da istihbarat subayı olarak çalıştığını belirten Necati Paşa, Kenan Evren’in şişirilerek kullanıldığını aktarıyor. Darbenin hemen öncesinde Hava Kuvvetleri Komutanı Orgeneral Tahsin Şahinkaya’nın ABD’ye düzenlediği gizli ziyarete vurgu yapıyor: “ABD’nin etkisi olduğu söyleniyordu. Yaptığım araştırmalarda net bir belgeye ulaşamadım. Asker neden darbe yaptı? ABD’nin desteği oldu mu? Netleştiremedik. Ancak Evren şişiriliyordu. Kendisi muhteristi. Kullanılıyordu. Yaptığı konuşmaların nereye ulaştığının farkında değildi.” Peki, Evren’in yargılanması girişimlerini nasıl karşılıyor? Gültekin Paşa, darbeden sonra devletini suçlamamak için AİHM’de dava açmadığını ancak bugünkü şartlarda darbecilerin hâkim önüne çıkarılmasına destek verdiğini söylüyor: “Ben Evren ile olan hesabımı ahirete bıraktım. Ancak işkenceciler helalliğe gelse onları kovarım kapımdan. Elde ettikleri güçle karşılarındaki insanları ezdiler. Mesela mahkeme üyesi Yüzbaşı Ali Kayacan’a hakkımı helal etmiyorum. Yine Haydar Saltuk’un ölümüne sevindim. Bir üst devremdi. 12 Eylül’ün beyniydi.”
    </span>
   </p>
   <p class="BasicParagraph">
    <span lang="EN-GB">
     Şahit olduğu üç darbenin ülkeye tek bir faydasının olmadığını, aksine haksızlıkları artırdığını vurguluyor: “27 Mayıs, 12 Eylül, 28 Şubat fayda getirmedi bu millete. Darbeler daima geriye götürdü bu ülkeyi. Modern bir anayasa yazıp bu vesayetin izlerini silme vakti geldi.”
    </span>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-30425-230-evreni-allaha-havale-ettim.html), [web.archive.org (arşiv bağlantısı)](http://web.archive.org/web/20140103102255/http://www.aksiyon.com.tr:80/aksiyon/haber-30425-230-evreni-allaha-havale-ettim.html)
