# Arakan'ın yalnızlığı...

*Mesut Çevikalp 2015.05.26*

<div class="pNewsDetailMainContent" itemprop="articleBody">
 <p>
  Myanmar’da Budist zulmünden kaçmak için elverişsiz teknelerle Hint Okyanusu’na açılan Arakanlı Müslümanların (Rohingyalı) hayat mücadelesi sürüyor. Elverişsiz gemilerle, açık denizde aç susuz mahsur kalan mültecilere Müslüman komşu ülkeler kapılarını açmazken Afrika’nın fakir ülkesi Gambiya el uzattı. Arakanlı göçmenleri kabul etmeye hazır olduğunu duyurdu. Uluslararası toplumun baskısı üzerine Malezya’nın başkenti Kuala Lumpur’da bir araya gelen Endonezya, Malezya ve Tayland dışişleri bakanları mültecileri geçici olarak kabul etmeyi tartıştı. Endonezya ile Malezya göçmenlere bir yıllık oturum izni verme kararı aldı. Hâlihazırda 3 bin mülteciyi kabul eden Endonezya ve Malezya daha fazlasını ülkeye sokmak istemiyor. Myanmar devleti vatandaşlık statüsünden çıkardığı ve göçe zorladığı Rohingyalı Müslümanları sistemli baskı ve zulümlerle ülkeden zorla atmaya çabalıyor. Birleşmiş Milletler, son 3 yıl zarfında 120 binden fazla Arakanlı Müslüman’ın Myanmar’ı terk ettiğini kaydediyor.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/arakanin-yalnizligi_550999), [web.archive.org (arşiv bağlantısı)](http://web.archive.org/web/20150719020553/http://www.aksiyon.com.tr/dunya/arakanin-yalnizligi_550999)
