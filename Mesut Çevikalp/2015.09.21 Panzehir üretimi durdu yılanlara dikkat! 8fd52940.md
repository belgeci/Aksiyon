# Panzehir üretimi durdu, yılanlara dikkat!

*Mesut Çevikalp 2015.09.21*

<div class="pNewsDetailMainContent ctx_content" itemprop="articleBody">
 <p>
  Dünyada yılan panzehrini üreten tek firmanın mali kriz gerekçesiyle üretimi durdurma kararı küresel endişeye yol açtı. Fransa merkezli şirket mevcut stokun en fazla 1 yıl dayanacağını, bu süre zarfında dünyanın yeni bir çözüm üretmesi gerektiğini duyurdu. Şirket, dünyanın 5 yıldır bilinen bu konuda hareketsiz kalındığını, ellerindeki panzehir teknolojisini isteyenlere devretmeyi önerdiklerini, ancak herhangi gelişme sağlanamadığını kaydetti. Sınır Tanımayan Doktorlar Örgütü, yeni bir ilaç firmasının üretime geçmemesi hâlinde dünyada sağlık krizi yaşanacağını öne sürdü. Dünyada her yıl 5 milyon kişiyi yılan sokuyor. Bunlardan en az 100 bini hayatını kaybediyor. Yüz binlerce kişi de sakat kalıyor. Panzehir 250-500 dolar arasında satılıyor. Küresel sağlık otoriteleri Dünya Sağlık Örgütü’nün krize el atması gerektiğini belirtiyor. Ancak teşkilatın zehir uzmanı ve birimi bulunmuyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/panzehir-uretimi-durdu-yilanlara-dikkat_552312), [web.archive.org (arşiv bağlantısı)](http://web.archive.org/web/20160109204448/http://www.aksiyon.com.tr/karakutu-dunya/panzehir-uretimi-durdu-yilanlara-dikkat_552312)
