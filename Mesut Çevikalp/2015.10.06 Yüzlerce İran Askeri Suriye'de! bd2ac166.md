# Yüzlerce İran Askeri Suriye'de!

*Mesut Çevikalp 2015.10.06*

<div class="pNewsDetailMainContent ctx_content" itemprop="articleBody">
 <p>
  İran’ın müttefik gördüğü Esed rejimini savunmak üzere Suriye’ye yüzlerce asker gönderdiği ileri sürüldü. İngiliz haber ajansına konuşan iki Lübnanlı yetkili, Rusya’nın Esed safında Suriye cephesine dâhil olması üzerine Tahran’ın da ülkeye asker gönderdiğini söyledi. Aynı kaynaklar ağır silahlı İran askerlerinin kısa süre içinde Esed’e bağlı birlikler ve Lübnan Hizbullah’ı ile birlikte muhaliflere karşı büyük kara harekâtına girişeceğini öne sürdü. Rusya’nın söz konusu kara harekâtını savaş uçaklarıyla havadan destekleyeceği belirtildi. Harekâtın İdlib ve Hama kırsalına odaklanacağı, Esed rejiminin kaybettiği toprakları geri almaya çalışacağı öğrenildi. İran rejimi daha önce Suriye’ye Esed’e destek için askerî danışmanlar göndermişti. Bunun yanında İran destekli Lübnan Hizbullah’ı ile Afgan ve Iraklı Şii milisler de Esed safında cepheye inmişti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/yuzlerce-iran-askeri-suriyede_552438), [web.archive.org (arşiv bağlantısı)](http://web.archive.org/web/20160125045249/http://www.aksiyon.com.tr/karakutu-dunya/yuzlerce-iran-askeri-suriyede_552438)
