# İsrail’in Güney Sudan’la imzaladığı anlaşmalar Mısır’ı geriyor

*Mesut Çevikalp 2011.01.10*

<font class="agenda2NewsSpot">
 Güney Sudan, ABD-Çin’in Afrika rekabetine, İsrail’in Nil’i zaptetme oyununa ve devlerin bölgedeki petrolü paylaşma savaşına mı kurban ediliyor?
</font>
<font class="newsDetail">
 <p>
  <p class="MsoNormal">
   Sudan’ın bölünmesini fırsata dönüştürmek isteyen bazı büyük aktörler Güney Sudan liderliğiyle işbirliği görüşmelerine başladı bile. Selçuk Üniversitesi, Uluslararası İlişkiler Bölümü Öğretim Üyesi Prof. Dr. Birol Akgün, İsrail’in Güney Sudan üzerinden Nil Nehri’ni zaptetme planlarının Mısır’ı gerdiğini söylüyor.
   <span>
   </span>
  </p>
  <p class="MsoNormal">
   -Bölünme Sudan’ın refahını nasıl etkiler?
  </p>
  <p class="MsoNormal">
   Güney’in bölünmesi bölge halkına barış ve istikrar getirmeyi garanti etmez. Hatta bölgede yeni etnik sorunların çıkması da kaçınılmaz. Kabileler arası güç savaşları da yaşanabilir. Bölgedeki petrol zenginliğinin nasıl paylaşılacağı konusu önemli bir çatışma sorunu olacak. Uluslaşma aşamasındaki pek çok ülkede görülen iç çatışmaların Güney’de de görülmesi mümkün. Buna karşılık petrol gelirlerinin üçte ikisini kaybedecek olan Sudan (Hartum yönetimi) ise artan fakirlik nedeniyle sosyal sorunlar yaşayacak. Özetle, bölünme ne Kuzey ne de Güney Sudanlılara huzur getirir.
  </p>
  <p class="MsoNormal">
   -Darfur sorunu yeni durumdan nasıl etkilenir?
  </p>
  <p class="MsoNormal">
   Bölünmeler sorunsuz gerçekleşmez. Çekoslovakya gibi barışçıl çözümler çok istisnadır. Güney’in ayrılması belki Darfur için örnek oluşturabilir. Hatta Hartum’daki Ömer El Beşir yönetimi Darfur sorunundan da kurtulmayı umabilir. Ancak mahkeme kararları ortadayken bu pek kolay olamaz. Güney’in bölünmesinin Darfur halkına da ilham kaynağı olması mümkün olsa da, her iki ihtilafın tarihsel, sosyolojik ve siyasi boyutları farklı. Ayrı değerlendirilmeli.
   <span>
   </span>
  </p>
  <p class="MsoNormal">
   -Bölünme kimin işine yarıyor?
  </p>
  <p class="MsoNormal">
   Güney Sudan’ın kurulması Afrika’daki statükoyu sarsar. Batılı ülkeler ve İsrail daha şimdiden Güney Sudan’ın yer altı zenginliklerinin paylaşımı konusunda önemli adımlar atıyor. Güney Sudan liderliği ile Tel Aviv, silah alımı dâhil, pek çok konuda ön antlaşmalar yaptı. Bu gelişmelerden en çok Mısır rahatsız. Mısır, İsrail’in bölgeye müdahalesinin, Nil Nehri’nin kullanımına ilişkin yeni sorunlara neden olacağı düşünüyor. İsrail’in Güney Sudan ilgisinden ve silah satışından son derece rahatsız. Bu nedenle de son haftalarda Mısır, İsrail ajanı oldukları gerekçesiyle 10 kişiyi tutukladı. Dolayısıyla Sudan’ın parçalanması birtakım çatışmaları tetikleyecek.
  </p>
  <p class="MsoNormal">
   -Bölünme Güney’deki Animist ve Müslümanlarla, Kuzey’deki Hıristiyanları nasıl etkiler?
  </p>
  <p class="MsoNormal">
   Kuzey’deki Hıristiyanlar için bir sorun olmayabilir. Zira onlar İslam öncesinden beri orada bulunuyor, Müslüman çoğunlukla birlikte yaşıyorlar. Güney’de ise yeni devletin izleyeceği milliyetçilik ve entegrasyon politikaları buradaki Müslüman nüfusu Kuzey’e göçe zorlayabilir.
  </p>
  <p class="MsoNormal">
   -Kuzey-Güney arasında kalan zengin petrol bölgesi Abyei’nin statüsü ne olacak?
  </p>
  <p class="MsoNormal">
   Petrol kaynakları Darfur sorununda olduğu gibi Güney Sudan’da da önemli rol oynadı. Yeni devlet petrol zengini bir ülke olarak doğacak. Ancak Abyei’nin statü sorunuyla birlikte bölgedeki sorunların petrol ile ilişkisi yeniden tanımlanacak ve siyaseti büyük oranda bu dinamikler yönlendirecek. Abyei’nin geleceği halka sorulacak. Bu konuda yeni görüşmeler de yapılacak. Ancak oradaki silahlı grupları ikna etmek pek kolay olmayacak. Türkiye gibi ülkelere arabuluculuk rolü bile düşmesi mümkün.
  </p>
  <p class="MsoNormal">
   -Güney Sudan’ın denize çıkışı yok. Petrolünü nasıl satacak?
  </p>
  <p class="MsoNormal">
   Güney Sudan petrolünün dünya pazarlarına ulaştırılması için Sudan topraklarından kuzeye doğru boru hatları inşası gerekecek. Bu durum Kuzey Sudan’ın elini güçlendiriyor. Ayrıca Çin’in Güney’deki yatırımları ve Ömer El Beşir’e desteği, uluslararası toplumun Güney Sudan noktasında ortak hareket etmesini engelliyor.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28383-israilin-guney-sudanla-imzaladigi-anlasmalar-misiri-geriyor.html), [web.archive.org (arşiv bağlantısı)](http://web.archive.org/web/20110120175849/http://www.aksiyon.com.tr:80/aksiyon/haber-28383-israilin-guney-sudanla-imzaladigi-anlasmalar-misiri-geriyor.html)
