# Yunan adaları Nobel Barış ödülüne aday

*Mesut Çevikalp 2016.02.02*

<div class="pNewsDetailMainContent ctx_content" itemprop="articleBody">
 <p>
  Suriye iç savaşından kaçan yüz binlerce mülteciyi Avrupa’da ilk karşılayan Yunan adalarının sakinleri Nobel Barış Ödülü’ne aday adayı gösterildi. Oxford, Princeton, Harvard, Cornell ve Kopenhag gibi dünyaca ünlü üniversitelerden akademisyenlerin girişimiyle başlatılan inisiyatif Midilli, Kos, Rodos, Sakız ve Leros adaları sakinlerinin işlerini dahi bırakarak zor şartlar altında botlarla adaya ulaşmaya çalışan mültecileri kurtarmaya çalışmaları sebebiyle Nobel Barış Ödülü’ne aday gösterilmesini istedi. Yunan adaları gönüllüleri, sınırlarına ulaşan mültecilere hijyen çantaları, yiyecek ve temiz kıyafetler sağlıyor. Ayrıca mültecilerin bir sonraki adreslerine ulaşmaları için yardımcı oluyor. İnternet üzerinden başlatılan imza kampanyasına dergi yayına hazırlanırken 280 bin kişi katılmıştı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/yunan-adalari-nobel-baris-odulune-aday_553714), [web.archive.org (arşiv bağlantısı)](http://web.archive.org/web/20160202105859/http://www.aksiyon.com.tr/karakutu-dunya/yunan-adalari-nobel-baris-odulune-aday_553714)
