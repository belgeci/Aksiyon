# SURİYE - İran’ın ‘hacı’ illüzyonu bozuldu

*Mesut Çevikalp 2012.08.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tahran’ın eli kanlı Suriye lideri Beşşar Esed’e verdiği silahlı destek gün yüzüne çıktı. Suriyeli muhalifler ülkeye turist kisvesi altında giren 47 İran Devrim Muhafızı ve askerini ele geçirdi. Tahran, grubu önce ‘türbe ziyareti için Suriye’ye giden hacılar’ diye açıladı.
  </font>
 </div>
 <div id="newsText">
  <font class="detail-text">
   <p>
    Ancak alıkonan İranlılardan bazıları ‘Devrim Muhafızı ve emekli asker olduğunu’ itiraf etti. Ankara, İran’dan gelen talep üzerine, rehin İranlıların salıverilmesi için sadece insani gerekçelerle muhaliflerle temasa geçti. Ancak henüz bir netice alınamadı. İran, bölgedeki yakın müttefiki Esed’i kaybetmemek için isyanı bastırmak üzere Suriye’ye özel birlikler gönderdiği iddiasını birçok kez yalanlamıştı. Ancak muhalifler, öldürdükleri birçok kişinin İran uyruklu olduğunu, bazılarında İran Devrim Muhafızı kimliğinin çıktığını belirtiyor. Muhalifler, büyük can kayıplarına yol açan helikopterleri ve ağır silahları İranlıların kullandığını söylüyor. Geçen hafta Şam’da Esed ile görüşen İran Millî Güvenlik Konseyi Başkanı Said Celili, Suriye’nin ‘direniş ekseninde’ önemli bir yeri olduğunu ve hiçbir biçimde bu eksenin parçalanmasına izin vermeyeceklerini söyledi. Bu arada Ankara’nın uyarılarına rağmen İranlı yetkililer Türkiye’ye karşı suçlamalarını sürdürüyor. İran Genelkurmay Başkanı Hasan Firuzabadi’den sonra İran eski Dışişleri Bakanı Manuçehr Mutteki de Türk devlet adamlarının başta Suriye olmak üzere bölgedeki ülkelere karşı düşmanca politika yürüttüklerini iddia etti. Mutteki, Türkiye’nin bu politikaları sebebiyle, son 10 yıl içinde elde ettikleri getirileri bir gecede heba ettiklerini ileri sürdü.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E4402369652061D6CE541D0DE7B7BBA1?newsId=33303), [web.archive.org (arşiv bağlantısı)](http://web.archive.org/web/20120831042512/http://www.aksiyon.com.tr:80/aksiyon/newsDetail_getNewsById.action;jsessionid=E4402369652061D6CE541D0DE7B7BBA1?newsId=33303)
