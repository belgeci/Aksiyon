# Ordu destekli iktidar, mağlubiyeti kabul etti

*Mesut Çevikalp 2015.11.16*

<div class="pNewsDetailMainContent ctx_content" itemprop="articleBody">
 <p>
  Yarım asırdır ordu tarafından yönetilen Myanmar’da geçen hafta yapılan ilk demokratik seçimleri Nobel ödüllü muhalif lider Aung San Suu Kyi liderliğindeki Ulusal Demokrasi Birliği (NLD) açık ara kazandı. Oyların yüzde 80’ini elde eden NLD, asker destekli Dayanışma Birliği ve Kalkınma Partisi’ni (USDP) iktidardan düşürdü. Gayriresmî sonuçlara göre, Meclis’e giren milletvekilliklerinin yüzde 90’ı muhalefetteki NLD’den çıktı. Ordu destekli iktidar, mağlubiyeti kabul ettiğini duyurdu. Enformasyon Bakanı Ye Htut, Devlet Başkanı Thein Sein adına NLD’ye tebrik mesajı gönderdi. Bakan Ye Htut, hükümetin iktidar değişiminin ‘barış içinde’ yapılması için gayret edeceğini belirtti. Seçimden zaferle çıkan muhalif lider Suu Kyi de Devlet Başkanı ve Genelkurmay Başkanı’ndan görüşme talep etti.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/ordu-destekli-iktidar-maglubiyeti-kabul-etti_552962), [web.archive.org (arşiv bağlantısı)](http://web.archive.org/web/20151130080831/http://www.aksiyon.com.tr:80/karakutu-dunya/ordu-destekli-iktidar-maglubiyeti-kabul-etti_552962)
