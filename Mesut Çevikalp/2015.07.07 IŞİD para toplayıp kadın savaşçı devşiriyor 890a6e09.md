# "IŞİD para toplayıp kadın savaşçı devşiriyor"

*Mesut Çevikalp 2015.07.07*

<div class="pNewsDetailMainContent" itemprop="articleBody">
 <p>
  Alman Anayasayı Koruma Teşkilatı (iç istihbarat servisi), Almanya’dan IŞİD’e katılan kadın savaşçıların arttığını duyurdu. Bugüne kadar IŞİD’e katılan 800 Alman vatandaşından 110’unun kadın olduğunu, 100 kadar vatandaşın da Irak ve Suriye’de hayatını kaybettiğini bildirdi. Teşkilat, çatışma bölgelerine giden kadınların yarısından fazlasının 25 yaşın altında olduğunu, 36’sının da reşit olmadığını belirtiyor. Savaşmak için bölgeye gidenlerden üçte birinin ülkeye geri döndüğüne, bunların en az yarısının savaş tecrübesi edindiğine dikkat çekiliyor. Teşkilat, bu kişilerin ‘çok tehlikeli’ olarak kodlandığını vurguluyor. Almanya’da IŞİD’e bağış toplayan Polonya asıllı Alman Karolina R. (26) 3 yıl 9 ay hapis cezasına çarptırıldı. IŞİD üyesi Fared S. ile imam nikâhıyla evlenen Karolina R,  2013’te oğulları ile birlikte Suriye’ye gitti. Bir müddet orada yaşadıktan sonra Almanya’ya geri dönüp çevresindeki Müslümanlardan IŞİD’e para toplamaya başladı. Örgüte 5 bin 100 Euro havale ettiği tespit edilince tutuklandı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/isid-para-toplayip-kadin-savasci-devsiriyor_551511), [web.archive.org (arşiv bağlantısı)](http://web.archive.org/web/20150728233018/http://www.aksiyon.com.tr/karakutu-dunya/isid-para-toplayip-kadin-savasci-devsiriyor_551511)
