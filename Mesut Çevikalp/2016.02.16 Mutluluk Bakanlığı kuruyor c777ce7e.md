# Mutluluk Bakanlığı kuruyor

*Mesut Çevikalp 2016.02.16*

<div class="pNewsDetailMainContent ctx_content" itemprop="articleBody">
 <p>
  Birleşik Arap Emirlikleri (BAE) Başbakanı Muhammed bin Raşid El Maktum, kabineye mutluluktan sorumlu bir bakan atanacağını duyurdu. El Maktum, Twitter hesabından yaptığı açıklamada, yeni dönemde bazı bakanlıkların birleştirileceğini, yeni olarak da Mutluluk Bakanlığı’nın kurulacağını açıkladı. Mutluluğun ardından bir de Hoşgörü Bakanlığı kurulacağını aktardı: “Yeni başarılar ve halkımıza yardım için yeni bir dönem başlıyor. Halkımıza hizmet için Allah yardımcımız olsun.” Yeni reformları Abu Dabi Emiri ve BAE Devlet Başkanı Halife bin Zayid El Nahyan ile görüştükten sonra açıkladığını belirten El Maktum, kabinedeki reformun bazı kamu hizmetlerinin özelleştirilmesine de kapı aralayacağına işaret etti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/mutluluk-bakanligi-kuruyor_553868), [web.archive.org (arşiv bağlantısı)](http://web.archive.org/web/20160217092829/http://www.aksiyon.com.tr/karakutu-dunya/mutluluk-bakanligi-kuruyor_553868)
