# Siber tehditlerle mücadele birimi kuruyor

*Mesut Çevikalp 2015.02.24*

<div class="pNewsDetailMainContent" itemprop="articleBody">
 <p>
  Siber tehditleri önlemede yetersiz kaldığını gören Washington yönetimi sanal tehditleri bertaraf edecek özel bir birim kuruyor. Siber Tehdit İstihbarat Entegrasyon Merkezi (CTIIC) adı verilen kurumun istihbarat ve güvenlik birimleri arasında koordinasyon görevini üstleneceği öğrenildi. Beyaz Saray İç Güvenlik ve Terörle Mücadele Danışmanı Lisa Monaco, CTIIC’nin 11 Eylül saldırıları sonrasında kurulan ‘Ulusal Terörizmle Mücadele Merkezi’ni örnek alarak dizayn edileceğini belirtti:  “CTIIC, siber tehditle ilgili istihbaratın entegrasyonu, politikacılara ve operatörlere analizlerin sağlanması, mevcut federal hükümetin siber merkezlerinin, ağ savunucularının ve yerel güvenlik birimlerinin çalışmalarının desteklenmesi işlevini yürütecek.” Son dönemde Bank of America, Citigroup ve JP Morgan Chase gibi büyük bankalar ile Beyaz Saray’ın internet ağına yönelik yaşanan siber saldırılarılar ciddi maddi hasara yol açmıştı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/siber-tehditlerle-mucadele-birimi-kuruyor_549096), [web.archive.org (arşiv bağlantısı)](http://web.archive.org/web/20150730182519/http://www.aksiyon.com.tr/karakutu-dunya/siber-tehditlerle-mucadele-birimi-kuruyor_549096)
