# Özgecan'a vefa

*Mesut Çevikalp 2015.03.16*

<div class="pNewsDetailMainContent" itemprop="articleBody">
 <p>
  Kimse Yok mu Derneği, 11 Şubat günü Tarsus’ta hunharca öldürülen Özgecan Aslan’ın (20) adını Çad’da yaşatacak. Özgecan adına başkent N’Djamena’nın 60 kilometre güneyindeki Mandelia kasabasında su kuyusu açan dernek, hayır çeşmesinin tapusunu ailesine teslim etti. Çeşmenin ilk görüntülerini birlikte izleyen Aslan ailesi gözyaşlarına boğuldu. Baba Mehmet Aslan, fakir Çadlılar çeşmeden istifade ettikçe kızının dua alacak olmasının kendilerini mutlu ettiğini belirtti: “Yeşil hayattır, orman hayattır ve bunları su olmadan yaşatamazsınız. Bir insanın gücü ne kadar olursa olsun bunları yapmaya muktedir midir? Bizler inanan insanlar olarak kadere inanmaktan başka çaremiz yok.” Genç-iz Akademi gönüllüsü genç kızların, ‘Selsebil’ projeleri kapsamında topladıkları yardımlarla açılan kuyunun bölge insanına 50 yıl hizmet etmesi öngörülüyor.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/ozgecana-vefa_550171), [web.archive.org (arşiv bağlantısı)](http://web.archive.org/web/20150707033343/http://www.aksiyon.com.tr/dunya/ozgecana-vefa_550171)
