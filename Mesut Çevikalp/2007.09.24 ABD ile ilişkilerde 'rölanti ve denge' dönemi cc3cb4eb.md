# ABD ile ilişkilerde ‘rölanti ve denge’ dönemi

*Mesut Çevikalp 2007.09.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ankara, başkanlık seçimi öncesinde hem kendi dış politikası ile ilgili hususlarda hem de Amerikan iç politikasına yönelik olarak “denge stratejisi” güdüyor. Erdoğan, yeni dönemde “seçim zaferiyle pekişen gücünü” de hissettirecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107110537im_/http://www.aksiyon.com.tr/resim/668/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Başbakan Recep Tayyip Erdoğan bir yıl aradan sonra yeniden Amerika’da. BM Genel Kurulu’nda dünya liderlerine hitap edecek olan Başbakan, 25 ülke lideriyle ikili görüşmelerde bulunacak. 22 Temmuz zaferinin ardından ABD’ye çıkarma yapan Erdoğan’ın ana gündemi Türk-Amerikan ilişkileri değil; ancak ziyaretin yapıldığı konjonktür ve Amerika’daki temas trafiği, Ankara-Washington hattındaki son durum hakkında çarpıcı ipuçları veriyor.
   <br>
    <br>
     Erdoğan, Amerikalı ve diğer muhataplarıyla temaslarında, “seçim zaferiyle pekişen gücünü” de hissettirecek. Ankara’da oylarını yüzde 47’ye çıkaran çiçeği burnunda bir hükümet, Washington’da ise bir yıl sonra seçime gidecek, üstelik halk desteğini yitirmiş bir yönetim bulunuyor. İç ve dış politikada çok zor bir dönem yaşayan Washington, 5 yıl daha iktidarda kalacak olan Erdoğan hükümeti ile ‘yeni sayfa’ açma çabasında. Ankara ise başkanlık seçimleri öncesinde hem kendi dış politikasıyla ilgili hususlarda hem de Amerikan iç politikasına yönelik “denge stratejisi” güdüyor. Erdoğan’ın ziyaret kapsamında Demokratların en güçlü başkan adayı Hillary Clinton ile bir araya gelecek olması, bu çerçevede önemli bir mesaj taşıyor. Başkan George W. Bush ile görüşmek için ‘randevu’ alma konusunda ise pek ısrar edilmedi. AK Parti Genel Başkan Yardımcısı ªaban Dişli, Ankara’nın yeni ilişkileri şekillendirmek için müstakbel başkanı beklediğini vurguluyor. Bu çerçevede mesela AB gibi bazı kritik konularda ABD’den destek istemenin çok mantıklı olmadığını, beklenti ve taleplerin fazla abartılmaması gerektiğini vurguluyor.
     <br/>
     <br/>
     ANKARA GÜÇLENDİ, ABD ZEMİN KAYBETTİ
     <br/>
     <br/>
     Fatih Üniversitesi Uluslararası İlişkiler Bölümü Başkanı Prof. Dr. M. Lutfullah Karaman da mevcut ABD yönetimiyle “yeni bir döneme giriş” veya “yeni dengelerden” söz etmenin çok erken olacağı görüşünde. Prof. Karaman, Ankara’nın elinin güçlendiği, Washington’ın da zemin kaybettiği düşünüldüğünde, böyle bir yeni açılıma tek taraflı olarak Bush yönetiminin ihtiyacı olabileceğini vurguluyor.
     <br/>
     <br/>
     Son dönemlerde Türk-Amerikan ilişkilerini dengeye oturtma sürecinin en somut  sinyalini geçen hafta Ankara’ya gelen ABD Dışişleri Müsteşarı Nicholas Burns verdi. Burns, iki ülke arasındaki stratejik ortaklığın canlandırılması gerektiğini söylerken, ifadelerindeki mahcubiyet dozu da dikkatlerden kaçmıyordu: “Yeni bir döneme girdik. Ülkelerarası ilişkilerde öyle kavşaklar vardır ki ayağa kalkıp bu ülke önemli demeniz mühimdir.” Müsteşar Burns, Türkiye’ye Ortadoğu’da ‘vazgeçilmez ortak’ olarak baktıklarını anlatarak Ankara ve Washington’ın vereceği kararların hayati önemde olduğunu kaydediyordu. Burns, ilişkilerin düzelmesinin zaman aldığını, ‘zor yıllar’ın artık geride kaldığını anlatıyordu. Irak işgali ve çuval olayıyla en kötü dönemini yaşayan ilişkileri tamir için geçen yıl açıklanan “Ortak Vizyon Belgesi” de istenen sonucu vermedi. Belge, “iki ülke ilişkilerinin belirleyici unsurlarını güçlendirme, güçlü dostluk bağlarını artırma, ittifak, karşılıklı güveni sağlama” amacını güdüyordu.
     <br/>
     <br/>
     TÜRKİYE İNİSİYATİF ALACAK
     <br/>
     <br/>
     Amerikalı müsteşarın Ankara temaslarını değerlendiren AK Parti Genel Başkan Yardımcısı Dişli, ilişkilerin son dönemde Ortadoğu ve enerji üzerinde yoğunlaştığını, bu çerçevede “İran’a yaptırım” konusunun da önem kazandığını dile getiriyor. Dişli, görüşmelerde Ankara’nın, “karşılanmayan beklentilerini” hatırlattığını vurguluyor.
     <br/>
     <br/>
     Peki Ankara, ABD’nin zemin kaybettiği bu geçiş döneminden faydalanarak bölgedeki  inisiyatif kozunu daha iyi kullanabilir mi? “Bölgedeki tüm sıkıntılı taraflarla görüşebilen tek ülkeyiz. Bu gücümüzü bölgede barışı sağlamak için kullanabileceğimizi düşünüyoruz.” diyor ªaban Dişli. “ABD’nin bölgedeki konular hakkında bize danışması ve fikirlerimizi sorması gerektiğini düşünüyoruz. Ortak vizyon belgesi de bunu öngörüyordu.” diye devam ediyor. Ankara, yeni dönemde de Ortadoğu, Irak, Suriye ve İran sorunlarıyla ilgili pozitif inisiyatifleri sürdürecek. Türkiye, ABD’yi bu kritik dönemde yanlış hamlelerden uzak tutma çabasını da sürdürecek. Ancak bu süreçte Ankara’nın özellikle İran konusundaki tavrı Amerikan yönetimi açısından oldukça önemli. İngiliz Sunday Telegraph, istihbaratçıların İran’da bombalanacak 2 bin hedef belirlendiğini, gerginliği tırmandırma projelerinin masada olduğunu yazmıştı geçen hafta. Fransa Dışişleri Bakanı Bernard Kouchner de, İran konusunda dünyanın en kötüye (savaş) hazırlanması gerektiğini ifade etmişti. Bu gelişmelerin ardından Washington, Türkiye-İran yakınlaşmasını daha yüksek sesle eleştirmeye başladı. Türkiye’nin İran ile giriştiği enerji işbirliğinden rahatsızlık duyduğunu açıkça ifade eden Amerikan yönetimi, başta Avrupa’dakiler olmak üzere birçok müttefikinden İran ile ticari ilişkilerde bulunmamalarını, özellikle İran petrol ve gaz sektörüne yatırım yapmamalarını istedi. ABD ayrıca, İran’ın dizginlenmesinin Türkiye’nin de çıkarına olduğunu vurguladı. Bu arada Washington’da bu konuda ilk kez ciddi çatlak ses geldi. ABD Merkez Komutanlığı CENTCOM’un yeni emekli olan komutanı emekli General John Abizaid, “İran’ın nükleer silahlar elde etmesi durumunda bile bunun katlanılabilir bir durum olacağını” söyledi. Seçimler yaklaşırken Bush politikalarına içeriden tepkiler bununla sınırlı değil elbet. Bush yönetimi, birçok konuda hem Demokrat hem de Cumhuriyetçi kanattan ağır eleştiriler alıyor.
     <br/>
     <br/>
     İran’a ağır yaptırıma sıcak bakmayan Ankara, krizin askerî müdahalelerle çözülmeyeceği tezini savunurken, yeni dönemde de bu siyasi tavrını belirginleştireceğinin sinyalini veriyor.
     <br/>
     <br/>
     ‘ORTAK ÇIKAR’ ENERJİDE
     <br/>
     <br/>
     Yeni dönemde “enerji politikaları” iki ülke arasında ortak çıkar noktası olarak görülüyor. Çok zengin Petrol ve gaz kaynakları ile Batı’ya giden boru hatlarına hâkim olan Rusya’nın önünü kesmeye çalışan ABD, Türkiye’nin enerji konularında daha aktif olmasını istiyor. Türkiye-İran işbirliğine karşı çıkılmasının ardında Rusya’ya olan tepki de var. Burns, Ankara’daki açıklamasında “Türkiye bizim alternatif boru hatlarına verdiğimiz somut ve büyük desteğin kıymetini eminim takdir ediyor.” diyerek yönetimin bu konudaki kararlılığını ortaya koyuyordu. AK Partili ªaban Dişli de, Türkiye’nin kısa zaman içinde bölgenin enerji üssü haline döneceğini, yeni enerji kaynaklarının Batı’ya ulaştırılmasında ABD ile Avrupa’nın Türkiye ile işbirliği yapması gerektiğini vurguluyor.
     <br/>
     <br/>
     Başkanlık seçimleri öncesi “denge oyunu”nda Türkiye’nin sözde Ermeni soykırımı iddialarıyla ilgili beklentileri de önem kazanıyor. Ankara, konuyla ilgili tasarıların reddini istiyor. Washington, Ermeni baskısına rağmen ‘ret’ için çalışacağını vurguluyor. Ancak seçimde Ermeni oylarını almak isteyen Cumhuriyetçi ve Demokrat adayların bunu nasıl gerçekleştireceği muamma. AK Parti Genel Başkan Yardımcısı Dişli, seçimler öncesinde Ermeni ve PKK sorunlarında net bir sürece girilemeyeceğini öngörüyor. Prof. Dr. Lutfullah Karaman da, müstakbel başkan ile ekibinin özelikle PKK konusundaki tavrının yeni dengeleri belirlemede önemli bir veri olacağını aktarıyor.
     <br/>
     <br/>
     YENİ ÇİZGİYİ BEKLEMEYE DEVAM…
     <br/>
     <br/>
     Prof. Dr. Karaman, Ankara-Washington hattındaki muhtemel süreci şöyle özetliyor: “Gerek Bush yönetimi ve gerekse gelecek yönetimin, Kuzey Irak’tan beslenen terörle mücadele, Ermeni tasarısını kabul girişimleri, İran’a silahlı müdahale, İsrail’in malum politikaları gibi konularda takınacağı tutum, ilişkilerin yeni yönünü, dolayısıyla yeni sayılabilecek bir denge dönemini işaret edecektir.”
     <br/>
     <br/>
     Ankara, ABD ile ilişkilerde söylenmesi gerekenlerin şimdiye kadar fazlasıyla söylendiğini düşünüyor ve artık icraat bekliyor. Bu bekleyiş belki de bir yol ayrımında gerçekleşiyor. Beyaz Saray’ın yeni sahibiyle birlikte ilişkilerin rotasının netleşmesi bekleniyor; içinden geçilen zaman periyodunu ise “rölanti dönemi” olarak görmek lazım.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28471), [web.archive.org (arşiv bağlantısı)](http://web.archive.org/web/20071107110537/http://www.aksiyon.com.tr/detay.php?id=28471)
