# Paris'te dehşet: En az 60 ölü

*Mesut Çevikalp 2015.11.16*

<div class="pNewsDetailMainContent ctx_content" itemprop="articleBody">
 <p>
  Geçen cuma gecesi Fransa’nın başkenti Paris’te düzenlenen eş zamanlı saldırılarda, kimi kaynaklara göre en az 140, kimi kaynaklara göre de 160 kişinin öldüğü bildirildi. Dergimiz yayına hazırlanırken saldırıları üstlenen olmamıştı fakat kanlı eylemlerin Fransa’nın IŞİD hedeflerine yönelik yoğun bombardımanının birkaç gün sonrasında yapılması, akıllara Suriye merkezli terör örgütünü getirdi. Saldırıların ardından metrolar ulaşıma kapanırken güvenlik güçleri teyakkuza geçti. Fransa ile Almanya arasındaki millî maç sırasında düzenlenen saldırıların ardından, stattaki Cumhurbaşkanı François Hollande güvenli şekilde bölgeden uzaklaştırıldı. Hollande, saldırganların kaçmaması ve başka teröristlerin girmemesi için Fransa sınırlarını kapattı. Ayrıca, tüm Fransa’da olağanüstü hâl ilan etti. Paris’te 2. Dünya Savaşı’ndan bu yana ilk kez sokağa çıkma yasağının uygulandığı bildirildi. Ayrıca, Hollande’ın Antalya’daki G20 zirvesine katılmayacağı açıklandı.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/pariste-dehset-en-az-60-olu_552961), [web.archive.org (arşiv bağlantısı)](http://web.archive.org/web/20151130080702/http://www.aksiyon.com.tr:80/karakutu-dunya/pariste-dehset-en-az-60-olu_552961)
