# Dev doğalgaz rezervi keşfedildi

*Mesut Çevikalp 2015.09.07*

<div class="pNewsDetailMainContent ctx_content" itemprop="articleBody">
 <p>
  Mısır açıklarında sondaj çalışması yürüten İtalyan enerji şirketi ENI, bölgede dünyanın en büyük doğalgaz yataklarından birini bulduğunu duyurdu. Mısır devletine ait enerji şirketi EGAS’ın başkanı Halit Abdül Badi, ‘Zohr’ adı verilen doğalgaz yatağındaki cevherin çıkarılması için 7 milyar dolarlık yatırıma ihtiyaç duyduklarını söyledi. ENI Başkanı Claudio Descalzi de yatırımın finansmanı için doğalgaz yatağının hisselerini satışa çıkarabileceklerini belirtti. ENI uzmanları, yüksek kalitesiyle Akdeniz’in en büyük doğalgaz rezervinin kıyıya yakın bir bölgede olmasının işletilmesini kolaylaştıracağını vurguladı. Yaklaşık 100 kilometrekarelik alana yayılan doğalgaz yatağında 850 milyar metreküp doğalgaz rezervi bulunduğu tahmin ediliyor. Uzmanlar, yeni rezervin enerji ithal eden Mısır’ı enerji ihracatçısı hâline getirebileceğine işaret ediyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/dev-dogalgaz-rezervi-kesfedildi_552141), [web.archive.org (arşiv bağlantısı)](http://web.archive.org/web/20160103085934/http://www.aksiyon.com.tr/karakutu-dunya/dev-dogalgaz-rezervi-kesfedildi_552141)
