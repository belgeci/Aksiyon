# Patriotlar yetersiz

*Mesut Çevikalp 2013.02.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   NATO hava savunma kapasitesi Patriotlar devrede. Ancak istenen 10 batarya yerine 6 batarya gelmesi, sınır boyu yerine iç kesimlere konuşlandırılması sistemin etkinliğini azalttı.
  </font>
 </div>
 <div id="newsText">
  <font class="detail-text">
   <p>
    Türkiye’nin artan Suriye tehdidi karşısında NATO’dan talep ettiği, ocak itibarıyla Adana, Kahramanmaraş ve Gaziantep’te konuşlandırılan Patriot hava savunma sistemleri devreye girdi. ABD, Almanya ve Hollanda’ya ait 6 füze bataryası 24 saat Suriye sınırını izliyor. Sistem aktif oldu olmasına da kamuoyundaki tartışmalar dinmedi. Hatta geçen hafta Meclis’e taşındı; Millî Savunma Bakanı İsmet Yılmaz Genel Kurul’da konuyla ilgili sorulara cevap verdi. Mesele siyaset zemininde ele alınınca ne sorulması gereken soruldu ne de gerekli cevaplar verildi, kamuoyu tatmin edilemedi. Sistemin ülkeyi Suriye tehdidinden ne ölçüde koruyacağı hâlâ netleşmedi mesela… 6 bataryanın 900 kilometrelik Suriye sınırının ne kadarını kontrol edebildiği de. Esed’in elindeki Rus menşeli Scud füzeleri karşısında ne kadar etkili olacağı irdelenmedi.
   </p>
   <p>
    <img alt="" height="350" src="http://web.archive.org/web/20130902031600im_/http://medya.aksiyon.com.tr/aksiyon/2013/02/11/patriot.jpg">
     Aksiyon’a konuşan bir silah uzmanı, Patriotlardan muhtemel hava tehditlerine karşı yüzde 100 önleme beklenemeyeceğini vurguluyor. Sistemin ‘Scud’ gibi yüksek irtifadan gelen uzun menzilli füzeleri durdurmada etkili olduğunu, Stinger, Rapier, Hawk gibi alçak ve orta irtifalı füzeleri önleyemediğini belirtiyor. Benzer ifadeleri bir üst düzey diplomattan da dinliyoruz: “1991’deki Körfez Savaşı’ndan bu yana yaşanan teknolojik ilerlemeler Patriot sistemlerinin hasım füzeleri önleme oranlarını artırdı. Ancak bu durum Patriotların tehditleri önlemede yüzde 100 etkili olacağı anlamına gelmiyor.”
    </img>
   </p>
   <p>
    Savunma ve silah teknolojileri konusunda makaleler kaleme alan Fikret Ertan, Birinci Körfez Savaşı sırasında Amerikalıların İsrail’de konuşlandırdığı Patriotların Irak’tan gelen füzeler karşısında başarısız olduğunu hatırlatıyor: “Patriotların sınırdan ‘kuş’ dahi geçirmeyeceği ifade ediliyor. Bu doğru değil. Birinci Körfez Savaşı’nda Patriotlar Saddam Hüseyin’in gönderdiği Scud füzelerinin sadece yüzde 23’ünü engelleyebildi. 30’dan fazlası hedefini buldu…” Son Gazze saldırısında da benzeri durumu İsrail yaşadı. ‘Demir Kubbe’ hava savunma sistemi Hamas’tan gelen füzelerin yüzde 80’ini yakalayabildi. Patriot için de geçerli bu. Suriye’nin elindeki Rus yapımı 500 km menzilli Scud füzelerine karşı etkili olabilir. Ancak düşük irtifalı füzelere karşı etkin değil.
   </p>
   <p>
    1960’ta envantere giren, 80’lerde kullanılmaya başlanan Patriot sistemi zaman zaman ‘dost ateşlerine’ de yol açtı. Mesela 1991’de, yazılım sistemindeki bir hatadan dolayı yarım saniye gecikmeyle harekete geçen batarya hasım Scud’u durduramamıştı. Suudi Arabistan’da konuşlu ABD kışlasını vuran füze, 28 Amerikan askerinin ölümüne yol açmıştı. 2003’te benzer bir ‘kaza’ Kuveyt’te yaşandı. Bu ülkede konuşlu Patriot bataryası, Irak uçağı diye İngiltere Hava Kuvvetleri’ne ait bir Tornado’yu vurdu. Radar hatası denilen olayda iki İngiliz pilot hayatını kaybetti.
   </p>
   <p>
    <strong>
     İki bataryaya daha ihtiyaç var
    </strong>
   </p>
   <p>
    Üzerinde durulması gereken bir diğer nokta da bataryaların sayısı. Suriye sınırının uzunluğunu göz önünde bulunduran Ankara, NATO’dan ısrarla en az 10 batarya talep etti. Ancak ittifak 6 batarya gönderdi. Bunda NATO’nun ekonomik krizden etkilenip savunma havuzunda daralmaya gitmesinin rol oynadığı düşünülüyor. İsmini gizli tutan silah uzmanı, Patriotlara bağlı radar sitemlerinin azami 150 kilometrelik alanı görebildiğini, Adana, Antep ve Maraş gibi yakın şehirlere konuşlandıkları için sınırın doğu kısmını kollayamayacaklarını iddia ediyor. Bu kısma da en az iki batarya konulması gerektiğini anlatıyor ve önemli bir detay veriyor: “İsrail jetleri geçen hafta Suriye’ye girerek Şam -Cemraya yakınlarındaki askerî araştırma tesisini vurdu. İsrail saldırıdan bir gün önce hava savunma sistemi Demir Kubbe’nin iki bataryasını Suriye sınırına kaydırdı. Dikkat edin! Etkisini artırmak için Tel Aviv’den Golan Tepeleri’ne taşıdı.”
   </p>
   <p>
    Bataryaların konuşlandığı noktalar da eleştiriliyor. Ankara’nın sistemlerin Urfa gibi sınır noktasındaki illere yerleştirilmesinde ısrarcı olduğu biliniyor. Fakat öncü NATO heyeti, Adana, Kahramanmaraş ve Gaziantep’e işaret etti. Görüş ayrılığının neden kaynaklandığını kıdemli diplomata soruyoruz. Mevzilerin, Patriotların askerî-teknik kapasiteleri dikkate alınarak, sivilleri mümkün olan en geniş kapsamda koruma altına alabilmek hedefiyle belirlendiğini vurguluyor: “Bu hâliyle bataryalar yaklaşık 3,5 milyon vatandaşımızı (Maraş, Adana ve Antep’te) korunma altına alıyor.”
   </p>
   <p>
    Fakat silah uzmanı, belirlenen noktaların sistemin verimini düşürdüğünü savunuyor. Füze menzili 30-40, uçaklara karşı 80-100 kilometre olan sistemin bu hâliyle düşman unsurlarını ülke sınırlarına girmelerinden sonra imha edebileceğini anlatıyor: “NATO sınıflandırmasına göre Scud füzeleri (SS-1) 300 km menzilli. Scudlar eski teknolojileri gereği düşük isabet oranlı olsa da 1 ton kadar patlayıcı veya kimyasal-biyolojik savaş başlığı taşıyabiliyor. Eğer kimyasal başlıklı füze, sınırımız içinde vurulursa halkın serpintiye maruz kalması kaçınılmaz. İsrail bu tür sınır bölgelerinde serpinti tehdidine karşı maske dağıtır. Eğer bu sistemler halkı koruyacaksa maske de dağıtılmalıydı.” Sistemlerin konuşlandığı noktalar ‘Patriotlar bölgedeki NATO-ABD tesislerinin güvenliği için getirildi’ söylemini de kuvvetlendiriyor. Zira Adana’da ABD’nin İncirlik Üssü, Malatya’da da NATO’nun Kürecik Radarı bulunuyor.
   </p>
   <p>
    Türk hükümeti sistemin ne tetiği ne de yönetiminde söz sahibi. Muhtemel tehditte düğmeye basma emrini Almanya’daki NATO Üssü verecek. Hava Kuvvetleri Komutanlığı bir tuğgeneral ile komutada temsil ediliyor. Ancak saldırı anında Türk generalin bataryaları harekete geçirme yetkisi yok. Sistemlerle birlikte Türkiye’ye gelen 1050 kadar yabancı askerin, görev süresince suça karışmaları hâlinde hangi kaideler çerçevesinde yargılanacağı net değil. Görev süresince askerlerine dokunulmazlık isteyen ülkeler oldu. Sürenin sınırlamaya tabi tutulmaması da eleştiriliyor. Ellerinde 31 Ocak 2014’e kadar Türkiye’de görevlendirildiklerine dair emir bulunan yabancı askerlerin Suriye tehdidi son bulana kadar burada tutulacağı ifade ediliyor. Muhalefet partileri, Rusya ve İran’ı tedirgin eden yabancı askerlerin gidiş tarihinin netleştirilmesini istiyor.
   </p>
   <p>
    <strong>
     AWACS desteği gerekli
    </strong>
   </p>
   <p>
    ABD, Hollanda ve Almanya’nın yanında Japonya, İsrail, Suudi Arabistan, Kuveyt, Tayvan ve Yunanistan’da bulunan ‘Patriot Hava Savunma Sistemi’, savunma ve taarruz yönünden zayıf olan, jeti düşürülen, sınır illeri havanla vurulan Türkiye için büyük bir kazanım elbette. Ancak yeterli değil. Diğer ülkelerde bu tür bataryalar ikinci bir erken uyarı unsuruyla (AWACS uçakları veya radar kapasiteli kruvazörlerle) destekleniyor. Nisan 2012’de devreye giren NATO Kürecik Radarı’nın bataryalarla bağlanıp-bağlanmadığı net değil. Hâlbuki NATO, Esed’in Halep’e Scud gönderdiğini Kürecik üzerinden öğrendi. Esed rejimi ile sıkı müttefiki Rusya, Suriye’de kimyasal başlıklı füzelerin varlığını inkâr etmiyordu. Ankara bu geçici NATO desteği sonrasında ihalesini yürüttüğü 4 milyar dolarlık hava savunma sistemi alımını dondurdu. Ancak dört bir tarafı uzun menzilli balistik füze sahibi hasım ülkelerle (İran, İsrail) çevrili Türkiye’nin kısa zamanda önce dış alım, ardından millî tedarikle bu zafiyeti kapatması gerekiyor.
   </p>
   <p>
    <strong>
     Patriot füzeleri
    </strong>
   </p>
   <p>
    5,20 metre uzunluğunda, 900 kilogram ağırlığında. PAC 1, PAC 2 ve PAC 3 olmak üzere 3 ayrı modeli mevcut. PAC 1 versiyonunun radar tarama açısı geniş, menzili 70 km. PAC 2 balistik füzelerin yanında uçaklara karşı da etkili. Uçak menzili 100-150 km. PAC 3’ün en önemli artısı fırlatıcıdaki füze sayısını 4’ten 16’ya çıkarması. Aktif radarı sayesinde balistik füzelere karşı etkili. Füze menzili 30 km, uçak menzili ise 80-100 km kadar.
   </p>
   <p>
    <strong>
     Çalışma sistemi
    </strong>
   </p>
   <p>
    Düşman uçak veya füze unsurunu radar sistemi sayesinde sınır ötesinde fark edip bataryadan fırlattığı füzeyle havada imha ediyor. Sistem batarya, radar, komuta kontrol merkezi ve jeneratörlerden oluşuyor. Bataryalar dört füze konuşlu beş adet fırlatma biriminden oluşuyor. İki bataryanın işletilmesinde en az 170 asker görev alıyor.
   </p>
   <p>
    <strong>
     Komşu ülkelerin füzeleri
    </strong>
   </p>
   <p>
    Rusya: S300-S400 Triumph sistemi var. Menzilleri 150-200 km.
   </p>
   <p>
    İsrail: 2500 km menzilli, nükleer başlık taşıyabilen JERİCHO 3 füzeleri bulunuyor. Karşı saldırılar için de Arrow füzelerini kullanıyor.
   </p>
   <p>
    İran: Nükleer başlık taşıyabilen Shahab 2 ve Shahab 3 füzelerinin menzili 2200 km.
   </p>
   <p>
    Suriye: Rus menşeli Scud füzeleri var. Menzilleri 500 km. Başlık taşıyabiliyor.
   </p>
  </font>
 </div>
 <div>
 </div>
 <div>
 </div>
</div>


## Yorumlar

### eyup sultan, 11 April 2013, 10:23
> Biraz Bilgi: Patriot un amacı yüksek irtifalı scud tarzı füzeleri durdurmak içindir , onun için yapılmıştır.Patriot un kısa menzillisi diyebileceklerimiz IHAVK rapierdir .Patriotla aynı işi yapar hemen hemen.Havk rapier patriot saldırı amaçlı değildirki savunma amaçlıdır.Havk rapier  uçaklara patrio...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34819), [web.archive.org (arşiv bağlantısı)](http://web.archive.org/web/20130902031600/http://www.aksiyon.com.tr:80/aksiyon/newsDetail_getNewsById.action?newsId=34819)
