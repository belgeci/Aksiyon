# ABD - Casus destroyer denize indi

*Mesut Çevikalp 2013.11.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD Donanması, yeni nesil destroyeri USS Zumwalt’ı suya indirdi. Kennebec nehrinde test edilen ‘robotik gemi’ unvanlı destroyer denizden karaya atış yapabilme yeteneğine sahip.
  </font>
 </div>
 <div id="newsText">
  <font class="detail-text">
   <p>
    Zumwalt, mevcut destroyerlerden 30 metre daha uzun (180 metre) ve iki katı kadar geniş olsa da radarlara yakalanmama kabiliyetine sahip. ‘Düşmanın kapısını kırmak’ amacıyla tasarlanan Zumwalt, karada konuşlanmış deniz-hava savunma bataryalarını, düşman unsurlarını imha edip çıkarma birliklerini karşı ateşten koruyacak. Düşmanı vurmak için sığ sulara girebilen Zumwalt, 115 kilometre ötedeki hedefleri (deniz-kara) etkisiz hâle getirebiliyor. Zumwalt, bilgisayar kontrollü 155 milimetrelik çift topun yanı sıra SM-2 uçaksavar füzeleri, karadaki hedefleri vuracak Tomahawk kruvazör füzeleri, roket imha eden ESSM füzeleri ve dikey olarak ateşlenen ASROC denizaltı avcısı torpidolarla donatıldı. Toplamda 80 mermi/füze taşıyacak. Tasarımı sayesinde, isabet alması hâlinde bile silahların tamamı devre dışı kalmayacak. 3 milyar dolara mal olan Zumwalt, 35 mw’lık çift endüksiyon motoru ile 30 deniz mili hıza ulaşabilirken, sahip olduğu 4 gaz türbinli jeneratör sayesinde ihtiyaç duyduğu elektriği üretebiliyor. Robotik gemide sadece 148 denizci görev alacak. Benzeri destroyerlerde en az 280 denizci görev alıyordu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C2E8456C68168DBC2589DF81BF28FBBD?newsId=36966), [web.archive.org (arşiv bağlantısı)](http://web.archive.org/web/20140909130633/http://www.aksiyon.com.tr:80/aksiyon/newsDetail_getNewsById.action;jsessionid=C2E8456C68168DBC2589DF81BF28FBBD?newsId=36966)
