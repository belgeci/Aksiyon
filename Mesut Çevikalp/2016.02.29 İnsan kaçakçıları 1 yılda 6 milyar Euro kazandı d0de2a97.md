# İnsan kaçakçıları 1 yılda 6 milyar Euro kazandı

*Mesut Çevikalp 2016.02.29*

<div class="pNewsDetailMainContent ctx_content" itemprop="articleBody">
 <p>
  Avrupa Polis Teşkilatı (Europol), insan kaçakçılarının 2015 yılında yaklaşık 6 milyar Euro kazanç elde ettiğini açıkladı. Bu miktarın büyük bir kısmını, yasa dışı yollardan Avrupa’ya taşınan sığınmacılardan alınan paranın oluşturduğunu kaydetti. Europol Başkanı Rob Wainwright, sığınmacı krizinin devam etmesi hâlinde insan kaçakçılarının kazançlarının iki ya da üçe katlanabileceğine dikkat çekti. Europol, 2015 zarfında aktif 12 bin insan kaçakçısını tespit etti. Kaçakçıların özellikle İstanbul, İzmir, Atina ve Budapeşte hattında aktif olduğunu ortaya çıkardı. Ayrıca Berlin, Calais, Zeebrugge ve Frankfurt’un da kaçakçıların Avrupa kıtasındaki en büyük merkezleri arasında yer aldığı belirtildi. Geçen yıl yaklaşık 1 milyon göçmen Ortadoğu ve Kuzey Afrika’daki savaşlardan kaçarak Avrupa’ya geldi.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/insan-kacakcilari-1-yilda-6-milyar-euro-kazandi_553965), [web.archive.org (arşiv bağlantısı)](http://web.archive.org/web/20160302103128/http://www.aksiyon.com.tr/karakutu-dunya/insan-kacakcilari-1-yilda-6-milyar-euro-kazandi_553965)
