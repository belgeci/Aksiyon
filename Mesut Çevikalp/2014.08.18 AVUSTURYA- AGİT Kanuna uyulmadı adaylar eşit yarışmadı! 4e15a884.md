# AVUSTURYA- AGİT: Kanuna uyulmadı, adaylar eşit yarışmadı!

*Mesut Çevikalp 2014.08.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa Güvenlik ve İşbirliği Teşkilatı (AGİT) Türkiye’de 10 Ağustos’ta düzenlenen cumhurbaşkanlığı seçimleri zarfında seçim kanununda yer alan hükümlerin, düzenlemelerin ve kısıtlamaların uygulanmadığını kaydetti.
  </font>
 </div>
 <div id="newsText">
  <font class="detail-text">
   <p>
    Cumhurbaşkanlığı seçim sürecini başından bu yana izleyen Viyana merkezli teşkilat, seçimler öncesinde başbakan rolü ile cumhurbaşkanı adayı rolünün net şekilde ayrılmamasını eleştirdi. Başbakan Tayyip Erdoğan’ın seçimlerde medya ve kamu kaynaklarını lehine kullanıldığını, resmî pozisyonunu avantaja çevirdiğini, böylece adaylar arasındaki eşitliğin bozulduğunu kaydetti. Avrupa Konseyi Parlamenterler Meclisi (AKPM) Delegasyon Başkanı Meritxell Mateu Pi de, devlet kaynaklarının kötü kullanımının seçime gölge düşürdüğünü öne sürdü. AGİT’in seçime dair raporunda şu tespitlere yer verildi: “Erdoğan’ın başbakanlık resmî görevini kullanarak zaman zaman yerel yönetimler ve AKP tarafından düzenlenen kampanya çalışmalarıyla birleştirerek ülke çapında yoğun bir seyahat trafiğine girmesi, görünürlüğünün çok fazla artmasına yol açtı. Ek olarak önemli devlet altyapı projelerinin açılışları da kampanya çalışmalarına denk getirildi. İdari kaynakların kötüye kullanılması, devlet ve parti kaynaklarının ayrımının net bir şekilde yapılmaması, ulusal ve uluslararası mevzuata aykırı.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B74B42E42C6F087337E64AA9E9D429BF?newsId=39247), [web.archive.org (arşiv bağlantısı)](http://web.archive.org/web/20140909130643/http://www.aksiyon.com.tr:80/aksiyon/newsDetail_getNewsById.action;jsessionid=B74B42E42C6F087337E64AA9E9D429BF?newsId=39247)
