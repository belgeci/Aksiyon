# ABD - ‘Kürdistan’ kartı yeniden masada!

*Mesut Çevikalp 2012.12.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD Ulusal İstihbarat Direktörlüğü, ‘Küresel Eğilimler 2030: Alternatif Dünyalar’ adlı raporunda, Türkiye’nin gelecekte kurulması olası ‘Bağımsız Kürdistan’ ile sorun yaşayacağını ileri sürdü.
  </font>
 </div>
 <div id="newsText">
  <font class="detail-text">
   <p>
    Amerikan istihbarat kuruluşlarını bünyesinde toplayan kurum, Türkiye’nin 2030’a kadar yükselişe geçeceğini, dünya sahnesindeki rolü ile bölgesindeki etkinliğinin artacağını belirtiyor. Raporda, Türkiye’nin 2030 yılına kadar bölgesel aktör sıfatıyla küresel ekonomi için öneminin artacağı, Ankara’nın uluslararası sistemde daha etkili olacağı belirtiliyor. Bununla birlikte, 2030’a kadar bölgede kurulması öngörülen Kürt devletinin, Türkiye’nin bütünlüğüne darbe vurabileceğini, Ortadoğu sınırlarının belirmeye başlayan bu yeni devlete göre yeniden çizileceğini de ileri sürülüyor. Türkiye’de doğum oranında keskin bir düşüş yaşandığını, bu şekilde devam etmesi hâlinde, 2030’da Türkiye’ye Sahra Altı Afrika’sı ile Güneydoğu Asya’dan genç göçmenler geleceği vurgulanıyor. 5 yılda bir hazırlanan ve dünyanın geleceğine ilişkin senaryoların ele alındığı raporda ABD ile Çin’e dair de önemli öngörüler mevcut. Çalışma, 2030 yılında Çin’in Amerika’yı geride bırakarak dünyanın en büyük ekonomisi olacağını kaydediyor. Bu bağlamda ABD yönetimine, küresel konularda Çin ile birlikte hareket etmesini, küresel sorunlarda işbirliğine gitmesini tavsiye ediyor. 2030’da yiyecek, su ve enerji ihtiyacının yüzde 35-50 oranında artacağı, bunun özellikle Afrika ve Ortadoğu’da çatışmalara yol açacağı da öngörülüyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34330-abd---kurdistan-karti-yeniden-masada.html), [web.archive.org (arşiv bağlantısı)](http://web.archive.org/web/20121227144205/http://www.aksiyon.com.tr:80/aksiyon/haber-34330-abd---kurdistan-karti-yeniden-masada.html)
