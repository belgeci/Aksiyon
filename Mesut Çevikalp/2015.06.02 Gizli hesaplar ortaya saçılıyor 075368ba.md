# Gizli hesaplar ortaya saçılıyor

*Mesut Çevikalp 2015.06.02*

<div class="pNewsDetailMainContent ctx_content" itemprop="articleBody">
 <p>
  İsviçre hükümeti, yabancı ülkelerin vergi yetkililerinden gelen yoğun baskılar üzerine İsviçre bankalarında hesabı bulunan ve hakkında bilgi istenen kişilerin listesini resmî gazetede yayımlamaya başladı. Listede kişilerin isim, doğum tarihi ve milliyetlerine ilişkin bilgilere yer veriliyor. İsviçre bankaları, yurtdışından gelen bilgi taleplerini İsviçre Federal Vergi Dairesi’ne bildirip, aranan vergi mükelleflerini kayda geçiriyor. İsviçre resmî gazetesi mayıs ayı sayısında İspanya, Hindistan, Hollanda, Almanya, İngiltere, ABD, Güney Kore vatandaşları ve Panama, Bahamalar ve İspanya’da kayıtlı firmalara ilişkin onlarca bilgiyi ifşa etti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/gizli-hesaplar-ortaya-saciliyor_551067), [web.archive.org (arşiv bağlantısı)](http://web.archive.org/web/20151217132616/http://www.aksiyon.com.tr/karakutu-dunya/gizli-hesaplar-ortaya-saciliyor_551067)
