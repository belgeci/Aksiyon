# ABD - Uçan ‘ejderhaları’ kime verecek?

*Mesut Çevikalp 2012.05.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Amerika’nın savaştığı deniz aşırı cephelerde zor, kirli ve tehlikeli görevlerde kullandığı insansız hava araçları (İHA) üçüncü ülkelerin iştahını kabartmaya başladı.
  </font>
 </div>
 <div id="newsText">
  <font class="detail-text">
   <p>
    Geçen 10 yılda Washington’a Afganistan, Pakistan, Somali, Irak, Libya ve Yemen operasyonlarında büyük üstünlük kazandıran silahlı İHA’lar Türkiye ve Irak’ın da gündeminde. Her iki müttefiki de ABD’den bu modern savaş silahını edinmek istiyor. Ankara ısrarını 20-21 Mayıs’ta Chicago’da düzenlenen NATO Zirvesi’nde bir kez daha dile getirdi. Zirve kapsamında ABD Başkanı Barack Obama ile görüşen Cumhurbaşkanı Abdullah Gül, Türkiye’ye İHA satışının kolaylaştırılması yönünde baskı yaptı. Gül, Ankara’nın silahlı İHA’ları terörle mücadelede önemli bir araç olarak gördüğünü vurguladı. İhtiyacın farkında olduğunu söyleyen Obama, Türkiye’nin İHA kapasitesine sahip olmasını istediğini ancak son sözün ABD Kongresi’nde olduğunu hatırlattı. Kongre’nin yanı sıra ABD Savunma Bakanlığı’ndaki bir kanadın, silahlı İHA teknolojisinin Türkiye’ye verilmesine karşı durduğu biliniyor. Bu esnada, Bağdat’tan gelen İHA talebi Washington’u zor durumda bıraktı. Irak Petrol Bakanlığı Sözcüsü Asım Cihad, hükümetinin ABD açısından da stratejik değeri bulunan petrol boru hatlarını korumak için İHA’ya ihtiyaç duyduğunu, silahlı veya silahsız İHA almak için ABD ve Çin ile görüştüklerini açıkladı. ABD’nin Bağdat Büyükelçiliği söz konusu talebi doğruladı. İddialara göre ABD Bağdat’a silahsız İHA vermeye meyilli. Yerel mühendislerin eğitimine başlandı. Ancak Amerika İHA teknolojisini Irak’a verip Bağdat ile sorun yaşayan diğer müttefiki Türkiye’ye vermekten kaçınırsa Ankara-Washington hattında büyük bir kriz çıkacak. Zira Cumhurbaşkanı Gül Chicago’da krizin ilk sinyallerini de verdi: “Eğer İHA’ları vermezseniz imalatında ortak olduğumuz F-35’leri de almayız.”
   </p>
  </font>
 </div>
 <div>
 </div>
 <div>
 </div>
</div>


## Yorumlar

### haluk demirkan, 03 June 2012, 09:44
> Nereden nereye? Daha önce olsa olur abi der geri dönerdik.

Kaynak: [www.aksiyon.com.tr](http://www.aksiyon.com.tr:80/aksiyon/haber-32674-abd---ucan-ejderhalari-kime-verecek.html), [web.archive.org (arşiv bağlantısı)](http://web.archive.org/web/20120624030502/http://www.aksiyon.com.tr:80/aksiyon/haber-32674-abd---ucan-ejderhalari-kime-verecek.html)
