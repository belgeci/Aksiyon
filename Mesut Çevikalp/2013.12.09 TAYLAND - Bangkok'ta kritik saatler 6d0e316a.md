# TAYLAND - Bangkok’ta kritik saatler

*Mesut Çevikalp 2013.12.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tayland’da yaklaşık 2 hafta önce patlak veren hükümet karşıtı gösteriler ülkeyi felç etti. Savaş alanına dönen başkent Bangkok’ta okullar ve resmî kurumlar geçici olarak tatil edildi.
  </font>
 </div>
 <div id="newsText">
  <font class="detail-text">
   <p>
    Televizyondan halka seslenen Başbakan Yardımcısı Surapong Toviçakçaykul, göstericilere ülke ekonomisine, imajına daha fazla zarar vermemeleri çağrısında bulundu. Başbakan Yinglak Şinavatra da sosyal paylaşım sitesinde hükümet yetkilileri ile yaptığı toplantının fotoğraflarını yayımlayıp sürecin kontrol altında olduğu mesajını verdi. Son 10 gündür halkın karşısına çıkmayan Başbakan Şinavatra’nın, güvenliği için gizli bir yere götürüldüğü ifade ediliyor. Güvenlik güçleri, başbakanlık ve hükümet binalarını işgal edip taş, molotofkokteylleri atan göstericileri göz yaşartıcı gaz, tazyikli su ve plastik mermiyle dağıtmaya çalışıyor. Çatışmalarda en az 4 kişi öldü, yüzlerce kişi yaralandı. Yönetim karşıtları, ağabeyi eski Başbakan Taksin Şinavatra’nın çıkarlarına hizmet ettiğini ileri sürerek Başbakan Yinglak Şinavatra’nın istifasını istiyor. Protestocuların lideri Suthep Thaugsuban, yeni başbakanı seçmek üzere halk konseyi kurulması hâlinde gösterilere son verebileceklerini aksi takdirde hükümet devrilene kadar eylemlere devam edeceklerini duyurdu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F530E9BC5443790CBE2F5A2A4D9A89AA?newsId=37286), [web.archive.org (arşiv bağlantısı)](http://web.archive.org/web/20131230231716/http://www.aksiyon.com.tr:80/aksiyon/newsDetail_getNewsById.action;jsessionid=F530E9BC5443790CBE2F5A2A4D9A89AA?newsId=37286)
