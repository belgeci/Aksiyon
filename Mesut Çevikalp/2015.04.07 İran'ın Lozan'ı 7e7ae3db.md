# İran'ın Lozan'ı

*Mesut Çevikalp 2015.04.07*

<div class="pNewsDetailMainContent" itemprop="articleBody">
 <p>
  İran ile ‘P5+1’ grubunun (ABD, Rusya, İngiltere, Fransa, Çin ve Almanya) İsviçre’nin Lozan kentinde yürüttüğü nükleer müzakereler 2 Nisan itibariyle neticelendi. Taraflar çerçeve üzerinde uzlaştı, anlaşma metni yazımına başlandı. İran nükleer hammadde stoklamasına sınırlama getirecek, Natanz nükleer tesisindeki santrifüjleri üçte iki oranında azaltacak, Fordow nükleer tesisi ile Arak’ta plütonyum üreten ağır su reaktörünü devre dışı bırakacak. Uluslararası Atom Enerjisi Kurumu santrifüjlerin depolara kaldırılışını izleyecek. Böylece atom bombası üretme kapasitesi dondurulacak. Buna karşılık ABD ve Batı dünyası İran’a yönelik ekonomik ve siyasi yaptırımlarını kaldırılacak. AB Dışişleri ve Güvenlik Yüksek Temsilcisi Federica Mogherini, nihai imzaların (30 Haziran) ardından BM Güvenlik Konseyi kararlarının da kaldırılacağını duyurdu. Obama çerçeve anlaşmasını ‘İran ile tarihî bir uzlaşma’ olarak nitelendirdi. P5+1’in İran’ın anlaşmaya uyup uymadığını sürekli denetleyeceğini belirtti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/iranin-lozani_550391), [web.archive.org (arşiv bağlantısı)](http://web.archive.org/web/20150801164206/http://www.aksiyon.com.tr/karakutu-dunya/iranin-lozani_550391)
