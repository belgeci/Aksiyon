# Afrikalılar da Zeki Müren'i görecek!

*Mesut Çevikalp 2014.12.30*

<div class="pNewsDetailMainContent" itemprop="articleBody">
 <p>
  İngiltere merkezli çok uluslu telekomünikasyon şirketi O3b Networks dünyanın en ücra bölgelerine internet erişimi sağlayacak uyduları uzaya fırlattı. Avrupalı uzay şirketi Arianespace’e ait Soyuz füzesinin taşıdığı dört uydu başarıyla yörüngelerine oturdu. Böylece şirketin uzaydaki uydu sayısı 8’e yükseldi. O3b Networks (Geri Kalan 3 milyar) 2013’te başlayan uyduların uzaya taşınma sürecinin 2015’in ilk çeyreğine kadar süreceğini, ardından yeryüzündeki sistemlerin devreye alınmasıyla Afrika, Güneydoğu Asya ve Latin Amerika’da 150’den fazla ülkede 3 milyardan fazla kişiye hızlı ve düşük maliyetli internet erişimi sunulmaya başlanacağını aktarıyor. Projeyi ABD’li teknoloji devi Google, İngiliz HSBC Bankası ve Avrupa küresel uydu ve yayıncılık operatörü SES de destekliyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/afrikalilar-da-zeki-mureni-gorecek_540291), [web.archive.org (arşiv bağlantısı)](http://web.archive.org/web/20150107140154/http://www.aksiyon.com.tr:80/karakutu-dunya/afrikalilar-da-zeki-mureni-gorecek_540291)
