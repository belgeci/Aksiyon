# BELÇİKA - Mali krizdeki İttifak’a Chicago dopingi

*Mesut Çevikalp 2012.05.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kuzey Atlantik Antlaşması Örgütü (NATO) tarihinin en geniş katılımlı zirvesini 20-21 Mayıs’ta ABD’nin Chicago kentinde düzenleniyor. İttifak’ın 25. toplantısına 60 farklı ülkeden devlet başkanları, başbakanlar, bakanlar ve uluslararası kuruluş temsilcileri katılıyor.
  </font>
 </div>
 <div id="newsText">
  <font class="detail-text">
   <p>
    Zirvede Türkiye’yi Cumhurbaşkanı Abdullah Gül, Dışişleri Bakanı Ahmet Davutoğlu ve Millî Savunma Bakanı İsmet Yılmaz temsil edecek. Üyeler zirvede hem Lizbon Zirvesi’nde benimsenen kararları gözden geçirecek hem de İttifak’ın geleceğine damgasını vuracak politikaları görüşüp sonuca bağlayacak. Geleceğe dönük önemli kararlar alacak. 20 Mayıs’ta devlet ve hükümet başkanları oturumuyla başlayacak zirvede, NATO’nun akıllı savunma sistemine geçişi, Malatya-Kürecik’te konuşlanan balistik füze savunma sisteminin ara yeteneğinin ilanı, Afganistan’ın durumu, İttifak’ın ortaklıkları ve caydırıcılığı ve savunma yapısı masaya yatırılacak. Ancak diplomatik kaynaklar zirvede ana gündemin Afganistan olacağını söylüyor. 2014 yılı sonunda Afganistan’daki askerî misyonunu sona erdirecek olan NATO, çekilme öncesindeki adımlarla çekilme sonrasında üstleneceği yeni misyonları Chicago’da netleştirecek. İttifak çekilme sonrasında istikrarın korunabilmesi için Afgan ordusunun eğitimine hız vermeyi, teknik kapasitesini artırmayı düşünüyor. Bu konuda üye ve üye olmayan ülkelerden mali katkı taahhütleri almaya çalışacak. Küresel krizler sonucu üyelerinden yeterli mali katkı alamayan İttifak, mevcut kaynaklarını operasyonel anlamda daha etkili kullanabilmek için geliştirdiği ‘akıllı savunma’ konseptini anlatacak. Buna göre, savunma, istihbarat ve güvenlik ihtiyaçlarını kurulacak ortak havuzlardan karşılama yoluna gidilecek. Türkiye, akıllı savunma sistemi çerçevesinde içlerinde deniz güvenliği ve uçuş eğitimi gibi konular da olan 4 projede öncülük yapmak istiyor. Zirvede bu konuda ilke kararı alınacak; detaylar ise daha sonradan belirlenecek. Zirvede ayrıca Malatya Kürecik’e konuşlandırılan balistik füze savunma sisteminin ara yeteneğinin hayata geçirilmesi ilan edilecek. Çok katmanlı olan, kara ve deniz unsurlarının bulunduğu bu savunma sistemi temelde 4 aşamadan oluşuyor. Birinci aşama erken uyarı radarlarının Kürecik’e konuşlandırılması iken, ikinci aşamayı 2015’te Romanya’ya konuşlanacak unsurlar, üçüncüyü 2018’de Polonya’ya konuşlanacak unsurlar oluşturuyor. Son aşamada ise füze savunma sistemi yerleşiminin 2020’de tamamlanması öngörülüyor. Sistemin komuta merkezi Almanya’daki Rammstein üssünde olacak. Türkiye’nin tam söz hakkı olacak. Ana karargâhta general seviyesinde bir yetkili görevlendirilecek ve bu kişi her aşamada söz sahibi olacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=629CA65BC2B7338DC7309F4BE6ACDB66?newsId=32616), [web.archive.org (arşiv bağlantısı)](http://web.archive.org/web/20120719224739/http://www.aksiyon.com.tr:80/aksiyon/newsDetail_getNewsById.action;jsessionid=629CA65BC2B7338DC7309F4BE6ACDB66?newsId=32616)
