# Beklenen mülteci sayısını 1 milyona çıkardı

*Mesut Çevikalp 2015.09.21*

<div class="pNewsDetailMainContent ctx_content" itemprop="articleBody">
 <p>
  Almanya hükümeti 2015 zarfında ülkeye 1 milyon mülteci geleceğini öngördü. Başbakan Yardımcısı Sigmar Gabriel, yıl boyunca Almanya’ya sığınanların sayısının 1 milyona ulaşacağını söyledi: “Göstergeler İçişleri Bakanlığı’nın tahmin ettiği gibi bu yıl 800 bin değil, 1 milyon sığınmacı alacağımıza işaret ediyor.” Sınırların geçici olarak kontrol edilmesi kararını da savunan Gabriel, bu uygulamayla Almanya’nın Avrupalı ortaklarına ‘sığınmacıları tek başıma kabul edemem’ mesajı gönderdiğine işaret etti. İçişleri Bakanı Thomas de Maiziere, 19 Ağustos’ta mülteci krizini değerlendirmiş, daha önce 450 bin olarak öngördüğü mülteci sayısını 800 bine yükseltmişti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/beklenen-multeci-sayisini-1-milyona-cikardi_552313), [web.archive.org (arşiv bağlantısı)](http://web.archive.org/web/20160109204100/http://www.aksiyon.com.tr/karakutu-dunya/beklenen-multeci-sayisini-1-milyona-cikardi_552313)
