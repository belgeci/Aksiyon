# ÜRDÜN - Mülteci kadınlar fuhşa sürükleniyor

*Mesut Çevikalp 2013.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Suriye’de Esed rejiminin katliamları üzerine ülkeyi terk edenlerin sayısı 2 milyona yaklaştı. Sınırı geçemeyen yaklaşık 4 milyon Suriyeli de ülke içinde mülteci durumuna düştü.
  </font>
 </div>
 <div id="newsText">
  <font class="detail-text">
   <p>
    İkinci yılını geride bırakan iç savaş en çok kadın ve çocukları vurdu. Ürdün’de kurulan mülteci kampında yapılan bir araştırmaya göre, Suriye’deki savaştan kaçan dul, kimsesiz genç kadın ve çocuklardan bir bölümü fuhşa sürüklendi, hatırı sayılır oranda kız çocuğu da zorla evlendirildi. İngiliz haber kanalı BBC araştırmayı mağdurlarla görüşerek ekrana taşıdı. Fuhşa düşen Suriyeli kadınlar kamplarda sağlanan imkânların yetmediğini, hayatta kalıp çocuklarına bakabilmek için bu yola girdiklerini söylüyor. 12 yaşında zorla zengin bir Suudi iş adamıyla evlendirilen Suriyeli yetim de ailesinin bu evlilikten dolayı 2 bin dolar aldığını aktarıyor. BM verilerine göre, Ürdün’deki Zateri Kampı’na her gün 1500 Suriyeli giriş yapıyor. Şu an kampta 175 bin, ülke genelinde ise 515 bin Suriyeli sığınmacı barınıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-36184-urdun---multeci-kadinlar--fuhsa-surukleniyor.html), [web.archive.org (arşiv bağlantısı)](http://web.archive.org/web/20130907072352/http://aksiyon.com.tr/aksiyon/haber-36184-urdun---multeci-kadinlar--fuhsa-surukleniyor.html)
