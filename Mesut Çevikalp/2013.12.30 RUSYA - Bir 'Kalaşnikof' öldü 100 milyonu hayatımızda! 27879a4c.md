# RUSYA - Bir ‘Kalaşnikof’ öldü, 100 milyonu hayatımızda!

*Mesut Çevikalp 2013.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kalaşnikof tüfeğinin mucidi emekli Rus asker Mihail Timofeyeviç Kalaşnikof (94) hayatını kaybetti. Kalaşnikof, 10 Kasım 1919’da Altay bölgesinde çiftçi bir ailenin 18 çocuğundan biri olarak doğdu.
  </font>
 </div>
 <div id="newsText">
  <font class="detail-text">
   <p>
    Ancak 5 kardeşi hayata tutunabildi. 1938’de Kızıl Ordu’ya katıldı. 1941’de Almanya cephesinde yaralanınca tedavi gördüğü hastanede silah tasarımlarına yöneldi. 6 yıl sonra klasik tüfeğin isabet kabiliyetini hafif makinalı tüfeğin ateşleme gücüyle birleştirdiği AK-47’yi geliştirdi. Aynı yıl seri üretime geçildi. 1949’dan itibaren Rus ordusunda kullanılmaya başladı. Türkiye’de ‘keleş’ diye anılan Kalaşnikof tüfeği, sadeliği, ucuza mal olması, nadiren tutukluk yapması ve bakımının kolay olması dolayısıyla dünyaya mal oldu. Otomatik tüfek aradan geçen yarım asırda 100 milyondan fazla sattı. Onlarca örgütün, ayrılıkçı grubun ana silahına dönüştü. Bayraklara girdi, devrimleri simgeledi. Silahı dünya markasına dönüşse de mucidine para kazandırmadı. Mihail Kalaşnikof bir keresinde bu durumu şöyle ifade etti: “Çim biçme makinası icat etmiş olsaydım daha fazla para kazanırdım.” Stalin Ödülü, 3 Lenin Nişanı ve Sosyalist Emek Kahramanı ödüllerine layık görülen Mihail Kalaşnikof, 75. yaş gününde tümgeneralliğe yükseltildi. Sevenleri kadar nefret edenleri de vardı. Milyonların ölümünden sorumlu tutuldu. Ancak o son nefesine kadar bu suçlamaları kabul etmedi: “Amacım, yurdumun sınırlarını koruyacak bir silah üretmekti. Birçok sorunlu bölgede Kalaşnikof kullanılması benim hatam değil. Suç tasarımcıda değil, bu ülkelerde uygulanan politikalardadır.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37461-rusya---bir-kalasnikof-oldu-100-milyonu-hayatimizda.html), [web.archive.org (arşiv bağlantısı)](http://web.archive.org/web/20140105030409/http://www.aksiyon.com.tr:80/aksiyon/haber-37461-rusya---bir-kalasnikof-oldu-100-milyonu-hayatimizda.html)
