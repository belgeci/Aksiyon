# Fırtına eken bereket biçer!

*Mesut Çevikalp 2012.04.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Facia’ ve ‘felaket’ olarak nitelendirilen ‘toz fırtınalarının’ insan ve tabiata dönük faydaları sizi mahcup edecek!
  </font>
 </div>
 <div id="newsText">
  <font class="detail-text">
   <p>
    Orta Akdeniz üzerinden gelen şiddetli rüzgâr ve kum fırtınası ulaşımı engelledi, yüzlerce çatıyı uçurdu, minareleri yıktı, ağaçları kırdı, onlarca insanın yaralanmasına ve ölümlere sebep oldu. Saatteki hızı yer yer 150 km’ye ulaşan ve tüm yurdu etkileyen atmosferik olay haber bültenlerine ‘felaket’, ‘yıkım’ başlıklarıyla yansıdı. Hatta binlerce can kaybına yol açan ‘Nino’ (ABD 1997), ‘Nergis’ (Myanmar 2008) kasırgalarına benzetildi. Biraz da abartıldı doğrusu!
    <p>
     Hâlbuki ‘Yaratıcı’ya isyan’ üslubu ile sunulan fırtınanın insana, tabiata çok kıymetli katkısı var. Uzmanlar, şiddetli rüzgârla Afrika çöllerinden Anadolu’ya taşınan altın değerindeki verimli toprağın, gübrenin denizdeki balık oranından tarladaki mahsule kadar birçok alanda verim artırıcı katkısının olduğunu ifade ediyor.
     <p>
      ‘Kum fırtınası’ olarak adlandırılan tabiat olayının bilimsel adı ‘toz taşınımı’. Türkiye’de ağırlıklı nisan-ekim arasında görülüyor. Çölden güçlü rüzgârla kalkan tozlar, atmosferde taşınarak üzerimize yağıyor. Taşıdıkları demir, fosfor gibi mineraller, toprağa düşerse mahsulü, deniz-akarsuya düşerse balık yoğunluğunu artırıyor. Nisan yağmurlarına ‘bereket’ sıfatını kazandıran da aslında bu ‘toz gübresi’. Nitekim toz yağışının yoğun görüldüğü yıllarda tahıl üretiminde ciddi bir artış, deniz ve akarsularda da balık bolluğu yaşanıyor. Bitki örtüsü kış uykusundan erken çıkıyor.
      <p>
       Afrika’daki Sahra Çölü, Asya’daki Gobi Çölü ve kutuplardaki buzul dağları dünyanın önemli toz üretim merkezlerinden. Güney Afrika’daki Kalahari Çölü, Avustralya’nın iç kısımlarındaki, Kuzey Amerika’nın ortasındaki ve Güney Amerika’daki çöller de diğer önemli toz yatakları. Sahra’nın, son buzul döneminin sonunda gayet verimli toprakların ve göllerin bulunduğu, yeşilliklerle kaplı bir yer olduğu tahmin ediliyor. İşte o dönemlerde göllerin dibinde biriken humuslu topraklar, yani Sahra’nın verimli kısmı, şimdi tozlarla taşınıyor. Bu verimli topraklar şimdi toz olup dünyanın çeşitli bölgelerine, örneğin Amazon’a ve Anadolu’ya yağıyor. Sahra’nın bize savurduğu toz senede 20 milyon ton. Amazon’a Afrika’dan ulaşan toz ise yaklaşık 80 milyon ton.
       <p>
        Çöl tozlarının tarihsel yolculuğunu, insanlık ve tabiata sunduğu katkıyı araştıran akademisyenlerden biri Doç. Dr. Kadir Demircan. TÜBİTAK Bilim ve Teknik Dergisi’nde popüler bilim yazıları kaleme alan Demircan, Fatih Üniversitesi Öğretim Üyesi. Türkiye’de yaşanan son toz fırtınasının faydalarını saymakla bitiremiyor: “Dünyanın çevresinde batıdan doğuya doğru saatte 250 km hızla esen, 10 kilometre tepemizdeki hava nehirleriyle binlerce kilometre uzaktaki coğrafyalara taşınan çöl tozlarının, hava sıcaklığı, bulut ve kar oluşumunun yanında deniz ve toprağın gübrelenmesi gibi onlarca faydası var. Çöl tozundaki mineral zenginliği (ağırlıklı olarak demir ve fosfor) varsayılandan 40 kat fazla. Bilimsel araştırmalara göre çöl gübresi, Amazon havzası gibi dünyanın birçok yerindeki bitki örtüsünün büyümesinde önemli bir rol oynuyor, okyanuslardaki planktonların büyümesine katkı sağlıyor.”
        <p>
         Demircan’a son dönemde Türkiye’de daha sık toz fırtınalarının yaşanmasının sebeplerini soruyoruz. Modern yaşam şartları ile insanoğlunun doğaya müdahalelerinin küresel toz fırtınalarını artırdığını söylüyor: “Japon uzmanlara göre; toz taşınımı ve toz fırtınaları tarih boyunca vardı. Ancak insanın toprağı, suyu ve çevreyi kirletmesiyle sayısı ve şiddeti her geçen gün artıyor. 20. yüzyılda dünya genelinde hareket eden toz miktarı ikiye katlandı. İnsanoğlunun senelere göre değişen yaşam tarzının toz üzerinde ciddi bir artırıcı etkisi var. Biz tozun hayatını etkilediğimiz için o da bizim hayatımızı etkiliyor. Dünyanın yılda 2 milyar ton toz yaydığı tahmin ediliyor. Bu tozun yarısı Afrika’daki kurak alanlardan yayılıyor. Yani insanoğlunun kuraklaştırdığı alanlardan!”
         <p>
          Deprem gibi doğal bir tabiat hareketi olan toz fırtınası gerekli önlemin alındığı ülkeleri daha az etkiliyor. Türkiye’deki hasarın büyüklüğü halkın hazırlıksız, konutların dirençsiz olmasından kaynaklanıyor. Demircan, gelişmiş ülkelerin toz fırtınalarına karşı önlem almaya başladığına işaret ediyor: “Japonya’da 108 hava gözlem evi var. Uzaydan çektikleri görüntülerle dev toz dalgalarını tespit edip halkı uyarıyorlar. Çin, Japonya, Kore ve Moğolistan 2003’te Asya Kalkınma Bankası ve BM’nin desteğiyle toz fırtınalarının araştırılması ve erken uyarı sistemleri konusunda ortak bir proje yürütüyor.”
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=698EA10AA001FAC2513E5212DDCDDB47?newsId=32398), [web.archive.org (arşiv bağlantısı)](http://web.archive.org/web/20120504063923/http://www.aksiyon.com.tr:80/aksiyon/newsDetail_getNewsById.action;jsessionid=698EA10AA001FAC2513E5212DDCDDB47?newsId=32398)
