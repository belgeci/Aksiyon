# Gözetmen İHA'lar devrede

*Mesut Çevikalp 2015.06.16*

<div class="pNewsDetailMainContent ctx_content" itemprop="articleBody">
 <p>
  İnsansız hava araçlarının (İHA) güncel hayattaki yeri artıyor. Çin Eğitim Bakanlığı, 9 milyon öğrencinin yarıştığı üniversiteye giriş sınavlarında kopya girişimlerini önlemek için İHA’lardan yardım almaya başladı. Geçen hafta Henan eyaleti Luoyang kentindeki sınavda, salona cep telefonu veya benzeri elektronik aygıt sokulup sokulmadığı İHA’larla araştırıldı. Sınav mekânlarında uçurulan İHA’lar sıra dışı elektronik sinyalleri taradı. Çin’de yoğun nüfustan ötürü bir hayli zor olan üniversiteye giriş sınavlarında her yıl yüzlerce kopya vakasıyla karşılaşılıyor. Geçen 2 ayda 23 öğrenci elektronik tertibatla kopya çekerken yakalandı. Gözetmen İHA’ların, henüz kopya yakalayamasa da gelişmiş görüntü ve sinyal algılayıcıları sayesinde caydırıcı olduğu düşünülüyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/gozetmen-ihalar-devrede_551273), [web.archive.org (arşiv bağlantısı)](http://web.archive.org/web/20151224082630/http://www.aksiyon.com.tr/karakutu-dunya/gozetmen-ihalar-devrede_551273)
