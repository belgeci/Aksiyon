# Alman İstihbaratı: IŞİD Avrupa’ya saldıracak

*Mesut Çevikalp 2014.11.18*

<div class="pNewsDetailMainContent" itemprop="articleBody">
 <p>
  Alman Der Spiegel dergisi, Suriye-Irak ekseninde kanlı eylemler düzenleyen IŞİD’in Avrupa’da sivillere karşı saldırılara hazırlandığını iddia etti. Alman Dış İstihbarat Teşkilatı’nın (BND) konu ile ilgili gizli raporunu elde eden dergi, örgütün Avrupa başkentlerinde, halka açık yerlerde kanlı eylemler düzenlemeyi planladığını, saldırı hazırlığını öğrenen hükümetlerin güvenlik önlemlerini sıkılaştırdığını yazdı. BND raporuna göre, IŞİD büyük yankı uyandırmasını hedeflediği eylemlerle Batılı ülkeleri Suriye ile Irak’a yönelik kara harekâtına zorlamaya çalışacak. Elde edilen istihbarata göre, vurulacak ülkeler arasında Almanya ön sırada yer alıyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/dunya/alman-istihbarati-isid-avrupaya-saldiracak_539943), [web.archive.org (arşiv bağlantısı)](http://web.archive.org/web/20141204172741/http://www.aksiyon.com.tr:80/dunya/alman-istihbarati-isid-avrupaya-saldiracak_539943)
