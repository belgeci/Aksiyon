# MISIR - Yargıçlar tarihî davadan çekildi!

*Mesut Çevikalp 2013.11.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mısır’da 3 Temmuz’daki askerî darbe sonrası tutuklanan Müslüman Kardeşler liderlerinin yargılandığı davada sürpriz bir gelişme yaşandı.
  </font>
 </div>
 <div id="newsText">
  <font class="detail-text">
   <p>
    Kahire’de görülen duruşmada 3 yargıç ‘vicdani’ nedenlerden ötürü davadan çekildiklerini duyurdu. İlgili açıklama Başyargıç Muhammed Fehmi el Karmuti’den geldi: “Yargıçlar olarak vicdani nedenlerden dolayı davadan çekiliyoruz. Sanıkların tutukluluk hâli devam edecek.” Duruşması bilinmeyen bir tarihe ertelenen davaya yeni yargıçların atanması bekleniyor. Güvenlik nedenleriyle salona getirilmeyen sanıkların avukatı Muhammed Damadi, müvekkillerinin aleyhine somut hiçbir kanıt olmadığını, suçlamaların tamamen siyasi olduğunu yineledi. Haziranda Müslüman Kardeşler karargâhına giren 9 protestocunun öldürülmesi üzerine açılan davada, Müslüman Kardeşler lideri Muhammed Bedii, yardımcıları Hayrat el Şatır ve Reşad el Beyyumi’nin aralarında olduğu 32 kişi yargılanıyor. Sanıklar suçlu bulunursa idam cezasına çarptırılabilecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36965-misir---yargiclar-tarih%C3%AE-davadan-cekildi.html), [web.archive.org (arşiv bağlantısı)](http://web.archive.org/web/20131122031533/http://www.aksiyon.com.tr:80/aksiyon/haber-36965-misir---yargiclar-tarih%C3%AE-davadan-cekildi.html)
