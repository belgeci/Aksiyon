# 'Türkiye, şaibeli para transferleri listesinde'

*Mesut Çevikalp 2015.08.11*

<div class="pNewsDetailMainContent" itemprop="articleBody">
 <p>
  Washington merkezli Küresel Finansal Dürüstlük Örgütü (GFI) Türkiye’nin yılda ortalama 3,5 milyar dolarlık kara paranın dolaşımına imkân sağladığını açıkladı. 145 ülkenin incelendiği  ‘Kara para dolaşımı’ raporunda Türkiye kara para dolaşımı sağlanan ülkeler listesinde 26’ncı sırada yer aldı. 2003-2012 yılları arasındaki verileri değerlendiren raporda, Türkiye’nin özellikle 2007 yılından itibaren şaibeli para transferlerinde rol oynamaya başladığı görülüyor. Uzmanlar şaibeli para transferlerinin gelişme seyrindeki ülkelerin finansal varlıklarını kaybettiğine işaret ettiği tezini savunuyor. Konuyla ilgili çalışmalar yürüten uluslararası örgütler, kayıt dışı para miktarının dünya genelinde 1 trilyon dolar eşiğine ulaştığı uyarısını yapıyor. GFI’ya göre, gelişen ülkeler de son 10 yılda yaklaşık 6,6 trilyon dolarlık kaynağı kayıt dışı nakit akımlarına kaybetti. Geçen 10 yılda kayda geçen kaynağı belirsiz paranın yüzde 40’ının çıkış noktası Asya. Rusya ve Türkiye’nin içinde bulunduğu ‘Gelişen Avrupa’ bölgesi ise yüzde 21’lik payla ikinci sırada geliyor. BM şaibeli mali kaynakların bir dizi yasa dışı yöntemle elde edildiğini belirtiyor. Bu yöntemler hammadde ticaretinden kara para aklanmasına, vergi kaçakçılığından paravan şirketlere kadar uzanabiliyor. Uyuşturucu ticareti de şaibeli paranın ana kaynağı olarak görülüyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/turkiye-saibeli-para-transferleri-listesinde_551893), [web.archive.org (arşiv bağlantısı)](http://web.archive.org/web/20150812140216/http://www.aksiyon.com.tr/karakutu-dunya/turkiye-saibeli-para-transferleri-listesinde_551893)
