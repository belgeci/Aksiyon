# Eski diktatör yargıdan kaçamadı

*Mesut Çevikalp 2015.01.13*

<div class="pNewsDetailMainContent" itemprop="articleBody">
 <p>
  Guatemala’da 1982’de darbeyle elde ettiği iktidarında çoğu Maya yerlisi 1771 kişiyi katletmekle suçlanan eski diktatör Efrain Rios Montt (88) yargıdan kaçamadı. 33 yıl sonra da olsa sedyede hâkim karşısına çıkarıldı. İlk duruşmada, doktorasını ‘suçlama’ üzerine yapan Hâkim Jeaneth Valdez’in tarafsız kalamayacağını iddia ederek, redd-i hâkim talebinde bulundu. İtirazı kısmen haklı bulan mahkeme heyeti geri çekildi. Duruşma yeni hâkim atanmak üzere ertelendi. 17 ay süren diktatörlüğü sırasında soykırım ve insanlığa karşı suçlara imza attan Montt, 2013’te 80 yıllık hapis cezasına çarptırıldı. Ancak bir süre sonra cezası ev hapsine dönüştürüldü. Montt, karara itiraz etti ve yeniden yargılanma süreci başladı. Yerel insan hakları aktivistleri ile hukukçular tarihî olarak gördükleri dava sürecinin ülkenin kötü geçmişinden arınmasına hizmet edeceğini savunuyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/eski-diktator-yargidan-kacamadi_541045), [web.archive.org (arşiv bağlantısı)](http://web.archive.org/web/20150724153127/http://www.aksiyon.com.tr/karakutu-dunya/eski-diktator-yargidan-kacamadi_541045)
