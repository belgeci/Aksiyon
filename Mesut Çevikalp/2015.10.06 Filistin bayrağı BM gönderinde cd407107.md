# Filistin bayrağı BM gönderinde

*Mesut Çevikalp 2015.10.06*

<div class="pNewsDetailMainContent ctx_content" itemprop="articleBody">
 <p>
  Birleşmiş Milletler (BM) Filistin Devleti bayrağını New York’ta bulunan Genel Merkez binasının gönderine çekti. Gönderin önünde düzenlenen merasimde BM Genel Sekreteri Ban Ki-moon, Filistin Devlet Başkanı Mahmud Abbas ve dünya liderleri hazır bulundu. Törenin sonunda konuşan Filistin Devlet Başkanı Abbas, BM merkezlerinde Filistin bayrağının asılması için yapılan oylamada kendilerine destek veren ülkelere teşekkür etti. Yakın zamanda Filistin bayrağını Filistin Devleti’nin başkenti Doğu Kudüs’te de dalgalandıracaklarını söyledi. BM Genel Kurulu’nda geçen ay yapılan oylamada 119 ülke Filistin bayrağının BM’de temsiline destek verdi. 45 ülkenin çekimser kaldığı oylamada İsrail, ABD, Kanada, Avustralya, Marshall Adaları, Tuvalu, Palau ve Mikronezya ‘hayır’ oyu kullandı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/filistin-bayragi-bm-gonderinde_552436), [web.archive.org (arşiv bağlantısı)](http://web.archive.org/web/20160125045821/http://www.aksiyon.com.tr/karakutu-dunya/filistin-bayragi-bm-gonderinde_552436)
