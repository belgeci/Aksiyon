# ‘Büyük felaket’ 2012’de yaşanabilir

*Mesut Çevikalp 2011.04.18*

<font class="agenda2NewsSpot">
 ABD Başkanı Obama
 <span>
 </span>
 24 Nisan’daki 1915 konuşmasında ‘soykırım’ ifadesini kullanmayacak. Ancak aynı tavrı 2012’de sergilemesi zor. Türkiye,
 <span>
 </span>
 ABD’deki seçimlerden önce gardını almalı. Aksi hâlde sorun yaşayacak.
</font>
<font class="newsDetail">
 <p>
  <p class="MsoNormal">
   Ermenilerin ‘soykırımın’ yıldönümü olarak kutladığı ‘24 Nisan’ öncesinde bilindik sahneler yaşanıyor. Ermeni lobileri vites büyütüyor; Erivan, Beyaz Saray’ı mesajlara boğuyor; ABD ve Avrupa’daki Türklere provokatif saldırılar düzenleniyor. Bu yıl geçen yıllardan farklı olarak ABD Kongresi’nde yaklaşık 20 üyenin katılımıyla ‘soykırımı’ anma töreni düzenlendi. Ana hedef ABD Başkanı Barack Obama’nın 24 Nisan’da yapacağı konuşmasında 1915’te yaşananları ‘soykırım’ olarak nitelendirmesini sağlamak.
  </p>
  <p class="MsoNormal">
   Obama, 2008’de yürüttüğü seçim kampanyası sırasında Ermeni iddialarını açıkça destekleyip ABD’nin 1915 olaylarına ilişkin Ermeni tezlerini resmen tanıması çağrısında bulunsa da 2009 ve 2010’daki 24 Nisan konuşmalarında yaşananlar için soykırım demeyip Ermenice “Meds Yeghern” (Büyük Felaket) ifadesini kullanmıştı. Hatta 2010’daki konuşmasında “1915 olaylarında Ermenileri kurtaran Türklerden” bahsederek bir ilke imza atmıştı.
  </p>
  <p class="MsoNormal">
   Ermenilerin desteğini alan bir önceki Demokrat Başkan Bill Clinton da ‘1915’te yaşananları “20. yüzyılın en büyük trajedisi” olarak yorumlamıştı. Obama’nın selefi George W. Bush ise yaşananlar için “İnsani trajedi” (2008) demişti.
  </p>
  <p class="MsoNormal">
   ABD başkanları geçmişten bugüne 24 Nisan’da sarf edecekleri bir kelimenin Ankara-Washington hattında açacağı yaranın farkında. Ayrıca bu tavrın normalleşme sürecine giren Türk-Ermeni ilişkilerini negatif etkileyeceği de ortadaydı.
  </p>
  <p class="MsoNormal">
   Obama, bu 24 Nisan’da nasıl bir tavır takınacak? Göstergeler geçen yılki tavrını koruyacağı yönünde. Zira Kongre’nin alt kanadı Temsilciler Meclisi’nde ağırlığı, Ermeni iddialarına mesafeli duran Cumhuriyetçiler elde etti. Geçmiş yıllara oranla bu yıl ‘evetçi’ temsilcilerin sayısında düşüş var. Bunun yanında Obama’yı zorlayacak bir seçim atmosferi de yok 2011’de. Kuzey Afrika ve Ortadoğu coğrafyasında yaşanan rejim krizleri süresince Washington yönetiminin bölgedeki en iyi müttefikini gerecek bir hamle yapması da pek mümkün görünmüyor.
  </p>
  <p class="MsoNormal">
   ABD’deki 24 Nisan atmosferini bugünlerde Washington’da bulunan Türk-Ermeni İş Geliştirme Konseyi Eş Başkanı Kaan Soyak’a sorduk. Soyak, geçen yıllara göre tansiyonu düşük bir 24 Nisan yaşanacağını düşünüyor. Bunu da diasporada Türk-Ermeni sorununun çözülmesini isteyen ılımlı kanadın güçlenmesine bağlıyor: “Ankara’nın komşularla sıfır sorun politikası ve yurt dışındaki Ermeniler ile de direkt ilişki kurma yolunda attığı aktif adımlar diaspora üzerinde çok olumlu etki oluşturdu. Diasporanın yüzde 70-80’ini oluşturan ılımlı, sessiz çoğunluk Türkiye ile Ermenistan arasında diplomatik ilişkilerin bir an önce kurulmasını, sorunların iki ülke arasında ele alınmasını istiyor. Rusya’nın Kafkasya ve Ermenistan üzerinde nüfuz artırması diasporayı Türkiye’ye yönlendiriyor. Sadece Türkler değil, artık diaspora da sıkıldı meselenin uzatılmasından.”
  </p>
  <p class="MsoNormal">
   Siyaset, Ekonomi ve Toplum Araştırmaları Vakfı Washington Ofisi Direktörü Nuh Yılmaz, Washington yönetiminin muhtemel bir kazaya mahal vermek istemeyeceğini düşünüyor. Kongre’deki Ermeni tezlerini savunan kanadın zayıfladığını hatırlatıp asıl sorunun 2012’deki başkanlık seçimlerinde yaşanacağını söylüyor: “Geçen yıla nazaran Türkiye daha aktif bir lobicilik yürütüyor. Ermeniler ile direkt görüşülüyor. Bu, ortamı yumuşatıyor. Ancak 2012’deki başkanlık seçimi öncesinde ortam sertleşecek. Obama bu kozu o zaman kullanmak isteyebilir.” Yılmaz, diasporanın dondurulan protokollere kilitlendiğini, sürecin ilerleyip ilerlememesine göre tavır alacağını aktarıyor.
  </p>
  <p class="MsoNormal">
   ABD’deki Clark Üniversitesi’nde Antep Ermenileri üzerine doktora yapan Ümit Kurt, Türkiye’nin her yıl yaşadığı 24 Nisan sendromundan kendi çabasıyla kurtulması gerektiğini belirtiyor: “Ankara diyalog ve barış yönünde ön alıp protokoller ekseninde normalleşme sürecine hız vermeli. Haziran seçimlerinin ardından ABD’nin desteğiyle Azerbaycan’ı sürece dâhil edip yeni müzakere zemini başlatabilir. Bu, Türkiye’nin AB, Kafkasya ve ABD ile ilişkilerinde elini güçlendirecek.”
  </p>
  <p class="MsoNormal">
   <span>
   </span>
   Türkiye bu yıl olmasa da gelecek yıl 24 Nisan’da bir şok yaşayabilir. Bunun önüne geçebilmesi için seçimlerin ardından dondurulan barış görüşmelerine hız vermeli, Ermenistan ve ABD’deki 2012 seçimlerinden önce sorunun çözümünde bir mesafe katetmeli.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A92907372F0F14D08294339243A4CAC0?newsId=29181), [web.archive.org (arşiv bağlantısı)](http://web.archive.org/web/20110420182217/http://www.aksiyon.com.tr:80/aksiyon/newsDetail_getNewsById.action;jsessionid=A92907372F0F14D08294339243A4CAC0?newsId=29181)
