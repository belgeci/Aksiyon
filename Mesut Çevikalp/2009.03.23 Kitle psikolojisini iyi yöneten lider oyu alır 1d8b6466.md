# Kitle psikolojisini iyi yöneten lider, oyu alır

*Mesut Çevikalp 2009.03.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yerel seçime sayılı günler kala meydanlardaki siyasi çekişme sertleşiyor. Profesör Erdal Tekarslan’a göre, kitle psikolojisini okuyan ve doğru yönlendiren liderler seçime önde giriyor. Tekarslan’ın anlattıkları genç liderlerin ufkunu açacak nitelikte.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090403065250im_/http://www.aksiyon.com.tr/resim/746/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090403065250/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090403065250/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090403065250oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090403065250oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Yıl 1977. Ülke yine bir seçim sath-ı mailinde. Meydanı dolduran halk kıt imkânlarla seçim mitingleri düzenleyen parti teşkilatının yüzünü güldürür. Ancak liderin meydana çıkması gecikir. Zaman ilerleyip hava kararmaya başlayınca, bir partili patlar; “Gelecekse gelsin. Pazar dağılacak, köylüler gidecek. Sonra bizi ‘öteki parti kadar adam toplayamamışsınız’ diye kınayacaklar. Arkadaşlar şahitsiniz, meydan ağzına kadar dolu değil mi?”
   <br>
    <br>
     Bu anekdot, şimdiki seçim meydanlarının çok uzağındaki bir fotoğrafı yansıtıyor. Geçmişteki seçim kampanyaları ile mitingleri göz önüne getirdiğimizde, bugün ileri teknoloji destekli mitinglerin kitle üzerindeki etkisi daha net anlaşılıyor. Çok değil, bundan 20 yıl önce “Fırat’ın kenarında kaybolacak bir koyunun hesabını gelin benden sorun”, “Onlar ne veriyorsa benden beş fazlası”, “Herkese iki anahtar” gibi bol keseden vaatler liderlerin popülaritesi için yeterken, bugünün sorgulayan seçmeni somut projeler, mevcut sorunlara çözüm önerileri bekliyor. Daha da ötesinde partilerin bir önceki döneme ait performansını irdeliyor. Çünkü seçmen artık verdiği oyun kendi geleceğini etkileyeceğini düşünüyor.
     <br>
      <br/>
      29 Mart’taki yerel seçimlere sayılı günler kala meydanlar yine renkli. Liderler son düzlükte mitinglere ağırlık veriyor. Parti teşkilatları meydanları son teknolojiyle donatıyor, karşı tarafı oyundan düşürecek sloganlar, taktikler geliştiriyor; geçen dönemde ortaya atılan ‘ip’, bu dönemde elde sallanan ‘kırmızı dosyalar’, kıtlık dönemini gösteren ‘ekmek karneleri’ gibi. Burada bir noktanın altı çizilmeli; kitlelerin toplandığı miting meydanları ekseriyetle seçim sonuçlarının işaret fişeği konumunda. Bir diğer öncü sinyal liderlerin son dönemde elde ettiği popülarite. Siyaset bilimciler parti analizlerinde bu iki göstergeyi oldukça etkin kullanıyor.
      <br/>
      <br/>
      Son kulvarda sertleşen ama bir o kadar da renklenen seçim meydanlarının sonuçlara etkisini, liderlerin kitleleri kazanma taktiklerini ve değişen lider profillerini konunun uzmanı Prof. Dr. Erdal Tekarslan ile konuştuk. ‘Lider’ ve ‘kitle psikolojisi’ üzerine çalışmalarıyla bilinen Tekarslan’ın anlattıkları genç liderlerin ufkunu genişletecek cinsten.
      <br/>
      <br/>
      -Lider neden kitleleri yönlendirmeye çalışır?
      <br/>
      <br/>
      Alman lider Adolf Hitler’in propaganda bakanı Goebbels şöyle der: “Propagandanın politikası yoktur, sadece belli bir amacı vardır.” Bu görüş artık geçerli mi? Hayır, değil. Çünkü kitleler artık daha özgür. Geçmişte olduğu gibi artık vatandaşlara ne yapmaları gerektiğini telkin etmek mümkün değil. Daha özgürler. Bununla yüzleşmiş durumdayız. ‘Emret ve kontrol et’ tarzı liderlik hoş görülmüyor. Toplumdaki değişimler, günümüz vatandaşlarını, kendinden istenen şeyin sebep ve sonuçlarını zihninde sorgulamaya yöneltti. Akıllı ve özellikle genç olanların yönetimle ilişkilerinde son dönemde zorluklar baş gösteriyor. Liderler vatandaşlarından devlete ve kendilerine bağlılık istiyorsa onlara ‘bakım’ yapmaları şart.
      <br/>
      <br/>
      -Kitlelere seslenmenin, onları yönlendirmenin bir ilmi var mı?
      <br/>
      <br/>
      Elbette var. Vatandaşlar sırf lidersiniz diye size hemen ilgi göstermez. Onları yanınıza çekmek, etkilemek için birtakım ilkeleri uygulamanız gerekir. Mesela kitlelerin dikkatini çekmiş olmanız gerekir. ABD’nin yeni başkanı Barack Obama Amerikalıların dikkatini ‘değişim’ diyerek çekti. Lider, kişiliğini ön plana çıkarıp hedeflediği çalışma programını net açıklamalı. Yani itimat sağlamalı. Üçüncü olarak da, umut ve bekleyiş içinde olan kitlelere hoş alternatif sunulmalı. Kitleleri iyi yönlendiren Fransız lider Napolyon Bonapart  “Lider iyi bir umut tüccarıdır.” der. Nelson Mandela da, “Ben liderlik değil hizmet etmek için buradayım.” sözüyle Güney Afrikalıların gönlünü kazanmıştır. Son olarak, lider içinde bulunulan atmosferi iyi analiz edip kitle hareketinin hangi yöne meyilli olduğunu iyi görmeli, bu doğrultuda konuşmalı. Bu değişkenleri iyi işleten liderin kitleleri yönlendirmede sorun yaşayacağını düşünmek mümkün değil.
      <br/>
      <br/>
      -Dünya liderleri kitleleri etkileyebilmek için ne gibi taktikler kullanıyor?
      <br/>
      <br/>
      İnsanlar özgürleştikçe yeni tercihlerde bulunurlar. Mesela bir örgütten diğerine geçebilirler. Dünya liderleri bunun farkına vardığı için ‘yeni çekim yasaları’nı kullanarak kitlelere yaklaşmaya başladı. Bu yeni taktiklerden biri ‘kur yapma’. Burada kur kavramı kitlenin ilgisini çeken şeyi anlatıyor. Zaten lider farklı bir yaklaşım göstermek zorundadır. Çünkü farklı şeyler insanları heyecanlandırır, bazı durumlarda da deliye döndürür. Farklılaştıramayanlar veya kişiselleştiremeyenler bu yarışta telef oluyor!
      <br/>
      <br/>
      -Liderlik kavramı Doğu-Batı kültürüne göre değişiyor mu?
      <br/>
      <br/>
      Lider (leader) Batı dillerine ‘leith’ sözcüğünden girmiş. ‘Önde git’ ve ‘öl’ anlamı taşır. Yakın zamanda bir grup psikolog, Batı’da ve Doğu’da liderliğin nasıl algılandığını karşılaştırdı. Çalışma kapsamında ‘hizmetkâr liderlik’ perspektifinin Batı’yla karşılaştırıldığında Doğu’da çok daha doğal olduğunu ortaya koydu. Çalışmada ayrıca Batı grubunun kitlenin önünde gideni lider olarak teşhis ettiği, Doğulu grubun da kitlenin arkasında bulunanı lider olarak gördüğü ortaya çıkarıldı. Burada iddia edilen şu: Batılı lider, kitlelerin önünde savaşıyor, yeni ufuklar açıyor ve ekip üyeleri onu takip ediyor; Doğulu lider ise grubu korumak ve desteklemek için arkada duruyor. Doğu kültürüne göre kitlenin arkasında duran lider, grubu daha iyi görüp yönlendirebiliyor. Kitlenin önünde bulunan lider ise grupta ne olup bittiğinin ayrıntısına vâkıf olamıyor.
      <br/>
      <br/>
      -Biraz önce sözünü etiğiniz yeni çekim yasasını biraz daha açabilir misiniz?
      <br/>
      <br/>
      Birkaç madde altında sıralayabiliriz sanırım. Meydan okuma bu listenin önde gelen maddelerinden. Çünkü meydan okumalar, liderlerin vazgeçilmez unsuru. Meydan okumada hedefler çok somut olabileceği gibi, yaratıcı roller açısından daha kavramsal olabilir. Somut ya da kavramsal olmalarından bağımsız olarak tutkulu olmasına özen gösterilir. İnsanlara enerji vermek açık bir meydan okuma gerektirir; kibarca, rica ederek kimseye enerji veremezsiniz. Buna ek olarak angaje etme taktiği de var bu listede. Kitleye  ‘beni takip edin’ diyerek bir güven ortamı da oluşturur liderler. Güven konusu da es geçilmez. Güven etkili iletişiminin başlangıç noktasıdır ayrıca. Güven olmadan inanılırlık da olmaz. Etkileyici iletişimde güven sağlama en temel kurallardan.
      <br/>
      <br/>
      -Liderler kitlelerin güvenini nasıl kazanıyor peki?
      <br/>
      <br/>
      En başta insanlara öz güven kazandırarak. Öz güvenin ikinci yönü kendine inanmaktır. Öz güven üstün performansın ‘olmazsa olmaz’ı. Ona sahip olmayanlar, zorlu mücadelelere girişebilmenin ön koşulu olan inançtan yoksun olur. Öne atılmanın ya da bir lider olarak müdahale etmenin ön koşulu olan kendinden emin olmak da öz güvenden gelir. Öz güven kendini güçlü bir şekilde sergileyerek ‘varlığını’ hissettirir. Yüksek derecede öz güvenli insanlar karizmatik bir kişilik sergileyerek çevresindekilere güven telkin eder. Öz güvenli liderler genelde, kendilerini etkili, zorlu engelleri göğüsleyebilen, yeni işlerde ya da becerilerde ustalaşabilen biri olarak görür. Kendilerinin değişim yaratan, insanları harekete geçiren ve önderlik yapabilen kişiler olduklarına inanarak, yetilerinin başkalarına kıyasla çok daha iyi olduğunu hissederler. Böylesi bir içsel güce sahip olduklarından, muhalefet karşısında geri adım atmadan, kararlarının ve eylemlerinin haklılığını daha iyi kanıtlarlar.
      <br/>
      <br/>
      -Aksi takdirde ne oluyor?
      <br/>
      <br/>
      Öz güvenden yoksun olanlar için, her başarısızlık bir yetersizlik hissini doğrular. Öz güven eksikliği; çaresizliği, güçsüzlüğü ve insanı felç eden bir his olan kendinden şüphelenmeyi ortaya çıkarır.
      <br/>
      <br/>
      -Yeni liderlerde eskilerde olmayan ne gibi kitle kazanma taktikleri var?
      <br/>
      <br/>
      Eski liderlikte görülen psikolojik sözleşmelerin yerini artık belirgin taahhütler alıyor. Açık ve dürüst anlaşmalar, takipçileri (vatandaşları) lidere ve lideri de işin sonunu getirmeye bağlayan yeni yapıştırıcı rolü oynuyor. Aynı zamanda ‘iyimserliği’ aşılıyor yeni liderler. İyimser insanlar iyi şeylerin içsel, kalıcı ve her yerde hazır olan neden ya da koşullara bağlı olduğuna inanırlar; bu karşılık kötü şeyleri dışsal, geçici ve daha çok duruma özel hâller olarak nitelendirirler. İyimserlik onlar için ‘kuvvet çarpanıdır’. Ama bu Polyanna tarzı ile karıştırılmamalı. Liderler iyimserlik göstermeye mecburdur. Aksini yapmaları mümkün değildir. Düşünün, lider karşınıza geçmiş sizinle birlikte ‘ah ne kötü durum, biz şimdi ne yapacağız, mahvolduk’ dediğinde siz onu lider olarak görür müsünüz?
      <br/>
      <br/>
      -Gönümüzde kitleler nasıl bir lider görmek istiyor?
      <br/>
      <br/>
      Liderlik için gereken özellik, yetenek ve nitelikler büyük ölçüde içinde bulunulan duruma göre şekillenir. Günümüz şartlarında ise gruplar daha ziyade dönüştürücü liderler arıyor. Dönüştürücü liderlik de statükoya karşı durmaya, karizmaya, bireylere ilham ve değer vermeye dayanır. Tabii ki bu dört temel davranışı aynı anda uygulamak zor bir iş. ‘Niye idareci ve yöneticiler çok boldur da, dönüşümcü liderler azdır?’ sorusunun cevabı da burada yatıyor aslında.
      <br/>
      <br/>
      -Kitle psikolojisini iyi kullanıp avantaja çevirebilen liderler var mı?
      <br/>
      <br/>
      Atatürk, Gandi, Hitler, Humeyni, Mao Tse Tsung gibi liderler sayılabilir. Tabii ki bu liderlerin içinde bulundukları zaman ve çevrenin onların liderliği üzerindeki etkisi hesaba katılmalı. Bu liderler harp, devrim, karşı çıkış ortamında ortaya çıkmış. Zaten böyle durumlarda insanlar yeni liderlere de ihtiyaç duyar. Çünkü ya değişim isteniyordur, ya karşı durma zamanı gelmiştir. Aksi takdirde kaos vardır. İnsanlar bilhassa böyle durumlarda bir lidere sarılmak ihtiyacı hisseder. Bireyler durumun dengeye gelmesini, işlerinin yoluna girmesini ister. Bir de liderlik kuramında dönüşümü başlatan ve bunu devam ettiren ‘dönüştürücü liderler’ var. Bizdeki en iyi örnekleri Atatürk ile Turgut Özal. Recep Tayyip Erdoğan’ın dönüştürücü lider olup olmadığını zaman gösterecek. Değerlendirmek için henüz erken. Dolayısıyla liderlerin kitleleri etkileyip etkilememesi biraz da çevre-zaman değişkenlerine bağlı. Kitle psikolojisi bu değişkenlerden bağımsız düşünülemez. Aslında fenomen tam psikolojik değil sosyopsikolojik. Etkileşim sonucunda ortaya çıkan psikolojidir ki bu da sosyal psikolojidir.
      <br/>
      <br/>
      -Türkiye yeni bir yerel seçim arifesinde. Son günler tansiyonu artan mitingleri nasıl okuyorsunuz?
      <br/>
      <br/>
      Mitingler her yerde olduğu gibi bizde de kalıplar içinde yapılıyor. Eskisi gibi olayı yalnız lider açısından değerlendirmemek lazım. Bu etkinliklerin arkasında artık örgütler-partiler yatıyor. Toplanan kalabalıkların bir kısmı lider ve partisine bağlılık içinde oraya geliyor; yani ideolojik ve psikolojik. Ama bu kalabalığın büyük bir kısmını meydana getiren ise parti teşkilatları. Mitinglere katılanların sayısı bir şekilde de parti örgütlerinin kalitesini ortaya çıkartıyor. Parti örgütlerinin etkili ve verimli çalışmaları göz ardı edilemez. Artık örgütsüz hiçbir çalışma sonuç vermiyor ve günümüzde ister lider ister vatandaş olalım ‘örgütsel insan’ olduğumuzu kabul etmek durumundayız. Zaten lider meydana çıktığında zayıf bir kitleyle karşılaşsa yalnızlaşır, etkisi azalır.
      <br/>
      <br/>
      -Yerel seçim mitingleri genel seçimlere de bir hazırlık sanırım…
      <br/>
      <br/>
      Yerel seçim havası genel seçim sathına da yansıyor, uzanıyor. Liderlerin yanı sıra belediye başkan adayları da kürsüleri dolduruyor; gürültülü mitingler oluşturuyor. İktidar partisine bağlı belediyeler yaptıklarını ön plana çıkarıyor bu mitinglerde, muhalifler ise iktidarı ahlaki yönden eleştiren sloganlar kullanıyor.
      <br/>
      <br/>
      <br/>
      <br/>
      LİDERLİK VE PSİKOTEKNİK UZMANI
      <br/>
      <br/>
      İstanbul Üniversitesi İşletme Fakültesi Örgütsel Davranış Anabilim Dalı Başkanı Prof. Dr. Erdal Tekarslan, liderlik, davranış bilimleri, takım kurma ve örgütsel davranış kuramları konusunda uzman. Bu alanda ‘Davranış Bilimleri’ ve ‘Davranışın Sosyal Psikolojisi’ eserlerine imza attı. Psikoteknik (şirketlere eleman seçimi) ile örgütlerde ölçme ve değerleme konularında yazdığı makalelerle tanınıyor. Trafik kanununda psikoteknik uygulamaların yer almasında etkin rol alan Tekarslan, 1976’dan bu yana İstanbul Üniversitesi’nde çalışıyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32665), [web.archive.org (arşiv bağlantısı)](http://web.archive.org/web/20090403065250/http://www.aksiyon.com.tr:80/detay.php?id=32665)
