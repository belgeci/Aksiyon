# İsrail NATO’da ısrarlı

*Mesut Çevikalp 2012.02.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Stratejik müttefiki Türkiye’yi kaybeden İsrail, ‘NATO’ya dâhil olma’ girişimlerine hız verdi. Tel Aviv’in “İran tehdidiyle İttifak’ı stratejik anlaşmalara zorlama” hesabı Ankara’dan dönüyor.
  </font>
 </div>
 <div id="newsText">
  <font class="detail-text">
   <p>
    İsrail’in ardından Ame-rikan medyasında küçük ama önemli bir haber yer aldı önceki hafta. Diplomatik kaynaklara dayandırılan haberlerde, İsrail’in Akdeniz’de görevli NATO donanmasına katkıda bulunmak istediği, bu çerçevede İttifak’la üst düzey ilişkiler kurmak için bir işbirliği anlaşması hazırlandığı ifade edildi. Haberlerde, yeni anlaşmanın İsrail’in en üst düzey NATO toplantılarına katılmasına imkân vereceği, İttifak’ın, Türkiye’nin karşı duruşuna rağmen, Tel Aviv’den gelen teklife sıcak baktığı vurgulandı.
    <p>
     Henüz bu haberlerin üzerindeki tartışma dinmeden, şubatta yayımlanan bir başka haber ısıtılıp yeniden gündeme sokuldu. İttifak’ın komutan ve diplomatlarını yetiştiren NATO Savunma Koleji’nin son raporuna dayandırılan haberde, Malatya-Kürecik’e konuşlandırılan füze radar sisteminden elde edilecek istihbaratın İsrail’le paylaşılacağı iddia ediliyordu: “Radar verileri, ABD istihbaratının veri ve değerlendirmeleriyle birlikte İsrail dâhil müttefiklerle paylaşılacak.”
     <p>
      Ardı sıra gelen ve Türkiye’nin ‘nabzını yoklayan’ haberlerin ardından Ankara, NATO ile irtibata geçip söz konusu haberlere açıklık getirmesini istedi. Türkiye’nin tepkisi üzerine bir açıklamada bulunan NATO Sözcüsü Carmen Romero, İsrail’den kendilerine bu yönde bir teklifin geldiğini, söz konusu talebin NATO prosedür ve operasyon gerekliliklerine göre değerlendirileceğini belirtti.
      <p>
       Ulaştığımız bir diplomatik kaynak, İsrail’in İttifak’a dönük girişimlerini yakından izlediklerini, ‘kasıtlı’ haberlerde geçtiği üzere ‘NATO’nun İsrail’e bir yeşil ışık yakma’ durumunun olmadığını, radar üzerinden de herhangi bir paylaşımın mümkün olmayacağını ifade etti. Kariyerinin bir bölümünü NATO’daki Türk Temsilciliği’nde geçiren yetkili, İttifak’ın, en eski ve etkin üyesi Türkiye’nin karşı duruşuna rağmen İsrail’i NATO’ya direkt veya dolaylı olarak dâhil etme imkânının olmadığını, aksi hâllerde Ankara’nın elindeki veto kartıyla bu tür girişimleri önleyeceğini anlatıyor.
       <p>
        Bir savunma yetkilisi de 2010’da yaşanan Mavi Marmara saldırısı sonrasında bölgedeki en sıkı müttefikini kaybeden İsrail’in kendini güvende hissetmek için yeni işbirlikteliklerine yöneldiğini aktarıyor. Yetkili, İsrail Başbakanı Binyamin Netanyahu’nun Kıbrıs Rum Kesimi’ne düzenlediği sürpriz ziyaretin (16 Şubat) de bu bağlamda değerlendirilmesi gerektiğine işaret ediyor: “İsrail, kanlı Mavi Marmara baskınıyla bölgedeki en önemli müttefiki Türkiye’yi kaybedince daha önce pek ehemmiyet vermediği bölge ülkeleriyle yakınlaşmaya başladı. Geçen iki yılda Romanya, Bulgaristan, Yunanistan ve Kıbrıs Rum Kesimi ile diplomatik ve askerî alanda bazı kritik anlaşmalar imzaladı. Daha önce Türkiye ile yaptığı askerî tatbikatları bu ülkelerle icra etmeye başladı. Böylece Türkiye’nin komşularıyla ilişkiler kurup Ankara’yı çevrelemenin yanında kendine yeni müttefikler oluşturmaya girişti. Ancak söz konusu ülkelerin İsrail’e olan mesafesi ve kapasiteleri Tel Aviv’e arzu ettiği güveni sağlamıyor. Bunun için diğer bir koldan NATO ile işbirliğini artırabilmek için girişimlerde bulunuyor. Basına sızan ‘NATO ile üst düzey anlaşma girişimi’ de bu politikanın parçası. NATO üzerinden Türkiye’yi batı yönünden de baskı altına almaya çalışan İsrail’e karşı Ankara’nın duyarsız, tepkisiz kalması beklenemez.”
        <p>
         NATO’da görev yapan diplomat da savunma yetkilisi gibi Türkiye’nin İsrail’e dönük karşı hamlelerde bulunduğunu söylüyor. Türkiye’nin, özellikle Mavi Marmara katliamının ardından İsrail’e NATO’da alan açmayı düşünmediğini vurguluyor. Türkiye’nin en son, İsrail’in NATO’nun Akdeniz’deki uzun dönemli ‘Etkin Çaba Operasyonu’nda rol almasını önlediğini hatırlatıyor.
         <p>
          İran’ı bahane ediyor
          <p>
           Arşivler geriye doğru tarandığında, İsrail’in NATO’ya dâhil olma, NATO’da rol alma arzusunun yeni olmadığı da görülüyor. Tel Aviv bu yöndeki arzusunu ilk 1990’larda dillendirmeye başlıyor. Çok geçmeden de (1995) NATO-Akdeniz Diyaloğu’na kabul ediliyor. Aradan geçen 17 yılda bu yöndeki politikalarını adım adım uyguladı. NATO donanmasına limanlarını açıyor, bölgesel tatbikatlara katılıyor, İttifak’ın istihbarat ve muhabere imkânlarından faydalanıyor. Bu bağlamda, 2008’de Napoli merkezli operasyona bir donanma yetkilisini gönderdi, 2009’da bir misilleme gemisiyle NATO görevinde yer almak için resmî talepte bulundu, 2010’da da ‘İsrail gemilerinin NATO görevlerine katılımı için bir ön anlaşma imzalandı. Bu sürecin adım adım ilerlemesinde, İsrail’in NATO’ya dâhil olmadan  ‘nimetlerinden’ faydalanmasında ‘büyük abisi’ ABD’nin hatırı sayılır katkısı var.
           <p>
            Batılı müttefiklerine ‘İran’ın tehditlerine’ maruz kaldığını söyleyerek NATO’ya alınması noktasında baskı yapan İsrail’in hesaplarını Ankara bozuyor. İttifak da özellikle Afganistan operasyonunda önemli misyonlar üstlenen, Arap Baharı çerçevesinde Ortadoğu’da ihtiyaç duyduğu Türkiye’den İsrail için vazgeçmek istemiyor. Türkiye engelinin farkında olan, ancak NATO’da olma arzusundan geri durmayan İsrail de İttifak’la işbirliğini dolaylı hamlelerle artırmaya çalışıyor.
            <p>
             Türkiye, karşı tavrında yalnız da değil. 28 üye devletin çoğu, nükleer silahı bulunan, bölge ülkelerine fevri saldırılar yapan Tel Aviv’in İttifak’a dâhil edilmesinin birliği zor durumda bırakacağını düşünüyor. Ayrıca İsrail’de de muhtemel üyeliğin ya da sıkı diyaloğun ülke savunmasını zayıflatacağını dillendirenler var. Zira İsrail, NATO’ya girerse, ordusu NATO’nun belirlediği savaş konseptine uymak zorunda. Ancak İsrail, Mavi Marmara saldırısındaki gibi, kendisiyle ilgili tehdit algılamalarına aşırı güçle karşılık vermekten geri durmuyor. Suikastlar dâhil, her türlü karşı misillemeyi mubah sayıyor. Bundan dolayı ne zaman NATO üyeliği İsrail gündemine taşınsa, hükümete dönük ciddi eleştiriler yükseliyor. Özellikle de İsrail ordusunda.
             <p>
              Tel Aviv Üniversitesi’nden Ulusal Güvenlik Çalışmaları Uzmanı Dr. Mark Heler de iç kamuoyunda karşı duruş olduğunu ancak muhtemel üyeliğin ülkenin faydasına olacağını düşünüyor: “İsrail’in NATO ile üyelik öncesi mevcut ortaklığı, stratejik danışmanlık, istihbarat paylaşımı, bazı NATO tatbikatlarına katılım-katkı açısından ciddi bir işbirliği imkânı sağlıyor. İsrail’in NATO üyeliğini savunanlar olsa da siyasi şartlar değişmedikçe veya değişene kadar Tel Aviv’in gerçekten İttifak’a üye olma şansının pek olmadığı söylenebilir.”
              <p>
               Bu noktadan bakıldığında, orta vadede İsrail’in NATO’ya dâhil olması pek mümkün görülmüyor (Geniş analiz için 829. sayımızda yayımlanan ‘İsrail-NATO ilişkileri tek yön!’ başlıklı makaleye bakılabilir). Ancak İsrail’in yanında bazı Batılı müttefiklerinin Tel Aviv’in İttifak’ta daha fazla rol almasına dönük girişimleri artarak sürüyor. İsrail’in NATO kazanımları ile ilişkinin ulaştığı nokta, çabanın sonuç verdiğini de yansıtıyor.
              </p>
              <p>
              </p>
              <p>
               NATO-İsrail ilişkileri asimetrik gelişti!
               <p>
               </p>
               <ul>
                <li>
                 <strong>
                  1995
                 </strong>
                 : Tel Aviv, NATO-Akdeniz Diya-loğu’na kabul edildi.
                </li>
                <li>
                 <strong>
                  2004
                 </strong>
                 : İsrail, Barış Ortaklığı görüşmelerine katıldı.
                </li>
                <li>
                 <strong>
                  2005:
                 </strong>
                 Dönemin NATO Genel Sekreteri Jaap de Hoop Scheffer, İsrail’i ziyaret etti. Şubat’ta İsrail NATO’nun Makedonya tatbikatına katıldı. Mart’ta Kızıldeniz’de ilk NATO-İsrail tatbikatı yapıldı. 6 NATO gemisi İsrail’in Eliat Limanı’na demirledi. Haziran’da İsrail, İtalya’daki denizaltı tatbikatına katıldı. Ardından kara birlikleri 2 ay boyunca Ukrayna tatbikatına katıldı.
                </li>
                <li>
                 <strong>
                  2006:
                 </strong>
                 İsrail NATO’ya ‘Aktif Operasyonel Girişimler’de yer almak istediğini bildirdi. Aynı yıl 3 tatbikata dâhil oldu, birine ev sahipliği yaptı. İsrail’e NATO ile ‘ortaklık anlaşması’ yapma hakkı verildi. Bu Avrupalı olmayan bir ülkeye tanınan en büyük ayrıcalıktı.
                </li>
                <li>
                 <strong>
                  2009:
                 </strong>
                 İsrail, NATO politikalarını etkilemek üzere ‘diplomatik girişim’ başlattı. İsrailli yetkililer Oslo’da Madeleine Albright’la buluştu.
                </li>
                <li>
                 <strong>
                  2010:
                 </strong>
                 İsrail Dışişleri Bakanı Lieberman, “İsrail, NATO’ya alınmalı.” dedi.
                </li>
                <li>
                 <strong>
                  2012:
                 </strong>
                 İsrail ittifak’a diyaloğu artırmak için anlaşma yapmak istediğini bildirdi.
                </li>
               </ul>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31878-israil-natoda-israrli.html), [web.archive.org (arşiv bağlantısı)](http://web.archive.org/web/20130713133645/http://www.aksiyon.com.tr:80/aksiyon/haber-31878-israil-natoda-israrli.html)
