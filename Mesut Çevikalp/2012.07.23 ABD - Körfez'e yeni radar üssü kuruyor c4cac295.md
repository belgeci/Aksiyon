# ABD - Körfez’e yeni radar üssü kuruyor

*Mesut Çevikalp 2012.07.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Amerikan Savunma Bakanlığı’nın (Pentagon), Katar’da gizli bir füze savunma radar üssü inşa ettiği ortaya çıktı. Washington’un yeni üs ile İsrail ve Avrupalı müttefiklerinin İran karşısındaki savunma gücünü artırmaya çalıştığı öğrenildi.
  </font>
 </div>
 <div id="newsText">
  <font class="detail-text">
   <p>
    ABD basınının yönetim kaynaklarına dayandırarak verdiği haberlerde, Katar’daki yeni üsse ‘X-Bant radarı’ olarak bilinen güçlü bir sistemin konulacağı, bu radarın İsrail Negev Çölü ile Türkiye’deki iki benzer tesis ile entegre olacağı ifade ediliyor. Haberlerde söz konusu üç tesisin İran’dan fırlatılacak füzeleri anında saptayabileceği kaydediliyor. Pentagon, uzun yıllardır Körfez’de bu tür bir radar sistemi kurmak istiyordu ancak istihbaratı paylaşmaya isteksiz olan Arap ülkeleri buna izin vermiyordu. ABD, benzer bir radarı 2006’da Kuzey Koreli fırlatıcıları saptamak üzere Japonya’ya konuşlandırmıştı. Daha sonra 2008’de İsrail’in Negev Çölü’ne bir yenisini yerleştirdi. Kısa bir süre önce üçüncüsü NATO şemsiyesi altında Türkiye’ye kondu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33140-abd---korfeze-yeni-radar-ussu-kuruyor.html), [web.archive.org (arşiv bağlantısı)](http://web.archive.org/web/20120806063056/http://www.aksiyon.com.tr:80/aksiyon/haber-33140-abd---korfeze-yeni-radar-ussu-kuruyor.html)
