# IRAK - Maliki’yi düşürme muamması

*Mesut Çevikalp 2012.06.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başbakan Nuri el Maliki’nin fevri ve baskıcı politikalarının âdeta diktatörlüğe dönüşmesinin ardından hükümeti düşürmek için Meclis’te başlatılan imza toplama süreci akim kaldı.
  </font>
 </div>
 <div id="newsText">
  <font class="detail-text">
   <p>
    Cumhurbaşkanı Celal Talabani, kendisine sunulan imzaların yetersiz olduğunu açıkladı. Ancak sürecin mimarlarından Irak Kürt Bölgesel Yönetimi Başkanı Mesud Barzani, Talabani’nin açıklamasına itiraz edip ellerinde 325 sandalyeli Meclis’ten 170 parlamenterin imzasının bulunduğunu duyurdu. Şii Sadr Hareketi lideri Mukteda Es-Sadr da hükümeti düşürme meselesinin henüz kapanmadığını, bilakis yeni başladığını ifade etti. Iraklı gözlemciler, Maliki’nin şimdilik görevde kaldığını ancak ülkeyi felç eden mezhep ayrılığına dayanan kilitlenmenin süreceğini aktarıyor. Maliki’ye yakın bir milletvekili, İran’ın, zaman kazanması için Şii lidere destek verdiğine, 2 aylık bir geçiş süreci için bastırdığına değiniyor. İran bu sürede Maliki’nin koalisyon ortaklarını ikna edebileceğini hesap ediyor. Aslında Maliki hükümeti en başında sorunlu kurulmuştu. 2010 seçimleri sonrası uzun süre hükümet kurulamamış, ardından ABD’nin de desteği ile Maliki, koalisyon hükümetini ilan etmişti. Ancak Sünniler ve laik Şiiler, Maliki’ye sürekli karşı çıktı. Son olarak Maliki karşıtlarının önceki hafta 172 imzayla başlattıkları güven oylaması, bazı milletvekillerinin son anda imzalarını geri çekmesi sonucu durdurulmuştu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32844-irak---malikiyi-dusurme-muammasi.html), [web.archive.org (arşiv bağlantısı)](http://web.archive.org/web/20120630161824/http://www.aksiyon.com.tr:80/aksiyon/haber-32844-irak---malikiyi-dusurme-muammasi.html)
