# AB: Akreditasyon kabul edilemez!

*Mesut Çevikalp 2014.11.18*

<div class="pNewsDetailMainContent" itemprop="articleBody">
 <p>
  Avrupa Birliği (AB), Türkiye’de aralarında Zaman Grubu’nun da bulunduğu bazı basın yayın kuruluşlarını hedef alan ayrımcı, engelleyici akreditasyon uygulamasına tepki gösterdi. Gelişmeyi değerlendiren AB Komisyonu Sözcüsü Maja Kocijancic, ifade hürriyetinin AB’nin ana temellerinden olduğunu hatırlattı. Aday ülkelerde demokrasi olgunluğunun basın hürriyetine gösterilen saygı ile ölçüldüğüne dikkat çeken Kocijancic, Türk hükümetinin uyguladığı akreditasyonun otosansüre yol açtığını kaydetti. Sözcü, AB’nin 8 Ekim’de açıkladığı İlerleme Raporu üzerinden Türk hükümetini basın ve ifade özgürlüğünü kısıtlayan adımları konusunda uyardığını hatırlattı. Cumhurbaşkanının değişmesiyle Çankaya Köşkü’nde Zaman, Bugün, Taraf, Sözcü, Cumhuriyet, Birgün gazeteleri ile Cihan Haber Ajansı ve bazı televizyon kanallarına uygulanan akreditasyon daha sonra Başbakanlık ve bakanlıklara yayıldı.
 </p>
</div>


Kaynak: [www.aksiyon.com.tr](http://www.aksiyon.com.tr:80/dunya/ab-akreditasyon-kabul-edilemez_539944), [web.archive.org (arşiv bağlantısı)](http://web.archive.org/web/20141204063632/http://www.aksiyon.com.tr:80/dunya/ab-akreditasyon-kabul-edilemez_539944)
