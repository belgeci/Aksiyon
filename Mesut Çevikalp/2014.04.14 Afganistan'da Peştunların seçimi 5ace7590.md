# Afganistan’da Peştunların seçimi

*Mesut Çevikalp 2014.04.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Afgan halkı yeni cumhurbaşkanını seçiyor. Seçimde 8 Peştun aday yarışıyor. Katılım rekoru kırılan seçimi kazanacak adayı ekonomi ve güvenlik gibi büyük sorunlar bekliyor.
  </font>
 </div>
 <div id="newsText">
  <font class="detail-text">
   <p>
    Afganlar ‘Duyduğuna değil, gördüğüne inan’ der! Özellikle fevkalade haberlerle karşılaştıkları zaman... Bugünlerde Batı medyasında çıkan seçim haberleri bu Afgan sözünü hatırlatıyor. Gerçeklikten kopuk, bol soslu ve köpürtülmüş ‘tozpembe’ analizler. Ebette 5 Nisan’da düzenlenen cumhurbaşkanlığı seçimi tarihî önemde. İlk turda katılımın yüzde 58’i aşması, Taliban’ın tehditlerine rağmen birinci aşamanın sorunsuz tamamlanması takdire şayan. Ancak salt seçimle ülkelere demokrasi gelmediği, sandıkla bütün sorunların çözülmediği es geçilmemeli. Afgan halkı istikrar, güvenlik, refah için gitti sandığa. Ancak seçimin kısa vadede devasa sorunlara çare olması zor.
    <p>
     Cumhurbaşkanlığı ile il şûra seçimi gündelik hayatta kısmi hareketlilik getirse de halkın ana gündemlerine (terör, işsizlik ve gelecek kaygısı) dair herhangi bir rahatlama sağlamadı. Afganlar Cumhurbaşkanı Hamid Karzai’nin yerine kim gelirse gelsin ülkeyi kısa zamanda istikrara taşıyabileceğine ihtimal vermiyor. Ekonomi, yolsuzluk gibi kronik sorunlardan salt kendi çabalarıyla sıyrılamayacağını düşünüyor. Bundan ötürü Karzai’nin gidişini ‘ehven-i şer’in gelişi olarak görüyor.
     <p>
      NATO-Afganistan Uluslararası Güvenlik Yardım Kuvveti’nde (ISAF) görev yapmış eski Binbaşı Esedullah Oğuz, asıl krizin seçimlerin ardından yaşanacağını söylüyor. Seçimin ikinci turu 28 Mayıs’ta yapılsa da itirazlar nedeniyle kesin sonuçların eylül-ekime sarkacağını, taşların yerine 1 yılda oturacağını vurguluyor: “Afganistan’da hiç kimse seçimlerin büyük sorunlara çare olmasını beklemiyor. Yeni liderin bir çırpıda Taliban’ı durdurması, işsizliği bitirmesi, güvenliği sağlaması mümkün değil. Daha da önemlisi adaylardan hiçbiri çekilme sonrası (2014) ülkeyi siyasi ve ekonomik açıdan ayakta tutabileceğini garanti edemiyor. Kim edebilir ki!”
      <p>
       <span>
        <strong>
         Üç isim öne çıkıyor
        </strong>
       </span>
       <p>
        Afganistan’da etnik kimlik hayatı şekillendiren araçlardan biri. Önceki iktidar mücadelelerinde olduğu gibi bu kez de lideri etnisite belirleyecek. Ülkenin baskın etnik grubu Peştunlar. Neredeyse halkın yüzde 50’si bu gruptan. Karzai gibi yeni cumhurbaşkanı adaylarının 8’i de Peştun. Favori adaylardan Dr. Abdullah Abdullah anne tarafından yarı Tacik olsa da kendini özellikle ‘Peştun’ olarak tanımlıyor. Sahadaki ciddi etnik ayrışmaya rağmen Afganların ülkenin bütünlüğünü savunmasının dünya siyasi tarihinde ikinci bir örneği yok!
        <p>
         Afganistan uzmanı Esedullah Oğuz, cumhurbaşkanı adaylarının 1. ve 2. yardımcılarını farklı etnik kimlikli siyasilerden seçmesinin basit bir seçim taktiği olmadığını düşünüyor. Taliban dâhil herkesin on yıllardır süren savaştan bıktığını vurguluyor: “Afganistan’ın şartları, farklı kimlikleri birbirine yakınlaşmaya zorluyor. Ülkedeki herhangi bir etnik grubu dışlayarak kalıcı barışa, huzura ulaşmak mümkün değil artık. Batılıların çekilmesinden sonra dışarıdan ciddi bir müdahale olmadığı takdirde Afganlar bir şekilde kendi aralarında anlaşacak. Dünden bugüne hiçbir lider ‘bölünme’ sözünü ağzına almadı. Ülke son 30 yılda defalarca bölünmenin, parçalanmanın eşiğine gelse de taban birbirinden kopmadı. Afganistan’ı ayakta tutan da bu birlik ruhu zaten.”
         <p>
          Peki, gelen gideni aratır mı? 8 adayın yarıştığı seçimlerde 3 isim öne çıktı: Eski dışişleri bakanları Dr. Abdullah Abdullah, Dr. Zalmay Resul ve eski Maliye Bakanı Eşref Gani Ahmedzai. Her üç isim de önceki yönetimlerde görev almış, dış dünyaya açık ve yabancı dile vâkıf siyasetçiler. Ancak Karzai’ye kıyasla toplumun genelinden destek almış değiller. Eski lidere kıyasla halktan daha kopuk, elitist duruyorlar. Dolayısıyla sokaktaki popülariteleri düşük. Hamid Karzai’nin artısı köylüyle ‘köylü’, saraylıyla ‘saraylı’ olabilmesiydi.
          <p>
           Son tahlilde seçimlere, seçilecek yeni lidere haddinden fazla anlam yüklemek yanıltıcı olabilir. Salt sandıkla ülkeye demokrasi gelmeyeceği gibi daha demokrat bir liderle de istikrara kavuşulmayacağı ortada! Batı medyasında çizilen bu tozpembe tablonun gerisinde ‘ülke normalleşti, artık biz de çekilebiliriz’ iması yatıyor. Oysa ülke asıl NATO-ABD çekildikten sonra karışacak. Taliban her geçen gün daha da güçleniyor. Bu zaviyeden bakıldığında seçimlerin hâl-i pürmelali şöyle görünüyor:
           <p>
            <strong>
             SÜREÇ:
            </strong>
            5 Nisan Cumartesi günü başlayan cumhurbaşkanlığı ve il şûra meclisi seçimleri ülke genelinde sorunsuzdu. İlk sonuçların bu hafta netleşmesi bekleniyor. Cumhurbaşkanlığı seçiminde adaylardan biri oyların yüzde 50’den fazlasını alamazsa en çok oyu alan ilk iki aday 28 Mayıs’ta düzenlenecek ikinci turda yarışacak. İkinci turda en fazla oyu alan aday seçimi kazanacak. Afganistan Anayasası gereği başkanlık seçimleri 5 yılda bir düzenleniyor. Seçimlerin mevcut başkanın görev süresi dolmadan 30-60 gün öncesinde tamamlanması gerekiyor. İl şûra meclisi seçimine giren 2 bin 600 aday 458 makam için yarışıyor.
            <p>
             <strong>
              SANDIK:
             </strong>
             Afganistan Bağımsız Seçim Komisyonu, kritik seçimin sorunsuz geçmesi için ülke çapında 7 bin civarında oy kullanma merkezi oluşturdu. Seçim süresince sandık ve seçmenlerin güvenliği için 350 bin Afgan polisi ve askeri görevlendirildi. Kayıtlı 12 milyon seçmen için 15 milyon pusula basıldı. Sandık ve pusulalar dağlık bölgelere 3 bin eşekle taşındı. Bağımsız Seçim Komisyonu oyların sayımını 20 günde bitirmeyi hedefliyor. Komisyon, bu süre zarfında kendilerine ulaşan 1200 kadar hile-usulsüzlük başvurusunu da inceleyecek. 2009 seçimlerinde yapılan incelemede 1 milyon oyun sahte olduğu tespit edilmişti.
             <p>
              <strong>
               KATILIM:
              </strong>
              30 milyonluk ülkede kayıtlı 12 milyon seçmen bulunuyor. Bağımsız kaynaklar yaklaşık 2,5 milyonu kadın olmak üzere 7 milyondan fazla seçmenin (yüzde 58,3) oyunu kullandığını duyurdu. Altyapı yetersizliğinden dolayı büyük bir kitlenin oy veremediği kayıtlara geçti. 12 milyon seçmen için 15 milyon pusula basıldığı ifade edilse de pusula tükendiği için 10 binlerce kişinin oyunu kullanamadığı ortaya çıktı. Bir önceki seçimlerde (2009) katılım oranı yüzde 40’ın altında kalmıştı. Terör örgütlerinin ciddi tehditlerine rağmen 7 milyondan fazla seçmenin sandık başına gitmesi halktaki demokrasi, istikrar özlemini yansıttı.
              <p>
               <strong>
                GÜVENLİK:
               </strong>
               Taliban seçimler öncesinde süreci sabote edeceğini ilan etse de arzu ettiği büyüklükte eylemlere imza atamadı. Seçim zarfında ülke çapında 140 terör saldırısı yaşandı. Olaylarda 7 asker, 9 polis, 4 sivil, 89 da eylemci hayatını kaybetti. Şiddet olayları dolayısıyla 1000 kadar seçim merkezi açılamadı. Ancak Afganistan İçişleri Bakanlığı eylemlerin sonuca etki edecek düzeyde olmadığını duyurdu. 2009 seçimlerinde yaşanan terör olaylarında 60 sivil, 26 güvenlik görevlisi hayatını kaybetmişti.
               <p>
                ÖDEVLER: Peki, seçimi kazanan yeni cumhurbaşkanını ne tür ödevler bekliyor? Seçim sürecini Kabil’de izleyen Gazeteci Cem Rıfat Sey yeni liderin en çok ekonomik sorunlarla yüzleşme zorunda kalacağını düşünüyor: “Afganistan denince akla en başta güvenlik sorunu geliyor. Fakat artık ülkede gözler başka alanlara da dönmeye başladı. Özellikle bir ‘Afgan ekonomisi’ oluşturulması, bunun kendi ayakları üzerinde durabilmesi gerekiyor. Tabii buna bağlı olarak gelirlerin toplum içinde adaletli paylaşımı konusu da önümüzdeki yıllarda öne çıkacak. Yeni liderliğin hem güvenlik sorunlarını, hem de ekonomik sorunları aşabilmesi için Orta ve Güney Asya ile bölgesel politikalar oluşturması gerekiyor. Yeni başkanın öncelikleri bunlar olacak.”
               </p>
               <hr/>
               <p>
                <span>
                 <strong>
                  <img alt="" height="546" src="http://web.archive.org/web/20140427161615im_/http://medya.aksiyon.com.tr/aksiyon/2014/04/14/adaylar.jpg">
                   ADAYLAR:
                  </img>
                 </strong>
                </span>
                Cumhurbaşkanlığı seçimlerine başvuru 6 Ekim 2013’te tamamlandı. 22 Ekim’de toplanan Bağımsız Seçim Komisyonu başvuran 27 kişiden 16’sını diskalifiye etti. Geriye kalan 11 adaydan 3’ü seçimin hemen öncesinde çekildi. Sandığa 8 aday gitti: Dr. Abdullah Abdullah (1), Dr. Zalmay Resul (2), Dr. Eşref Gani Ahmedzai (3), Abdül Resül Seyyaf (4), Gulağa Şerzai (5), Kutbeddin Hilal (6), Muhammed Davud Sultansoy (7) ve Hidayet Emin Arsala (8). Karzai’nin kardeşi Kayyum Karzai ile Afgan Kralı Zahir Şah’ın torunu Serdar Muhammed Nadir Naim, Zalmay Resul lehine adaylıktan çekildi. Eski Savunma Bakanı Abdul Rahim Vardak da hiçbir parti veya adayı desteklemediğini bildirerek ayrıldı seçim yarışından.
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-38330-afganistanda-pestunlarin-secimi.html), [web.archive.org (arşiv bağlantısı)](http://web.archive.org/web/20140427161615/http://aksiyon.com.tr:80/aksiyon/haber-38330-afganistanda-pestunlarin-secimi.html)
