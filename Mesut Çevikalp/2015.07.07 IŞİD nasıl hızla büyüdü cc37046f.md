# IŞİD nasıl hızla büyüdü?

*Mesut Çevikalp 2015.07.07*

<div class="pNewsDetailMainContent" itemprop="articleBody">
 <p>
  İngiliz Independent gazetesi, Suriye-Irak ekseninde birinci yılını deviren IŞİD’in hızlı yükselişini analiz etti. Kıdemli Ortadoğu muhabiri Patrick Cockburn imzalı analizde, IŞİD’in öngörülemeyen bir hızla büyüdüğü kaydedildi. Cockburn, bu durumu iki temel nedene bağlıyor: “Birincisi İslam coğrafyasındaki ‘âciz devletler’. İkincisi ise sonuç alıcı şekilde eyleme geçmede çekingen davranan yabancı güçler.” Analizin öne çıkan kısımları şöyle: “IŞİD’in 2011’den bu yana Irak ve Suriye’deki patlayarak büyümesinin kilidi, bir savaş makinesi olarak kapasitesi. Bu kapasite; dinî bağnazlık, askerî uzmanlık ve aşırı şiddetin bileşiminden kaynaklıyor… Buna ek olarak örgütün başarıları; cılız, yozlaşmış ya da var olmayan iktidar ve ordulara karşı çıkmasıyla mümkün oldu… ABD ve Batı Avrupa yönetimleri kendi halklarının bu tehlikeli gelişmeye (IŞİD’in birçok BM üyesi ülkeden daha güçlü bir orduya sahip olup daha fazla insanı yönetmesi) odaklanmasını önlemeye hevesliler. Çünkü onlar IŞİD’i güçsüzleştirme hatta baskı altına almada başarısız olunmasında kendi kusurlarına dikkat çekmek istemiyorlar.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/isid-nasil-hizla-buyudu_551510), [web.archive.org (arşiv bağlantısı)](http://web.archive.org/web/20150728215441/http://www.aksiyon.com.tr/karakutu-dunya/isid-nasil-hizla-buyudu_551510)
