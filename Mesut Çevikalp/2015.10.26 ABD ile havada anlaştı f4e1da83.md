# ABD ile havada anlaştı

*Mesut Çevikalp 2015.10.26*

<div class="pNewsDetailMainContent ctx_content" itemprop="articleBody">
 <p>
  Rusya, ABD yönetimi ile Suriye hava sahasında iki ülke uçaklarının karşı karşıya gelmemeleri konusunda anlaşıldığını açıkladı. Rusya Savunma Bakanlığı Sözcüsü İgor Konaşenkov, ABD’nin anlaşmayı içeren memorandumunu kendilerine gönderdiğini teyit etti. Savunma Bakanlığı, iki ülke uçaklarının Suriye üzerinde tehlikeli yakınlaşmalarını önlemek için bilgi paylaşımını öngören bir dizi kural ve sınırlamayı hayata geçirdiklerini duyurdu. Anlaşmanın önceki hafta yürürlüğe girmesinin ardından iki ülke askerî birlikleri arasında iletişim kanallarının aralıksız 7/24 çalışmaya başladığı kaydedildi. ABD Savunma Bakanlığı da Suriye’de koalisyon güçlerinden farklı olarak operasyon düzenleyen Rusya ile anlaşma sağladıklarını teyit etti. Pentagon, Rusya’nın talebi üzerine anlaşmanın içeriğinin açıklanmayacağı, iki ülke uçaklarının çatışma riskinin en aza indirilmesi konusunda mutabakata varıldığı bilgisini aktardı. Rusya 30 Eylül’den bu yana IŞİD terör örgütü hedeflerine yönelik hava operasyonları düzenliyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/abd-ile-havada-anlasti_552721), [web.archive.org (arşiv bağlantısı)](http://web.archive.org/web/20151103105043/http://www.aksiyon.com.tr:80/karakutu-dunya/abd-ile-havada-anlasti_552721)
