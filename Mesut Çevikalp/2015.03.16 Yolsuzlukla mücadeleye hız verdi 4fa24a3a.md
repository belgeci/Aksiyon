# Yolsuzlukla mücadeleye hız verdi

*Mesut Çevikalp 2015.03.16*

<div class="pNewsDetailMainContent" itemprop="articleBody">
 <p>
  Çin Ulusal Halk Meclisi Daimî Komitesi Başkanı Zhang Dejiang, Pekin yönetiminin yolsuzlukla mücadele için özel bir yasa çıkarmaya hazırlandığını açıkladı. Yasanın ilk taslağı Pekin’de 3 bin delegenin katılımıyla düzenlenen Millî Halk Kongresi’nde tartışıldı. Hâlihazırdaki yolsuzlukla mücadele yasaları rüşvet, görevi kötüye kullanma ve zimmete mal geçirme gibi suçlarla mücadeleyi merkeze alıyor. Çin Komünist Partisi, ülkede hâkim olan sistem sonucu yolsuzluk yaptığı düşünülen devlet memurlarıyla ilgili öncelikle parti içi soruşturma yapıyor. Şüpheliler daha sonra savcıların yürüttüğü soruşturmalarla yüzleşiyor. Yeni yasanın rüşvet ve görevi kötüye kullanma suçlarını işleyenlere yönelik daha ağır cezalar getireceği ifade ediliyor. Göreve iki yıl önce gelen Çin Devlet Başkanı Xi Jinping, Komünist Parti’nin iktidarı elinde tutma kabiliyetini olumsuz etkileyecek seviyede ciddileşen yolsuzlukla mücadele edeceği sözü vermişti. Başlattığı operasyonlarla da çok sayıda üst düzey siyasetçiyi görevden alıp yargılanmalarını sağladı. Adalete hesap veren isimlerden çoğu hapis cezası aldı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/yolsuzlukla-mucadeleye-hiz-verdi_550173), [web.archive.org (arşiv bağlantısı)](http://web.archive.org/web/20150731215656/http://www.aksiyon.com.tr/karakutu-dunya/yolsuzlukla-mucadeleye-hiz-verdi_550173)
