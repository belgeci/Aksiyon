# AB gelgiti birliği bıktırdı

*Mesut Çevikalp 2014.11.24*

<div class="pNewsDetailMainContent" itemprop="articleBody">
 <p>
  Avrupa Birliği (AB) üyeliğini 2017’de referanduma götürmeye hazırlanan İngiltere’de “AB içinde kalalım” görüşü güçleniyor. İngiltere Başbakanlığı Avrupa ve Küresel İşler Sekretaryası Direktörü Angus Lapsley, siyasi parti liderlerinin Başbakan David Cameron gibi ‘AB içerisinde kalmalıyız’ görüşüne yaklaştığını ifade etti. AB üyeliğinin ülkeye güvenliğin yanında istihdam, ekonomik değer ve refah getirdiğini belirten Lapsley, referandum öncesindeki tartışmaların halkta AB ilgisini canlandıracağını iddia etti. Referandum ile ilgili nihai karar Mayıs 2015’teki genel seçimlerden sonra alınacak. Kamuoyu yoklamaları, olası referandumda AB’de kalmak isteyenlerin oranının yüzde 40, ayrılmak isteyenlerin yüzde 34 olacağını ortaya koyuyor. AB’ye hayır diyen kanat, iş kanunu, para birimi ve güvenlik-ceza yasalarında Brüksel’den ayrı hareket etmek istiyor. İngilizlerin AB üyeliğini iç siyasete malzeme yapması AB’yi de bıktırdı. Fransa, ‘İngiltere’nin AB’den çıkmasının yerinde olacağını’ duyurdu. Le Figaro’da yayımlanan ankete katılan Fransızların yüzde 70’i ‘İngiltere’nin AB’den çıkmasına’ destek verdi.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu-dunya/ab-gelgiti-birligi-biktirdi_540034), [web.archive.org (arşiv bağlantısı)](http://web.archive.org/web/20141222214947/http://www.aksiyon.com.tr:80/karakutu-dunya/ab-gelgiti-birligi-biktirdi_540034)
