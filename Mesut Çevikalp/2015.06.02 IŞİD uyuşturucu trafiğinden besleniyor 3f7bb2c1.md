# IŞİD uyuşturucu trafiğinden besleniyor

*Mesut Çevikalp 2015.06.02*

<div class="pNewsDetailMainContent" itemprop="articleBody">
 <p>
  Rusya Federal Uyuşturucu ile Mücadele Servisi (FSKN) Başkanı Viktor İvanov, Suriye-Irak ekseninde varlık gösteren Irak Şam İslam Devleti Örgütü’nün (IŞİD) uyuşturucu ticaretine el attığını söyledi. Örgütün geçen yıl sadece uyuşturucu trafiğinden en az 1 milyar dolar kazanç elde ettiğini belirtti. Ortadoğu’da büyüyen, bazı sınır kapılarını ele geçiren IŞİD’in Afgan eroininin Avrupa’ya sevkiyatında söz sahibi olmaya başladığını iddia etti. Afganistan kaynaklı uyuşturucu trafiğinin Rusya’ya da zarar verdiğine değinen İvanov, Rusya gibi Avrupa ülkelerine sokulan uyuşturucunun yaklaşık yarısının IŞİD militanları tarafından gönderildiğini tespit ettiklerini kaydetti.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/isid-uyusturucu-trafiginden-besleniyor_551069), [web.archive.org (arşiv bağlantısı)](http://web.archive.org/web/20150719215503/http://www.aksiyon.com.tr/dunya/isid-uyusturucu-trafiginden-besleniyor_551069)
