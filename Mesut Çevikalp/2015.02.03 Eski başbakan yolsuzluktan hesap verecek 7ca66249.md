# Eski başbakan yolsuzluktan hesap verecek

*Mesut Çevikalp 2015.02.03*

<div class="pNewsDetailMainContent" itemprop="articleBody">
 <p>
  Tayland’da eski Başbakan Yinglak Şinavatra hakkında ‘görevini kötüye kullanma’ ve ‘yolsuzluk’ iddiasıyla dava açıldı. Elde edilen delil ve tanık ifadeleri üzerinden harekete geçen Tayland Başsavcılığı, devrik başbakan hakkında iddianame hazırladı. Savcılık Şinavatra’yı pirinç sübvansiyonu programındaki yolsuzlukları önlemek için harekete geçmeyerek görevini kötüye kullanmakla suçluyor. Eğer iddialar mahkeme sürecinde ispatlanırsa eski başbakan 10 yıla kadar hapis cezasına çarptırılacak. Devleti uğrattığı zarar mal varlığından tahsil edilecek. Bu arada Tayland Meclisi düzenlediği bir oylama ile Yinglak Şinavatra’ya 5 yıl siyaset yasağı getirdi. Şinatavra geçen yıl ülkede baş gösteren yönetim krizini önleyememesi üzerine ordu tarafından iktidardan indirilmişti. Şinavatra’nın ağabeyi Taksin Şinavatra da 2006’da benzer şekilde yaşanan askerî darbe sonucu ülkeyi terk etmişti.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/eski-basbakan-yolsuzluktan-hesap-verecek_541200), [web.archive.org (arşiv bağlantısı)](http://web.archive.org/web/20150703012300/http://www.aksiyon.com.tr/dunya/eski-basbakan-yolsuzluktan-hesap-verecek_541200)
