# Türkler Liberland'ı çok sevdi!

*Mesut Çevikalp 2015.04.27*

<div class="pNewsDetailMainContent" itemprop="articleBody">
 <p>
  Hırvatistan ile Sırbistan arasındaki 7 kilometrekarelik alanda kurulan ‘Liberland Cumhuriyeti’ne vatandaşlık başvurusunda bulunanlar arasında Türkler önde geliyor. Liberland Cumhuriyeti’nin kurucu lideri Çek Cumhuriyeti vatandaşı Vit Jedlicka, Birleşmiş Milletler’e tanınma başvurusunda bulunduklarını, tüm dünyadan binlerce vatandaşlık talebi aldıklarını açıkladı. Liberland yönetimi başvuruları resmî sitesi www.liberland.org üzerinden alıyor. Sitede tanınma sürecinin yanında aranan vatandaş profili veriliyor: “Irk, etnik köken, yönelim ve din farkı gözetmeksizin başkalarına ve başkalarının fikirlerine saygılı olan, özel mülkiyete saygı gösteren, komünist, Nazi ya da başka aşırı uç geçmişi olmayan, suç işlememiş kişiler.” Ülkenin arması ve bayrağını belirleyen yönetim anayasanın daha sonra halkla birlikte yazılacağını belirtiyor. ‘Anayasal Cumhuriyet’ ile yönetilecek ülkede gereksiz vergi ve bürokrasinin olmayacağı savunuluyor. Geçmişte BM’nin tampon bölge olarak kullandığı alan üzerinde Sırbistan ve Hırvatistan hak talep edemiyor.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/turkler-liberlandi-cok-sevdi_550697), [web.archive.org (arşiv bağlantısı)](http://web.archive.org/web/20150715021728/http://www.aksiyon.com.tr/dunya/turkler-liberlandi-cok-sevdi_550697)
