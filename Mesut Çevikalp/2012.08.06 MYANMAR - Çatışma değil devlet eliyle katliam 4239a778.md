# MYANMAR - “Çatışma değil, devlet eliyle katliam”

*Mesut Çevikalp 2012.08.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   New York merkezli İnsan Hakları İzleme Örgütü (HRW) Güney Asya ülkesi Myanmar’da Rohingya Müslümanlarına dönük katliamın ‘devlet eliyle’ işlendiğini duyurdu.
  </font>
 </div>
 <div id="newsText">
  <font class="detail-text">
   <p>
    HRW yayınladığı 56 sayfalık raporunda, Arakanlı Müslümanların iki aydır yaşadıkları zulüm ve katliamı ayrıntılarıyla tasvir edip, devlet görevlilerini şiddete yeterince müdahale etmemekle suçladı. Raporda Budist saldırganlarla birlikte hareket eden bazı devlet görevlilerinin cinayet, tecavüz ve toplu tutuklama eylemlerinde rol oynadığı kayda geçirildi. 57 Budist ve Müslüman görgü tanığının ifadelerine de yer verilen çalışmada devletin, bölgeye ulaşmaya çalışan uluslararası yardım kuruluşu temsilci ve gözlemcilerini tutuklayarak engellediği belirtildi. HRW, olayların başladığı 3 Haziran’dan 3 gün sonra ilan edilen sokağa çıkma yasağına rağmen, 12 Haziran günü eyalet başkenti Sittwe’de Budist çetelerce, Müslümanlara ait 10 bini aşkın evin yakıldığını, polislerle çetelerin kaçmaya çalışan Müslümanlara ateş açtığını belirledi. Olaylar sırasında tutuklanan çok sayıda Müslüman’dan hiçbir haber alınamadığına işaret eden HRW raporu, Burma hükümetine, gözaltında olanların kimlikleri ve nerede tutuldukları konusunda ailelerine derhal bilgi vermesi çağrısında bulundu. Rapora göre olayların başından bugüne binden fazla Müslüman yaşamını yitirdi. Bu arada Bangladeş sınırında tutulan Arakanlılar için yardım kampanyası başlatan Kimse Yok Mu Derneği, kampta gıda ve temizlik maddesi dağıtmaya başladı. Türk Kızılayı da bölgeye yardım götürmek üzere çalışmalara başladı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E4402369652061D6CE541D0DE7B7BBA1?newsId=33244), [web.archive.org (arşiv bağlantısı)](http://web.archive.org/web/20120831042608/http://www.aksiyon.com.tr:80/aksiyon/newsDetail_getNewsById.action;jsessionid=E4402369652061D6CE541D0DE7B7BBA1?newsId=33244)
