# MYANMAR - Müslümanların soyunu kurutma planı

*Mesut Çevikalp 2013.05.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Myanmar’da Müslüman düşmanlığının devlete dayandığını yansıtan yeni bir belge ortaya çıktı. Arakan’daki şiddet olaylarını araştırmak üzere kurulan 27 üyeli komisyon, krizin çözümü için hükümete ‘Müslümanların soyunun kurutulmasını’ önerdi.
  </font>
 </div>
 <div id="newsText">
  <font class="detail-text">
   <p>
    Geçen yıl Devlet Başkanı Thein Sein tarafından seçilen komisyon, özel bir doğum kontrol programı uygulanması suretiyle Müslümanların yıllar içinde nüfuslarının azaltılması gerektiği tezini savundu. Raporda, Budistlerin, komşu Bangladeş’ten gelen yasa dışı göçmen gördükleri Müslümanların artan nüfusuyla ilgili endişe içinde olduğu, bunun da iki toplumun barış içinde birlikte yaşamasına engel oluşturduğu vurgulandı. Geçen yıl Arakan bölgesinde Müslümanlara saldıran Budistler en az 200’ünü katletti, 100 bin kadarını evinden çıkardı. Olaylar sırasında 800’den fazla ev ile birçok cami kundaklandı. Olayların ardından bölgeye gözlemci gönderen BM, Arakanlı Müslümanların dünya üzerinde en fazla ayrımcılığa maruz kalan azınlıkların başında geldiğini kaydetti. 69 milyonluk ülkede, 1 milyonu Arakan’da, toplam 3 milyon civarında Müslüman yaşıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35466-myanmar---muslumanlarin-soyunu-kurutma-plani.html), [web.archive.org (arşiv bağlantısı)](http://web.archive.org/web/20140709035111/http://www.aksiyon.com.tr:80/aksiyon/haber-35466-myanmar---muslumanlarin-soyunu-kurutma-plani.html)
