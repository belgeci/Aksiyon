# Bosna Hersek AB yoluna

*Mesut Çevikalp 2016.02.23*

<div class="pNewsDetailMainContent ctx_content" itemprop="articleBody">
 <p>
  Bosna-Hersek Cumhurbaşkanı Dragan Çoviç, ülkenin Avrupa Birliği’ne (AB) adaylığı için resmî başvurusunu AB Dönem Başkanı Hollanda’nın Dışişleri Bakanı Bert Koenders’a sundu. Başvuru sürecini değerlendiren Çoviç, başvurularının kısa sürede olumlu  bulunarak Bosna-Hersek’e aday ülke statüsü verilmesini beklediklerini belirtti. Ancak zorlu sürecin adaylık statüsünün elde edilmesinden sonra başlayacağını kaydetti. Çoviç, ağır ödevlere rağmen AB yolunda ilerlemekten geri durmayacaklarını vurguladı: “Komşumuz Hırvatistan, hâlihazırda AB üyesi. Karadağ ve  Sırbistan, AB ile entegrasyon yolunda. Sizi temin ederim ki reformların yapmamız gereken bir görev olduğunun farkındayız.” AB Komisyonu’nun Komşuluk Politikası ve Genişleme Müzakerelerinden  Sorumlu Üyesi Johannes Hahn da, Bosna Hersek’in son birkaç ayda AB yolunda önemli adımlar attığını, ancak ülkenin önünde uzun bir yol bulunduğunu aktardı: “Üyelik birkaç yıl içinde mümkün değil. Ancak başvuru, somut bir  Avrupa perspektifini gösteriyor. Ayrıca Avrupa ailesine olan güçlü bağlılığı ifade ediyor.” 4 milyon nüfuslu Balkan ülkesi, önümüzdeki yıl üye olmayı hedefliyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/bosna-hersek-ab-yoluna_553917), [web.archive.org (arşiv bağlantısı)](http://web.archive.org/web/20160224083332/http://www.aksiyon.com.tr/karakutu-dunya/bosna-hersek-ab-yoluna_553917)
