# O gün geldiğinde Avrupa bizi mumla arayacak

*Mesut Çevikalp 2011.10.17*

<font class="agenda2NewsSpot">
 AB’nin 14. İlerleme Raporu’nu değerlendiren Avrupa Birliği Bakanı ve Başmüzakereci Egemen Bağış, dâhilî ve haricî unsurların engellemelerine rağmen reform sürecinden taviz vermeyeceklerini vurguluyor.
</font>
<font class="newsDetail">
 <p>
 </p>
 <p>
 </p>
 <p>
 </p>
 <p class="MsoNormal">
  Avrupa Birliği ilerleme raporları, çok değil, 5-10 yıl öncesine kadar “Demokles’in kılıcı” gibi sallanırdı tepemizde. Ancak denklem değişti son birkaç rapordan beri. Avrupa Birliği (AB) Komisyonu, gönülsüz de olsa, yerdiği kadar övüyor da Türkiye’yi. AB Komisyonu’nun 12 Ekim’de açıkladığı 14. İlerleme Raporu’nda da bu hava hâkim. Türkiye lehine değişen dengeleri, Avrupa Birliği Bakanı ve Başmüzakereci Egemen Bağış ile konuştuk.
 </p>
 <p>
 </p>
 <p class="MsoNormal">
  -2010’a göre 2011 raporu daha mı pozitif?
 </p>
 <p>
 </p>
 <p class="MsoNormal">
  Olumlu yönde fark var elbette. Geçmişteki ilerleme raporlarında Türkiye’deki faili meçhullerin listesi yayımlanırdı, işkence örnekleri listelenirdi. O günlerden bugünlere gelmiş bir Türkiye’nin çok daha pozitif bir imaj verdiği ortada. Metinde, gerek siyasi, gerek ekonomik kriterler, gerekse 33 faslın sadece biri dışında Türkiye’nin ilerleme kaydettiği teslim ediliyor. Ama hâlâ ilerleme raporlarının Türkiye’deki gelişmeleri tam ve pozitif yansıttığı söylenemez. Bu yılki rapor üzerinden yansıtılan Türkiye fotoğrafında birçok nokta flu kalmış. Ayrıca fotoğrafın yanlış noktalarına odaklanılmış. İlerlemelerden bahsederken, gerçekleştirilen reformların uygulaması konusunda ciddi şüpheler oluşturabilecek yanlış bilgilere veya münferit olaylara yer veriliyor. Özetle AB övünülecek konularda cimri, eleştirilecek konularda gayet cömert davranmış.
 </p>
 <p>
 </p>
 <p class="MsoNormal">
  -AB’de, Türkiye’yi flu görmeyenler var mı?
 </p>
 <p>
 </p>
 <p class="MsoNormal">
  AB’de Türkiye gerçekliğini net görüp, anlayıp pozitif yaklaşan dostlarımız var. Avrupa Komisyonu Genişleme ve Komşuluk Politikası’ndan sorumlu Komiser Stefan Füle bunlardan biri. Füle, raporun açıklandığı gün yaptığı açıklamada “Türkiye, AB’nin geleceği için kilit ülkedir.” dedi. AB’de bu vizyona sahip yetkililer var. Türkiye’nin sahip olduğu güç ve nüfuzun farkındalar. Maalesef Türkiye’nin önemini anlamayanlar da var. Türkiye’yi kendi iç politikalarına alet eden, seçim kampanyalarında Türkiye karşıtlığını kullanan AB ülkelerinin liderlerini hepimiz görüyoruz.
 </p>
 <p>
 </p>
 <p class="MsoNormal">
  -Son raporda ‘daha iyi yazılması gerekirdi’ dediğiniz paragraflar var mı?
 </p>
 <p>
 </p>
 <p class="MsoNormal">
  Çok var. Mesela azınlıklarla ilgili kısımda ‘Türkiye’nin azınlıklara karşı yaklaşımı sınırlı kalmıştır’ deniliyor. Bu hiç kabul edemeyeceğimiz bir ifade. Hükümetimiz, azınlıkların 1936’dan bu yana süren bir sorununu çözdü, azınlık vakıflarının devlete ve üçüncü kişilere geçen mallarını iade etmeye başladı. Buna rağmen ‘Türkiye azınlık haklarını sınırlandırıyor’ demek çok da tutarlı bir değerlendirme değil.
 </p>
 <p>
 </p>
 <p class="MsoNormal">
  -Birileri rapor kötü çıksın diye çaba sarf etmiş sanki.
 </p>
 <p>
 </p>
 <p class="MsoNormal">
  AB genişledikçe ilerleme raporları üzerinde etki sahibi olan, baskı yapan unsurlar da artıyor. Bir AB üyesi, Türkiye ile yaşadığı sorunu ilerleme raporu üzerinden germeye çalışabilir. Raporda bir konu üzerinde hem övgüyle hem de yergiyle karşılaşabiliyorsunuz. Bazı paragrafları okurken bu müdahaleleri görüyorsunuz. Mesela rapor, “Patrik, dinî unvanını (Ekümenik) her durumda kullanma konusunda serbest değildir.” diyor. Ekümeniklik AB gibi bizim de müdahil olabileceğimiz bir konu değil. Israrla ilerleme raporlarına girse de söz konusu unvan o kiliseyi, o kilisenin bağlı olduğu diğer ülke kiliselerini ve o cemaati bağlıyor.
  <span>
  </span>
 </p>
 <p>
 </p>
 <p class="MsoNormal">
  -Rapor kötü çıksın diye ülke içinde çalışanlar var mı?
 </p>
 <p>
 </p>
 <p class="MsoNormal">
  Maalesef var. Bir kesimin, Komisyon’un Türkiye’deki temsilciliği ile Brüksel’deki bazı yetkilileri üzerinde aleyhte lobi yaptığının farkındayız. Bu lobicilerin bazı söylemlerinin AB’nin farklı metinlerine girdiğini de görüyoruz.
 </p>
 <p>
 </p>
 <p class="MsoNormal">
  -Bu karşıt tavra rağmen yol almak kolay oluyor mu?
 </p>
 <p>
 </p>
 <p class="MsoNormal">
  Bu tavır, Türkiye’nin yarım asırdır içinde bulunduğu AB ile entegrasyon sürecinin başından bu yana sergileniyor. AB, karşımızda sürekli ‘öğrencisini sınıfta bırakmak isteyen bir öğretmen’ edasıyla duruyor. Her yaptığı başarılı çalışmanın ardından AB’den aferin bekleyen bir öğrenci değil artık Türkiye. Onlar Türkiye’deki gelişmeleri takdir etsin etmesin; biz doğru bildiğimiz yolda ilerlemeyi sürdüreceğiz.
 </p>
 <p>
 </p>
 <p class="MsoNormal">
  -Türkiye, AB’ye rağmen Avrupalı oluyor yani!
 </p>
 <p>
 </p>
 <p class="MsoNormal">
  Son ilerleme raporuna da yansıyor bu durum. Türkiye’nin üyelik noktasındaki kararlılığı vurgulanıyor. Türkiye’de birilerinin eksen tartışması yaptığı dönemde AB, Ankara’nın üyelik sürecini reformların itici gücü olarak kullandığını teyit ediyor. Son İlerleme Raporu’ndan bu yana 33 müzakere faslının 31’inde çeşitli seviyelerde ilerleme sağlandığı teyit ediliyor. Hatta Türkiye’nin çeşitli siyasi engellemelerden dolayı açılmayan 17 fasıl konularında bile ilerleme sağladığını kabul ediyor. Bu durum Türkiye’nin onlara rağmen AB konusunda ne kadar başarılı ve azimli olduğunun göstergesi.
 </p>
 <p>
 </p>
 <p class="MsoNormal">
  -AB, hem ekonomik hem de siyasi yönden bir zayıflama sürecine girdi. Varlığını sürdürebilmesi için Türkiye gibi güçlü üyelere ihtiyacı yok mu?
 </p>
 <p>
 </p>
 <p class="MsoNormal">
  Kesinlikle var. Avrupa’daki konuşmalarımda da vurguluyorum bunu. “Türkiye, Avrupa’ya yardıma geliyor”, “Türkiye, Avrupa’nın imdadına yetişiyor” cümlelerini kurabiliyoruz artık. Bakın, geçen yıl Avrupa’da işini kaybeden insanların sayısı, aynı dönemde Türkiye’de açılan yeni istihdam sahalarının sayısından az. Eğer Türkiye AB üyesi olmuş olsaydı toplamda onların işsizlik sorununu çözen üyesi olacaktık. Mesela yine Avrupa’nın 2010’da toplam ekonomik büyümesi yüzde 1,5 iken, birliğin en başarılı ekonomisi Almanya bile yüzde 3 büyürken, aynı dönemde Türkiye’nin büyümesi yüzde 8,9 olarak ölçüldü. Yani büyümede Avrupa’yı 6’ya, Almanya’yı 3’e katladık. Bu yılın ilk 6 ayında yüzde 10,2 büyüyen bir ekonomimiz var.
 </p>
 <p>
 </p>
 <p class="MsoNormal">
  -Birlik, hızlı büyüyen Türkiye’den çekindiği için üyelik sürecini yokuşa sürüyor olmasın…
 </p>
 <p>
 </p>
 <p class="MsoNormal">
  Rakamlar ortada. Ayrıca Türkiye, çok dinamik bir nüfusa sahip. Türkiye’nin yaş ortalaması 28. Almanya’nınki ise 45. Almanya yaşlanıyor, iş gücü zayıflıyor. 70 milyonluk Türkiye, genç ve kaliteli bir iş gücüne sahip. Bu tablodan çekiniyor olabilirler. Avrupalı muhataplarımız özel sohbetlerde bize “AB’ye üye olduğunuz gün önümüze geçeceksiniz.” diyor. Ayak sürümelerinde bu tablonun da etkisi var elbette.
 </p>
 <p>
 </p>
 <p class="MsoNormal">
  -Buna bölgemizde artan liderlik rolü de eklenirse…
 </p>
 <p>
 </p>
 <p class="MsoNormal">
  Son raporda buna hususi olarak değiniyorlar. İzlediği aktif dış politika sayesinde Türkiye’nin
  <span>
  </span>
  bölgesel liderlik üstlendiğini ifade ediyorlar. Bu yeni liderliği kendi açılarından da iyi bir kazanım olarak nitelendiriyorlar. Bugün Ortadoğu’ya gidip Mısırlı, Tunuslu kardeşlerimizle cuma namazını birlikte eda edebilecek çok Müslüman lider vardır. Oralara gidip demokrasinin, laikliğin erdemlerinden bahsedebilecek Batılı liderler de vardır. Ancak cuma namazının ardından ‘Laiklikten korkmayın, laiklik dinsizlik değildir, ben Müslüman ve laik bir ülkenin lideriyim’ diyebilmek apayrı bir güçtür. İşte Avrupa’nın, Türkiye’nin bu gücünün farkına varması gerekir.
 </p>
 <p>
 </p>
 <p class="MsoNormal">
  -AB ülkeleri, özellikle de üyeliğimize her fırsatta karşı duran Fransa-Almanya ikilisi, Türkiye’nin sözünü ettiğiniz potansiyelini göremiyor mu?
 </p>
 <p>
 </p>
 <p class="MsoNormal">
  Ne yazık ki birçoğu farkında değil. Almanya ve Fransa ile yaşadığımız sıkıntı aslında büyük oranda söz konusu bu iki ülkenin liderlerinden kaynaklanıyor. Almanya’yı, Fransa’yı eleştirmek de doğru değil. Ortada liderlerinden kaynaklanan sıkıntılar var. Mesela, seçim atmosferine giren Fransa Cumhurbaşkanı Sarkozy, Ermenistan’a gidip 1915 olaylarıyla ilgili tarihçi edasıyla ahkâm kesiyor. Hâlbuki asıl ülkesindeki ekonomik krizi çözmenin yollarını aramalı.
 </p>
 <p>
 </p>
 <p class="MsoNormal">
  -AB’nin, 1990’lardaki vizyon sahibi liderlere bugün sahip olmadığı yönünde yaygın bir kanaat var.
 </p>
 <p>
 </p>
 <p class="MsoNormal">
  Maalesef doğru. AB’de bugün vizyonu dar siyasetçilerin dönemi yaşanıyor.
 </p>
 <p>
 </p>
 <p class="MsoNormal">
  -Irkçı partilerin iktidara gelişiyle bağlantılı mı bu?
 </p>
 <p>
 </p>
 <p class="MsoNormal">
  Avrupa’yı etkisi altına alan ekonomik kriz, siyaseti ve siyasetçileri de değiştirdi. Avrupalılar ekonomik krizi kolay atlatabilmek için, işini kaybetmemek için daha marjinal partilere kaydı. Hollanda gibi medeni bir ülkede alenen ırkçılık yapan bir partinin yüzde 16 oy alabilmesi çok düşündürücüdür. Onun için Türkiye, Avrupa’ya içinde bulunduğu ekonomik krizden kurtulabilmesi için yardımcı olmak istiyor. Avrupa’nın bu marjinal ve ırkçı akımlara kapılmasını önlemek için yardıma da hazırız.
 </p>
 <p>
 </p>
 <p class="MsoNormal">
  -Rum Kesimi ile yaşanan sondaj krizinin rapora girmesi de AB’deki ufuksuzluğu gösteriyor değil mi?
 </p>
 <p>
 </p>
 <p class="MsoNormal">
  Bu konuyu, AB ile yaşadığımız, yaşayacağımız bir kriz olarak görmüyoruz. Kıbrıslı Rumların ürettiği suni bir sorun olarak değerlendiriyoruz. Kıbrıs açıklarında var olduğu söylenen petrol, doğalgaz gazoz değil ki gazı kaçsın! Varsa binlerce yıldır var. BM Genel Sekreterliği’nin adada çözüm için ortaya koyduğu takvim varken, çözüm noktasında Türk tarafı azimle müzakerelerini sürdürürken, Akdeniz’in tabanına delik açmak için sergilenen aceleciliği, çözüm sürecini kilitlemeye matuf yeni bir provokasyon olarak değerlendiriyoruz.
 </p>
 <p>
 </p>
 <p class="MsoNormal">
  -Neden bu acele?
 </p>
 <p>
 </p>
 <p class="MsoNormal">
  Geçmişte Türkiye’nin AB üyeliğine karşı olan devletlerin Truva Atı olan Kıbrıslı Rumların, bugün Akdeniz’de başka bir ülkenin Truva Atı’na dönüştüğünü görüyoruz.
 </p>
 <p>
 </p>
 <p class="MsoNormal">
  -O ülke İsrail mi?
 </p>
 <p>
 </p>
 <p class="MsoNormal">
  Evet, İsrail.
 </p>
 <p>
 </p>
 <p class="MsoNormal">
  -Yarım asrı aşan üyelik müzakereleri boyunca Ankara’ya ‘imtiyazlı ortaklık’ gibi çeşitli entegrasyon modelleri sunuldu. Bugün de Norveç modeli gündemde. Gün geldiğinde Ankara, Norveç modeline ‘evet’ der mi?
 </p>
 <p>
 </p>
 <p class="MsoNormal">
  Norveç modelini (Söz konusu ülkeye AB üyesi olmaksızın birlik sınırlarında kişi, mal, hizmet ve sermaye serbestliği sunuyor.) konuşmak için çok erken. AB önce Norveç gibi Türkiye’nin de fasıllarını tamamlamasına müsaade etsin. Fasıllar kapandıktan sonra Ankara gerekli görürse AB makamlarıyla Norveç modeli veya başka bir model üzerinde tartışabilir. Ama buna o gün karar verilir, bugün değil.
 </p>
 <p>
 </p>
 <p class="MsoNormal">
  -Türk halkı hâlâ AB’ye üye olalım diyor mu?
 </p>
 <p>
 </p>
 <p class="MsoNormal">
  Son yoklamalara göre halkın yüzde 55’i AB’ye üye olunmasını istiyor. Ama sadece yüzde 35’i bunun gerçekleşebileceğine inanıyor. Yüzde 72’si AB üyelik müzakereleri çerçevesinde hayata geçirilen reformların ülkenin ekonomik, demokratik ve insan hakları standartlarını yükselttiğine inanıyor. Bununla birlikte yüzde 92’si, AB’yi samimi bulmuyor.
 </p>
 <p>
 </p>
 <p class="MsoNormal">
  -İleride Türk halkı ‘üye olmak istemiyoruz’ diyebilir.
 </p>
 <p>
 </p>
 <p class="MsoNormal">
  Geleceği bugünden konuşmak zor. Nasıl ki AB üyelik sürecini 1959’da başlatan Türkiye ile bugünkü Türkiye bir olmadığı gibi, bugünkü AB ile gelecekteki AB de bir olmayacak. Geleceğin Türkiye’si, geleceğin AB’sini değerlendirerek
  <span>
  </span>
  kararını verecek. Kararı verecek olan da millet.
 </p>
 <p>
 </p>
 <p class="MsoNormal">
  -O günün Avrupa’sı Türkiye’nin kapısına gelir mi?
 </p>
 <p>
 </p>
 <p class="MsoNormal">
  Kapımıza da gelirler, kırmızı mumlu davetiye de gönderirler. “Gel bizi kurtar” da diyebilirler.
 </p>
 <p>
 </p>
 <p class="MsoNormal">
  -AB, Türkiye’yi kaybetmemek için son dönemde bazı önemli açılımlara da imza atıyor değil mi?
 </p>
 <p>
 </p>
 <p class="MsoNormal">
  Verilen sözler tutulursa önemli kazanımlarımız olacak yakın dönemde. Özellikle vatandaşlarımıza vize kolaylığı sağlanacak. Daha uzun dönemli ve çok girişli vizeler verilecek. Bunun yanında vize ücretleri düşürülecek. İstanbul ve Ankara’nın yanında farklı bölgelerdeki birkaç ilimizde vize ofisleri açılacak. Bazı meslek gruplarına farklı vizeler verilebilir.
 </p>
 <p>
 </p>
 <p class="MsoNormal">
  -Siyasi-ekonomik alanda ne tür adımlar bekleniyor?
 </p>
 <p>
 </p>
 <p class="MsoNormal">
  Özellikle terörle mücadelede daha etkin işbirliği yapabilmek üzere bir dizi çalışmalar var. Mesela, Roj TV konusunda birtakım adımlar atılabilir. Ayrıca Avrupa’daki bazı PKK’lıların iadesi de masada. Terör dışındaki suçlarla mücadele konusunda da yeni iş birliktelikleri söz konusu. Özellikle istihbarat paylaşımı noktasında yeni bir yol izlenecek. Gümrük Birliği’nin ekonomimiz üzerinde oluşturduğu ek yükleri hafifletecek adımlar da bekliyoruz.
 </p>
 <p>
 </p>
 <p class="MsoNormal">
  -‘Artık Avrupa düşünsün’ dediğiniz oluyor mu?
 </p>
 <p>
 </p>
 <p class="MsoNormal">
  Avrupa Birliği Bakanlığı, reformların hazırlandığı mutfak konumunda. Türkiye’nin katettiği mesafeyi en yakından biz görüyoruz. Dolayısıyla çok sık söylüyoruz bu sözü. Onlar istemese de reform mutfağı olarak biz yeni reformları hayata geçirmeyi sürdüreceğiz. Mutfakta karşılaştığımız sorunlar bizi yıldırmıyor, tam aksine kamçılıyor.
 </p>
 <p>
 </p>
 <p class="MsoNormal">
 </p>
 <p>
 </p>
 <p class="MsoNormal">
  Türkiye’nin ilk ilerleme raporu 1998’de yayımlandı
 </p>
 <p>
 </p>
 <p class="MsoNormal">
  AB Komisyonu’nca kaleme alınan ilerleme raporları, AB’nin müzakere ettiği aday ve potansiyel aday statüsündeki ülkelerin birliğin müktesebatına uyumunu ölçmek için hazırlanıyor. Türkiye ile ilgili ilk rapor, 13 yıl önce Türkiye’nin adaylık sürecinin resmen tescillenmesinin ardından yayımlandı. 1999 Helsinki Zirvesi’nde Ankara’nın adaylık süreci canlanınca raporlar her iki taraf için de önem kazandı.
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2762860AF660E69A14098B685E365D0A?pageNo=2&category=&dt=0&words=muhsin%2F-%2F20yaz%2F-%2FC4%2F-%2FB1c%2F-%2FC4%2F-%2FB1o%2F-%2FC4%2F-%2F9Flu&newsId=30739&columnistId=0&sectionId=34), [web.archive.org (arşiv bağlantısı)](http://web.archive.org/web/20111022165533/http://www.aksiyon.com.tr:80/aksiyon/newsDetail_getNewsById.action;jsessionid=2762860AF660E69A14098B685E365D0A?pageNo=2&category=&dt=0&words=muhsin%2F-%2F20yaz%2F-%2FC4%2F-%2FB1c%2F-%2FC4%2F-%2FB1o%2F-%2FC4%2F-%2F9Flu&newsId=30739&columnistId=0&sectionId=34)
