# Srebrenitsa operasyonu

*Mesut Çevikalp 2015.03.24*

<div class="pNewsDetailMainContent" itemprop="articleBody">
 <p>
  Belgrad hükümeti, Srebrenitsa katliamında rol alan savaş suçlularına yönelik geniş bir operasyon başlattı. Belgrad Savcılığı’nın yürüttüğü, ülke tarihinde bir ilk niteliğindeki operasyon kapsamında 7 zanlı gözaltına alındı. Yakalananlar arasında emekli subaylar Nedelyko Milidragoviç ve Aleksa Goliyanin de bulunuyor. Yetkililer bu zanlıların onlarca kişiyi bizzat öldürdüğünü, yüzlerce kişinin ölüm emrini verdiğini düşünüyor. Operasyon kapsamında Saraybosna savcılığının da Belgrad ile işbirliği yaptığı öğrenildi. Bosna Savaşı sırasında (1995) Sırp birlikleri Srebrenitsa’da 8 bin Müslüman erkeği katletti. Tarihe ‘Srebrenitsa Katliamı’ olarak geçen saldırının baş sorumlusu Ratko Mladiç yıllar sonra yakalanıp Uluslararası Savaş Suçları Mahkemesi’ne teslim edildi. Lahey Uluslararası Savaş Suçları Mahkemesi de Sırp Ordusu’nun üst düzey yetkililerini yargılayıp cezalandırdı.
 </p>
</div>


Kaynak: [www.aksiyon.com.tr](http://www.aksiyon.com.tr/dunya/srebrenitsa-operasyonu_550254), [web.archive.org (arşiv bağlantısı)](http://web.archive.org/web/20150706094014/http://www.aksiyon.com.tr/dunya/srebrenitsa-operasyonu_550254)
