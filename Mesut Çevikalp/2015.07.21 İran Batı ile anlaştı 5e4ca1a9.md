# İran Batı ile anlaştı

*Mesut Çevikalp 2015.07.21*

<div class="pNewsDetailMainContent" itemprop="articleBody">
 <p>
  İran ile ABD, Rusya, İngiltere, Fransa, Çin ve Almanya (P5+1) arasında Viyana’da devam eden nükleer müzakerelerinde anlaşmaya varıldı. Üç kez uzatılan müzakerelerin sonunda (14 Temmuz) P5+1, Tahran’a yönelik yaptırımları hafifletmeyi kabul etti. Buna karşılık İran da nükleer programında çeşitli kısıtlamalara gidecek, nükleer tesislerini Batı gözetimine açacak. İran’a yönelik ambargo ve yaptırımların kaldırılması konusu müzakerelerin en pürüzlü konularından biriydi. Taraflar, Tahran’ın nükleer programının en az 10 yıl süreyle sınırlandırılması karşılığında bu ülkeye yönelik ekonomik yaptırımların kaldırılması konusunda geçen nisanda çerçeve anlaşmasına varmıştı. Viyana müzakerelerinde de kalan son pürüzler giderilmeye çalışılıyordu. Müzakerelerin 17. gününde taraflar 100 sayfalık anlaşma metni üzerinde mutabakata vardı. Buna göre, BM müfettişleri İran’da askerî tesisler dâhil nükleer tesisleri denetleyebilecek. Tahran’a silah ambargosu 5 yıl yürürlükte kalacak. Füze yaptırımları da 8 yıl kaldırılmayacak. İran rejimi anlaşmaya uymazsa yaptırımlar 65 gün içerisinde yeniden yürürlüğe girecek. İran’ın ruhani lideri Ali Hamaney, nükleer anlaşma sağlanması durumunda dahi ABD ile mücadelenin devam edeceğini söyledi. Tahran’da üniversite öğrencilerine konuşan Hamaney, anlaşmanın İran İslam devrimini frenleyemeyeceğini savundu: “Sultacı güçlere karşı mücadelemiz bitmez. Bu devrimimizin temel ilkesidir, yapmazsak Kur’an’a bağlı değiliz demektir.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/iran-bati-ile-anlasti_551687), [web.archive.org (arşiv bağlantısı)](http://web.archive.org/web/20150803073635/http://www.aksiyon.com.tr/karakutu-dunya/iran-bati-ile-anlasti_551687)
