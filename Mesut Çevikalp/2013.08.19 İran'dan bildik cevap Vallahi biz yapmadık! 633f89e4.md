# İran’dan bildik cevap: Vallahi biz yapmadık!

*Mesut Çevikalp 2013.08.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Lübnan’ın başkenti Beyrut’ta 9 Ağustos sabahı kaçırılan Türk Hava Yolları (THY) pilotları Murat Akpınar ile Murat Ağca’yı kurtarma operasyonu sürüyor.
  </font>
 </div>
 <div id="newsText">
  <font class="detail-text">
   <p>
    İstanbul-Beyrut seferi sonrası, kabin personeli ile birlikte otele giderken yolları kesilerek kaçırılan iki pilotun, ülkenin güneyinde Hizbullah’ın kontrol ettiği bölgede tutulduğu ileri sürülüyor. Lübnan İç İstihbarat Birimi’nin olayın ardından gözaltına alıp sorguladığı Muhammed Salih adlı şüpheli tutuklandı. Sonrasında 3 şüpheli daha sorgulanıp hapse konuldu. Lübnan basını, Salih’in sorgusunda “Türk pilotların geçen yıl Suriye’de kaçırılan 9 Lübnanlı Şii’nin serbest bırakılmasını sağlamak için kaçırıldığını, operasyonu Şii esirlerin yakınlarınca tutulan bir grubun yaptığını” itiraf ettiğini yazdı. Güvenlik birimleri şimdi kaçırma olayını planladığı düşünülen Ali Cemil Salih’in izini sürüyor. Ali Cemil Salih’in babası, Suriye’nin Azez kentinde tutulan 9 Lübnanlıdan biri. Tutuklanan Muhammed Salih’in de kayınbiraderi. Mayıs 2012’de Özgür Suriye Ordusu’ndan (ÖSO) bağımsız hareket eden küçük bir muhalif grup tarafından kaçırılan 11 Lübnanlı Şii’den 2’si Türkiye’nin araya girmesiyle serbest bırakılmıştı.
    <p>
     Olayın ardından Türkiye, önce Lübnan makamlarını arayıp süreci sıkı tutmalarını talep etti. Ardından da İran ve Hizbullah’la temasa geçip sert dille krizi bir an önce çözmelerini istedi. Her iki taraftan da aynı cevabı aldı: “Vallahi biz yapmadık!” Sürecin gidişatını operasyonda rol alan üst düzey bir Türk yetkiliyle konuştuk. Kaçırma girişimini üstlenen ‘İmam Rıza’nın Ziyaretçileri’ adlı grubun ‘paravan’ olduğunu, meselenin arkasında daha büyük bir gücün bulunduğunu aktarıyor: “Lübnan’da Türklere dönük bir saldırı hazırlığının istihbaratını aylar öncesinde almıştık. Daha önce yaşanan iki farklı kaçırma girişiminden farklı olarak bu kez çok planlı bir eylem söz konusu. Hizbullah bölgesinde, böyle bir eylemin ondan izinsiz, habersiz yapılamayacağı ortada. Ankara ‘Hizbullah Suriye’den çekilsin’ derken bu tür sorunlarla karşılaşabileceğini de biliyordu.”
     <p>
      Dışişleri Bakan Yardımcısı Naci Koru da Türkiye’nin, Azez’de kaçırılan Lübnanlıların salıverilmesi için samimi çaba gösterdiğini, maruz kaldığı bu muameleyi hak etmediğini belirtiyor: “Vatandaşlarımıza ‘Bir müddet Lübnan’a gitmeyin’ uyarısında bulunduk. Öncesinde bu ülkeye turistik amaçla giden 300 kadar Türk’ün güvenle tahliyesine çalışılıyor.” Lübnan’da son 2 yılda yaşanan 3 kaçırma olayı, ilişkileri haliyle gerdi. Ankara, BM Lübnan Barış Gücü’nde (UNIFIL) görev alan karacı birliğini (280 asker) geri çekti. Turizm firmaları turları askıya aldı. Güvenlik sorununun devam etmesi durumunda Ankara THY ofislerini kapatıp Lübnan’a elektrik sağlayan Türk enerji gemisini geri çağırmayı planlıyor.
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36295-irandan-bildik-cevap-vallahi-biz-yapmadik.html), [web.archive.org (arşiv bağlantısı)](http://web.archive.org/web/20130903051159/http://www.aksiyon.com.tr:80/aksiyon/haber-36295-irandan-bildik-cevap-vallahi-biz-yapmadik.html)
