# Taliban’la görüşmeye ‘Konsey’ dopingi

*Mesut Çevikalp 2010.09.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Afgan hükümeti, kurduğu Yüksek Barış Konseyi üzerinden Taliban’la barış müzakerelerine hazırlanıyor. ABD’nin 2014’te ülkeden zararsız çıkışı, bir bakıma bu Konsey’in çalışmasına bağlı. Yeni süreçte Türkiye’ye de önemli roller düşüyor.
  </font>
 </div>
 <div id="newsText">
  <font class="detail-text">
   <p>
   </p>
   <p class="MsoNormal">
    Kabil yönetimi, 2001’den bu yana silahlı mücadele içinde oldukları Taliban’la diyalog ve barış sürecini başlatmak üzere yeni bir ‘konsey’ kurdu. ‘Yüksek Barış Konseyi’nde görev alacakların isimleri henüz açıklanmasa da, Taliban’ın eski dışişleri bakanlarından Vekil Ahmed Mütevekkil
    <span>
    </span>
    (Taliban’ın devrilmesinin ardından iki yıl hapis yatmıştı) ile firardaki eski Başbakan Gülbeddin Hikmetyar’ın oluşumda yer alması bekleniyor.
   </p>
   <p class="MsoNormal">
    Taliban’la diyalog kurup eylemcileri masaya çekmek için buna benzer inisiyatifler geçmişte de oluşturulmuştu aslında. 2004’te eski Devlet Başkanı Sibğatullah Müceddidi başkanlığındaki Ulusal Uzlaşma Komisyonu, dönemin ABD Başkanı George W. Bush’un yeterli desteğini alamadığı için akim kalmıştı. Komisyonun Taliban lideri Molla Ömer ile liderlik kadrosunun affedilmesi talebi, Washington tarafından reddedilmişti. Ancak bu sefer durum değişti. İç ve dış konjonktür Taliban’la anlaşma noktasında örtüşüyor. ABD Başkanı Barack Obama ve Afganistan Cumhurbaşkanı Hamid Karzai’nin bu yöndeki duruşu gayet net. Obama’nın, Afganistan işgalini, ilan ettiği 2014’te sonlandırmak için Taliban’la görüşmesi kaçınılmaz haddizatında. Dolayısıyla yeni Konsey, öncekilerine göre hayli avantajlı.
   </p>
   <p class="MsoNormal">
    Diğer taraftan artık askerler de sıcak bakıyor Taliban’la temasa. 9 yıllık işgali zararsız bir çıkışla bitirmeyi hedefleyen 150 bin kişilik ABD-NATO koalisyon ordusunun Taliban’la anlaşma gerekliliği su götürmez bir gerçek. Irak’taki istikrarsızlığı hayata geçirdiği yumuşak politikalarla kıran, Afganistan’daki ABD-NATO kuvvetlerinin yeni komutanı Orgeneral David Petraeus da Taliban’la görüşmeden yana. ABD-NATO liderliği bu yöndeki duruşu önce haziranda Kabil’deki Barış Meclisi’nde sonra temmuzdaki Kabil Konferansı’nda ortaya koymuştu. Taliban’dan kopup silah bırakmayı kabul eden grupların sosyal hayata dâhil edilmesinin önü açılmıştı. Hatta samimiyet göstergesi olarak üst düzey 10 Taliban, 35 El Kaide üyesinin ismi arananlar listesinden çıkarılmış, örgütten ayrılanlara ev ve iş vaadinde bulunulmuştu. Yüksek Barış Konseyi kurulması bu sürecin bir gereği, sorunu savaş ortamından diplomasi alanına taşıyabilmenin ön koşulu aslında.
   </p>
   <p class="MsoNormal">
    Ülkedeki savaşın barışçıl yollardan çözümlenmesi için çaba harcayan Ankara da Konsey’in kurulmasını önemli buluyor. Irak’ta olduğu gibi Afganistan’da da tüm kesimlerin yönetimde temsil edilmesi gerektiğini düşünüyor. Taliban’ı yok sayarak muhtemel bir çözüme ulaşmanın mümkün olmayacağına, Kabil’deki hükümetin ülkedeki tüm gruplara eşit mesafede olması gerektiğine vurgu yapıyor.
   </p>
   <p class="MsoNormal">
    Washington’un bugünlerde Taliban’la görüşmeye sıcak baktığı hissediliyor. Amerikan kamuoyunun, Irak’taki çekilmenin ardından Afganistan işgalini daha fazla sorgulamaya başladığı, masadaki tüm çözüm alternatiflerini değerlendirdiği okunuyor. Siyaset, Ekonomi ve Toplum Araştırmaları Vakfı (SETA) Washington Koordinatörü Nuh Yılmaz, söz konusu değişimi yerinde gözlemleyenlerden biri. Ona göre, Washington’da Taliban’la görüşmeye itiraz eden neredeyse yok: “İşgali ‘zaruret savaşı’ olarak tanımlayan Obama Yönetimi’nin düzenlediği askerî operasyonların pek olumlu sonuç vermedi. Dolayısıyla Washington’da, ABD’yi rahatlatacak, Afganistan’a istikrar getirecek ‘Taliban Pazarlığı’na pek itiraz yok.”
   </p>
   <p class="MsoNormal">
    ABD dış politikası uzmanı Nuh Yılmaz, Amerikalıların artık El-Kaide ile Taliban’ı birbirinden ayırdığını, sisteme entegre edilebilecek silahlı gruplarla temasa geçilmeyi savunduğunu anlatıyor: “Washington’un Afganistan konusundaki beklentileri son derece küçük. Birçok çevre Afganistan’daki stratejik çıkarı ‘El-Kaide’nin etkisizleştirilmesi’ olarak görüyor. Bu hedefe ulaşmak için atılacak tüm adımlar olumlu karşılanıyor. Taliban’ın terör örgütü olarak değil de kazanılması gereken agresif bir aktör olarak görülmesi hâliyle meselenin algılanma şeklini değiştiriyor. Ancak hâlen uzlaşılabilecek unsurlarla temasın kurulduğunu söylemek zor. Dolayısıyla Taliban’ın çoğunluğunu oluşturan Peştunlar ile Peştun asıllı Karzai’nin masaya oturması iyi bir gelişme.”
   </p>
   <p class="MsoNormal">
    2001’deki işgalin önde gelen savunucularından Almanya’da benzer sesler yükseldiğini anlatıyor 20 yıldır bu ülkede yaşayan Afganistan uzmanı Esedullah Oğuz. Oğuz, hem cepheyi hem gerisini iyi biliyor. Zira o Almanya adına Afganistan’da görev alan askerlerden biri. 11 Eylül’ün ardından Afganistan uzmanı (ülke danışmanı) olarak girmiş Alman Ordusu’na. 2004-2007 arasında binbaşı rütbesiyle ISAF Psikolojik Harekât Komutanlığı’nda görev yapmış. Uluslararası kamuoyuna pek yansımasa da Almanya’nın Afganistan’dan çekilmeyi tartıştığını söylüyor: “Almanlar ekonomik krize rağmen Afganistan’da asker bulundurmaktan rahatsız. ‘Bir hiç uğruna hem çocuklarımız hem de paralarımızı heba oluyor.’ diyorlar. Almanlar da uzlaşmadan yana.”
   </p>
   <p class="MsoNormal">
    ABD’de ‘Taliban’la görüşme’ noktasında bir duruş oluşsa dahi Beyaz Saray’daki kafa karışıklığının sürdüğünü düşünüyor Oğuz: “Bir önceki ABD Başkanı Bush Taliban’la görüşülmesine karşıydı. Şimdi Başkan Obama ‘ılımlı Taliban’la görüşelim’ diyor. Ancak Karzai, Molla Ömer’le muhatap olmak istiyor. Amerikalıların kafası karışık. Fakat Neoconlar bile savaşı kazanamayacaklarının farkında.”
   </p>
   <p class="MsoNormal">
    ABD’nin vaziyeti kurtaracak bir çözüm arayışı içinde olduğunu, bundan dolayı Karzai’nin kurduğu Barış Konseyi’ni desteklediklerini söylüyor: “Geçmişte Sovyetler de Afganistan’da yenilmiş görünmemek için çekilmeden önce 6 ay boyunca Cenevre’de görüşmeler yapmıştı. ABD de çekilmeden önce Afganlar arasında bir tür barış sağlamak istiyor, böylece ülkede istikrarı sağlayıp çekilmiş görünecek.”
   </p>
   <p class="MsoNormal">
    Bir de ‘Pakistan’ faktörü var denklemde. Uzun yıllar Pakistan’da yaşayan Güney Asya Stratejik Araştırmalar Merkezi (GASAM) Başkanı Ali Şahin, Pakistan’ın gönüllü olmasa da içinde bulunduğu olumsuz şartlardan ötürü Barış Konseyi’ne destek verebileceğini belirtiyor: “Pakistan çok kritik bir süreçten geçiyor. Bir yanda terör olayları, diğer taraftan sel felaketi Pakistan’ı kendi sınırlarına çekti. Afganistan içindeki dengeleri pek etkilemiyor artık. Tabii ciddi bir dış baskı da var. Sonuçta şartlar Pakistan’ı, kerhen de olsa Barış Konseyi’ne destek vermeye zorluyor.” Eski Binbaşı Oğuz, İslamabad yönetiminin sadece Hakkani grubunun geleceğiyle ilgilendiğini vurguluyor: “Eğer yeni süreç bu grubu ülkede kilit bir konuma taşırsa destekler. Aksi takdirde gidişatı baltalar.”
   </p>
   <p class="MsoNormal">
    Bir de madalyonun öteki tarafı var; Taliban’ın tutumu… Karzai muhalif Hikmetyar grubunu yanına çekse de Taliban’ı bölemedi. Aksine örgüt son dönemde güçlenip kenetlendi. İşgal gücünün üzerindeki kamuoyu baskısının da farkında. Anlaşmaya ihtiyaçları yok. Bundan dolayı ön koşulları ağır: Molla Ömer’in kara listeden çıkarılması, haklarındaki ‘öldür -yakala’ emrinin kaldırılması ve genel af.
   </p>
   <p class="MsoNormal">
    Bu aşamada Türkiye’nin
    <span>
    </span>
    oyuna dâhil edilmesi gerektiğini düşünüyor Yılmaz: “Uzlaşı için diğer güvenilir aktörler devriye sokulmalı. Türkiye sürece dâhil edilirse çözüm kolaylaşır.”
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8D8A624697588C2782F0E2D4D5FF649C?newsId=27585), [web.archive.org (arşiv bağlantısı)](http://web.archive.org/web/20130623225747/http://www.aksiyon.com.tr:80/aksiyon/newsDetail_getNewsById.action;jsessionid=8D8A624697588C2782F0E2D4D5FF649C?newsId=27585)
