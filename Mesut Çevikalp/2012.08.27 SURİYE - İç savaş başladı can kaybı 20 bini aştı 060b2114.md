# SURİYE - İç savaş başladı, can kaybı 20 bini aştı

*Mesut Çevikalp 2012.08.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Suriye’de Arap Baharı’nın etkisiyle 18 ay önce başlayan rejim karşıtı gösteriler bugün gelinen noktada iç savaşa dönüşmüş durumda. Birleşmiş Milletler (BM), Beşşar Esed ile rejim karşıtı muhaliflerin ağır silahlarla savaştığını, çatışmaların ülke çapına yayıldığını, can kaybının 20 bini aştığını vurguluyor.
  </font>
 </div>
 <div id="newsText">
  <font class="detail-text">
   <p>
    Suriye’de yaşananı iç savaş olarak adlandırıyor. BM Suriye eski özel temsilcis Kofi Annan da görevi bırakmasının ardından yaptığı açıklamada, başarısız olan çözüm planının paralelinde ülkenin iç savaşa sürüklendiğini vurgulamıştı. Bunda BM’nin süreci doğru yönetememesinin etkisi de var hiç şüphesiz. Buarada eli kanlı Suriye lideri Esed’in muhaliflere karşı kimyasal silah kullandığı ortaya çıktı. Türkiye’ye kaçan yaralıların üzerlerinde bu silahlara maruz kaldıkları yönünde kalıntılar bulundu. Bu silahların kullanılması ‘savaş suçu’ kabul ediliyor. Gelişmeler üzerine meseleye dahil olan ABD Başkanı Barack Obama,  Suriye rejiminin kimyasal silah kullanması, bu silahları terör gruplarına vermesinin kırmızı çizgileri olduğunu açıkladı. Bir bakıma askerî müdahale seçeneğini ilk kez telafuz etti. Açıklamadan saatler sonra gizlice Ankara’ya gelen ABD heyetinin Türk yetkililerle müdehale dahil her seçeneği masaya yatırdığı ifade edildi. Buna rağmen Esed operasyonlarını ara vermeden sürdürüyor. Rejim olanca gücüyle Halep, Şam, Deraa ve Der Zor’a hava ve kara bombardımanını sürdürüyor. Muhaliflerin çatı örgütü konumundaki Özgür Suriye Ordusu, ülkenin yaklaşık yarısından fazlasına hakim olduklarını savunuyor. Rejimin orantısız ve aşırı müdehalesi 100 yılı aşkın süredir bu ülkede yaşayan Çerkesleri de yerlerinden etti. Esed’in ateşine maruz kalan yüzlerce Çerkes aile, Rusya’ya göç etmeye başladı. Ülkedeki iç savaş, yaşananları haberleştirmek için Suriye’ye giren gazetecileri de vurdu. Son bir yılda ülkede 17 gazeteci hayatını kaybederken, onlarcasının da rejim tarafından esir tutulduğu ifade ediliyor. Esed güçleri en son Türkiyeli Cüneyt Ünal ile Filistinli Başhar Fehmi’yi  alıkoydu. Ankara her iki gazetecinin serbest bırakılması için girişimleri başlattı. Geçen hafta Japon gazeteci Mika Yamamoto Halep’te vurularak öldürüldü. Gazetecilerin Esed’e bağlı keskin nişancılarca kasıtlı olarak hedef alındığı ifade ediliyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33409-suriye---ic-savas-basladi-can-kaybi-20-bini-asti.html), [web.archive.org (arşiv bağlantısı)](http://web.archive.org/web/20121029152303/http://www.aksiyon.com.tr:80/aksiyon/haber-33409-suriye---ic-savas-basladi-can-kaybi-20-bini-asti.html)
