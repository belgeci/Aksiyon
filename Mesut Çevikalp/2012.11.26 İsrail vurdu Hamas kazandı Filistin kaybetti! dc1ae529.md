# İsrail vurdu Hamas kazandı Filistin kaybetti!

*Mesut Çevikalp 2012.11.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İsrail ilk kez evinde vuruldu. Attığı füzelerle Kudüs’ü vuran Hamas, psikolojik kazanımlar elde etti. 2008’de yok olmanın eşiğine gelen Hamas bunu nasıl başardı? Arkasındaki güç kim? Başarı getiren yeni silah ve taktikleri kimden aldı?
  </font>
 </div>
 <div id="newsText">
  <font class="detail-text">
   <p>
    Ona ‘Mühendis’ deniyordu. 1991’de Birzeit Üniversitesi Elektrik Mühendisliği Bölümü’nden mezun olmuştu. Lise yıllarında merak saldığı kimya alanında da iyiydi. Mezuniyetin ardından eğitimine Ürdün’de devam etmek istedi. İsrail engeline takıldı, Filistin’den çıkamadı... Yerleşimciler Kudüs’ün kuzeyindeki Rafat köyüne kadar uzanınca direnişe katıldı. Eşi Asrar ile iki çocuğunu Batı Şeria’daki baba evine bırakıp Gazze’ye yerleşti. Kısa zamanda İzzeddin El Kassam Tugayları’nın (Hamas’ın askerî kolu) önde gelen isimlerinden biri oldu. Patlayıcılar konusunda uzmandı. Hamas’ı bombayla tanıştıran isimdi. Gizlenme, kılık değiştirmede çığır açmıştı.
   </p>
   <p>
    <img alt="" height="518" src="http://web.archive.org/web/20130102195844im_/http://medya.aksiyon.com.tr/aksiyon/2012/11/26/1993801.jpg">
     Tel Aviv’de bazen yabancı diplomat, bazen de kadın kılığında geziyordu. Tasarladığı kendine özgü bomba ve eylemlerle 1991-1995 arasında 70’e yakın İsrailliyi hayatından etmişti. Tartışma programlarına konu olacak, Kabine’de görüşülecek kadar sarsmıştı İsraillileri. Bu ‘hünerli’ bombacı Yahya Ayyaş’a ‘Mühendis’ lakabını takan da bizzat Başbakan Yitzhak Rabin’di. İsrail iç güvenlik servisi Şin Bet’e her ne pahasına olursa olsun durdurulması emrini veren de oydu. Şin Bet, ‘Mühendis’i durdurmayı namus meselesine dönüştürmüştü. Yerini ailesinin telefonlarını dinleyerek buldu. Üniversiteden arkadaşı Usame’nin evinde gizleniyordu. Şin Bet, Usame’nin yeğeni Kemal Hammad’ı devşirip  Ayyaş’ın odasına kadar girdi. 5 Ocak 1996 sabahı saat 09.00’da Kemal telaşla yanına gelip babasının ona ulaşmaya çalıştığını söyledi. Cep telefonunu uzatıp odadan ayrıldı. Birkaç saniye sonra baba Abdüllatif’in telefonu çaldı. Ayyaş’ın son sözünü helikopter sesi eşliğinde işitti: “Baba, beni cep telefonundan arama!” Patlamanın sesiyle odaya giren Usame arkadaşı Yahya’yı kanlar içinde buldu. Cep telefonuna gizlenen bomba helikopterden verilen sinyalle patlatılmıştı. Mühendis’e ölüm usta bir bombacının elinden ulaşmıştı...
     <p>
      Mühendis’i genç yaşta kaybetmek (30) Hamas için büyük kayıptı elbette. Ancak Ayyaş yokluğunu da planlamıştı. Hamas Dışişleri Bakanı Mahmud Zahar’ın da işaret ettiği gibi 4 yıl gibi bir sürede yerine onlarca bombacı yetiştirdi. Ayyaş ayrıca ‘İsraillileri uzaktan vurma’ taktiğinin sonuç getirdiğini göstermişti. Onun ardından Hamas bu taktiği stratejiye dönüştürüp kaide edindi. 5 yıl sonra (16 Nisan 2001) Gazze’den İsrail’e atılan Kassam füzesini bu strateji çerçevesinde talebeleri hayata geçirdi... Temelini Ayyaş’ın attığı Hamas’ın füze sistemini bugünlere taşıyan isim Ahmet Said el-Caberi (52) oldu. İsrail medyasının ‘Mühendis’, İsrail ordusunun  da suikast girişimlerini atlatmasından ötürü ‘Hayalet Adam’ diye adlandırdığı Caberi aslında tarihçi. Gazze İslam Üniversitesi Tarih Bölümü mezunu. Füze sistemine getirdiği yeniliklerden ötürü ‘Mühendis’ diye anıldı. Caberi, İzzeddin El-Kassam Tugayları komutanlığına atanmasının ardından (2006) kurduğu özel ekiple (1500-2000 kişiden oluştuğu yazıldı) Kassam füzelerinin kapasite ve menzilini artırmaya koyuldu. Mobil hâle getirilen füzelere uzaktan ateşleme sistemi kazandırılması onun projesiydi. Kassamlarla yetinmeyip, İran’dan Fecr, Suriye’den Rus yapımı Grad, Çin’den WS-1E füzelerini temin etti. 5 yılda büyük paralar ödeyerek Hamas’ın 10-15 kilometre menzilli füze kapasitesini 80-90 km’ye çıkardı. Ancak o da ilk ‘Mühendis’ gibi yerel işbirlikçilerin yardımıyla düzenlenen bir suikasta kurban gitti. İsrail onu cipiyle seyir hâlindeyken havadan vurdu...
      <p>
       14 Kasım’daki bu suikast Tel Aviv’in birkaç aydan bu yana dillendirdiği Gazze operasyonunun işaret fişeğiydi aynı zamanda. İsrail, sonraki 8 gün boyunca, yerel istihbarat çerçevesinde önceden belirlediği 100’den fazla hedefi vurdu. Ağırlıklı olarak insansız hava araçları ve jetlerle yürütülen operasyona deniz ve kara birlikleri de destek verdi. Bir bakıma, 2008’de Gazze’yi harabeye çeviren Dökme Kurşun savaşının benzeri yaşandı. 22 gün süren savaş Gazze’yi harabeye çevirmekle kalmayıp yaklaşık 1400 Filistinlinin ölümüyle sonuçlanmıştı. Ancak bu kez Hamas hazırlıklıydı. Hatta bu kez İsrail de savaşın kaybedeni oldu diyebiliriz.
       <p>
        <strong>
         Kameralar savaşı
        </strong>
       </p>
       <p>
        İsrail orantısız gücüyle Gazze’yi bir kez daha harabeye çevirirken, Hamas boş durmadı, ilk kez füzeleriyle Kudüs’ü vurdu. 8 gün boyunca İsrail atışlarına farklı noktalardan gönderdiği toplam 1106 füzeyle cevap verdi. İsrail’in millî füze savunma sistemi Demir Kubbe füzelerin yüzde 75’ini havada durdursa da Kudüs’ün dış mahallerine ulaşan birkaçı, 4’ü  sivil 5 İsraillinin hayatına mal oldu. 2001’den beri bu yolla Hamas’ın sadece 22 İsrailliyi hayatından ettiği hesaba katıldığında saldırının İsrail üzerinde oluşturduğu endişe ortaya çıkıyor. 21 Kasım’da ABD-Mısır öncülüğünde imzalanan ateşkesi Hamas’ın ‘zafer’, olarak görmesi de bundan. Zira İsrail ilk kez kendi toprağında vuruldu.
        <p>
         Peki, Hamas bunu nasıl başardı? İsrail kamuoyunun tartıştığı bu soruyu Ortadoğu uzmanlarına yönelttik. 2008’de yok olmanın eşiğine gelen Hamas’ın 4 yıl gibi kısa bir sürede bu kapasiteye nasıl ulaştığını irdeledik.
         <p>
          Uzun yıllar İsrail’de yaşayan Ortadoğu uzmanı Kerim Balcı, Hamas’ın  2008 Dökme Kurşun savaşından önemli dersler çıkardığını, İsrail’in açığını tespit ederek o yönde çalıştığını söylüyor: “Hamas, 4 yılda Gazze’ye, İsrail’den gördüğü saldırı uyarı sistemi ile sığınak zinciri kurdu. İkincisi Hamas, İsrail ile arasındaki savaşın bir kameralar savaşı olduğunu kavramış durumda. Sanıyorum bu ders Lübnan Operasyonu’nda Hizbullah’ın kameraları iyi kullanmasından çıkarılmış bir derstir. İsmail Haniye’nin kucağında bir çocuk cesediyle gezmesi evrensel vicdanı ayağa kaldıran bir sahne oldu. Oysa 2008’de daha ziyade İsrail ordusunun servis ettiği gece bombardımanı görüntüleri dünya basınını meşgul ediyordu.”
          <p>
           Balcı, geçen zamanda Hamas’ın roket (füze değil) kapasitesini de hayli artırdığını vurguluyor: “2008’de Hamas sadece Kassam roketlerine sahipti. Kassamların etkin vuruş mesafesi 18 kilometrenin altındaydı. Bu defa ağırlıklı olarak Grad ve geliştirilmiş Grad kullandığını gördük ki bunlar 45 kilometreye kadar etkin vuruş yapabilen Rus yapımı roketler. Bunların tamamının Libya’daki savaş sonrasında Mısır üzerinden Gazze’ye sokulduğu tahmin ediliyor. Hamas’ın elinde Fecr-3 ve hatta Fecr-5 roketi olduğu ve Tel Aviv’in güney banliyölerini vuran 3 roketin bunlar olduğu söyleniyor. Ancak bu bilgi henüz teyit edilmedi.”
           <p>
            Askerî uzmanlar, kamyonla taşınan, fırlatma rampasıyla toplam ağırlığı 15 tonu bulan, 175 kiloluluk savaş başlığı taşıyabilen İran menşeli 6,5 metrelik Fecr roketlerinin Hamas’ın eline geçmiş olacağına ihtimal vermiyor. Geçse bile İsrail tarafından bugüne kadar imha edileceğini iddia ediyorlar. Ancak her durumda, Hamas’ın Tel Aviv varoşlarını vuran füze sistemine sahip olmasının İsrail-Filistin mücadelesini yeni bir aşamaya taşıdığını belirtiyorlar.
            <p>
             İsrail’in askerî kapasitesine dair makaleleriyle öne çıkan gazeteci Fikret Ertan da Hamas’ın yeni füze kapasitesini Filistin-İsrail denkleminde önemli bir dönüm noktası olarak görüyor. Son savaşta Hamas’ın attığı füzelerden en az 70-80’inin İsrail’e düştüğünü, bunun için Hamas’ın farklı taktikler geliştirdiğini anlatıyor: “Hamas son 10 yıldır füze ile İsrail’e zarar verme taktiğinden vazgeçmedi. Bu yolda da kendini geliştirdi. Kurduğu mobil atölyelerde, dar imkânlar çerçevesinde uzaktan kumandayla ateşlenen füzeler geliştirdi. Yetinmeyip dışarıdan füze tedarik etti. Bunları Mısır sınırındaki tünellerden geçirdi. Demir Kubbe’ye yakalanmamak için de İsrail’e aynı anda birçok noktadan yolladı füzelerini. Operasyon sırasında Demir Kubbe sisteminin arıza dolayısıyla birkaç saat devre dışı kalması Hamas’a yaradı. Sonuçta kısmen başarılı da oldular.” Ertan, Gazze saldırısından kendi dersini çıkaracak olan Tel Aviv’in, Hizbullah ve İran füzelerine karşı geliştirdiği uzun menzilli füze savunma sistemi ‘Davud Sapanı’nı bir an önce hayata geçirmeye çabalayacağını düşünüyor.
             <p>
              <p>
               <strong>
                Demir Kubbe’nin açığı
               </strong>
              </p>
              <p>
               Kadir Has Üniversitesi Öğretim Üyesi Doç. Dr. Salih Bıçakcı, Hamas’ın Demir Kubbe sisteminin açığını tespit ettiğini iddia ediyor: “Füze karşılama sistemlerinde esas problem kısa menzilli ve düşük hızlı füzeleri engellemede yaşanıyor. Yavaş hızla uçan ve düşük menzilli bu füzelere hızla cevap vermek gerçekten zor. İran, Demir Kubbe’nin zayıflıklarını geçen aylarda gönderdiği insansız hava araçlarıyla test etti. Elde ettiği bilgiyi Hamas’la paylaştı. Füzeler de buna göre ayarlandı. Demir Kubbe Hamas füzelerinin büyük çoğunluğunu yakaladı. Ancak atış sıklığı ve şaşırtma taktiği bütün füzeleri karşılamasına engel oldu.” ABD’nin ateşkes anlaşması çerçevesinde, İsrail’e Demir Kubbe’nin açığını gidermek üzere para ve bilgi yardımı vadetmesi dikkat çekti.
               <p>
                Önceki yıllarda pek hedef gözetmeden, üstünkörü füze atan Hamas’ın artık hedefli saldırılara giriştiği dikkat çekiyor. Beyrut’ta yaşayan bir kaynak, Hizbullah’ın bu konuda Hamas’a eğitim vermiş olabileceğini, Lübnan’da bu tür bilgiler dolaştığını aktarıyor. Aynı kaynak, 2008’den ders alan Hamas’ın İran’ın da desteğiyle yerel istihbaratını güçlendirdiğini, İsrail’e bilgi sızmasını azalttığını anlatıyor. Operasyon sırasında ajan oldukları gerekçesiyle idam edilen 6 Filistinliyi İran istihbaratının deşifre etiğini aktarıyor.
                <p>
                 Hamas’a uluslararası desteğin de arttığını söyleyebiliriz. İran, Mısır, Türkiye, Sudan, Tunus, Ürdün, Irak ve Fas savaş sırasınca yalnız bırakmadı Hamas’ı. Ancak bu tablo, ‘Hamas, İsrail karşıtlarınca kullanılıyor’ görüntüsü oluşturdu. Oluşan algının uzun dönemde Hamas ve Filistin davasına katkıdan çok zarar vereceği de ortada.
                 <p>
                  Son operasyonla özgüven kazanan, Mısır, Katar ve Türkiye gibi önemli ülkelerin desteğini alan, Batı Şeria’daki El Fetih yönetimine karşı güçlenen Hamas’ın devlet olmaya doğru ilerlediği görülüyor. Bu da Filistin’in ikiye bölünmesi anlamına geliyor. Gelecek 20 yılda Hamas’ın Batı Şeria’yı da ele geçireceğini, İsrail’in varlık hakkını tanıyacağını ve Filistin halkının meşru temsilcisi olacağını düşünenler azımsanmayacak oranda.
                  <p>
                   Yeni denklem, Hamas’ın terörle hedefe ulaşma stratejisini meşrulaştırmıyor. Balcı bu noktayı üstüne basarak vurguluyor: “İşgal, sürgün, abluka, bombardıman ayrı bir konudur. Hamas’ın terörü araç olarak kullanması ayrı. Hamas hâlâ reaksiyoner ideolojiye sahip, hâlâ gündemini İsrail belirler, hâlâ Filistin’in geleceği için bir projesi yoktur, hâlâ tek derdi İsrail’i yeryüzünden silmektir. Ancak gelinen son durumda iki taraf birbirini kabul etti. Bu uzun vadede kalıcı bir barış için görüşmelere giden ilk adımdır. Çünkü radikal kararları ancak radikal unsurları kontrol edenler alabilir.”
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34157-israil-vurdu-hamas-kazandi-filistin-kaybetti.html), [web.archive.org (arşiv bağlantısı)](http://web.archive.org/web/20130102195844/http://www.aksiyon.com.tr:80/aksiyon/haber-34157-israil-vurdu-hamas-kazandi-filistin-kaybetti.html)
