# Kongre bu kez Türkiye tasarısını tartışıyor

*Mesut Çevikalp 2015.06.02*

<div class="pNewsDetailMainContent ctx_content" itemprop="articleBody">
 <p>
  ABD Kongresi Türkiye’de son dönemdeki ‘ifade hürriyeti ve basına yönelik baskıları’ gündemine aldı. Kongre’nin alt kanadı Temsilciler Meclisi’ne, AKP hükümetine evrensel insan haklarına saygı duyma ve ifade özgürlüğüne yönelik kısıtlamaları kaldırma çağrısı yapan bir tasarı sunuldu. Alan Grayson öncülüğünde 30 Kongre üyesinin desteğiyle hazırlanan ve Türk hükümetine ağır eleştiriler yönelten tasarı, ABD yönetiminden Türkiye’de yaşanan sürece müdahale etmesini istiyor. Başta ifade özgürlüğü olmak üzere evrensel insan haklarına saygı duymanın demokrasi ve açık toplumun temel unsurlarından olduğunun dile getirildiği tasarıda, “Türkiye hükümeti medyayı, özel şirketleri ve diğer sivil toplum aktörlerini giderek artan bir şekilde ve yaygın bir biçimde korkutuyor ve manipüle ediyor.” ifadesine yer veriliyor. Tasarıda Türkiye’de YouTube ve Twitter’a erişimin birkaç kez engellendiği hatırlatılıyor. Temsilciler Meclisi’nin 88 üyesi Türkiye’de 14 Aralık’ta yaşanan özgür basını susturma girişiminin ardından ABD Dışişleri Bakanı John Kerry’ye ortak bir mektup yazarak, Türk hükümetini uyarmasını istemişti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/kongre-bu-kez-turkiye-tasarisini-tartisiyor_551066), [web.archive.org (arşiv bağlantısı)](http://web.archive.org/web/20151223093435/http://www.aksiyon.com.tr/karakutu-dunya/kongre-bu-kez-turkiye-tasarisini-tartisiyor_551066)
