# Obama'yı, McCain'i bırak Ralph Nader'e bak!

*Mesut Çevikalp 2008.10.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünya kamuoyu yaklaşan ABD seçimlerini iki aday üzerinden okusa da aslında Obama ve McCain dışında 7 aday daha var. Daha önce Gore ve Kerry’yi başkanlıktan eden Ralph Nader sendromu, şimdi de Obama için devrede.
  </font>
 </div>
 <div id="newsText">
  <font class="detail-text">
   ABD halkı, 45. başkanını belirlemek üzere bir kez daha sandık başında. 4 Kasım’daki seçim için geri sayım sürerken, ‘erken oy verme programı’ kapsamında Florida, Kentucky, South Carolina ve Virginia eyaletlerinde seçim günü oy kullanamayacaklar için sandıklar açıldı, oy verme işlemi başlatıldı. Ülkede birbiri ardına açıklanan kamuoyu yoklamaları, Demokrat Parti’nin adayı Barack Obama’nın son haftaya önde girdiğini ortaya koyuyor. Obama seçimi, yüzde 50 civarındaki destekle, en güçlü rakibi Cumhuriyetçi Parti adayı John McCain’in 8 puan önünde götürüyor. Ancak önceki seçimler göz önüne getirildiğinde aranın önümüzdeki günlerde kapanacağını söylemek mümkün. Söyleyemediğimiz tek şey ise 20 Ocak 2009’da başkanlık koltuğuna kimin oturacağı.
   <br/>
   <br/>
   Dünya kamuoyu pek farkında olmasa da aslında başkanlık için sadece Demokrat Obama ile Cumhuriyetçi McCain yarışmıyor. Bunların dışında 5’i diğer partilerden, 2’si bağımsız toplam 7 aday daha var. Yeni başkanın bu iki adaydan biri olacağı gerçek; ancak 3. parti veya bağımsız adayların aldığı oylar Obama ile McCain’i direkt etkiliyor. Şöyle ki Demokratların çizgisine yakın olan diğer adaylar Obama’nın oylarını bölecek. Bu sadece bir öngörü de değil. Çünkü Demokratların 2000 ve 2004’teki seçimleri kaybetmesine, yine böyle bir küçük aday, Ralph Nader sebep olmuştu.
   <br/>
   <br/>
   2000’de Demokratların adayı Al Gore’un Cumhuriyetçi Bush’a karşı yüzde 2-3 gibi küçük bir farkla önde girdiği seçimleri Nader yüzünden kaybettiği ifade edildi. Dönemin Yeşiller Partisi adayı Nader’in ülke genelinde yüzde 3 oy alarak Demokratların oylarını böldüğü ve bu nedenle Cumhuriyetçi George Bush’un seçimleri kazandığı yorumu yapıldı. Gerçekten de Nader, Florida’da seçimlere katılmasaydı, Gore açık farkla başkan olacaktı. Seçimin ardından Demokratlar Nader’i yerden yere vurmuştu. O günlerde Nader’i eleştiren Demokrat senatörlerden biri de bugün Obama’nın yardımcısı olarak seçime giren Joe Biden’di. 2004’teki seçimlerde de Bush’la başa baş kalan Demokrat John Kerry’nin oyları, Demokratlar gibi liberal politikaları savunan, Irak savaşına karşı duran Nader tarafından bölünmüştü. Mahkemeye taşınan tartışmalı seçimden Bush galip çıkmıştı.
   <br/>
   <br/>
   ABD SEÇİMLERİNDE 3. ADAY FAKTÖRÜ
   <br/>
   <br/>
   ABD’de sadece yakın tarih değil, geçmiş dönemde de bu tür küçük adayların sonuçları değiştirdiği örnekler mevcut. Mesela, Theodore Roosevelt’in 1912’deki üçüncü parti adaylığı Cumhuriyetçi seçmenleri bölerek Demokrat Woodrow Wilson’ın toplam oy sayısının yarısından azıyla seçilmesini sağlamıştı. 1992’de Ross Perot’un bağımsız adaylığı 1980’lerde Cumhuriyetçilere oy veren seçmenlerin fikrini değiştirmiş ve seçimlerden önce görevde olan Cumhuriyetçi başkan baba Bush’un galip gelmesine neden olmuştu. Bu tarihî vesikalar da göz önüne getirildiğinde, bu seçime de bağımsız aday olarak katılan Nader’in ülke genelinde alacağı yüzde 2-3’lük oy oranının Demokratlar için taşıdığı hayati önem daha net anlaşılıyor. Dolayısıyla kendisi iddialı olmasa da Nader’in Obama’nın kaderini etkileyebileceğini söylemek mümkün. Peki, kim bu ilginç siyasetçi? Şansının olmamasına rağmen neden son 4 seçimde de aday oldu? Kemikleşen yüzde 2-3 oranındaki kitlesi ona neden oy veriyor?
   <br/>
   <br/>
   AYKIRI, İDEALİST BİR ADAYIN PORTRESİ
   <br/>
   <br/>
   ABD halkı, ABD’ye Lübnan’dan göçen Maruni-Hıristiyan aileye mensup Ralph Nader’i, yaklaşık 50 yıl önce soyunduğu tüketici hakları savunuculuğu ve dev Amerikan şirketlerine karşı kazandığı davalarından tanıyor. Princeton Üniversitesi’nde öğrenim gördüğü sırada kuşların ölümüne yol açan DDT ve imalatçılarına karşı giriştiği mücadele sonunda bu tür ilaçların kullanımını kısıtlatmayı başarmıştı. Harvard’daki yıllarında da tüketicileri gözeten girişimlerini sürdürmüş, araçlara emniyet kemeri ile hava yastığının konmasını sağlamıştı. Daha sonraki yıllarda da otomobil ve ilaç sektörünün ardından tekstil ve makine firmalarına kök söktürdü. Kazandığı her dava Amerikan toplumunda geniş yankı uyandırdı, iş âlemini en çok etkileyen simalardan biri oldu. O, Amerikan halkının gözünde haklarını koruyan ilkeli bir idealistti.
   <br/>
   <br/>
   Kazanamayacağını bile bile siyasete girmesi ve 4 defadır başkanlığa aday olması da bu idealistliğine veriliyor Nader’in. Yıllar önce, “bir şeyler yapılmadığı takdirde Amerika’nın felakete sürükleneceğini” söyleyerek hiç sevmediği hâlde siyasete atılan Nader, halkın haklarını sonuna kadar savunma vaadiyle başkanlığa adaylığını koyuyor. Ona göre, Cumhuriyetçiler gibi Demokratlar da büyük dev şirketlerin gölgesinde siyaset yapıyor ve bu en çok Amerikan halkını vuruyor. Kazandığı davaların bir getirisi olarak Nader’in ülkedeki oy oranı yüzde 2-3 civarında. California eyaleti kalesi olarak biliniyor. Oregon, Washington, Wisconsin, Minnesota, Michigan ve Maine’de de oy potansiyeli var. 1996’daki seçimde California’daki oyların yüzde 2’sini almıştı.
   <br/>
   <br/>
   EVİ, ARABASI, BİLGİSAYARI OLMAYAN ADAY
   <br/>
   <br/>
   Yakınları; evlenmeyen, evi, arabası bulunmayan ve bilgisayar ile kredi kartı kullanmayan Nader’in Washington’daki küçük dairesinde yalnız başına yaşadığını, tek derdinin de adaletin yerine getirilmesi olduğunu söylüyor. Arapça ile İngilizcenin yanı sıra Çince, Rusça, İspanyolca ve Portekizceyi de biliyor. Nader, 2000 ve 2004 seçimlerinde beklediği yüzde 5’lik oy oranına kavuşamadı ama Amerikan siyasetindeki yerini kemikleştirdi. Mücadelesi ülkeye yıllardır hâkim olan iki partili sistemi sorgulanır hâle getirdi. Bu seçimde de Demokratlara yeni bir başkanlık kaybettirip kaybettirmeyeceği merakla bekleniyor. Belki de bunu en çok Obama ve çevresi düşünüyor.
   <br/>
   <br/>
   <br/>
   <br/>
   ‘KAPİTALİZMİN KALESİ’NDEKİ YARIŞTA SOSYALİST PARTİ DE VAR
   <br/>
   <br/>
   ABD’de 1970’lerde faaliyet gösteren Amerika Sosyalist Partisi’nin parçalanması sonucu ortaya çıkan Sosyalist Parti ABD, demokratik sosyalizmi savunuyor. İşçilere daha fazla haklar verilmesi ve toplumda var olan sınıf farklarının ortadan kaldırılması gerektiğini savunuyor. Irkçılığa, cinsiyet ayrımcılığına ve eşcinsellik karşıtlarına karşı duruşuyla bilinen partiyi seçimlerde Brian Moore temsil edecek.
   <br/>
   <br/>
   <br/>
   <br/>
   <br/>
   <br/>
   2’Sİ BAĞIMSIZ 9 ADAY YARIŞIYOR
   <br/>
   <br/>
   PARTİLER	ADAYLAR
   <br/>
   <br/>
   Cumhuriyetçi Parti	John McCain
   <br/>
   <br/>
   Demokratik Parti	Barack Obama
   <br/>
   <br/>
   Yeşil Parti	Cynthia McKinney
   <br/>
   <br/>
   Reform Partisi	Ted Weill
   <br/>
   <br/>
   Libertaryen Parti	Bob Barr
   <br/>
   <br/>
   Anayasa Partisi	Chuck Baldwin
   <br/>
   <br/>
   Sosyalist Partisi ABD	Brian Moore
   <br/>
   <br/>
   Bağımsız	Ralph Nader
   <br/>
   <br/>
   Bağımsız	Alan Keyes
   <br/>
   <br/>
   <br/>
   <br/>
   ABD’DE SOYADI UZUN OLAN ADAY, BAŞKANLIĞI ALIYOR!
   <br/>
   <br/>
   ABD’de seçim kronolojisi masaya yatırıldığında ilginç bir detay ortaya çıkıyor; seçimlerin çoğunu soyadı uzun olan aday kazanmış. Soyadları eşit olduğunda da (2000 ve 2004’te olduğu gibi) net bir galip ortaya çıkmamış. Obama ve McCain de 6 harfli. İşte, başkanlığı soyadı farkıyla kazananlar:
   <br/>
   <br/>
   <br/>
   <br/>
   Yıl 	Kazanan	Kaybeden
   <br/>
   <br/>
   1932 	Roosevelt	Hoover
   <br/>
   <br/>
   1948 	Truman	Dewey
   <br/>
   <br/>
   1952 	Eisenhower	Stevenson
   <br/>
   <br/>
   1960 	Kennedy 	Nixon
   <br/>
   <br/>
   1976 	Carter 	Ford
   <br/>
   <br/>
   1996 	Clinton 	Dole
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-22637-obamayi-mccaini-birak-ralph-nadere-bak.html), [web.archive.org (arşiv bağlantısı)](http://web.archive.org/web/20120719094031/http://www.aksiyon.com.tr:80/aksiyon/haber-22637-obamayi-mccaini-birak-ralph-nadere-bak.html)
