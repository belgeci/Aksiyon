# İTALYA - Başhizmetkâr Vatikan’dan 82 koli belge sızdırmış

*Mesut Çevikalp 2013.02.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   XVI. Benediktus’u istifaya yönelten etkenler netleşmeye başladı. İtalya basını, Vatikan’da yolsuzluklara bulaşan bürokratların Papa’nın şeffaflaşma ve reform çabalarını baltaladığını, en yakınları üzerinden gizli belgeleri sızdırarak onu istifaya zorladığını yazıyor.
  </font>
 </div>
 <div id="newsText">
  <font class="detail-text">
   <p>
    Papa’nın denetim mekanizmaları ile temiz bir mali sistem oluşturmak için atadığı Başpiskopos Carlo Maria Vigano basın üzerinden yıpratılarak etkisizleştirildi. Vigano’nun kellesini almakla yetinmeyen karşıt grup, Papa’yı da harcamak için başhizmetkârı Paolo Gabriele üzerinden Vatikan’ın en gizli belgelerini medyaya sızdırdı. Gabriele, perşembe günleri Vatikan dışında, sadece plastik bir sandalyenin bulunduğu boş bir dairede gizlice buluştuğu İtalyan gazeteci Gianluigi Nuzzi’ye yüzlerce belge verdi. Sırtına bantlayarak taşıdığı çok gizli belgeler, bazı şirketlere hak ettiğinden yüksek fiyatlara ihaleler verilmesi, kilisede yaşanan çocuk tacizleri gibi Papa’yı zorda bırakan bilgiler içeriyordu. Sızıntının deşifre olmasının ardından harekete geçen güvenlik birimleri Gabriele’in evinde 82 koli gizli belge buldu. Vatikan uzmanları, reform çalışmaları engellenen Papa’nın kilisenin sırlarının piyasaya saçılmasının ardından istifa kararı aldığını söylüyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-34923-italya---bashizmetk%C3%A2r-vatikandan-82-koli-belge-sizdirmis.html), [web.archive.org (arşiv bağlantısı)](http://web.archive.org/web/20130601142650/http://aksiyon.com.tr/aksiyon/haber-34923-italya---bashizmetk%C3%A2r-vatikandan-82-koli-belge-sizdirmis.html)
