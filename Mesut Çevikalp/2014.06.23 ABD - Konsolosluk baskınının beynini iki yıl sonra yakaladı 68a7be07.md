# ABD - Konsolosluk baskınının beynini iki yıl sonra yakaladı

*Mesut Çevikalp 2014.06.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Büyük devletler unutmaz! ABD’de de unutmadı. İki yıl önce Libya’nın Bingazi Konsolosluğu’na saldırıp Büyükelçi Christopher Stevens dâhil 4 diplomatı katleden grubun lideri Ahmed Ebu Hattala’yı yakaladı.
  </font>
 </div>
 <div id="newsText">
  <font class="detail-text">
   <p>
    ABD Savunma Bakanlığı (Pentagon) Amerikan Özel Kuvvetleri’ne bağlı bir timin 15 Temmuz’da gizlice Bingazi’ye girdiğini, Ensar el Şeria Örgütü’nün Bingazi sorumlusu Hattala’yı yakalayıp Libya dışına çıkardığını açıkladı. Pentagon, operasyonun herhangi bir sivil kayba yol açmadığını belirtti. Başarılı geçen operasyonu değerlendiren Başkan Obama, her nerede ve her ne pahasına olursa olsun Amerikan halkına zarar veren unsurları yakalayıp adalet önüne çıkarmayı sürdüreceklerini söyledi. Obama, Amerikan güvenlik birimlerinin her türlü terör eylemine karşı hazırlıklı olduğunu, özellikle yurtdışında bulunan vatandaşlarının güvenliği için etkin çaba sarf ettiğini kaydetti. Washington bu tavrın sözde olmadığını da gösterdi. Irak Şam İslam Devleti (IŞİD) Örgütü’nün Kuzey Irak’taki işgalin ardından başkente yönelmesi üzerine ABD yönetimi Bağdat Büyükelçiliği’ni korumak üzere ülkeye 270 asker gönderdi. Askerlerden 170’i Bağdat’a ulaştı, 100’ü de yakın bir noktada hazır bekletiliyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38831-abd---konsolosluk-baskininin-beynini-iki-yil-sonra-yakaladi.html), [web.archive.org (arşiv bağlantısı)](http://web.archive.org/web/20140703114112/http://aksiyon.com.tr/aksiyon/haber-38831-abd---konsolosluk-baskininin-beynini-iki-yil-sonra-yakaladi.html)
