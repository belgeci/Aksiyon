# 'Komşularla sıfır problem' açılımı Suriye'de tuttu

*Mesut Çevikalp 2008.12.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hafız Esad’ın ardından yeni bir boyuta giren Türkiye-Suriye ilişkileri, bugünlerde en parlak dönemini yaşıyor. Ankara’nın ‘komşularla sıfır problem’ vizyonuna olumlu cevap veren Şam, bölgedeki istikrarı destekliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20081219190337im_/http://www.aksiyon.com.tr/resim/732/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20081219190337/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081219190337/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081219190337oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081219190337oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Göz doktoru, Albay Beşar Esad, Suriye’nin başına geçtiği 2000 yılından bu yana ilginç bir portre çiziyor. Devlet başkanlığının yanı sıra Baas Partisi lideri ve ‘başkomutan’ sıfatlarını da taşıyan Esad, alışılmış Ortadoğu liderlerine benzemiyor. Esad’ın Suriye’sini, Türkiye-Suriye ilişkilerini ve Başbakan Tayyip Erdoğan ile AK Parti’nin Suriye’den nasıl algılandığını siyaset bilimci ve tarihçi Sami Moubayed (30) ile konuştuk. Moubayed, gelişen ilişkilerin iki ülkeye de kazandırdıklarına vurgu yapıyor.
   <br>
    <br>
     - Son yıllarda yeni bir Suriye ortaya çıktı. Dünyaya açılıyor. Bu değişim ne zaman başladı ve neye dayanıyor?
     <br>
      <br/>
      Değişim 2000 yılına kadar uzanıyor. Bu tarih, reform sürecinin başladığı ve özel okul, üniversite, banka ve medya kuruluşlarının açılmasına öncülük ettiği tarihtir. İşler, 2003-2005 arasında Irak’taki durumdan dolayı zorlaştı ve 2005-2006 arasında ABD’den gelen tehdit algılamasından dolayı durdu. Son zamanlarda Suriye, dış dünyaya açıldı ve bu, reform sürecini pozitif yönde etkiledi. Dünyaya açılmanın bir sebebi de Avrupa’nın yaklaşımındaki değişikliktir. Avrupalılar, ABD öncülüğündeki izolasyon kampanyasını izlediler ve Suriye ile uğraşmayı bıraktılar. 2006 Lübnan Savaşı’ndan sonra şunu gördüler: Suriye’den uluslararası kamuoyunda önemli bir rol oynaması istenirse ancak bir sonuca ulaşılabilir. 2006 sonlarında dönemin İngiltere Başbakanı Tony Blair, Suriye’ye bir heyet gönderdi. Çantasında, Şam’a gelmeden önce ABD Dışişleri Bakanı Condoleezza Rice ile görüştüğü beş konu vardı. Bunlar, İngiltere ve dolayısıyla da Amerika için öncelikli konuları içeriyordu: 1) Irak’taki siyasi sürecin desteklenmesi, 2) Filistin’deki Mahmud Abbas yönetiminin desteklenmesi, 3) Radikal İslam ile mücadele,  4) İran, 5) Lübnan’a istikrar getirilmesi için işbirliği.
      <br/>
      <br/>
      - Bu konularda bir başarı sağlandı mı?
      <br/>
      <br/>
      Bugün, hepsi başarıldı. Suriye, Nuri el Maliki’yi birçok yönde destekledi. Bu desteklerin bazıları Bağdat’a bir elçi gönderilmesi gibi sembolikti. Bazıları ise 605 kilometrelik Irak-Suriye sınırında daha güçlü güvenlik sağlanması gibi sağlam desteklerdi. Suriye halkına ve devletine verdiği büyük yüke rağmen, 1,5 milyon Iraklı mültecinin barındırılmasına devam edildi. Hamas ile işbirliği sağlandı ve 2007’de bir ara Hamas, başında Hamaslı biri olmayan kabineyi kabul etmeye istekli hâle geldi. Hamas’ın Suriye’deki iki numaralı adamı Musa ebu Marzuk tarafından Şam’da duyurulan girişimin arkasında da yine Suriye vardı. Suriye, Gazze’de militanlar tarafından kaçırılan BBC muhabiri Alan Johnston’un serbest bırakılmasına arabuluculuk etti, dünyaya Filistin işlerine de müdahale edebildiğini gösterdi. ABD dâhil herkes, Suriye’nin aşırıcılar konusunda yapabileceğinin hepsini yaptığına inanıyordu; çünkü kendi ulusal güvenliği de radikallerden dolayı tehlikedeydi. Beş maddeden üçü bunlardı. Ardından İran geldi. Suriye, bir çözüme ulaşmak için İran ile konuşmayı denedi ve İran tarafından yakalanan 15 İngiliz gemicinin serbest bırakılması için çok önemli bir rol oynadı. Son olarak, Mayıs’taki Doha Anlaşması ve Mişel Süleyman’ın cumhurbaşkanı seçilmesiyle şekillenen Lübnan konusu geldi. Bu da başta Fransa ve son zamanlarda İngiltere olmak üzere Avrupa’ya açılmaya öncülük etti.
      <br/>
      <br/>
      - Beşşar Esad ile ‘yeni Suriye’ de ne değişti?
      <br/>
      <br/>
      Tanıyan herkes, onun zeki bir insan ve çok iyi bir dinleyici olduğunu kabul ediyor. Aynı zamanda gerçekçi. Suriyelilerin her gün karşılaştığı sorunlarla ilgili çok büyük endişesi var. Onu Batı yanlısı veya Batı karşıtı olarak tanımlamak yanlış olur. O siyasette her şeyin siyah ve beyaz olmadığının farkında. Başlıca hedefi Ortadoğu’da barışı tesis etmek olan Beşşar Esad, Batı da bu yönde çalışırsa Batı yanlısı olabilir. Tersi olursa yüzünü Doğu’daki müttefiklerine; Hindistan, Rusya, Malezya ve Çin gibi güçlü uluslara dönebilir. Suriye, Esad yönetiminde yüzünü Doğu’ya döndü ve bu durum, Suriye’nin politikalarında bir değişiklik olmaksızın Batı’yı Şam’a geri getirdi. Esad, gizemli bir adam değil; amaçları konusunda çok şeffaf. Reformlarının yabancı bir güç olmadan hayata geçirilemeyeceğini veya baskıyla uygulanamayacağını biliyor. Aynı zamanda planlı değişim ve reforma inanan biri. En önemli öncelikleri ekonomik kalkınma, reform ve yönetim. İnsanlar uygun bir işe sahip olmadıkça, evlerinde kendilerini güvende hissetmedikçe ve insanca bir yaşam sürmedikçe siyasi reformlardan haz alamazlar. 2005’e geri dönersek; birçoğu Batı’yla yaşadığı ayrılıktan dolayı Suriye’nin geleceğini karanlık görüyordu. Ama ayakta kalan Esad oldu.
      <br/>
      <br/>
      <br/>
      <br/>
      BİZ DE KERKÜK’ÜN ‘KÜRDİSTAN’A BAĞLANMASINA KARŞIYIZ
      <br/>
      <br/>
      - Türkiye- Suriye ilişkileri, tarihteki en iyi noktasına ulaştı. Karşılıklı güven nasıl sağlandı? Sürecin ilk adımı neydi?
      <br/>
      <br/>
      İlişkiler, Hafız Esad PKK’dan kurtulmak için Türkiye ile işbirliği yapınca başladı. Eski Cumhurbaşkanı Ahmet Necdet Sezer, Esad’ın cenazesi için 2000’de Suriye’yi ziyaret edince yeni bir sayfa açıldı. AK Parti iktidara gelince de en yüksek noktasına ulaştı. Başbakan Tayyip Erdoğan ve Esad, birbirlerine güvenen iki lider. Her ikisi de ülkesinin çıkarına olacak en iyi şeyi arıyor. Bazen bu amaçları farklı olabiliyor. Örneğin Türkiye’nin önceliği PKK’yla mücadele ve AB üyeliği. Suriye’ninki ülkeye yatırım çekmek ve reformları hızlandırmak. Suriye şimdi Golan Tepeleri’ne kavuşmaya odaklandı. Tarihî ve kültürel ortaklıkları olan iki ülkenin gündemle ilgili ortak yönleri de var. Bunun büyük kısmı Irak kaynaklı. İkisi de Irak’ın federalleştirilmesine karşı. İkisi de Sünnilerin, Baasçıların temizlenmesine yönelik yasalarla politik hayattan çıkarılmasına karşı. İkisi de Irak’ın kuzeyindeki ‘otonom Kürdistan’ gibi güneydeki bir Şii bölgesine de karşı çıkıyor. Her ikisi de Irak sokaklarında militanların hüküm sürmesini istemiyor. Her ikisi de Kerkük’ün Kürdistan’a bağlanmasını istemiyor. Erdoğan ve Esad, amaçlarının doğruluğuna ve akıllarının gücüne güveniyor. Bu güven, denemelerle elde edildi.
      <br/>
      <br/>
      - Erdoğan ve Esad arasında kurulan bağlar iki ülke ilişkilerini nereye taşıyor?
      <br/>
      <br/>
      Türk hükûmeti, Türkiye ile Suriye arasındaki bölgesel işbirliği programının bir parçası olan  42 proje için Şam’a 6,3 milyon dolar yardım teklifinde bulundu. Türkiye-Suriye İş Konseyi Başkan Yardımcısı Rohclaer Bikcin, iki ülke arasındaki ticaret hacminin son yıllarda arttığını ve 2008 sonu itibariyle 2,5 milyar dolara ulaşmasını beklediklerini açıkladı. İki ülke arasındaki turizm, 2008’de yüzde 11 arttı. Türkiye-Suriye İş Konseyi, Nisan’da Şam’da toplandı ve 700’den fazla katılımcıyı bir araya getirdi. Açılışta konuşan Suriye Başbakanı Muhammed Naci Otri, bu toplantının hâlihazırda çok güçlü olan ilişkilere katkı sağlayacağını vurguladı. Otri, bu ilişkilerin ‘karşılıklı irade, kararlılık, yakınlık ve tarihî- kültürel değerlere’ bağlı olduğunu dile getirdi. Toplantıda konuşan Erdoğan da Suriye hükûmetinin attığı adımları övdü ve bu adımların kendi hükûmeti tarafından 2003 yılında atıldığını hatırlattı. Millî gelirin 230 milyar dolardan 659 milyar dolara çıktığını kaydetti. 36 milyar dolar olan ihracat rakamlarının, beş yıllık bir dönemde 114 milyar dolara ulaştığını kaydetti. Erdoğan, Suriye ve Türkiye arasında bu yıl içerisinde 2 milyar dolara ulaşan karşılıklı ticaretin yeterli olmadığını ve artırılması gerektiğini söyledi. Suriye’nin, Erdoğan’ın Ankara ile Şam arasındaki ikili ilişkilerin adamı olduğuna dair güçlü bir inancı var.
      <br/>
      <br/>
      -AK Parti Ortadoğu’da nasıl algılanıyor?
      <br/>
      <br/>
      Halk seviyesinde, Arapları ve Suriyelileri canlandıran ‘ılımlı İslam’ın bir yansıması olarak görülüyor. AK Parti, El Kaide gibi radikal İslami gruplarla mücadele etmek için aradıkları şey. AK Parti’yle gurur duyuyorlar ve dünyaya “Bizi temsil ediyor, Müslümanları doğru bir şekilde gösteren ayna” diyorlar.
      <br/>
      <br/>
      - PKK artık neden Suriye’de barınamıyor?
      <br/>
      <br/>
      PKK, 1990’larda bölgede birçok ülke tarafından diğerlerine karşı kullanılan yasa dışı bir örgüttü. Bu iki ülke arasındaki ilişkilerin düşük seviyede olduğu zamanlardı. PKK şimdi sadece Türkiye’ye değil, İran ve Suriye’ye de tehdit. Suriye’de yaşayamıyor veya barınamıyor. Batılı ülkeler özellikle ABD, Kürt konusunu Irak’ta karışıklık çıkarmak için ve 2004 yılında Suriye’de de kullandıktan sonra PKK sorunu daha dramatik hâle geldi. Kürt isyanlarının arkasında Suriye’yi istikrarsızlaştırmak isteyen ABD vardı.
      <br/>
      <br/>
      - Gazimagosa-Lazkiye arasında feribot seferlerinin başlatılması Ankara ve Lefkoşa için çok önemli. Suriye bu kapıyı açık tutabilir mi?
      <br/>
      <br/>
      Tutmaması için bir sebep yok. KKTC ile Suriye arasında köprüler kurmak için Ada’ya giden heyette ben de vardım. Bu gayriresmî bir delegasyondu; akademisyenler, uzmanlar ve eylemciler vardı. KKTC’de hayatın, Rum Yönetimi’nin her şeye uyguladığı ambargodan dolayı ne kadar zor olduğunu bizzat gördük. Genç nüfusuyla büyük bir potansiyele sahip çok güzel bir adaya bakarak 30 yıl öncesinin Avrupa’sını görmek utanç vericiydi. Suriyelilere orada neler gördüğümüzü, çoğunlukla KKTC’nin potansiyellerini (özellikle eğitim alanında) anlattık. KKTC’nin Türkiye ile yeniden bir feribot hattı kurmak istediğini açıkladık. Beyrut Amerikan Üniversitesi’nden mezun KKTC Dışişleri Bakanı Avcı, dostum. Cumhurbaşkanı Mehmet Ali Talat’la Forward dergisi için röportaj yaptım. KKTC’nin karşılaştığı sorunları anlattı. Bu endişeler, aynı dergiye verdiği röportajında Tayyip Erdoğan tarafından da dile getirilmişti. Karşılıklı ilişkileri değiştirmek için bir sebep yok.
      <br/>
      <br/>
      - Lübnan politikası da değişiyor...
      <br/>
      <br/>
      Lübnan artık dış politika gündemimizde önceliğe sahip değil. O konuda kendimizi tedavi ettik. Çünkü bize baş ağrısından başka bir şey getirmedi. Dost olarak gördüğünüz kişilerin sizi aldatması ve ABD’yi memnun etmek için size sırtlarını dönmeleri zor bir şey. Fuad Sinyora ve Velid Canbolat gibi kişilerin geçmişine bakın. İkisi de Baasçılardan daha Baasçıydı. Bu bütün Lübnanlılar için geçerli değil tabii ki. Lübnan’da hâlâ iyi dostlarımız, güçlü müttefiklerimiz var. Tarih ve coğrafi yakınlıktan dolayı da çıkarlarımız var. Ama aynı zamanda Kuzey Lübnan’daki kargaşa ve Trablus’tan Suriye’ye geçen eylemciler konusunda endişeliyiz. Hâlâ Hizbullah’a bağlıyız, Beyrut’ta Suriye karşıtı bir rejime karşı olmakta kararlıyız. 2005’te Lübnan’dan ayrılmamız, reform sürecini hızlandırdı. Bu gerçeğin farkına vardığımızda Lübnan ile ilişkimiz değişti. Refik Hariri’nin öldürülmesi, son 10 yıl içinde Suriye’ye yapılmış en büyük haksızlıktı. Biz öldürmedik; ama bedelini ödedik.
      <br/>
      <br/>
      - Esad İsrail sorununu cidden  çözmek istiyor mu? Uzlaşabileceği seviye neresi?
      <br/>
      <br/>
      Bu konu bizim bir numaralı gündem maddemizdir. İsrail sorununu çözmek değil, sizin de belirttiğiniz gibi 1967’de İsrail tarafından işgal edilen Golan Tepeleri’ni, BM Güvenlik Konseyi’nin 242. maddesini temel alarak Madrid’de anlaşmaya varılan ‘toprak karşılığında barış’ formülüyle geri almak. Uzlaşmaya gelince, Suriye toprağının bir santimetrekaresinden bile taviz vermeyiz. Bir barış anlaşmasından önce söz konusu olacak tek şey Golan.
      <br/>
      <br/>
      ABD İLE İLİŞKİLER OBAMA’YA BAĞLI
      <br/>
      <br/>
      - Son operasyonla ABD-Suriye ilişkilerini nasıl etkileyecek?
      <br/>
      <br/>
      Kesinlikle yeni bir döneme girdi. Ancak sürpriz değildi. Bir açıklamaya, bir özüre ve bunun bir daha olmayacağına dair bir garantiye ihtiyacımız var. Bu tür şeylerin yeni Başkan Barack Obama’yla değişeceğini umuyoruz. Kendisi zaten Suriyelilerle ciddi siyasi diyaloglara girmeye istekli olduğunu açıkladı. Bekliyoruz.
      <br/>
      <br/>
      - Suriye’nin değişimi bölgede ‘eksen değişikliği’ oluşturur mu?
      <br/>
      <br/>
      Sünni ekseni ve Ürdün Kralı Abdullah’ın dediği ‘Şii Hilali’ gibi bir şey yok. Devlet çıkarları vardır. Suriye, her zaman Mısır ve Suudi Arabistan’ın müttefiki olmuştur; 1940’lı yılların ortalarında oluşturulmuş bir dostluk bu. Suudiler, Hariri ailesinden ve Washington’daki Neoconlardan dolayı tutumlarını değiştirdi, biz değil. Dünyada kabul gören bir ayrım var; ‘iyi terörist’, ‘kötü terörist’ ayrımı. Bize göre fark yok, terör terördür. Çifte standartı olmaz.
      <br/>
      <br/>
      <br/>
      <br/>
      MOUBAYED KİMDİR?
      <br/>
      <br/>
      <br/>
      <br/>
      Londra’da doğdu, Suriye’de yetişti. Lisans eğitimine Beyrut Amerikan Üniversitesi’nde başladı, doktorasını Exeter Üniversitesi’nden aldı. Şam’daki Kalamoon Üniversitesi öğretim üyesi. Siyasi tarih ve uluslararası ilişkiler uzmanı. Son kitabı “Çelik ve İpek; 1900-2000 Arasında Suriye’ye Şekil Veren Kadın ve Erkekler” ses getirdi. Aynı zamanda Suriye’nin önde gelen aylık dergisi Forward’ın genel yayın yönetmeni.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31883), [web.archive.org (arşiv bağlantısı)](http://web.archive.org/web/20081219190337/http://www.aksiyon.com.tr:80/detay.php?id=31883)
