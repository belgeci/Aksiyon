# Urfa'nın acısı Ankara'da

*Saim Orhan 2000.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Urfa'nın isotu ile acılı yemekleri, Türkiye'nin hemen her yerinde bilinir. Bu acılardan dolayı da Urfalıların sesinin güzel olduğu düşüncesi vardır, genellikle.
  </font>
 </div>
 <div id="newsText">
  <font class="detail-text">
   Bunun ne denli sağlıklı bir düşünce olduğunu bilemeyiz ama bildiğimiz birşey varsa, o da Urfa'nın meşhur kebapları ve bunların leziz tatları.
   <br/>
   <br/>
   Büyük şehirlerin en işlek caddelerinde sarıyeşil renkli tabelalar artık hepimizin görmeye alıştığı renkler oldu. Sarıyeşil renkler İbrahim Tatlıses'in lahmacun şubeleri (artık beyazkırmızı) zinciri ile Urfa'nın bu renklerle özdeşleştiğini öğretti insanlarımıza. İbrahim Tatlıses ile start alan sarıyeşil renkli tabelalar artık hemen her köşe başını tuttu. Ancak bunlardan özellikle bir tanesi Urfa'nın leziz yemeklerini ve kebaplarını müşterilerine sunuyor. Ankaralıların aşina olduğu, Kayserililerin ise geçtiğimiz hafta tanıştığı Urfa Aney Sofrası.
   <br/>
   <br/>
   Ankara'dan sonra bir şubesini Kayseri'ye açan Urfa Aney Sofrası'nın en büyük özelliği ise kapalı satılan malzemelerin dışında (cola, ayran gibi) yemek yapımında, tatlıda kullanılan bütün malzemeleri Urfa'dan getiriyor olması. Bunun nedenini Urfa Aney Sofraları'nın sahibi Cevher Demir'e sorduk. Demir, "Lezzetimizde güven esastır. Güvenli olmak için ise temel şart kullanılan malzemelerin kalitesidir. Kebapta, pidede ve tatlılarda kullandığımız malzemelerin hepsini Urfa'da belirli ve kaliteli esnaflardan bizzat kendimiz alıyoruz. Bu yorucu bir iş ama farklı olmak ve insanların güvenini kazanmak kolay değil" diyor. Urfa ile Sofrası arasındaki 'Aney' kelimesinin ne anlama geldiğini sorduğumuzda ilginç bir açıklama yapıyor Cevher Demir; "Aney'in gerçek anlamı ana demektir bilirsiniz. Yıllarını lokantacılığa vermiş olan kardeşim Mehmet'e, yaptığı leziz yemeklerden dolayı çalıştığı yerdeki insanlar bu adı takmışlar. Yani Mehmet'in yaptığı yemekler o kadar leziz ki, insanların annelerinin yemeklerini aratmayacak türden. Mehmet'e takılan bu adı biz de lokantamızın isimi olarak kullandık".
   <br/>
   <br/>
   Yıllarını lokantacılığa verdiğini söyleyen Cevher Demir, "Bu lokantalar zincirini inşaallah daha da yaygınlaştırarak devam ettireceğiz. Bunun ilk ayağı Kayseri oldu, bundan sonra da başka şehirler olacak. Ankara artık bize dar gelmeye başlamıştı. Biz Türk Patent Ensitüsü'nden, patent aldık. Yani biz tescilli bir isimiz. Gittiğimiz ve gideceğimiz şehirlere artık tescilli olarak hizmet sunacağız" diyor. Kayseri'ye Urfa Aney Sofrası'nın açılmasının başlıca nedeninin de bu şehirde hiç Urfa lokantasının bulunmaması olduğunu belirten Demir, "Kayseri her bakımdan hızla gelişen bir şehir. Sanayi sektöründe özellikle Türkiye'nin gözbebeği bir yer. Bu kadar önemli bir şehirde Urfa yemeklerini sunan bir lokanta olmaması bizim bu şehirde bir şube açmamıza neden oldu. Ayrıca bu lokantayla Kayseri ile Şanlıurfa arasındaki kültür ve kardeşlik bağını geliştirmek amacındayız. Türkiye'de oldukça ilgi gören Şanlıurfa yemeklerini, Kayserili kardeşlerimizin de beğeneceğini umuyoruz" görüşlerini ileri sürüyor.
   <br/>
   <br/>
   Kazancı Bedih coşturdu
   <br/>
   <br/>
   Urfa Aney Sofrası'nın yemeklerinin farklı olmasının yanında açılışı da oldukça renkliydi. Açılışta Urfa'da çocuğundan yaşlısına kadar herkesin bildiği ve sevdiği, Eşkıya filmi ile de tüm Türkiye'nin tanıdığı Kazancı Bedih de vardı. Bugüne kadar Urfa'da üç bin, Türkiye genelinde ise üç yasal kaseti olan Kazancı Bedih açılışa gelen milletvekillerine, bürokratlara ve vatandaşlara unutamayacakları bir müzik ziyafeti sundu ekibiyle birlikte.
   <br/>
   <br/>
   Eğer okurlarımızdan yolu düşen birileri olur da Urfa Aney Sofrası'nda yemek yerse peşinden mutlaka künefe istemelerini tavsiye ederiz.
   <br/>
   <br/>
   Aney; Ankara (0312 2221009  2221602), Kayseri (0352 2350653)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6061-urfanin-acisi-ankarada.html), [web.archive.org (arşiv bağlantısı)](http://web.archive.org/web/20120701092229/http://www.aksiyon.com.tr:80/aksiyon/haber-6061-urfanin-acisi-ankarada.html)
