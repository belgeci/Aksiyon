# Barışa mecburuz

*Saim Orhan 2005.06.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      MOSKOVA - Moskova’da yapılan Diyalog Avrasya toplantısının en dikkat çeken isimlerinden biri Shri Shri Ravi Shankar’dı. Hindistan’dan gelen Shankar, Yaşama Sanatı Vakfı’nın kurucusu bir Hindu. Üniversitede fizik eğitimi almış; edebiyatta da doktora yapmış.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061020103837im_/http://www.aksiyon.com.tr/resim/549/46.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Toplantılar sırasında düzgün mantık örgüsüyle dikkat çeken konuşmalar yaptı. 49 yaşında. Ancak, kendini 17 yaşında hissettiğini belirtiyor. Gelecek yıl, Yaşama Sanatı hareketinin 25. yılı vesilesiyle büyük bir kutlama yapılacağını, törene en az 2,8 milyon insanın gelmesini beklediğini söylüyor.
   <br>
    <br>
     -Avrasya Diyalog toplantısı hakkında ne düşünüyorsunuz? Yakın gelecekte dünya barışına kavuşabilecek miyiz?
     <br/>
     <br/>
     Eğer dünya barışının sağlanacağına inanırsak bunu kesinlikle başarabiliriz. Diyalog Avrasya sempozyumu uzun zamandır beklediğimiz ve ihtiyacımız olan bir toplantıydı. Medeni toplumların diyaloga ihtiyacı vardır. Bu diyalog toplantısı da planlandığı gibi bu toplumları bir araya getirdi.
     <br/>
     <br/>
     -Peki, dünya barışını sağlamak zor mu yoksa kolay mı?
     <br/>
     <br/>
     Bence bunu gerçekleştirmek zor değil. Şu an herkes için zor gözüküyor; çünkü kimse üzerinde çalışmıyor. Eğer bunu istediğimizi görürsek... Aslında başka bir alternatifimiz de yok. Dolayısıyla dünya barışı için çalışmak zorundayız. Bu da anlayışı güçlendirecektir.
     <br/>
     <br/>
     -Diyalogun önündeki engeller nedir sizce?
     <br/>
     <br/>
     Ruhaniliğe uzağız. Daha çok kimlikçi yaşıyoruz. Her dinin maneviyatı, ruhaniliği vardır ve buna önem vermeyi gerektirir. Ama biz insanlar buna yüz çeviriyoruz ve yalnızca yaşadığımız gerçekliğe, kimliğimize göre hareket ediyoruz. Bu da çatışmaların, anlaşmazlıkların çıkmasına sebep oluyor. Dolayısıyla ruhaniliğin dinler arasındaki ortak nokta olduğuna inanıyorum. Eğer buna yani doğruya, sevgiye, güzele, dürüstlüğe önem verirseniz, hayatınızın uzadığını göreceksiniz. İnsanları hayatlarımızı nasıl yaşamamız gerektiği konusunda eğitmemiz gerekiyor. Daha özgürce, duyarlı ve dostça yaşamayı öğretmeliyiz.
     <br/>
     <br/>
     -Ruhaniliği bulma konusunda kendi tecrübelerinizden bahseder misiniz?  Siz bu konuda kendinizi nasıl eğittiniz?
     <br/>
     <br/>
     Ben insanların çok stresli olduğunu düşünüyorum. Hiçbir şeyi başaramayacaklarını düşünüyorlar, bu da zihinlerini daha karmaşık hale getiriyor. Dolayısıyla, bu stresi sistemin dışına itmeleri gerekiyor. Bu durumda en önemli nokta olarak derin nefes almayı ve zihinsel olarak kendilerini rahatlatmalarını tavsiye ediyorum.
     <br/>
     <br/>
     -Moskova’nın böyle bir organizasyon için doğru seçim olduğuna inanıyor musunuz? Eğer öyleyse neden?
     <br/>
     <br/>
     Bu bir Diyalog Avrasya toplantısı. Rusya da Asya ve Avrupa’yı birbirine bağlıyor. Dolayısıyla, bence iyi bir yer. Rusya’nın ruhaniliğe, dinsel bir diyaloga ihtiyacı vardı; çünkü Rusya 40 yıldır hayatın bu boyutundan mahrum. Kaybolan dini ve ruhani köklerin yeniden canlanması bakımından bu toplantının Rusya’da yapılması oldukça önemli bence.
     <br/>
     <br/>
     -Hindistan dünyanın çokkültürlü ülkelerinden biri. Cemaatinizi Hindistan’daki diğer dinî hareketlerle, ruhani örgütlerle karşılaştırdığınızda nerede durduğunuzu düşünüyorsunuz?
     <br/>
     <br/>
     Biz bütün geleneklerden, dinî gruplardan insanları bir araya getirmek, birleştirmek için uğraşıyoruz. Dünyadaki hayatımız oldukça kısa. Bu kısa zaman diliminde insanları gülümsetmek, onları anlaşmazlıktan kurtarıp bir araya getirmek için yaşıyoruz. Dolayısıyla biz hayatı kutlamayı ve insanlığa hizmet etmeyi görev biliyoruz.
     <br/>
     <br/>
     -Hindistan’da fundamentalist dinî örgütler var ve şiddet içeren faaliyetlerde bulunuyorlar. Bunlar hakkında ne düşünüyorsunuz? Faaliyetlerini engellemenin yolları nelerdir sizce?
     <br/>
     <br/>
     İnsanları eğitmek zorundayız ve onlara farkındalık kazandırmalıyız. Bir grup, terörizm ve şiddet olayları başlatınca bu diğer gruplara da sıçrıyor. Daha önce hiç Hindu fundamentalizmi diye bir şey duyulmamıştı. Bu yeni başladı. Ama ben bunu büyük bir tehlike olarak görmüyorum. İnsanlar sevgi ve işbirliğiyle bir araya gelir. Bu tür grupların sayısı çok küçük; ama sesleri çok çıkıyor. Dolayısıyla, bence barışın ve barış severlerin sesi yükselirse, bu tür hareketler geri planda kalacaktır.
     <br/>
     <br/>
     -Burada Müslüman Türkleri görme fırsatınız oldukça fazlaydı. Ayrıca, Hint-Türk ilişkileri uzun yıllardır devam ediyor. Özelde Türkler, genelde Müslümanlar hakkında ne düşünüyorsunuz?
     <br/>
     <br/>
     Çok sevgi dolu, güzel insanlar gördüm. Çok liberaller, düşünceliler. Bence Türkiye hem doğunun hem de batının en iyisi. Türkler çok iyi, çok arkadaşça. Açık fikirliler. Özellikle öğrenmeye açıklar ve diğer ülkelerle mukayese edilince karşılaştıkları engeller çok daha az.
     <br/>
     <br/>
     -Türkiye ile Hindistan arasındaki ilişkiler nasıl geliştirilebilir?
     <br/>
     <br/>
     İyi ilişkilerimiz olmalı. İki ülke arasındaki kültürel ve ekonomik ilişkiler geliştirilmeli, turizm kapasitesi artırılmalı. Bunun yanında yoga ve ruhanilik gibi ortak, paylaşabileceğimiz konularda daha fazla karşılıklı etkileşim içinde olunmalı. Ayrıca, Hindistan, teknolojik olarak çok hızlı bir gelişim süreci içinde. Bu konuda da işbirliği yapmalıyız. Şu anda da çok fazla ortak kazancımız var. Zamanla daha iyi olacağına inanıyorum.
     <br/>
     <br/>
     -Hiç sufizmi araştırma şansınız oldu mu? Hinduizmle aralarında ortak yönler var mı?
     <br/>
     <br/>
     Tabii ki oldu. Aralarında çok benzer yön var. Hinduizm’de bir arada olan farklı gelenekler var; ama katı kurallar yok. Buraya gidebilirsin, şuraya gidemezsin tarzında sınırlamalar koymuyor. Yalnızca, iyi şeyler başarıp onları bir araya getirmeyi hedefliyor.
     <br/>
     <br/>
     -Hinduizm’in bakışıyla Müslümanlık ya da Hıristiyanlık hangi konumda bulunuyor. Hinduizm’in bunlara ve diğer dinlere bakış açısı nedir?
     <br/>
     <br/>
     Hinduizm bir hayat biçimidir. Hinduizm, geçmişteki ve gelecekteki bütün peygamberlere saygı gösteriyor. Geçmişte birçok peygamber olduğunu gelecekte de olacağını söylüyor. Bu Hinduizm’in ana söylemi. Ana prensipleri de şiddete karşı olması ve doğruluk.
     <br/>
     <br/>
     -Toplantı sırasında ısrarla çokkültürlülük üstünde durdunuz. Sizce Hindistan, medeniyetler çatışması söyleminin ön planda olduğu bir dünya için model olabilir mi?
     <br/>
     <br/>
     Medeniyetler çatışması çok tartışıldı ve çok fazla ön plana çıktı. Bence insanlara çok yönlü eğitim vermeliyiz. Geniş bir bakış açısı ve mantaliteyle bakabilmeliyiz. Yiyecek, teknoloji ve müzikte karşılıklı etkileşim halindeyiz. O zaman neden bilgelikte de olmasın. Dinî bilgelikte de aynı etkileşimde bulunabiliriz. Bilgelik evrenseldir. Herkes bunu kabul etmeli ve bu Hindu gelenekleri için de geçerli.
     <br/>
     <br/>
     -İnsanları eğitmek için özel okullarınız var mı peki?
     <br/>
     <br/>
     Evet, insanları streslerinden arındırmak ve bir araya getirmek için atölye çalışmaları düzenlediğimiz kurslarımız var.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21952&yorum=5033), [web.archive.org (arşiv bağlantısı)](http://web.archive.org/web/20061020103837/http://www.aksiyon.com.tr:80/detay.php?id=21952&yorum=5033)
