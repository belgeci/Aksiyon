# Gülen’in idealleri geleceğe taşınmalı

*Saim Orhan 2005.09.26*

<div bgcolor="#FFFEF6">
 <font>
  <img border="0" height="1" src="/web/20051225104921im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051225104921im_/http://www.aksiyon.com.tr/resim/564/32.jpg" vspace="5"/>
  </p>
 </font>
 <font class="content">
  CAKARTA - Endonezya’nın ilk kez seçimle Devlet Başkanı olan Abdurrahman Vahid, iki ülke arasındaki ilişkileri Aksiyon’a anlattı. Ülkesindeki Türk okullarından övgüyle bahseden Vahid’e göre, Fethullah Gülen’in idealleri geleceğe taşınmalı.
 </font>
 <p>
  <font class="content">
   Endonezya, hem kalabalık nüfusu hem de stratejik konumuyla İslam dünyasının önemli ülkelerinden biri. 350 yıl Hollanda sömürgesi altında kaldı. 1945'te bağımsızlığını kazanan ülkenin kurucu Devlet Başkanı General Sukarno idi. 1966 yılında General Suharto, askerî bir darbeyle iktidar koltuğunu ele geçirdi. Ülkeyi 32 yıl boyunca tek başına yönetti. Endonezya, 1998 yılında Suharto'nun devrilmesinden sonra kritik bir döneme girdi. Bir yanda 1997 yılında başlayan ekonomik kriz, diğer yanda 32 yıl sonra gelen "demokrasi" ülkedeki dengeleri derinden sarstı.
   <br>
    <br>
     Yusuf Habibi, reform vaatlerini hayata geçirmeye çalıştı; ancak görev yaptığı geçiş sürecinde çok da başarılı olamadı. Siyasi otoritenin zayıf düştüğü bu dönemde, Doğu Timor'un ülkeden kopmasıyla neticelenecek sürecin başlaması da Endonezya'yı iç krize sürükledi. Ülke parçalanma tehlikesini iliklerine kadar hissetti. İşte bu karışık dönemde ateşten gömleği Abdurrahman Vahid giydi. Aynı zamanda ülkenin önde gelen İslami gruplarından olan ve 1926'dan beri faaliyetlerini sürdüren Nahdat-ul Ulema'nın (Âlimlerin Dirilişi) lideri olan Vahid, 20 Ekim 1999'da ülkenin seçimle gelen ilk devlet başkanı oldu. Etnik karışıklık ve ekonomik sıkıntılarla boğuşan Vahid, ılımlı ve uzlaştırıcı kişiliği ile ülkenin bir iç çatışmaya düşmesini engellemeye çalıştı. Ancak, halkın beklentilerine cevap verecek reformist politikalar geliştirme konusunda başarılı olamadı. Sokak olaylarıyla başlayan iç kargaşa sonrası Endonezya parlamentosu, 23 Temmuz 2001'de aldığı bir kararla Abdurrahman Vahid'in yerine Megavati Sukarnoputri'yi göreve getirdi.
     <br/>
     <br/>
     Aksiyon'a konuşan Abdurrahman Vahid, Türkiye ile Endonezya arasındaki ilişkileri değerlendirdi. Her iki ülkenin İslam dünyasına liberal demokratik yönetimleriyle örnek olduğunu söylüyor. Ülkelerindeki Türk okullarının kendileri için büyük önem taşıdığını vurgulayarak, fikirlerini mükemmel bulduğu Fethullah Gülen Hocaefendi'nin ideallerinin fedakâr geçler tarafından geleceğe taşınmasını istiyor.
     <br/>
     <br/>
     -İki ülke arasındaki ilişkilerin kökü Osmanlı dönemine kadar uzanıyor. Osmanlı Devleti ve iki ülkenin bugünkü ilişkileri hakkında neler söyleyeceksiniz?
     <br/>
     <br/>
     Osmanlı, Endonezyalılara hakiki bir ilham ve güç kaynağı oldu. İkinci Dünya Savaşı'ndan önce, 1940'larda dahi, pek çok camide, Cuma hutbelerinde Osmanlı Sultanı Abdülhamid Han'a dualar edilirdi. Halbuki o çoktan ölmüştü. Türklerle dil birliği olmadığı için Arapça anlaşıyorduk. Diğer önemli bir husus, milyonlarca Endonezyalının manevi hayat stili olarak kendilerine Nakşibendi tasavvufunu şiar edinmiş olmalarıdır. Urdu Şeyh Halid Hazretlerinin temellerini Irak'ta attığı Nakşibendiye, daha sonra Halep'e, oradan da 17. yüzyılda Mekke ve Medine'ye ulaştı. Aynı yüzyılda Endonezya, Nakşibendi anlayışını öğrendi. O gün bugündür, Nakşibendiye, Endonezya'daki en önemli sufi hayat biçimi olmuştur.
     <br/>
     <br/>
     Fedakâr gençlere ihtiyaç var
     <br/>
     <br/>
     -Endonezya'da Türk okulları var. İki ülke arasındaki ilişkileri güçlendirecek bu okullar hakkındaki düşüncelerinizi alabilir miyiz?
     <br/>
     <br/>
     Bu okullar çok iyi ve bizim onlara ihtiyacımız var. Ama şunu üzülerek söylüyorum ki, buradaki sayıları çok az. Keşke her beldede bu okullardan olsa. Ben Avustralya'ya gitmiştim. Orada devlet idaresinde görev yapmakta olan Hıristiyan ailelerin çocuklarını bölgedeki Türk okullarına gönderdiklerini gördüm. Onlar Türk okullarının eğitim kalitesi ve ahlâk seviyesini tercih ediyorlardı. Bu Avustralya için çok önemli bir şey. Bu tür gelişmelerin Endonezya'da da olmasını temenni ediyorum.
     <br/>
     <br/>
     -Günümüzde Endonezya ile Türkiye arasındaki ilişkileri nasıl güçlendirebiliriz, birbirlerini daha iyi tanımalarını nasıl sağlayabiliriz?
     <br/>
     <br/>
     Bence bu konuda dikkat edilmesi gereken en önemli şey, ilişkilerin, iki ülke arasındaki ortak çıkar ve kaynaklara bağlı olarak sürdürülmesidir. Yani, Asya, iki ülke arasında bir köprü gibi durmakta. Pasifik—Asya sayesinde, 10-20 yıl içinde, Endonezya ile Türkiye arasında çok güzel ilişkiler ortaya çıkacağına ben kaniyim.
     <br/>
     <br/>
     -Fethullah Gülen ve onun fikirleri hakkında neler düşünüyorsunuz?
     <br/>
     <br/>
     Onun mükemmel fikirleri var. Ancak Fethullah Gülen'in düşüncelerini zamanın ötesine taşıyacak genç fedakârlara ihtiyaçı var. İşte o genç insanlar Endonezya ile Türkiye arasındaki ilişkileri geliştireceklerdir.
     <br/>
     <br/>
     -Endonezyalı hacı adaylarının, hacca gitmeden önce İstanbul'u da ziyaret ettiklerini biliyoruz. İstanbul onlar için neden bu kadar önemli?
     <br/>
     <br/>
     İstanbul çok önemli. Yüzyıllar boyunca İslam'ın kalbini oluşturmuş bir şehir. Özellikle tarihi ve barındırdığı manevi büyükler açısından, İstanbul çok ayrıcalıklı.
     <br/>
     <br/>
     -Türkiye'yi nasıl tanımlarsınız?
     <br/>
     <br/>
     Bence Türkiye, gerçek anlamda İslam ahlâkının sergilendiği bir ülke. Dünyanın her yerinde insanlar İslamî uygulamalardan bahsetmekte, ama İslamî ahlâktan bahseden çok az. Türkler ise davranışlarına İslami ahlâkı sindirmiş, dinini yaşayanların da İslam'ın gereklerini güzel bir şekilde yerine getirdiği bir ülke. Ahlâkî eğitim hakkında konuşmaktan çok, bizzat uygulamasını gösteriyorsunuz. Endonezya'da da durum böyle. Endonezya ile Türkiye'nin ortak birçok yanı var. Her iki ülke de Müslüman dünyasında liberal demokratik yönetimleriyle örnek birer ülke.
     <br/>
     <br/>
     -Biz Endonezya adını duyar duymaz, onun bir kardeş ülke olduğu aklımıza geliyor. Bu bağlamda, Endonezya'yı nasıl tarif edersiniz?
     <br/>
     <br/>
     Endonezya elbette İslamî özellikleri ağır basan bir ülke. Sırf konuşmaktan öte, Türkiye'de olduğu gibi, bu özellikleri insanlar yaşantılarıyla göstermektedir. Orada burada İslamî uygulamadan, şundan bundan bahsedip duran, Humeyni gibi pek çok adam var. Ama bizim asıl meselemiz,  Türkiye gibi, gösterişten uzak bir şekilde İslamı, bizzat ruhuna uygun yaşamaktır. Endonezya'da insanlar, teorik olarak çok az İslamî konulara girerler, ancak yaşantıları bunu çok güzel aksettirir. Türkiye'deki Müslümanlar gibi.
     <br/>
     <br/>
     İki ülke de aynı hedefe koşuyor
     <br/>
     <br/>
     -Türk halkına bir mesaj yollamak ister misiniz?
     <br/>
     <br/>
     Ülkelerini geliştirme çabaları yönünden, Türkiye ve Endonezya aynı kaderi paylaşmakta. Her iki ülke de dinî hassasiyeti olan, adil ve insanî hükümetler tarafından yönetilmekte. Aynen bizim ülkemizde olduğu gibi, sizin ülkeniz de Recep Tayyip Erdoğan gibi kıymetli bir insanın başkanlığı altında. Yani, iki ülke belki birbirlerinden coğrafi olarak çok uzaklar, ancak, her ikisi de aynı hedeflere koşmakta. Endonezya'nın özel yanı ise, bizim ülkemizin uzun yıllardan beri, Fethullah Gülen beyefendi gibi zatların öncülüğünü yaptıkları yolu izliyor olmasıdır. Ben zamanla Endonezya ile Türkiye arasındaki ilişkilerin çok daha iyi olacağını umuyorum.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22564&yorum_id=1), [web.archive.org (arşiv bağlantısı)](http://web.archive.org/web/20051225104921/http://www.aksiyon.com.tr:80/detay.php?id=22564&yorum_id=1)
