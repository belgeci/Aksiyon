# Lenin’in ihtilâli hazırladığı köy

*Saim Orhan 1999.03.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünya üzerinde önemli olaylara tanıklık etmiş önemsiz gibi görünen insanlar/yerler vardır.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060528145937im_/http://www.aksiyon.com.tr/resim/223/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bunların tanıklıkları biraz da “hasbelkader”dir ama daha sonra olaylara tarihin vicdanından bakınca, önemlerinin boyutu “olmazsa olmaz”dır. Uçsuz bucaksız Sibirya soğuğundaki bir nokta olan Şuşenskoye köyü de bunlardan biri.
   <br>
    <br>
     Sovyetler Birliği’nin kurucusu Lenin’in Sibirya’da sürgün olarak kaldığı köye gitmek üzere yola koyuluyoruz. Bu, Türk medyasında bir ilk’e imza atmak anlamına da geliyor.
     <br>
      <br/>
      Eksi 60 derecede ihtilal düşü
      <br/>
      <br/>
      Sibirya, kış mevsiminde eksi 50’lerin, hatta eksi 60’ların yaşandığı soğuk bir sürgünler diyarı. Sibirya’dan nasibini alanlardan biri de, asıl adı Vilademir İliç Ulyanov olan Lenin olmuş. Lenin, Çarlık döneminin sonlarına doğru, yaptığı ihtilale yönelik çalışmalardan dolayı Sibirya’daki Şuşenskoye yöresinde aynı adı taşıyan köye sürgün edilmiş. Köy, ismini hemen yanından geçen Şuş nehrinden alıyor. Şuş nehri buradan geçip Yenisey’e katılıyor.
      <br/>
      <br/>
      Yazın bile insanı üşüten Şuşenskoye’ye ulaşıp Lenin’in evini soruyoruz. Bilmeyen yok tabii ki. Lenin’in sürgünde yaşadığı evlerle birlikte köydeki 29 evin tamamı müze haline getirilmiş. Lenin, burada bir değil, iki evde kalmış. Lenin ilk sürgün geldiğinde yerleştiği evde 1 yıl iki ay kalmış; tarihler 1897—1898.
      <br/>
      <br/>
      27 yaşında ihtilâl hareketi lideri
      <br/>
      <br/>
      1870 doğumlu ve 1.69 boyundaki Lenin Sibirya’ya gönderildiğinde daha 27 yaşındaydı. Şuşenskoye’de Ziryanov—Petrova ailesinin yanında aynı evde kalır. Birlikte kaldığı aileye evin yemek vesaire ihtiyaçlarını karşılayacak parayı verir.
      <br/>
      <br/>
      İlk evdeki çalışma odası aynen muhafaza edilmiş. Yatağı, kitapları, sürgünden önce arkadaşlarıyla birlikte çektirdiği, duvardaki resim.
      <br/>
      <br/>
      Şuşenskoye köyü o zamanlar sessiz, sakin ve çok ıssızmış. Ve tabii soğuk. Köyün hemen yanıbaşındaki Sayan dağları hareketliliğe geçit vermemiş. Aslında, köyün insanın ruhunu dinlendiren atmosferine bakınca, Çar ve adamlarının Lenin’i buraya sürgün ederek kötülük yapalım derken iyilik yaptıkları anlaşılıyor. Lenin burada çok rahat bir çalışma ortamı bulmuş.
      <br/>
      <br/>
      Kilisede nikah.. sonra ateizm
      <br/>
      <br/>
      Lenin ilk evde bir sene kaldıktan sonra köyde Nadejda Koninstantinavna Kurupskaya adlı bir kadınla evleniyor. Lenin’in nikahı köyün kilisesinde kıyılır. Kaderin ve tarihin garip cilvesine bakın ki, Lenin’in nikah kayıtlarının bulunduğu bu kilise de yıllar sonra ateizmden nasibini alır ve 1938 yılında “medeniyet evi”ne çevrilir.
      <br/>
      <br/>
      Genç çift evlendikten kısa süre sonra, köylülerden Petrov’un öncekine nazaran daha büyük olan evini kiralayıp oraya taşınır. Lenin’in kaynanası Maria Aleksandrovna da genç çiftle birlikte yeni evde kalır. İkinci ev tam bir yazlık görünümünde ve bahçeli.
      <br/>
      <br/>
      Sandalyesiz masanın sırrı
      <br/>
      <br/>
      Lenin, sürgündeyken hiç boş durmaz; devamlı okur ve yazar. Yapacağı devrimin planlarını yapar ve talimatlarını Şuşenskoye’den Moskova ve Petersburg’daki  arkadaşlarına gönderir. Günde 18 saat çalışır. Rehavete kapılıp davasında gecikmemek ve yorgunluğunu hissetmemek için sandalye kullanmaz; sandalyesinin başında sürekli ayaktadır ve yazılarını bu şekilde yazar. Bu arada eşi de Lenin’in en büyük yardımcısıdır; her konuda canla başla yanında olur. Masada Lenin’in hemen yanında ayakta durur ve kocasının  yazdığı yazıları temize çeker. Kurupskaya da kocası gibi kendini komünist devrime adamıştır, Lenin’in hayat arkadaşı olmasının yanında dava arkadaşıdır da.
      <br/>
      <br/>
      Lenin, bu köyde tam 30 eser yazar.
      <br/>
      <br/>
      Süt’ün yaptığı ihtilal
      <br/>
      <br/>
      Lenin sürgünde de rahat değildir aslında. Çar’ın adamları tarafından devamlı kontrol altında tutulmaktadır. Bu yüzden mektuplarını arkadaşlarına çeşitli gizleme yöntemleri kullanarak gönderir; yazdıklarını ya çizmenin ökçesine gizleyerek, ya da normal hal—hatır mektubunun satırları arasına asıl maksadını sütle yazarak gönderir. Sütle yazılmış yazıları, arkadaşları ya ışıklı ortamda ya da kağıdın üzerine ütü bastırarak okurlar. İzlenmesi yüzünden “sırrını” köyde karısı dışında hiçkimseye açmaz.
      <br/>
      <br/>
      Çalışmasından arta kalan zamanlarında Lenin, üzeri genelde buzla kaplı olan Şuş nehri üzerinde kayak yapar.
      <br/>
      <br/>
      Lenin’in 1897’de başlayan Sibirya’daki sürgünlük dönemi 1900’de sona erer. Şuşenskoye’den ayrıldıktan sonra Petersburg’da fazla kalmayan Lenin, 1901’de İsviçre’ye gider, Rus işçi hareketini oradan örgütlemeye ve yönetmeye devam eder. 1917 yılında ihtilal gerçekleştiğinde Lenin yine İsviçre’dedir. Maceralı bir yolculuktan sonra Petersburg’a döner. Yıllardır azımle sürdürdüğü mücadeleyi başarmış ve komünist devrimi gerçekleştirmiştir. Bunun altında yatan en büyük faktör kuşkusuz, Lenin’in kendi davasına olan inancı ve azmi, bu uğurda günde 18 saati bulan çalışması olsa gerek.
      <br/>
      <br/>
      Şuşenskoye, komünist devrimin temelinin atıldığı mekan olarak tarihe geçti. Türkiye’den, bu köyü ziyaret eden en azından ilk medya mensubu biz olduk. Bizden önce bu köye bütün ulaşım ve iklim  zorluklarına rağmen tam 4 milyon kişi gelmiş. Gerçi bu haberden ve “şu saatten sonra” Sibirya’nın derinliklerindeki Şuşenskoye’ye Türkiye’den bir ziyaretçi akını olacağını sanmıyoruz ama...
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16627), [web.archive.org (arşiv bağlantısı)](http://web.archive.org/web/20060528145937/http://www.aksiyon.com.tr:80/detay.php?id=16627)
