# Amerika'ya niyet Senegal'e kısmet

*Saim Orhan Bilinmeyen-tarih*

<div>
 <font>
  <img border="0" height="1" src="/web/20040705144728im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040705144728im_/http://www.aksiyon.com.tr/resim/492/73.jpg" vspace="5"/>
  </p>
 </font>
 <font class="content">
  Onların hikayesi tam filmlik. Yanlış bir durakta inen büyük dede, ailenin kaderini değiştiriyor. Amerikalı olacak iken Afrikalı olan bir Türk ailesinin hikâyesi...
 </font>
 <p>
  <font class="content">
   Her şey dedelerinin Amerika’ya gitme hayali ile başlar. Tüm hazırlığını yapmıştır genç adam. Valizler hazırlanmış, tüm eksikler tamamlanmıştır. Gençtir, dinamiktir, fırsatlar ülkesi Amerika’da o da nasibini arayacak ve güzel bir gelecek kurmaya çalışacaktır. Atlar gemiye ve böylece başlar mavi yolculuk. Akdeniz’i geçer, Atlas Okyanusuna yelken açarlar. Uzun bir yolculuktan sonra gördüğü kara parçasının Amerika olduğundan emindir; büyük bir heyecanla gemiden iner. Afrika’nın en batısındaki ülkenin Amerika değil de Senegal olduğunu anladığında iş işten geçmiş, gemi limandan ayrılmış ve bütün parası da tükenmiştir. İşte o günden itibaren onun Amerikası, Senegal olmuştur.
   <br>
    <br/>
    Senegal, Türkiye’den çok uzaklarda, Atlas Okyanusu kenarında bir ülke. Sağınızda solunuzda doğal olarak hep siyahi insanlar var. Bir Türk ailesinin buralarda yaşıyor olacağını hiç düşünemiyorsunuz. Yukarıdaki hikayenin sahibi Cevdet Arıbal ile karşılaşıncaya kadar. Türk vatandaşı, Türk pasaportu taşıyor ama hiç Türkçe bilmiyor. Sohbet koyulaştıkça 1920’lere kadar dayanan bir hikayenin aslını faslını öğreniyoruz. Cevdet Bey’in büyükbabası 1920’de Tarsus’tan ABD’ye gitmek üzere yola çıkar ama geminin ABD’den önceki son durağı olan Dakar’ı Amerika zannederek iner. İnmesine inmiştir ama elinde avucunda para kalmamıştır. Senegal’e yerleşmek zorunda kalır. Orada evlenir ve çocukları olur büyükbabasının. Cevdet Bey’in babası Vehbi Bey bu topraklarda 50 senesini geçirir.
    <br/>
    <br/>
    Cevdet Bey’in eşi Amina, Lübnanlı. Her ne kadar Türkiye’den çok uzaklarda olunsa da adetlerimiz devam ediyor, sohbetimiz arasında çaylar gelip gidiyor. Kızları Nur ve Şirin evde sürekli Fransızca konuşulduğu için doğal olarak o dili anlıyor ve konuşuyorlar.
    <br/>
    <br/>
    Cevdet Bey bu topraklarda bir ticaret adamı olup çıkmış. Türkiye’den mal alıp burada satıyor. İşinde de çok başarılı. “Senagal’de doğdum büyüdüm. Babam 50 sene bu ülkede yaşadı. Şimdi Türkiye’ye döndü. İnşaallah yakında askerliğimi Türkiye’de yapacağım. Burada evlendim, çocuklarım oldu. Türkiye’ye senede 2—3 defa gidebiliyorum ama Türkçe öğrenebilecek kadar zamanım olmuyor. Özellikle askerliğimi yapmak için Türkçe öğreneceğim, daha sonra Türkiye’de yaşamayı düşünüyorum.”
    <br/>
    <br/>
    Cevdet Bey’in bildiği Türkçe kelimeler sınırlı; merhaba, nasılsınız ve hoşgeldiniz gibi. Eşi Amina Hanım çocuklarının Türk geleneklerine göre yetişmesini istediği için Türkiye’de yaşamaya çok istekli. “Burada toplum çok karma ve ben özlerini kaybetmemelerini istiyorum. Çocukların iyiliği için ülkelerinde büyümeleri gerekiyor. Çünkü burada yavaş yavaş kaybetme eğilimi var” diyor.
    <br/>
    <br/>
    Senegal’deki Türk Kolejinin öğretmen ve idarecileri onların dostları olmuş. Anadolu insanının sıcaklığını beraberce yaşatıyorlar Afrika’nın en batısındaki bu ülkede. Röportaj sonrası ana—baba ve vatan hasreti çeken Cevdet Bey, bize babası Vehbi Bey ve annesi Latife Hanımın resimlerini gösteriyor. Şimdi artık Türkiye’de yaşayan ana ve baba muratlarına ermişler. “Sıra bizde” diyorlar.
    <br/>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11447&yorum_id=1), [web.archive.org (arşiv bağlantısı)](http://web.archive.org/web/20040705144728/http://www.aksiyon.com.tr:80/detay.php?id=11447&yorum_id=1)
