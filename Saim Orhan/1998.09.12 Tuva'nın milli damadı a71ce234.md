# Tuva'nın milli damadı

*Saim Orhan 1998.09.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İkisinin de ataları Bilge Kağan; Kültigin, Tonyukuk'tu. İkisinin ataları da Yenisey ve Orhun nehri kenarlarında yaşamışlar, güçlü devletler kurmuşlardı
  </font>
 </div>
 <div id="newsText">
  <font class="detail-text">
   Tarihlerini taşlara kazmışlardı. Türk isminin geçtiği ilk Türkçe metinler olan Orhun Abideleri bunun en büyük deliliydi.
   <br/>
   <br/>
   İkisinin ataları da Türkler'in ilk yurdu Turan'da yaşamışlardı. Sonra... Sonra onlar ayrıldılar. Aradan yüzyıllar geçti... Birbirlerini unuttular, hatta birbirlerinin varlığından dahi haberdar olamadılar. Bir kez araya ayrılık girmişti ya... Çok çetindi bu...
   <br/>
   <br/>
   Sonra o ikisinden birisi farketti atalarının yaşadığı o eski topraklarda hâlâ akrabalarının olduğunu... Dedi ki; "Vefa borcu, bizim o topraklara gidip, hizmet etmemiz, kucağımızı açmamız." Gittiler ve ilim yuvaları açtılar...
   <br/>
   <br/>
   Gidenlerden birisinin ismi de Mustafa'ydı, Anadolu yiğitlerinden. Kısa bir zaman geçmeden kaynaşmıştı iki topluluk. Mustafa çok sevmişti Tuva'yı. Tuva mı? orası da neresi demeyin şaşkın şaşkın. Tuva, Türkler'in ilk yurdu Turan'ı içerisinde barındıran Rusya Federasyona bağlı bir cumhuriyet...
   <br/>
   <br/>
   Mustafa Tuva'yı sevmesine sevmişti ama her yiğidin başına gelebilecek sevda onu da yakalamıştı. Hem de Tuva Cumhurbaşkanı'nın kızı... Yani prenses... İsmi Anita'ydı. Belki de yüzyılların hasret ateşinin ızdırabıydı bu. Sevmek...
   <br/>
   <br/>
   Yüzükler takıldığında ikisi de çok mutluydu yeni çiftlerin... Bu mutlu çift, Tuva Türk Koleji Müdür Yardımcısı Mustafa Bodur ve Tuva Cumhurbaşkanı Oorjak Serigool Dizijikoviç'in kızı Anita idi.
   <br/>
   <br/>
   Düğün törenleri çok renkli oldu çiftlerin. Tuva'nın en büyük tiyatro salonu seçilmişti düğün töreni için. Daha önce bu salonda hiç düğün yapılmamıştı. Tuvalılardan ve Ruslardan çok seçkin ve seviyeli konuklar vardı törende. Türkiye'den de misafirler gelmişti. Ufuk Eğitim Vakfı Başkanı Saadettin Başer, işadamları Ahmet Cevdet Yıldırım, Ali Ölçer, Bekir Baz, Enver Yıldız ve Mustafa Kahraman.. Samanyolu Televizyonu Ayna programı da oradaydı.
   <br/>
   <br/>
   Yüzyılın olayı
   <br/>
   <br/>
   Anita'nın babası Cumhurbaşkanı Orrjak yaptığı konuşmada; dünyanın en mutlu insanının kendisi olduğunu, anne Sara hanım ise Mustafa'yı çok sevdiğini, çiftlere mutluluklar dilediğini söylüyordu. Herkes çok eğlendi düğünde. Danslar edildi, halaylar çekildi, Tuvaca ve Türkçe şarkılar söylendi. Hatta makamı gereği resmi ve ciddi olan Cumhurbaşkanı bile Türk Müziği eşliğinde oynadı. Babasını hiç böyle görmediğini söyleyen Anita, onun düğününde oynamasını "yüzyılın olayı" diye niteleyecekti.
   <br/>
   <br/>
   Dizijikoviç ailesinin mutluluğuna diyecek yoktu. Cumhurbaşkanı, duygularını şöyle dile getiriyordu: "Bugün bizim için unutulmaz bir gündür. Damadım, Tuva Türk lisesinde öğretmen. Çok mutluyum. Bugün Oorjak'lar için büyük bir bayramdır. Böyle bir evliliğin olacağını hiç tahmin etmemiştim. İşte bizim çocuklarımız güzel bir şekilde evlendi. Şimdi ben Allah'ın bizim çocuklarımızın kaderlerini birbirlerini bulmaları için yarattığını düşünüyorum."
   <br/>
   <br/>
   Anita'nın annesi Sara Hanım, en mutlu kişiydi. "Sevgi sınır tanımaz" diyor. Mustafa'yı öz evladı gibi sevdiğini belirten Sara Hanım, "Mustafa üçüncü damadımdır. Yani benim çok çocuğum var. Bunların arasında Mustafa en sevdiğim olacaktır. Birbirlerine saygılı olsunlar. Kendi geleneklerine saygılı olsunlar. Çünkü onlar farklı kültürlerden ve farklı dinlerden geliyorlar. Fakat onların çok ortak yönü de var. Genç olmalarına rağmen olgun insanlar. Eğitimli insanlar... Her medeni insan gibi ortak dili bulacaklardır. Mutlu olacaklardır. Bundan eminim" diyor.
   <br/>
   <br/>
   "Mustafa şimdi Tuva'lı oldun"
   <br/>
   <br/>
   Cumhurbaşkanı, damadına Tuva'nın milli elbisesini giydirdi ve "Mustafa, şimdi Tuva'lı oldun" dedi. Damat elbiseyi giyince salon alkıştan inledi... Tuva'nın ancak özel günlerde hazırlanan yemekleri de misafirlere itinayla sunuldu günün ilerleyen saatlerinde. Gelin ve damada akla gelecek ve gelemeyecek binbir türlü hediye verildi.
   <br/>
   <br/>
   En pahalı kahvaltı
   <br/>
   <br/>
   Gece mutlu bir sonla biterken Mustafa ve Anita yeni evlerine çekildiler. Ama daha düğün bitmemişti. İkinci günün sabahı Tuva örf ve adetlerine göre damat tarafı erken saatte yeni çiftlerin evine gidiyor ve sabah kahvaltısını birlikte yapıyorlar. Ama bir şartla. Tuva geleneklerine göre çay servisi yapan geline muhakkak para vermek zorundasınız. Damat tarafını temsilen kahvaltıya giden sekiz kişinin arasında Ayna ekibi de vardı. Herkes 100'er dolar verdi geline.
   <br/>
   <br/>
   Kahvaltı sonrası Cumhurbaşkanı Oorjak, başta gelin ve damat bey olmak üzere Türk misafirlerini muhteşem çiftliğine davet etti. Çiftlikte yemekler yendi, çaylar içildi, atlara binildi, kement ve silahla hedef vurma yarışları yapıldı. Tabii bununla damadın gücü ve kuvveti deneniyordu gizliden gizliye. Bizim damadımız bütün bu denemelerden başarı ile sıyrıldı. Ne de olsa Anadolu yiğidiydi Mustafa.
   <br/>
   <br/>
   Anita: "Aradım ve buldum"
   <br/>
   <br/>
   Gelinimiz (öyle diyelim artık) Anita Bodur, "Hayatım boyunca idealimi aradım" diyor ve ekliyor; "Mustafa'nın bazı özelliklerini gördükten sonra hiç milletine, dinine bakmadan gönlüme uyduğu için seçtim ve evlendim."
   <br/>
   <br/>
   Mustafa Bodur ise, tanıştıktan sonra zamanla Anita'yla mutlu olabileceğine inanmış: "Ayrı kültürlerin, ayrı halkların insanları olsak da, birlikte iyi bir yuva kurabileceğine inandım, güvendim. Anita eşim, iyi bir insan, güzel bir insan. Kendisi doktor. Fikrime mantığıma uygun bir insan."
   <br/>
   <br/>
   "Kültigin böyle istedi"
   <br/>
   <br/>
   Cumhurbaşkanı Dizijikoviç, köklerimizin bir olduğunu özellikle vurguluyor: "Bizim ecdatlarımız Tonyukuk, Bilge Kağan ve Kültigin Kağan, onlar çocuklarına birbirlerinize dost olun, beraber olun, mutlu olun, çok çocuklu olun diye tavsiye etmişlerdir. Allah da böyle istemiştir. Ve bence tarih tekerrür ediyor."
   <br/>
   <br/>
   Cumhurbaşkanı damadının müdür yardımcılığı yaptığı Türk kolejinden de çok memnun. "Önemli olan lisenin içeriğidir" diyor, "Bu lisenin öğrencileri Rusya ve dünya çapında bilim olimpiyatlarında derecelere giriyor, birincilikler kazanıyorlar. Biz çocuklarımız için Tuva Türk ortak lisesini kurduğumuz için mutluyuz."
   <br/>
   <br/>
   Tuva'daki Türk okulunu kuran Ufuk Eğitim Vakfı'nın Başkanı Saadettin Başer'se bir yerde Cumhurbaşkanı'nın dünürü sayılırdı; ona da duygularını sormadan edemezdik. Başer, düğünün sevinci ve heyecanı içinde bile olaya objektif bakabiliyordu: "Bugün şayet bir ülkenin cumhurbaşkanı bu okullarda öğretmen olan bir arkadaşa kızını veriyor itimat ediyor ve seviyorsa bu hem okulların misyonunu yerine getirmiş olduğunun bir delilidir, hem de cumhurbaşkanının güvenini kazanmış olmasının bir ifadesidir. Bu bakımdan ben bu olayı okulun açılmasındaki hadise kadar önemli, hatta daha önemli görüyorum. Bu olay, milletimizin gurur duyması, iftihar etmesi lazım gelen bir olaydır"
   <br/>
   <br/>
   "Diğer cumhurbaşkanları da versin"
   <br/>
   <br/>
   Tuva Türk Lisesi Müdürü Tamer Kırca olayı "güven" ekseninde değerlendirerek, "Bu insanlar bizi çok iyi tanıyorlar. Güven duydular ve en değerli varlıklarını bize verdiler" diyor.  Cumhurbaşkanı, düğün töreninde herkesin huzurunda Rusya Federasyonu içerisindeki diğer cumhurbaşkanlarına da kızlarını Türk Koleji öğretmen ve idarecilerine vermelerini tavsiye etti.
   <br/>
   <br/>
   Bu arada, Orta Asya'da artık herkesin tanıdığı Samanyolu TV'deki Ayna haber programının 15 Eylül'de öncesi ve sonrasıyla düğünü geniş olarak yayınlayacağını müjdeleyelim.
   <br/>
   <br/>
   Şimdi Anita ve Mustafa çok mutlu. Fakat Cumhurbaşkanı onlardan acilen bir şey istiyor: Çocuk. "Bu çiftin mutlu ve çok sayıda çocuğa sahip olmasını istiyorum" diyor. Gözleri çekik mi olur acaba; ne dersiniz? Fakat şuna eminiz; çocukları çok sevimli olacaklar.
   <br/>
   <br/>
   Ne mutlu Türkiye'yi mükemmel temsil edenlere.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4113-34-tuvanin-milli-damadi.html), [web.archive.org (arşiv bağlantısı)](http://web.archive.org/web/20131213125228/http://www.aksiyon.com.tr:80/aksiyon/haber-4113-34-tuvanin-milli-damadi.html)
