# Kunta kinte'nin timsahları ısırmıyor

*Saim Orhan Bilinmeyen-tarih*

<div>
 <font>
  <img border="0" height="1" src="/web/20040106234421im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040106234421im_/http://www.aksiyon.com.tr/resim/465/70.jpg" vspace="5"/>
  </p>
 </font>
 <font class="content">
  11 bin kilometrekarelik Batı Afrika ülkesi Gambiya sınırları içerisindeyiz. Tedirginlik dolu uzun bir yolculuktan sonra timsahların kaynaştığı Bakou—Kocikali denen bölgeye ulaştık. İlginçtir, buradaki timsahlar ısırmıyor. Yerlilerin ‘Kutsal Su’ adını verdikleri göletin çevresinde ilerlemeye başlıyoruz. Sağımız solumuz bu yırtıcı sürüngenle dolu. Ağzını açmış güneş banyosu yapan iri bir timsah hiç de sevimli gelmiyor. İrili ufaklı tam 80 timsahla çevrili olmak ürkütücü.
 </font>
 <p>
  <font class="content">
   Rehberimiz bunu hissetmiş olmalı ki; “Sakin olun,  yıllardır bunların arasındayım. Şu ana kadar bir insana zarar verdiklerini görmedim” diyerek avutmaya çalışıyor. Her an saldıracaklarmış gibi duran bu vahşi yaratıkların arasında ilerleyen Avrupalı turistlerin çığlıklarını duyup onlara katılmamak ne mümkün!..
   <br/>
   <br/>
   Bu gördüklerimiz Nil timsahları ve bu cins timsahların çok tehlikeli olduğu biliniyor. Ama yerliler ısrarlı: “Bu sudakiler kesinlikle ısırmaz; çünkü su kutsaldır.” Bu sözleri öyle çok yineliyorlar ki, ikna oluyoruz ve rehberimizin gözetiminde bu tehlikeli hayvanlara dokunmaya çalışıyoruz. Elimizi güneş banyosu yapan bir timsahın altına sokmamız söyleniyor. Denileni yapıyoruz. Hayvanın vücudu öyle serin ki. Güvenimiz arttıkça daha tehlikeli sayılabilecek girişimlerde bulunuyoruz. Güneşlenen timsahı kuyruğundan  tutup göle doğru harekete geçiriyoruz. Kuyruğu üzerindeki yaprak gibi çıkıntılar sıkılınca rahatsız olan hayvan ilerlemeye başlıyor ve çareyi kendini suya atmakta buluyor. Ama hamile olanlarına yanaşmıyoruz. Çünkü yavrusunu koruma içgüdüsüyle saldırgan olabiliyorlar.
   <br/>
   <br/>
   Bu bölgedekilerin zararsız olduğuna somut örnek: Çok yağmur yağdığı zaman küçük gölü temizlemeye gelen köylüler bu hayvanlarla kaynayan gölün içinde rahatça dolaşıyorlar. Yağmur sularının taşıdığı pislikleri elleriyle kıyıya çeken köylülere şimdiye kadar hiç zarar gelmemiş.
   <br/>
   <br/>
   Gambiya, tarihinde çok acı günler yaşamış bir ülke. Köle ticaretinin en yoğun yapıldığı yerlerden biri. Ünlü Kunta Kinte’nin ülkesi. Köle tacirleri, bir alıcı çıkıncaya kadar kaçmasınlar diye köleleri kıyıdan bir hayli uzak olan adalara götürürlermiş. Kaçmaya çalışanlar ya akıntılara kapılarak can verirmiş ya da timsahlara yem olurmuş. Çok sayıda siyah derili insan esaretten kaçayım derken çevredeki bu yırtıcı hayvana yem olmuş. O timsahlar Gambiya’da hâlâ var ve zaman zaman tehlikeli olabiliyor. O yüzden siz siz olun Gambiya’ya ayak bastığınızda  her timsahı ‘dost’ sanmayın. Çünkü ısırmayanlar, sadece “Kutsal Su”yun çevresindekiler.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3148&yorum_id=1), [web.archive.org (arşiv bağlantısı)](http://web.archive.org/web/20040106234421/http://www.aksiyon.com.tr:80/detay.php?id=3148&yorum_id=1)
