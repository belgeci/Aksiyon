# CHP''nin Ankara zikri ile Brüksel fikri arasında dansı

*Selçuk Gültaşlı 2009.02.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ana muhalefet lideri Deniz Baykal, 5 yıl aradan sonra ziyaret ettiği Brüksel’de AK Parti’ye yoğun suçlamalar yöneltip Ergenekon’u savundu. Ergenekon için “sözde dava” diyerek “avukatlığı” Brüksel’e de taşıdı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090221051401im_/http://www.aksiyon.com.tr/resim/741/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090221051401/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090221051401/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090221051401oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090221051401oe_/http://aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Son 14 yıldır CHP’nin başkanlığını yapan Deniz Baykal’ diyordu, Brüksel’de bizleri ana muhalefet liderinin konuşmasına davet eden Avrupa Siyaset Merkezi (EPC). Seçimi kaybeden parti liderinin arkasına bakmadan koltuğunu bıraktığı Avrupa’da ‘14 yıl parti liderliği’ yapmak bile çok şey anlatıyor.
   <br>
    <br>
     Kendisinden üç hafta önce Brüksel’de benzeri bir tur atan Başbakan Recep Tayyip Erdoğan gibi, Baykal da Brüksel’in bütün akil adamları ile görüştü geçen hafta. Aslında açık olan CHP Brüksel Ofisi’nin resmî açılışını da sıkıştırdı araya. Beş yıl aradan sonra Brüksel’e gelmesi de, Brüksel’de bir büro açması da Türkiye’yi Avrupa yönünde ‘muasır medeniyetler seviyesine’ çıkarma hedefi ile yatıp kalkan bir parti için son derece tutarlı ‘açılımlar’.
     <br/>
     <br/>
     Erdoğan’ın Belçika temaslarını nasıl adım adım takip ettiysem, Baykal’ın da bütün temaslarına yetişmeye çalıştım. Ne yalan söyleyeyim, CHP Bürosu’ndaki basın toplantısında kendisini çok da takdir ettim. Tamamen AB reformlarına odaklı, bir manada ‘Brüksel imanını tazeleyen’ tonun yanında iç siyasete hiç bulaşmaması, Baykal’ı, Brüksel’de birkaç cümle ile de olsa CHP’yi eleştiren Erdoğan ile mukayese ettiğimde bir anda irtifa açısından yukarılara çekti. Basın toplantısı ardından meslektaşlarla konuşurken de “Eğer gün boyunca bu tutumunu devam ettirir ve iç siyasete girmeden AB odaklı mesajlarını sürdürürse büyük fark atar Erdoğan’a.” dedim. Basın toplantısının büyük bölümünde savunmada kalmasına rağmen büyük bir nezaketle cevaplar vermesi de, herhangi bir ters soruda sinirlerine hâkim olamayan Erdoğan’la karşılaştırılınca Baykal’a ilk andan olumlu puanlar getiriyordu.
     <br/>
     <br/>
     İlk raundun bu olumlu tortuları ile Baykal’ın EPC’de yapacağı konuşmanın yolunu tuttuk. Konuşmasının ilk dakikalarında CHP’nin AB’yi ne kadar büyük bir şevkle desteklediğini anlatan Baykal, tam da takip edenlerde ‘iç siyasete girmeyecek herhâlde, helal olsun’ dedirtecekken, direksiyon tekrar mecburi istikamete çekti ki birden kendimizi laikliğin neden vazgeçilmez olduğunun derin tahlillerinde bulduk. İşte o dakikadan sonra Baykal’ın konuşması, mimikleri ve vurguları ile tam bir CHP Meclis Grup Toplantısı nutkuna dönüşüverdi.
     <br/>
     <br/>
     Ezcümle, Baykal, Avrupalılara “Siz AK Parti’nin yaptığı reformlar ile Türkiye’yi Avrupa Birliği’ne taşıdığını sanıyorsunuz ama aslında Türkiye, Hamas ve Hizbullah coğrafyasına taşınıyor.” mesajı verdi. Gerilen yüz kasları, çatık kaşlar ve Avrupalıların kavramakta zorlanacağı sertlikte bir konuşma ile Baykal, orijinal hâline dönüvermişti. Kullandığı ifadeler, kaynaklar ise hayli ilginçti. İngilizce yaptığı konuşmasında sık sık ‘yanlış giden neydi?’ (what went wrong?) ifadesini kullandı. ‘What went wrong?’, Amerikalı Profesör Bernard Lewis’in 11 Eylül’den sonra yazdığı kitabın ismi. Türkiye aşkıyla maruf hatta Ermeni ‘soykırımını’ inkâr ettiği için Fransa’da mahkum olan Lewis, 11 Eylül’den sonra birdenbire neo-conların önemli fikir babalarından biri olmuştu.
     <br/>
     <br/>
     ÇAĞAPTAY’DAN İKTİBASLAR
     <br/>
     <br/>
     Baykal’ın bolca iktibas ettiği diğer bir kaynak da yine neo-conların oldukça faal olduğu Washington Institute’un Türkiye analizleriydi. Soner Çağaptay isimli uzmanın yaptığı bu tahlillerden bir tanesinde, mesela, cinsiyet eşitliğinde Türkiye’nin Suudi Arabistan’ın gerisine düştüğü iddia ediliyordu. Yani, kadınların araba kullanamadığı bir ülkenin, kadın başbakan çıkartmış bir Türkiye’den daha ileri olduğunu söyleyen bir makaleyi bol bol kullandı Baykal.
     <br/>
     <br/>
     UYARI ACABA KİMEYDİ?
     <br/>
     <br/>
     Bana göre, genelde vahim olan konuşmasının dibe vurduğu yer ise Ergenekon’a ‘sözde dava’ dediği bölümdü. Ergenekon avukatlığını Brüksel’e taşıyan CHP lideri, 74 baronun Ergenekon soruşturmasını eleştirmesinden bahisle saygıdeğer birçok toplum liderinin iddianamesiz bir şekilde hapislerde tutulduğunu savunuyordu. Baykal’ın baltayı taşa kuvvetlice vurduğu konu Ergenekon oldu zira konuşmanın hemen ertesi günü Türkiye raporunu Dış İlişkiler Komitesi’nde kabul eden Avrupa Parlamentosu, Ergenekon paragrafını daha da güçlendirdi. Geçen yılki ifadeler aynen korunurken, bu defa faili meçhul cinayetlerde ve özellikle de Hran Dink’in katledilmesinde Ergenekon parmağının ‘çok daha ciddi bir şekilde’ araştırılması talep ediliyordu. Demek ki, AP Ergenekon soruşturmasının yeteri kadar ciddiye alınmadığını düşünüyordu ve soruşturmayı sulandırmaya çalışanlara karşı bir uyarı gönderiyordu.
     <br/>
     <br/>
     Dış İlişkiler Komitesi’nde ezici bir çoğunlukla (65 evet, 4 hayır, 1 çekimser)  kabul edilmesinin ardından raporun yazarı Hollandalı Hristiyan Demokrat Ria Oomen- Ruijten yaptığı basın toplantısında CHP’yi kastederek bir siyasi partinin devam etmekte olan bir davaya neden müdahil olduğunu anlayamadığını söyledi. Alman Yeşiller Partisi’nin eş başkanı ve hâlen AP üyesi olan Cem Özdemir ise Baykal’ı dinleyenlerin özellikle Ergenekon savunmasına şaşırdıklarını zira ana muhalefet partisi liderinin bir mafya yapılanmasını müdafaa ediyormuş gibi bir intiba verdiğini aktardı.
     <br/>
     <br/>
     Baykal’ın AB’yi ziyaret etmesi çok mühim. Brüksel’de büro açmaları takdire şayan. Amma velakin Türkiye’de dindar kitleleri kazanmak için açılım üstüne açılım yapan (ve çok da iyi eden) CHP ile Brüksel’de Avrupalıları “Laikliğin ehemmiyetini bir türlü anlayamıyorsunuz!” diye fırçalayan Baykal’ı yan yana getirmekte zorlanıyor herkes, hâliyle. 301. maddenin Meclis’ten geçirilmemesi için türlü ‘taklalar’ atan CHP’nin AB reformlarında samimi olduğunu gösterebilmesi için Ankara’da da Brüksel’de de fikri ile zikrinin en azından paralellik göstermesi gerekiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=32400), [web.archive.org (arşiv bağlantısı)](http://web.archive.org/web/20090221051401/http://aksiyon.com.tr:80/detay.php?id=32400)
