# NATO yolun sonuna mı geldi?

*Selçuk Gültaşlı 2003.02.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Washington’un hiç de alışık olmadığı bir şekilde kafa tutan Almanya, Fransa ya da diğerlerinin uzun vadede ABD'ye itirazlarını kronikleştirmeleri durumunda NATO’nun bir süre sonra ortak güvenlik dışında “abesle” iştigal eden bir örgüt olma ihtimali bulunuyor. Çoğumuzun hatıralarında hâlâ canlıdır Berlin Duvarı’nın yıkılışı. Benim hafızamda kalan görüntüsü şu: Altında rengi solmuş bir kot pantolon, üstünde deri ceket, sarı bıyıklı sarışın bir Doğu Alman’ın insani enerjisinin sınırlarına aldırış etmeden bütün duvarı yıkacakmış gibi hırsla salladığı balyoz darbeleri.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527181103im_/http://www.aksiyon.com.tr/resim/428/12.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   9 Kasım 1989’da utanç duvarına saldıranlar dünyadaki uluslararası sisteme de balyoz salladıklarının muhtemelen farkında değillerdi.
   <br>
    <br>
     Duvar’ın yıkılışı, iki kutuplu dünyayı sona erdiren bir milat oldu. Komünist Blok’un bütün yapıları —Varşova Paktı, Komekon, SSCB— kısa bir sürede hak ile yeksan oldu. Batı’da, “hür dünyada” ise varlık sebepleri “ikizlerini” kaybeden kurumlar büyük bir bunalıma girdiler. Bunalımın en derinden hissedildiği yapı hiç şüphesiz “düşman ikizini” kaybeden NATO’ydu. NATO bundan sonra ne yapardı, ne işe yarardı? Ya da ne iş olsa yapar mıydı?
     <br>
      <br/>
      4 Nisan 1949’da Washington D.C.’de 12 ülke NATO Anlaşması’nı imzaladığında ortada somut bir tehdit vardı. II. Dünya Savaşı’ndan güçlü çıkan Sovyet Diktatörü Stalin hızını alamayıp Almanya’yı ikiye bölmüş, Norveç, Yunanistan ve Türkiye’den toprak taleplerinde bulunmuştu. Savaşın son bulduğu 1945’ten NATO’nun kurulduğu 1949’a kadar Stalin’in ihtirasları o kadar azdı ki, İngiltere Başbakanı Winston Churchill 5 Mart 1946’da meşhur Demir Perde konuşmasını yapmak zorunda kaldı.
      <br/>
      <br/>
      NATO’nun tek bir kuruluş amacı vardı: Üyelerini Sovyet tehdidine karşı korumak. Dünya tarihinin ilk kolektif savunma örgütü olan NATO’nun temel ilkesi çok basit: Birimiz hepimiz, hepimiz birimiz için!
      <br/>
      <br/>
      Berlin Duvarı’nın yıkılmasına kadar NATO’nun varlığını, meşruiyet zeminini kimse sorgulamadı, sorgulayamadı. Zira karşılarında Varşova Paktı halinde tecessüm etmiş tam teşekküllü “kızıl tehdit” vardı.
      <br/>
      <br/>
      Sovyet İmparatorluğu’nun çöküşünün ardından, “düşmanının kanıyla” beslenen NATO için zor günler başladı. Akademik dergilerde, panellerde NATO’nun varlık sebebinin ortadan kalktığı, dolayısıyla İttifak’ın ömrünü tamamladığı yorumları yapılıyordu. Bu yorumlara göre NATO bir süre daha suni tehdit algılamaları ile hayatiyetini devam ettirecek ancak bir süreden sonra varlığı tamamen “abes” olacaktı.
      <br/>
      <br/>
      Bu yorumların zirveye ulaştığı 1990’ların başında kimlik bunalımına düşen NATO’nun imdadına “İslami köktendincilik” yetişti.
      <br/>
      <br/>
      Soğuk Savaş sonrası dönemde kendisini yeniden yapılandırmaya çalışan bir güvenlik örgütünün elbette ortak bir düşman bulması gerekiyordu. NATO’ya hayat öpücüğünü dönemin İngiltere Başbakanı Margaret Thatcher verdi. İslam âleminin büyük tepkisini çeken açıklamalarında Thatcher, NATO’nun yeni varlık sebebini dünya kamuoyuna açıkladı: İslami köktendincilik.
      <br/>
      <br/>
      NATO bir süre Thatcher’ın ortaya attığı “İslami tehdit” ve eski Doğu Bloku ülkelerini üye kaydetme işleri ile “oyalandı” ta ki geçen haftaki kriz patlayana kadar.
      <br/>
      <br/>
      Bu ne krizi?
      <br/>
      <br/>
      Öncelikle geçen hafta Türkiye’nin NATO Anlaşması’nın 4. maddesinin uygulamaya konulmasını talep ederek tetiklediği bunalımın tabiatına ve tarihine kısa bir göz atmak gerekiyor.
      <br/>
      <br/>
      ABD Savunma Bakan Yardımcısı Paul Wolfowitz, Aralık ayı başında Ankara’dan dönüşünde uğradığı Brüksel’de NATO yetkililerine muhtemel Irak savaşında ABD’nin NATO’dan beklentilerini içeren bir paket iletti. Washington sözkonusu paketin uygulamaya konulmasını 15 Ocak’ta resmen talep etti.  Pakette 3 temel unsur bulunuyor:
      <br/>
      <br/>
      1— Muhtemel bir Irak savaşında mezkur ülke ile sınırı olan tek NATO üyesi olarak Türkiye’nin İttifakça korunması. Bu çerçevede Türkiye’ye erken uyarı Awacs uçakları, patriot füzeleri ve kimyasal—biyolojik saldırılara karşı koruma birimlerinin gönderilmesi.
      <br/>
      <br/>
      2— Avrupa’daki ABD üslerinin korunması
      <br/>
      <br/>
      3— Balkanlar’daki Amerikan askerlerinin Körfez’e kaydırılması durumunda boşluğun İttifak askerlerince doldurulması.
      <br/>
      <br/>
      NATO 15 Ocak’tan bu yana mezkur ABD taleplerini inceliyor. Verilmesi gereken karar hiç bir bağlayıcılığı olmayan “ihtiyati planlamaya” geçilmesi. İhtiyati planlamanın hayata geçirilmesi için de ikinci bir NATO Konseyi kararı gerektiğinden “planlamaya” karar vermenin hiç bir müeyyidesi yok.
      <br/>
      <br/>
      Ocak ayı sonuna doğru Almanya, Belçika, Fransa ve Lüksemburg’un ihtiyati planlamaya özde değil ancak zamanlama açısından itiraz ettikleri belirtiliyordu. Lüksemburg daha sonra itirazını geri çekti.
      <br/>
      <br/>
      Uzun bir süre 3 ülkenin itirazını kaldırmasını bekleyen NATO Genel Sekreteri George Robertson üyelerin ihtiyati planlamaya tavırlarını netleştirmeleri için 9 Şubat’ta son bulacak bir “sessizlik süreci” başlattı. “Sessizlik süreci” bozulmazsa planlamaya “evet” denmiş olacaktı. Ancak Almanya, Belçika ve Fransa vetolarını kullandılar.
      <br/>
      <br/>
      Savaşın ayak seslerinin yaklaştığını duyan ve 3 ülkenin vetosu ile karşılaşan Türkiye, NATO Anlaşması’nın 4. maddesini yürürlüğe soktu. 4. madde şöyle diyor: Taraflardan herhangi biri, taraflardan birinin toprak bütünlüğü, siyasi bağımsızlığı ya da güvenliğinin tehdit edildiğini düşündüğü zaman, tüm Taraflar birlikte danışmalarda bulunacaklardır.
      <br/>
      <br/>
      4. maddenin resmen talep edilmesi ile bunalımın aşılacağını düşünenler yanıldı. Zira 3 ülke müteselsilen yapılan bir çok NATO Konseyi toplantısına ve Amerikan paketinin sadece Türkiye’nin güvenlik ihtiyaçlarına cevap verecek şekilde budanmasına rağmen vetolarını kaldırmayarak İttifak’ın en büyük krizine yol açtılar. NATO’da bu çapta bunalım daha önce iki dönemde yaşandı. Bunlardan birincisi 1966’da dönemin Fransa Cumhurbaşkanı Charles De Gaulle’un Amerikalılara kızarak NATO karargahını Paris’ten kapı dışarı etmesi, ikincisi ise 1980’lerde ABD’nin Avrupa’ya taktik nükleer füzeler yerleştirmek istemesi ile müttefikler arasında patlayan anlaşmazlık.
      <br/>
      <br/>
      Ancak her iki krizde de, kuruluş amacı sadece ve sadece üyelerine güvenlik sağlamak olan İttifak’ın diğer bir üyesinin talebine rağmen yardıma koşmakta ayak direnmesi gibi bir durum sözkonusu değildi. Şimdi Brüksel’de en çok sorulan soru şu: Eğer bir üye tehdit altında olduğunu hissediyor ve resmi talepte bulunuyorsa, bu isteğe cevap vermeyen NATO’nun kurum olarak nasıl bir anlamı olabilir?
      <br/>
      <br/>
      Üç ülkenin Türkiye’nin isteklerine ayak diremelerini Türklere karşı gibi algılamak hatalı olur. Mezkur 3 ülkenin temsilcileri ile görüştüğünüzde tavırlarının Türkiye ile ilgisi olmadığını, ABD’ye muhalefet ettiklerini açık seçik söylüyorlar. Fransa Cumhurbaşkanı Jacques Chirac’ın Cumhurbaşkanı Ahmet Necdet Sezer’i araması, Alman Başbakanı Gerhard Schröder’in Alman Meclisi’nde yaptığı konuşmada Türkiye’nin yanında oldukları mesajı vermesi “biz aslında ABD’ye karşıyız” vurgusunu güçlendirmek için. 3 ülke de BM silah müfettişlerinin 14 Şubat’ta Güvenlik Konseyi’ne sunacakları 2. raporu görmek, ona göre hareket etmek istiyor. NATO bunalımının 15 Şubat’ta çözülebileceği spekülasyonları yapılıyor.
      <br/>
      <br/>
      NATO’daki bunalımı iki şekilde okumak mümkün. “Kısa vadede” sözkonusu 3 ülkenin muhtemel bir Irak savaşını çok haklı sebeplerle “ahlaksız” bir savaş olarak niteleyip, ABD’nin yanında yer almak istememeleri. Aslında bu 3 ülke ile Türkiye farklı düşünmüyor ama tabi ki Türkiye’nin Washington ile ilişkileri çok farklı. Ancak “uzun vadeli” okumaya alıştığımızda işler karışıyor. “Küçük ülke” Belçika’nın Dışişleri Bakanı Louis Michel’in dediği gibi Avrupalılar artık “ABD’nin hizmetkarı” değil, “ortakları”. Kafalarına uymayan bir durum varsa artık sesleri daha yüksek çıkacak. Almanya ve Fransa’ya bakarsanız, onlar da yeni dünya düzeninde “biz de varız” diyorlar, Washington’un hiç de alışık olmadığı bir şekilde ABD’ye kafa tutuyorlar. Almanya, Fransa ya da diğerlerinin uzun vadede ABD’ye itirazlarını kronikleştirmeleri durumunda NATO’nun bir süre sonra ortak güvenlik dışında “abesle” iştigal eden bir örgüt olma ihtimali bulunuyor. Abesle meşgul olan bir kurumun da uzun süre yaşayamayacağı ortada. ABD Dışişleri Bakanı Colin Powell’in aslında söylediği tam da bu: Eğer üyelerine güvenlik sağlayamazsa NATO çökebilir!
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2408), [web.archive.org (arşiv bağlantısı)](http://web.archive.org/web/20060527181103/http://www.aksiyon.com.tr:80/detay.php?id=2408)
