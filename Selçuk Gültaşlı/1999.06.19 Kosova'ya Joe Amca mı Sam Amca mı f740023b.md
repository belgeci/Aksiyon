# Kosova’ya Joe Amca mı, Sam Amca mı?

*Selçuk Gültaşlı 1999.06.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İkinci Dünya Savaşı’nda, Soğuk Savaş’ın tersine üç düşman birbiriyle mücadele ediyordu; liberal demokrasi (o zaman için liberalliği tartışılabilir), komünizm ve faşizm.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527181149im_/http://www.aksiyon.com.tr/resim/237/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hitler, Stalin ile anlaşmasını bozup Sovyetler’e saldırınca, liberalizm ile komünizm zoraki dost oldular. Bu ‘zorakilik’ bir süre sonra dostane ilişkilere dönüştü. Öyle ki, ABD’nin lakabı olan Uncle Sam (Sam Amca) SSCB’ye uyarlanmış ve Stalin’in ülkesine Uncle Joe (Joe Amca) denir olmuştu.
   <br>
    <br>
     Balayı, Naziler yenilip ABD orduları ile Kızıl Ordu Avrupa’nın ortasında karşı karşıya geldiğinde birdenbire kâbusa dönüştü. Avrupa’nın ‘Bizans diplomasisi’ne yabancı toy süpergüç ABD, savaş sonrasında da SSCB ile dostluk ve işbirliğine dayalı bir ilişki kurulabileceğini düşünüyordu. ABD’nin bu olumlu yaklaşımına SSCB, Avrupa’nın yarısını işgal ederek cevap verdi. Almanya ikiye bölündü, başkent Berlin dünyada bir duvarla ikiye bölünen ilk şehir unvanını aldı. Çekoslovakya da böyle kaybedildi. ABD askerleri Prag’a 30 km. kala durdular, ama Kızıl Ordu ‘işgal edebildiğin kadar işgal et’ emrini almıştı. Kızıl Ordu’nun ilerleyişine, Avrupa’da savaşın bir an önce bitmesi için ilk başlarda gözyuman ABD, kısa süre sonra Stalin’in ortak düşmanları Hitler’den çok da farklı olmadığını anladı. Uncle Joe sempatisi bir paranoyaya dönüştü, Amerika’da artık şu tür sloganlar moda olmuştu: “Kızıl olmak ölümden iyidir” (Red, better than dead), “Her yerde kızıllar var” (Red, under the bed).
     <br>
      <br/>
      Stalin, Yalta’da söz verdiği gibi Hitler’in faşist orduları yenildikten sonra işgal ettiği ülkelerde demokratik seçimlere izin vermedi ve Moskova’ya bağlı bir dizi uydu ülke üretti.
      <br/>
      <br/>
      “Tarih tereddütten mi, tekerrürden mi ibaret” tartışması yapılırken, Rusların NATO’yu by—pass ederek Kosova’ya girmeleri ‘tarih tekerrürden ibarettir” fikrinin yanlılarına büyük moral oldu. Tabii bir diğer tartışma konusu da, Bosna’da SFOR’a bağlı görev yapan Rus askerlerini Kosova’ya sokan Rus General Viktor Zavarzin’in tuğgenerallikten tümgeneralliğe mi, tümgenerallikten korgeneralliğe mi, yoksa korgenerallikten orgeneralliğe mi terfi ettirildiğiydi. Türk basınında her gazete mezkur generale kendine göre bir rütbe vermişti.
      <br/>
      <br/>
      Ama asıl önemli tartışma konusu tabii ki tarih tekerrürü idi. II. Dünya Savaşı’nın son günlerinde Kızıl Ordu ile ABD liderliğindeki müttefikler Berlin’e ilk giren kuvvetler olmak için yarışmışlar ama ipi Kızıl Ordu göğüslemişti. ABD Kosova’da da gafil avlandı ve rövanşı Ruslara kaptırdı.
      <br/>
      <br/>
      Kosova; Berlin’leşme sürecinde mi?
      <br/>
      <br/>
      Ruslar’ın NATO güçlerinden önce Kosova’ya girerek Priştina’daki havaalanını denetimleri altına almaları “yeni bir Berlin mi?” sorusunu akla getiriyor. II. Dünya Savaşı’nın ardından Almanya’yı 4 sektöre bölen müttefikler, daha sonra Berlin’i de ikiye bölmüşlerdi. Berlin’in bölünmesinin sebebi ABD ile SSCB’nin şehrin statüsü konusunda anlaşamamalarıydı.
      <br/>
      <br/>
      Şimdi Kosova da 5 sektöre bölünmüş bulunuyor, ama aralarında Rus sektörü yok. Sorun da buradan kaynaklanıyor. Rusların Bosna’daki gibi sektörlerin birinin içinde yeralmasını isteyen ABD’ye Ruslar, “Ayrı bir sektör istiyoruz” şeklinde cevap veriyorlar. Washington ise, Kosova krizinde bir mermi dahi atmayan ve sürekli gerginlik yaratan Ruslara sadece ve ancak NATO komutası altında görev verebileceklerini iletiyor.
      <br/>
      <br/>
      Berlin ile Kosova arasında ciddi farklılıklar var. En önemlisi de II. Dünya Savaşı’nda enerjileri tükenmiş İngiltere ve Fransa dünya siyaset sahnesinden çekilirken, ABD ve SSCB bu boşluğu doldurmuşlardı. Rusya’nın şu an böyle bir gücü yok. NATO’nun Yugoslavya’ya karşı hava harekatını başlattığı 24 Mart’ta müttefikleri III. Dünya Savaşı ile tehdit eden Rusya, muhteşem Karadeniz Filosu’ndan bölgeye sadece, daha çok bir balıkçı teknesini andıran Liman İstihbarat Gemisi’ni gönderebilmişti.
      <br/>
      <br/>
      Rusya, tabii ki Nizam—ı Âlem Ocakları’nın “ Arnavut kardeşlerimizi katletmeye giden Rus gemilerinin geçişini Boğazlar’ı teknelerle kapatarak engelleyeceğiz” tehdidinden korkmamıştı. Ama dişleri tek tek düşen eski süper güç, her kükrediğinde hem ne kadar çok dişinin düştüğünü gösteriyordu, hem de bir diş daha kaybediyordu. Ruslar, yakıt bulamadıkları için efsanevi filolarını açık denizlere gönderememişlerdi. Kosova’ya giren askerlerinin de İngiliz askerlerinden su istedikleri haberleri geliyor. Yani Rus ordusunun lojistiği sıfır, atacakları her adımda Batı’nın parasal yardımına ihtiyaçları var. II. Dünya Savaşı’ndaki Joe Amca’nın Kosova’nın da akrabası olması zor görünüyor. Stratejistler, Rusların sürpriz bir hamleyle Kosova’ya girişlerini; daha çok IMF ve G—8 gibi uluslararası platformlarda kredi konusundaki pazarlık güçlerini artırmaya matuf bir harekat olarak yorumluyor.
      <br/>
      <br/>
      ABD ise, II. Dünya Savaşı’nda SSCB’ye güvenerek yaptığı hatayı tekrar etmek istemiyor. ABD Dışişleri Bakanı Madeleine Albright, Kosova’daki Rus güçlerin ancak NATO komutası altında görev alabileceklerini defaatle kamuoyuna açıkladı. Rusların NATO güçlerinden önce Kosova’ya girişini de diplomatik bir dille ‘Ruslar çok iştiyaklılar. O yüzden bizden önce bölgeye girdiler” şeklinde yorumluyor.
      <br/>
      <br/>
      UÇK askerlerinin başkent Priştina’ya yaklaşması, NATO kuvvetlerinin Kosova’yı denetim altına almaya başlaması ve her gün bir kaç adet toplu mezarın bulunması ile dünya kamuoyunun tamamen Sırpların ve onların en büyük müttefiki Rusların aleyhine döneceğini derpiş ettiğimizde, Rusların bölgede ayrı bir sektör elde ederek, Kosova’yı böleceklerini düşünmek doğru bir analiz olmayacaktır. Ruslar er ya da geç NATO komutasını kabul edeceklerdir.
      <br/>
      <br/>
      Peki, şimdi ne olacak?
      <br/>
      <br/>
      Sırplar bir kaç gün içerisinde Kosova’yı terketmiş olacaklar. Sadece Sırp askerleri değil, Sırp ordusunun Müslüman katliamına destek veren Kosovalı Sırplar da bölgeyi terkediyorlar. Peki şimdi ne olacak? BM Güvenlik Konseyi’nin 10 Haziran’da kabul ettiği G—8 planı Kosova için ne getiriyor? Dünyanın en zengin yedi ükesi ve Rusya’nın oluşturduğu G—8 planı, mart ayında imzalanan Rambouillet Anlaşması’ndan pek farklı değil. Temelde Yugoslavya’nın hükümranlığı ve toprak bütünlüğü içerisinde Kosova’ya geniş bir özerklik ve ‘anlamlı’ bir kendi kendini yönetme hakkı öngörüyor. Kosova’nın müstakbel statüsü ile ilgili olarak Rambouillet Anlaşması’na gönderme yapıyor. Rambouillet Anlaşması da üç yıllık bir ara yönetimin ardından Kosovalı Arnavutlara, ‘kendi kaderlerini tayin etme’ hakkı veriyordu. G—8 Anlaşması’nın Rambouillet’den en önemli farkı, Kosova’daki Sırp güçlerinin sayısının önemli düzeyde azaltılıyor olması. Öncelikle bütün Sırp güçler Kosova’dan çekiliyorlar, ardından anlaşılan bir sayıda Sırp askeri uluslararası sivil misyon ve uluslararası güvenlik varlığı ile ilişkilerin yürütülmesi; mayın tarlalarının tespiti ve temizlenmesi; Sırpların kutsal addettikleri yerlerin korunması; önemli sınır kapılarında yeralmak için Kosova’ya geri dönecekler.
      <br/>
      <br/>
      G—8 Anlaşması, Kosova’da işler düzene girene kadar yönetimi Uluslararası Sivil Varlık’a (USV) bırakıyor. USV’ın önemli görevlerinden birisi de Rambouillet Anlaşması gözönüne alınarak Kosova’nın müstakbel statüsünün tespit edilmesi.
      <br/>
      <br/>
      G—8 Anlaşması da Yugoslavya’nın toprak bütünlüğü içerisinde soruna çözüm aranmasından söz ediyor, ancak Sırp vahşetinin geçen günlerle birlikte ortaya çıkmasıyla birlikte, Yugoslavya’nın artık bu bölgeyi yönetemeyeceği belirgin hale gelecektir. Sırp ordusunun katliamına katılan Kosovalı Sırpların büyük bir bölümünün bölgeden ayrılması, iki halkın artık birarada yaşamalarının mümkün olmadığını gösteriyor. Kosova kısa vadede ağır bir bedel ödese de, uzun vadede bu bedelin karşılığını görecek.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15497), [web.archive.org (arşiv bağlantısı)](http://web.archive.org/web/20060527181149/http://www.aksiyon.com.tr:80/detay.php?id=15497)
