# Brooks'u tutuklayanlar da F-tipi çıktı!

*Selçuk Gültaşlı 2011.07.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span>
    İngiltere’deki son telekulak skandalı ve sonrasında gerçekleşen tutuklama ve istifalar Türkiye’de yaşansaydı ne olurdu? İşte size küçük bir zihin egzersizi…
   </span>
  </font>
 </div>
 <div id="newsText">
  <font class="detail-text">
   <p>
    <p class="BasicParagraph">
     <span>
      'G
     </span>
     <span>
      üvenilir kaynaklardan edinilen bilgilere göre İngiltere’nin en cesur araştırmacı gazetecilerinden Rebekah Brooks’un tutuklanmasının arkasında askeri, polisi, yargıyı, içişleri bakanlığını, dışişleri bakanlığını, orman bakanlığını, süne ve kımılla mücadele kurumunun kontrolünü ele geçiren F-tipi polisler bulunuyor. Bu kaynaklara göre Brooks, Scotland Yard’a sızan ve İngiltere’deki F-tipi okullardan mezun olan polislerce hükümete ve harekete yönelik son muhalefeti de yok etmek için tutuklandı. Dergimize konuşan kaynaklar, Brooks’un bütün İngiliz devlet kurumlarına sızmak için acımasız bir kampanya yürüten Gülenistlerle ilgili bir kitap hazırlığında olduğunu vurguluyor. Brooks’un ve eşinin bilsayarlarına önceki gün el konmuştu’.
     </span>
    </p>
    <p class="2011gomme">
     <span>
      Geçen haftasonu Chatham House’de çalışan bir arkadaşımı ziyaret için Londra’daydım. Televizyonlar, radyolar, sokaklardaki insanlar, herkes ama herkes telefon dinleme skandalını konuşuyordu. En ciddisinden en hafifine bütün gazete manşetlerinde Rupert Murdoch, oğlu James, News International’ın Genel Müdürü ve News of the World’un eski Genel Yayın Yönetmeni Rebekah Brooks, İngiltere Başbakanı David Cameron’un Murdoch’la samimi ilişkileri en ince teferruatına kadar teşrih masasına yatırılmıştı. Murdoch’ın gazetelerinde telefon dinlemenin yaygın olduğunu ilk defa kamuoyuna açıklayan Sean Hoare’nın evinde ölü bulunması, eski İngiltere Başbakanı Gordon Brown’ın “Murdoch’ın adamları telefonlarımı suça bulaşmış insanlara dinlettirdi” sözleri hikâyeyi gazeteciler açısından “tadından yenmez” hâle getiriyordu.
     </span>
    </p>
    <p class="2011gomme">
     <span>
      Londra’da Türkiye’yle ilgilenen insanlarla sohbetlerimi sürdürürken cep telefonlarına sürekli “son dakikalar” düşüyordu. Ve en bomba son dakika haberi beni Piccadily Meydanı’nda bir Lübnan lokantasında yakaladı. İngiltere’nin “en cesur ve araştırmacı kadın gazetecisi” Rebekah Brooks tutuklanmıştı.
     </span>
    </p>
    <p class="2011gomme">
     <span>
      Bir sürü soru zihnimi tırmalamaya başladı. Evvela, Şekspir’in memleketi, demokrasinin beşiği, Magna Carta’nın anayurdu İngiltere gibi bir ülkede gazeteci tutuklanabilir miydi? İfade hürriyetinin kristalleştiği, dünyanın bütün muhaliflerinin son melce olarak sığındıkları, herkes istediği gibi neyi konuşmak istiyorsa bağıra çağıra içini döksün diye insanoğluna Hyde Park’ta Speakers’ Corner’ı hediye etmiş bir medeniyette hem “cesur” hem “araştırmacı” ve hem de kadın olmasına rağmen başarı merdivenlerini hızla yükselmiş biri nasıl parmaklıkların arkasına layık görülebilirdi?
     </span>
    </p>
    <p class="2011gomme">
     <span>
      İçimi kemiren bir merakla gazete sayfalarını karıştırdım. Meslek dayanışması adına ellerinde Brooks fotoğrafları, mesela, Trafalgar Meydanı’nda gösteri yapıyor, köşelerinde masuniyet karinesini ağızlarına pelesenk ediyorlar mi diye bir göz gezdirdim. Hatta bazıları Brooks’un tutuklanması, Murdoch’un zor durumda kalmasından acaba İngiliz devleti içinde örgütlenmiş gizli bir yapıdan bahsediyor mu diye de tecessüs ettim, haber programlarını seyretmeye çalıştım. Hiç te beklediğim gibi bir manzara ile karşılaşmadım. Neredeyse bütün gazeteler Brooks ve patronuna yükleniyor, “mesleğimizi iki paralık ettiniz” diyordu.
     </span>
    </p>
    <p class="2011gomme">
     <span>
      Londra’dan dönerken Brüksel’de Türkiye meselelerini takip eden bir arkadaştan esprili bir mesaj geldi. ZAMAN’ın Brüksel Temsilcisi olarak Londra’ya ziyaretimin Brooks’un başına gelenlerle bir irtibatı olup olmadığını soruyordu. Ben de kendisine yukarıdaki ilk paragrafı cevap olarak gönderdim.
     </span>
    </p>
    <p class="2011gomme">
     <span>
      Ayrıca, bilvesile, tarifi imkansız hayalkırıklığımı da kendisine aktardım. Zavallı Brooks’a sahip çıkan olmamıştı. Koca AB kurumları, Avrupa Konseyi, AGİT, milletlerarası gazeteci dernekleri Brooks ve tutuklanan diğer İngiliz gazeteciler konusunda lal kesilmişti. Brooks gerçi kefaletle serbest kalmıştı ama mezkur skandal yüzünden hapis yatan gazetecileri gündeme getiren ve ısrarla gündemde tutan kimsecikler yoktu. Gazetecilere sahip çıkmak için illa ki F-tipi polisler tarafından tutuklandıkları iddiası mı gündeme getirilmeliydi? Brooks, keşke, “ben de tam Gülenistlerin Scotland Yard’ı nasıl ele geçirdiklerini dermeyan eden bir kitap üzerinde çalışıyordum” mu deseydi, mesela?
     </span>
    </p>
    <p class="2011gomme">
     <span>
      Türkiye’yi çok iyi bilen Avrupalı dostumla esprili muhabbetimiz devam etti. Son olarak şunu söyledi: “İngiltere ve İtalya’da olanlar sizin memlekette yaşansaydı, Türkiye’yi işgal etmemiz gerekirdi.” Daha ne diyeyim?
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5B0C86AFBC98EDE77E8D198CC35C3407?newsId=30036), [web.archive.org (arşiv bağlantısı)](http://web.archive.org/web/20141025134757/http://www.aksiyon.com.tr:80/aksiyon/newsDetail_getNewsById.action;jsessionid=5B0C86AFBC98EDE77E8D198CC35C3407?newsId=30036)
