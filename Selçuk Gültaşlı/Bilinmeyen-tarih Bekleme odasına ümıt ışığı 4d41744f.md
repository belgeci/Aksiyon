# Bekleme odasına ümıt ışığı

*Selçuk Gültaşlı Bilinmeyen-tarih*

<div>
 <p>
  <font>
   Bardağın dolu tarafına bakılırsa, Türkiye diğer adaylarla eşit olarak Avrupa Birliği’nin anayasasını hazırlayacak kurultaya davet edildi. Müzakere sürecine yaklaşıldı. Boş tarafına bakarsanız; Türkiye, başta
   <br/>
   <br/>
   Rum Kesimi’nin ve çoğu eski komünist 10 adayın 2004’te birliğe katılacağının açıklandığı listenin dışında tutuldu. Tercihi siz yapın
   <br>
    <br>
     Avrupa’nın geleceği açısından üzerinde önemle durulan Laeken Zirvesi sonuçlandı ve belki de Helsinki Zirvesi’nden bu yana ilk kez AB’den gelen haberler Türkiye’yi sevindirdi. Farklı yorumlar olsa da, en olumsuzu bile Türkiye’nin Avrupa Birliği’ne biraz daha yaklaştığını kabul ediyor.
     <br>
      <br>
       Laeken Zirvesi’nin Türkiye’ye verdiği mesajın tam olarak ne olduğunu tespit etmek önemli. Diğer adaylarla mukayese edildiğinde, aslında Türkiye’nin geldiği nokta “Kapıya kadar ulaştın, şimdi orada bekleyebilirsin ama içeri girmek için artık gerçekten değişmelisin ”  durağı.
       <br>
        <br>
         Brüksel, Kasım’da açıkladığı İlerleme Raporu’nda söylediği gibi, “AB’ye giriş tarihini siz belirleyeceksiniz” diyor. Ankara’ya “vites sizin elinizde” –vites Fransızca hız demek, o yüzden iki anlamı da çok uygun düşüyor– mesajı iletiliyor. “Avrupa yaptıklarımızı görmüyor, bize karşı ikiyüzlü” argumanını elimizden alıyor ve “Sen kendini değiştirme yolunda adım at, biz muhakkak görür ve değerlendiririz”  diyor AB.
         <br/>
         <br/>
         Dışişleri Bakanı İsmail Cem Laeken’deki basın toplantısında tam da bunu söyledi. “Biz ne yaparsak yapalım Avrupa bizi görmez” fikrinin Laeken ile çöpe gittiğini ifade ediyor ve ekliyor İsmail Cem: “Bizim her olumlu adımımız Brüksel’den takip ediliyor ve değerlendiriliyor.”
         <br/>
         <br/>
         Türkiye paragrafı ne diyor?
         <br/>
         <br/>
         Sonuç bildirisinin Türkiye’ye ayrılan 12. paragrafında aynen şöyle deniyor: “Türkiye, özellikle yakın geçmişte gerçekleştirdiği anayasa reformu ile katılım için gerekli olan siyasi kriterlerin yerine getirilmesi konusunda  ilerleme sağlamıştır. Bu gelişme, Türkiye ile katılım müzakerelerinin başlama ufkunu yakınlaştırmıştır. Türkiye insan hakları başta olmak üzere iktisadi ve siyasi kriterleri yerine getirmesi konusunda teşvik edilmektedir. Türkiye için katılım öncesi stratejisi, ülkenin müktesebata ne kadar hazır olduğunu tahlil edecek yeni bir safhayı başlatmalıdır.”
         <br/>
         <br/>
         Türkiye’yi ümitlendiren ve bundan böyle yapılan her reformun Brüksel’de yankı bularak ülkeyi tam üyeliğe biraz daha yakınlaştıracağı beklentisini güçlendiren, yapılan reformların Türkiye’yi üyelik müzakerelerine daha da yakınlaştırdığını belirten cümle. Müzakerelerin ne zaman başlayacağına dair en ufak bir işaret yok, bir bakıma içi boş. AB bu cümle ile “Siz kriterlerin içini doldurun, biz de verdiğimiz sözlerin” diyor.
         <br/>
         <br/>
         Laeken Zirvesi’nin iyi tahlil edilmesi, Helsinki sonrası en yetkililerimizin bile iyimserlik sınırlarını zorlayan çok iddialı açıklamalar yapmalarına engel olacak. Başbakan Bülent Ecevit, Türkiye’nin aday ilan edildiği Helsinki Zirvesi’nden sonra hislerine engel olamamış ve bütün Avrupa’yı şaşırtan o açıklamasını yapmıştı: 2004’te AB’ye tam üye olabiliriz. Daha sonra Ankara’ya gidip gelen Avrupalı devlet adamları Ecevit ve Cem’e ısrarla “beklentileri büyütüp” halkı hayal kırıklığına uğratmayın mesajını verdiler. Bu kez Ecevit en azından daha tutarlı bir mesaj verdi. Türkiye’nin AB’ye daha da yaklaştığını, artık Ankara’nın daha hızlı kendini ıslah etmesi gerektiğini ve çoğu insanın beklediğinden daha çabuk AB’ye girebileceğimizi vurguladı.
         <br/>
         <br/>
         Laeken’in “ne idüğü”ne bakarken, diğer adaylara da bir göz atalım. AB ilk kez 2004 yılında kulübe üye olacak 10 aday ülkenin isimlerini açıkladı. İlgili 8. paragrafta, müktesebata uyumu başarı ile sonuçlandıran 10 ülke ile üyelik müzakerelerinin 2002’nin sonunda tamamlanacağı ve bu ülkelerin 2004’te yapılacak Avrupa Parlamentosu seçimlerine üye ülkeler gibi katılacakları belirtildi. Bu 10 ülke şunlar ( Resmi Sonuç bildirgesindeki sırasıyla): Kıbrıs (Kıbrıs Rum Kesimi), Estonya, Macaristan, Letonya, Litvanya, Malta, Polonya, Slovakya, Çek Cumhuriyeti ve Slovenya.
         <br/>
         <br/>
         Bu listeye giremeyen Bulgaristan ve Romanya için  “her şey yolunda gittiği takdirde müktesebatın bütün bölümleri ile ilgili müzakerelerin 2002’de başlatılması” öngörülüyor.
         <br/>
         <br/>
         13 adaydan geriye bir tek Türkiye kalıyor. O Türkiye ki, diğer bütün 11 aday komünist blok içindeyken ve AB hayallerinde dahi yokken üyelik başvurusunda bulunmuştu. 2004’te topluluğa üye olarak girecek ülkeler listesinin başında gelen Kıbrıs Rumları bile tam üyelik başvurularını Temmuz 1990’da yapmışlardı. Türkiye’nin tam üyelik başvurusunu rahmetli Özal döneminde, 14 Nisan 1987’de yaptığını hatırlamakta fayda var.
         <br/>
         <br/>
         Laeken sonuçlarının Türkiye’ye genelde mesafeli tavrı ile tanınan, DHKP—C ve PKK gibi terör örgütlerini barındırdığı için Ankara ile ilişkileri sık sık gerginleşen Belçika dönem başkanlığına rastlaması da ilginç. Belçika’nın dönem başkanlığı sırasında böyle bir kararın alınmasını farklı yorumlayanlar da var. Bu yorumlarda “Bütün aday ülkeler ile olumlu gelişmeler haber verilirken, hele Kıbrıs Rum Kesimi –Türkiye’nin gözüne sokarcasına– üye olacak ülkeler listesinin başına konulurken Türkiye ile ilgili bir iki olumlu işaret vermek gerekiyordu” diyorlar. Laeken’i değerlendirirken bu bakış açısını da gözardı etmemekte fayda var.
         <br/>
         <br/>
         Türkiye ile ilgili cümlelerin nasıl evrileceğini görmek için önümüzde İspanya dönem başkanlığı sırasında Seville’de 6 ay sonra yapılacak zirve bulunuyor. Genelde Türkiye’nin adaylığını destekleyen Akdeniz kuşağından İspanya dönem başkanlığındaki Seville zirvesi, reform konusunda hızlı ve kapsamlı adımlar atıldığı takdirde Ankara için daha olumlu mesajlarla kapanabilir.
         <br/>
         <br/>
         Atina, AGSP’yi onaylatmadı
         <br/>
         <br/>
         Laeken Zirvesi’nin önemli sonuçlarından biri de, Avrupa Güvenlik ve Savunma Politikası (AGSP) konusunda 2,5 yıl uğraştan sonra Türkiye, ABD, İngiltere ve Belçika arasında varılan mutabakatın Atina’nın engellemeleri sonucu onaylanamamasıydı. Toplantı sonrasında Türk gazetecilerin mevzilendiği bölüme gelen Yunan Dışişleri Bakanı Yorgo Papandreu – bu arada Papandreu’nun babasına hiç benzemeyen nezaketini de not etmek gerekir– AGSP konusunda acele edilmemesi gerektiğini, Yunanistan’ın zamana ihtiyacı olduğunu söyledi. Yunanistan’ın yeni teklifler getireceğini söyleyen Papandreu, teklifin ayrıntılarına girmedi. Ancak etrafta dolaşan haberler, Yunanistan’ın Türkiye’ye verilen güvence karşılığında, NATO’nun hiçbir AB üyesi ülkeye saldırmayacağı konusunda güvence istediği yönündeydi. Yunanistan’ın NATO üyesi olduğu gözönüne alındığında saçma gibi görünen bu teklifin doğrudan “Türkiye Yunanistan’a saldırmayacak” şeklinde bir güvence olduğu belirtiliyor. Türk diplomatlar ise ısrarla bu ayın başında Britanya ve ABD ile varılan uzlaşma metnine yapılacak bir ekleme ya da çıkarmayı kabul etmeyeceklerini, ayrıca metnin dengesini bozacak herhangi bir mektup teatisine de sıcak bakmayacaklarını vurguluyorlar. Avrupa Ordusu zirveyle operasyonel hale geldi. Ancak NATO ile ilişki biçimi belirlenmediği için şimdilik bu daha çok bir ölü doğum oldu. Türkiye’nin gerek Kıbrıs ve gerek AGSP konusunda ilerleme kaydetmesi, üzerindeki oyunbozan yaftasının Atina’ya geçmesini de sağladı. Eğer sorun Belçika’nın dönem başkanlığını devredeceği 1 Ocak’a kadar çözülemezse, AGSP ile, daha doğrusu Yunanistan’ın ikna işiyle İspanya uğraşacak.
         <br/>
         <br/>
         D’Estaing, başkan oldu maalesef!
         <br/>
         <br/>
         Türkiye için Zirve’nin en kötü haberi eski Fransa Cumhurbaşkanı Valery Giscard D’Estaing’in, AB’nin anayasasını hazırlayacak Avrupa’nın Geleceği Kurultayı başkanlığına getirilmesiydi. Türkiye’nin kurultaya diğer adaylarla eşit şekilde katılacağının açıklanmasının ardından mutlu olan Ankara, D’Estaing’in başkanlığa getirileceğinin netleşmesi ile biraz durakladı. Gerçi Başbakan Ecevit, AB siyasetinin şahıslar tarafından tespit edilmediğini söyledi ama D’Estaing Yunan hayranı ve Yunanistan’ı AB’ye aldıran devlet adamı olarak zihinlerde yer tutmuş bir isim.
         <br/>
         <br/>
         Ayrıca D‘Estaing, Türkiye’nin adaylığını hazmedemeyenlerin başında da geliyor. Helsinki’den sonra yazdığı makaleler ve verdiği demeçlerde, “Türkiye’nin Avrupa’da yeri yok” diyen D’Estaing şimdi Avrupa’nın geleceğinin tartışılacağı ve Türkiye’nin de diğer adaylar gibi oy hakkı olmadan katılacağı kurultayın başkanı. 75 yaş ve gelecek pek uymuyor ama AB liderleri onu seçtiler.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 8 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12256), [web.archive.org (arşiv bağlantısı)](http://web.archive.org/web/20050302053126/http://www.aksiyon.com.tr:80/yazdir.php?id=12256)
