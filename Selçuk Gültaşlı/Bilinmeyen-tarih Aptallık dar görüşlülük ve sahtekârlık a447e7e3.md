# Aptallık, dar görüşlülük ve sahtekârlık

*Selçuk Gültaşlı Bilinmeyen-tarih*

<div>
 <font>
  <img border="0" height="1" src="/web/20050226152708im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152708im_/http://www.aksiyon.com.tr/resim/410/52.jpg" vspace="5"/>
  </p>
 </font>
 <font class="content">
  Geçen hafta çarşamba günü Avrupa Parlamentosu’nda Türk olmak farklı bir duyguydu. Avrupa Birliği (AB) Komisyonu 13 aday ülkenin İlerleme Raporları’nı açıklamış ve aralarında sadece Türkiye’ye ‘daha çok beklemen gerekiyor’ demişti.
 </font>
 <br/>
 <p>
  <font class="content">
   Çek Cumhuriyeti, Estonya, Kıbrıs Rum Kesimi, Litvanya, Letonya, Macaristan, Malta, Polonya, Slovakya ve Slovenya’nın Kopenhag Kriterleri’ni yerine getirdiğini açıklayan komisyon, mezkûr ülkelerle 2003’ün ilk aylarında katılım anlaşmalarının yapılmasını ve 2004’te de tam üye olarak birlikte yerlerini almalarını tavsiye ediyordu. Bu gruba giremeyen Bulgaristan ve Romanya’ya da 2007 tarihi veriliyordu.
   <br>
    Ya Türkiye’ye? Türkiye’nin yaptığı reformlar övülüyordu ama o kadar! Ne somut bir tarih, ne de elle tutulur bir vaad.
    <br>
     Komisyon’un genişlemeden sorumlu üyesi Günter Verheugen, parlamentoda yaptığı konuşmada 10 ülkenin tam üye olarak 2004’teki Avrupa Parlamentosu seçimlerine katılması gerektiğini açıkladıktan sonra Bulgaristan ve Romanya’nın 2007’de kulübe üye olmadan önce genişlemenin tamamlanmamış olacağını savundu. Ya Türkiye? Anlaşılan, Verheugen’in kafasında ve dolayısıyla Komisyon’un fikrinde Türkiye’nin kulübe üye olması ciddi şekilde düşünülmüyordu, Ankara’nın eksikliği, Bulgaristan ve Romanya’nın yokluğu gibi genişlemenin tamamlanmamış olduğunu göstermiyordu.
     <br>
      Verheugen bu sözleri ile 1999’da Türkiye’ye verilen adaylık statüsünün içinin boş olduğunu ve ABD’nin baskısıyla bu kararı almak zorunda kaldıklarını ima ediyordu. Komisyon, Türkiye’nin son bir yılda üç büyük dalga halinde gerçekleştirdiği reformları, özellikle küçük birer devrim niteliğindeki 3 Ağustos reformlarını görmezden gelmese bile geçiştirmeyi tercih etti İlerleme Raporu’nda.
      <br>
       İşte bunun için Komisyon ilk kez bizzat Avrupalılarca böylesine sert eleştirildi. İngiltere’nin saygın gazetesi The Independent, AB’nin 10 aday ülkeyi 2004’te, diğer ikisini 2007’de kulübe davet ederken, Türkiye’ye müzakerelere başlama tarihi bile vermemesini ‘aptallık, dargörüşlülük ve sahtekârlık’ olarak nitelendirdi. Financial Times AB bürokratlarının kalplerinden geçenleri eğip bükmeden sayfalarına taşıdı: ‘Asıl sebep kriterlere uyum değil. Türkiye’nin Müslüman bir ülke olması ve 70 milyonluk dev nüfusunun Avrupa Birliği’ni korkutması.’
       <br/>
       Hadi bu yorumların ABD’nin dümen suyunda dış politikasını belirleyen ve dolayısıyla Türkiye’nin AB perspektifine sıcak bakan İngiltere basınından geldiğini not edip, daha objektif yaklaşalım İlerleme Raporu’na. Mesela Belçika’da yayınlanan La Derniere Heure gazetesi AB’yi ‘asgari ciddiyet’ göstermemekle suçluyor. AB raporunun, Türkiye’de kapsamlı reformlar yapma cesaretini gösteren siyasetçileri zor durumda bıraktığına işaret eden gazete, atılan adımların karşılığını vermeyen AB’nin yeni hamleler beklemesini eleştiriyor ve ‘Müzakereleri çıkmaz ayın son çarşambasına havale eden bu tavır, Türkiye’de aşırı milliyetçilerin ve AB karşıtlarının ekmeğine yağ sürüyor’ diyor. Gazete, AB’nin bu yeni ‘hayır’ını Türkiye’ye hazmettirmek için, yılda 350 milyon Euro’luk maddi yardım önerdiğini yazıyor.
       <br/>
       Avrupalılar AB’nin Türkiye’ye tavrının artık saklanamaz şekilde çelişkili olduğunu ve bir açmaza doğru gittiğini ilk defa bu kadar açık bir şekilde yazıp çiziyorlar. The Independent, 3 Ağustos reformlarına rağmen Ankara’ya müzakere tarihi dahi vermeyen Komisyon’u sahtekârlıkla suçlayacak kadar ileriye gidiyor. Çünkü artık mızrak çuvala sığmıyor. AB’nin Türkiye politikası sırıtıyor.
       <br/>
       Rapor övüyor ama o kadar
       <br/>
       2002 İlerleme Raporu, dürüst olmak gerekirse Türkiye’yi övüyor. Reformlar uzun uzun anlatılıyor ve bunların önemi vurgulanıyor. Ancak sonuçta Türkiye’nin beklediği müzakerelere başlama tarihi ile ilgili bir şey söylemiyor.
       <br/>
       İlerleme raporları tarihlerin verildiği belgeler değil, bu doğru. Fakat bu belgeler AB’nin devlet ve hükümet başkanlarını biraraya getiren karar alma organı AB Konseyi’ne tavsiyelerde bulunuyor. Bu tavsiyelerin kahir ekseriyeti Konsey tarafından uygulamaya sokuluyor.
       <br/>
       Rapor tarih yerine, mali yardımı artırılmış ve önümüzdeki yılın başından itibaren yürürlüğe girecek yeni bir yaklaşım benimsiyor. Bu ‘yeni yaklaşım’ sözü Türkiye’ye ‘özel statü’ tekliflerini çağrıştırdığı için Ankara’dan hemen red cevabı aldı. Ancak daha sonra kastedilenin ‘özel statü’den ziyade her aday ülke ile yapılageldiği üzere Katılım Ortaklığı Belgeleri’nin gözden geçirilmesi olduğu ortaya çıktı.
       <br/>
       Rapora göre, Türkiye siyasi kriterleri hâlâ tam anlamıyla yerine getirebilmiş değil. Askerlerin siyasete müdahalesi, ifade özgürlüğünün önündeki engeller (Rapor özellikle AKP lideri Recep Tayyip Erdoğan’ın Yüksek Seçim Kurulu tarafından siyasetten men edilmesinin reformların ruhuna aykırı olduğunun altını çiziyor), işkence ve yargının bağımsızlığı gibi konularda daha atılması gereken adımlar var. Komisyon Başkanı Romano Prodi ve Verheugen’in dediği gibi ‘Türkiye iyi yolda ama daha kat etmesi gereken mesafe var’. Ama mesafenin ne zaman bitebileceği yani müzakerelerin ne zaman başlayabileceği konusunda en ufak bir işaret yok.
       <br/>
       Şimdi ne olacak?
       <br/>
       Komisyon’un hazırladığı İlerleme Raporu’nun teknik bir belge olduğunu ve bürokratlar tarafından hazırlandığını unutmamak gerekiyor. Bu raporlar Konsey’e tavsiye niteliğinde. Kararları son tahlilde Konsey veriyor. Ancak dönem başkanı Danimarka Dışişleri Bakanı Per Stig Moller, Konsey’in kararını İlerleme Raporu ve 3 Kasım seçim sonuçlarına göre vereceğini daha önce birkaç kez kamuoyuna açıklamıştı.
       <br/>
       Eğer Konsey Komisyonu’nun tavsiyesine uyar ve adada çözüme ulaşılmadan Kıbrıs Rumları’nı üyeliğe kabul ederken Türkiye’ye müzakere tarihi dahi vermezse, o zaman büyük bir kriz çıkabilir. Başbakan Yardımcısı Mesut Yılmaz, böyle bir durumda Türkiye’nin KKTC ile bütünleşmeye gideceğini ve Lüksemburg sürecine dönülebileceğini açıkladı. Yani 1997—1999 arasında olduğu gibi Brüksel ile bütün siyasi ilişkiler kesilecek, sadece iktisadi bağlar varlığını devam ettirecek.
       <br/>
       Türkiye, neresinden bakılırsa bakılsın AB’yi bunaltmış durumda. Komisyon’da en çok tartışılan konuların başında Türkiye’ye ne cevap verileceği geliyor. Bir yandan ciddi reformlar yapmış bir ülkeye müzakere tarihi verilmemesi için ayak sürülecek, aynı zamanda da bu ülkenin şiddetle karşı çıktığı ihtilaf içinde bulunduğu Kıbrıs Rumları kulübe davet edilecek. Burada ciddi bir sorun var.
       <br/>
       Türkiye dikensiz gül bahçesi değil
       <br/>
       İlerleme Raporu’nun Türkiye’ye getirdiği eleştirilerin büyük bir kısmı doğru. Ankara önemli aşamalar kaydetmesine rağmen hâlâ işkenceyi, insan hakları ihlallerini, ifade özgürlüğü önündeki engelleri tam anlamıyla kaldırabilmiş değil. ‘MGK’nın demokrasinin kemâle ermesi hedeflenen bir ülkedeki rolü ne olacak’ hâlâ berraklaşmış değil. Kısaca, Türkiye dikensiz gül bahçesi değil.
       <br/>
       Ancak sorun, AB’nin ısrarla Türkiye’nin attığı adımları görmek istemeyişi ya da önemini küçültmeye çalışması. Batılı gazetelerde yazıldığı gibi Brüksel, Türkiye’deki AB yanlılarının bastıkları zemini sallıyor, bunun farkında ve endişe de ediyor. Ama Belçika Avrupa Bakanı Annemie Neyts’in dediği gibi ‘Türkiye çok büyük bir ülke. AB’nin Türkiye’ye ilişkin nihaî değerlendirmesi belki de tarihinin en zor kararlarından biri olacak.’
       <br/>
       AB’nin Türkiye ile ilgili vereceği kararın ‘tarihiliği’ öncelikle ülkenin Müslüman nüfusundan kaynaklanıyor. Türkiye üye olursa AB ilk kez bir İslam ülkesini saflarına katmış olacak. AB topraklarında şu an çoğunluğu Türkiye’den ve Mağrip ülkelerinden olmak üzere 15 milyon Müslüman yaşasa da Brüksel şimdiye kadar karar alma mekanizmalarına Hıristiyanların dışında kimseyi sokmadı. Türkiye’nin muhtemel üyeliği AB’nin iddia edildiği gibi bir ilkeler ve değerler bütünü olup olmadığını ortaya çıkaracak.  Türkiye’nin nüfusunun çokluğu, büyük bir kısmının Asya kıtasında bulunması ve herşeyden önemlisi üye olduğu takdirde AB dengelerini sarsıcı bir etkinliğe kavuşacak olması Brüksel’i düşündürüyor. 1—2 milyon nüfuslu adayları üye yaparken AB çok düşünmüyor, 40 milyonluk Polonya’nın üyeliği dahi Brüksel’i çok ürkütmüyor; ancak 70 milyonluk nüfusu ve en hızlı nüfus artış hızına sahip Türkiye, eğer bir gün üye olabilirse en son girdiği evin patronu olabilir.
       <br/>
       Son tahlilde AB’nin Kopenhag’da kararı ne olursa olsun Ankara’nın AB perspektifi değişmemeli. Reform süreci sürmeli. Batılılaşma Türklerin 200 yıllık mücadelesi ve Kopenhag’dan olumsuz bir karar çıksa dahi bu yürüyüşün yönü değişmemeli. Zira bu yürüyüş daha yaşanılır bir Türkiye için gerekli.  RAKAMLARLA 25 ÜYELİ YENİ AB
       <br/>
       <br/>
       Avrupa Birliği, komisyonun hazırladığı İlerleme Raporu’nda Türkiye’ye şimdilik yeşil ışık yakmadı; ancak kapılarını 10 yeni üyeye açtı. Çek Cumhuriyeti, Estonya, Kıbrıs Rum Kesimi, Litvanya, Letonya, Macaristan, Malta, Polonya, Slovakya ve Slovenya’nın üye olarak kabul edilmesiyle AB, 25 üyeli geniş bir birliğe dönüşecek. 455 milyona ulaşacak nüfusuyla AB, Çin ve Hindistan’ın ardından üçüncü büyük toplum olacak. Genişleme dalgasıyla birlikte AB’ye 75 milyon kişi katılıyor. 39 milyon nüfuslu Polonya, 390 bin nüfuslu Malta’dan tam 100 kat daha kalabalık bir ülke.
       <br/>
       Nüfusun yanı sıra ‘yeni Avrupa’yı önemli boyutta ekonomik farklılıklar bekliyor. Avrupa Komisyonu’na göre, 2004 için adaylığı öngörülen 10 ülkenin toplam zenginliği, yurtiçi gayrisafi hasılalarının kümülatif toplamı 404,1 milyar Euro ile, 15 üyeli AB’nin zenginliğinin yüzde 4,6’sına karşılık geliyor. 10 yeni üyenin kişi başına düşen yurtiçi gayrisafi hasılasının toplamı, 2001 rakamlarına göre 15 üyeli AB’nin ortalamasının yüzde 45’ini oluşturuyor.
       <br/>
       Aynı farklılık enflasyon planında da görülüyor: Yine 2001 yılı rakamlarına göre, Güney Kıbrıs Rum Kesimi’nde enflasyon yüzde 2, Malta’da yüzde 2,5, Macaristan’da yüzde 9,1 ve Slovenya’da yüzde 10,8. İşsizlik oranına gelince, Slovenya’da ve Macaristan’da aktif nüfusun yaklaşık yüzde 5,7’si işsiz. Bu oran Litvanya’da yüzde 16,5 ve Slovakya’da yüzde 19,4 olarak açıklanıyor. Genişlemenin Avrupa Komisyonu’na maliyetinin ise 2004 ila 2006 yıllarında 40,1 milyar Euro olacağı hesaplanıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1977), [web.archive.org (arşiv bağlantısı)](http://web.archive.org/web/20050226152708/http://www.aksiyon.com.tr:80/detay.php?id=1977)
