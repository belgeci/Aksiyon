# Brüksel’de din savaşları

*Selçuk Gültaşlı Bilinmeyen-tarih*

<div>
 <font>
  <img border="0" height="1" src="/web/20050302044953im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050302044953im_/http://www.aksiyon.com.tr/resim/414/blank.gif" vspace="5"/>
  </p>
 </font>
 <font class="content">
  Avrupa Birliği’nin genişleme ve bütünleşme çabaları arttıkça Vatikan’ın Hıristiyanlığın görünür hale gelmesi gerektiği yönündeki girişimlerine daha sık şahit olunuyor. Vatikan’a göre birleşik Avrupa’nın en önemli ortak bileşeni Hıristiyanlık.
 </font>
 <br/>
 <p>
  <font class="content">
   Aslında ‘din savaşları’ tarihte en fazla Avrupa’da kullanılmış bir tabir. Haçlı seferlerinden tutun da Katoliklerle Protestanların birbirlerini boğazlamalarına kadar yaşlı kıtadaki birçok katliamın ardında din yer almış. Dinde reform hareketinin Avrupa’da doğmuş olmasının temel sebeplerinden biri de bu. ABD’nin kurucu gruplarından fundamentalist Protestanlar din baskısı yüzünden Avrupa’dan kaçmışlardı, inandıklarını istedikleri gibi yaşamak için.
   <br>
    <br>
     Din savaşlarına tepki olarak militan laiklik de kıta Avrupası’nda, Fransa’da doğdu. Avrupalılar uzun bir süredir din ile devlet arasında sağlıklı bir ilişki kurduklarını düşünüyorlar. Din insanların vicdanında, devletin işleyişine katılmıyor. Bu statükonun uzun bir süredir korunduğunu söylemek mümkün.
     <br>
      <br>
       Avrupa medeniyetinin temeli
       <br/>
       <br/>
       Ancak Avrupa Birliği’nin (AB) genişleme ve bütünleşme çabaları arttıkça özellikle Vatikan’ın Hıristiyanlığın görünür hale gelmesi gerektiği yönündeki girişimlerine daha sık şahit olunuyor. Papa II. John Paul üst üste yaptığı teşebbüsler ile Hıristiyanlığın Avrupa medeniyetinin temeli olduğunun AB’nin anlaşmalarına girmesini istiyor.
       <br/>
       <br/>
       Tartışma da buradan çıkıyor.
       <br/>
       <br/>
       Papa, AB’de Hıristiyanlığa yeteri kadar yer verilmediğini, dinin hakkının teslim edilmediğini ilk defa ortak para birimi Euro piyasaya sürülünce seslendirmişti. 1 Ocak 2002’de yürürlüğe giren ve Britanya, İsveç ve Danimarka dışındaki 12 AB üyesinin ortak para birimi Euro’yu kullanmaya başladıkları günlerde, Papa’nın ilk günlerin başarısına rağmen Euro’dan memnun olmadığı şeklinde haberler yer aldı Avrupa basınında. Papa, Avrupa’yı tarihte ilk kez mali olarak birleştiren Euro banknotları üzerinde Hıristiyanlığa ait hiç bir alâmetin olmamasına içerlemişti. Sözkonusu banknotlar üzerinde köprü, Türkiye’nin yarısının da içinde bulunduğu Avrupa haritası ve Avrupa tarihinin şekillenmesinde sembolik anlamı olan yapılar vardı; ama Hıristiyanlık yoktu. Papa, eğer ortada birleşik bir Avrupa varsa bunun en önemli ortak bileşeninin Hıristiyanlık olduğunu savunuyor ve bunun AB’nin sembollerine yansıtılmasını istiyordu. Papa’nın arzusunun sadece sembollerle sınırlı olmadığı daha sonra ortaya çıktı.
       <br/>
       <br/>
       ‘Avrupa Birliği Anayasası’nda Hıristiyanlık yer almalı’
       <br/>
       <br/>
       Avrupa Kurultayı’nın Başkanı Valery Giscard D’Estaing 24-25 Ekim tarihlerinde Brüksel’de yapılan genişleme zirvesinde Hıristiyan çevrelerinin yavaş yavaş şekillenen AB Anayasası’na ilişkin endişeleri olduğunu söyledi. Bu endişelerin giderilmesi için bir sonraki hafta Papa ile Vatikan’da görüşeceğini açıklayan D’Estaing, ‘Belki hazırlanan anayasaya Hıristiyanlık’a ait birtakım referanslar koyabiliriz’ dedi.
       <br/>
       <br/>
       Eski Fransa Cumhurbaşkanı olan D’Estaing Hıristiyan Demokrat bir lider, ileri yaşına rağmen Fransa Cumhurbaşkanı Jacques Chirac’ın geçen yıl Laeken Zirvesi sırasındaki akıllı manevraları sayesinde Kurultay Başkanı seçildi. D’Estaing’in seçilmesinin açıklanmasının ardından gazeteciler en çok yaşı ile ilgilendiler Kurultay Başkanı’nın. Zira Avrupa’nın geleceğini şekillendirecek ve müstakbel anayasasını yazacak Kurultay’ın başına 76 yaşında bir lider getiriliyordu.
       <br/>
       <br/>
       D’Estaing’e Türkiye de sıcak bakmadı. Ankara’ya 1999’da adaylık statüsü veren Helsinki Zirvesi’nin ardından yazdığı makalelerde Türkiye’nin AB’de yeri olmadığını savunuyordu. Ayrıca, 1981’de AB’ye giren Yunanistan’ın, kulübe, dönemin Fransa Cumhurbaşkanı D’Estaing’in büyük desteği ile üye olduğunu düşünüyordu Türk diplomatlar.
       <br/>
       <br/>
       D’Estaing Zirve’de açıkladığı üzere sonraki hafta Papa ile Vatikan’da bir araya geldi. Geçen perşembe gerçekleşen görüşmenin ardından D’Estaing fazla bir şey söylemedi, Papa’nın şekillenmekte olan AB Anayasası’na ilişkin endişeleri olduğunu söylemekle yetindi.
       <br/>
       <br/>
       Ancak Papalık’tan yapılan açıklamada, Avrupalı inananların kaygılarının Kurultay tarafından hazırlanan Anayasa taslağına konulması gerektiği mesajının iletildiği belirtiliyordu. D’Estaing’in ardından aynı gün Belçika’nın yeni Vatikan Büyükelçisi Benoit Cardon de Lichtbuer’i kabul eden Papa, bu kez AB Anayasası’nda Hıristiyanlık’a ait değerlerin bulunması gerektiğini çok net bir şekilde muhatabına aktarıyordu.
       <br/>
       <br/>
       Papa’nın teklifine tepki var
       <br/>
       <br/>
       Papa’nın teklifine tepki sadece AB’nin tek Müslüman adayı Türkiye’den gelmedi. Avrupa Parlamentosu’nda temsil edilen Sosyalistler, Yeşiller gibi grupların da Papa’nın girişimlerine tepkili oldukları biliniyor. Ankara ve sözkonusu gruplar, sözkonusu referansın “manevi ve ahlaki değerler” şeklinde Anayasa’da yer alması gerektiğini vurgularken, Papalık bu atfın “Yahudi-Hıristiyan değerler” olarak metne sokulmasını istiyor. Papa’nın teklifinin AB Komisyon Başkanı Romano Prodi ve Parlamento’daki bazı Hıristiyan demokrat gruplar tarafından desteklendiği biliniyor. Hatta Kurultay’a katılan Polonya heyetinin yazılı bir teklif sunmak için hazırlıklar yaptığı kaydediliyor.  Hıristiyanlık’a somut bir atfın Anayasa’da yer alması için Kurultay’da uzun bir süredir mücadele olduğu biliniyor. Kurultay’ın Temel Haklar Komisyonu’nda konu gündeme gelmiş; ancak Türk ve sol grupların desteği ile bu teklifler reddedilmişti. Hatta Fransız delegelerin, ülkelerinin laik olduğunu dolayısıyla AB Anayasası’na böyle bir doğrudan referansın girmesini kabul etmeyeceklerini açıkladıkları kaydediliyor.
       <br/>
       <br/>
       Vatikan şimdilik başarısız
       <br/>
       <br/>
       AB Kurultayı’nın hazırladığı Anayasa taslağı 28 Ekim’de açıklandı. Taslak’ta Papa’nın istediği atıflar bulunmuyor. Taslak’ın seküler yapısının korunduğu görülüyor. Ancak Anayasa süreci bitmiş değil. 2003 ortalarına kadar taslak üzerinde çalışılacak, zaten mevcut taslağın sadece 46 maddesi var. Mevcut metnin zenginleştirileceği taslakta belirtiliyor. Taslak netleşene ve son halini alana kadar Vatikan’ın teşebbüsleri devam edecek gibi görünüyor. Tabii bu arada, sözkonusu teklife en fazla karşı çıkması gereken kulübe aday tek Müslüman ülke Türkiye’nin pek fazla sesi duyulmuyor. Hıristiyanlık’a ait bir atfın Anayasa’da yer alması durumunda Müslüman Türkiye’nin AB’deki yerinin tartışmaya daha açık hale geleceği pek tartışılmıyor. Kurultay’da Türkiye’yi temsil eden Başbakan eski Yardımcısı Mesut Yılmaz ve beraberindeki heyetin bu konuda gerekli girişimleri yaptıkları biliniyor; ancak seçimler, seçim sonuçları, hükümet çalışmaları derken Ankara’nın bu cepheyi boş bıraktığı gözleniyor.
       <br/>
       <br/>
       Türkiye’yi bundan böyle Avrupa Kurultayı’nda temsil edecek Meclis heyetinin bir an önce teşkil edilmesi ve Brüksel’de gerekli girişimlerde bulunması gerekiyor. Aksi takdirde “AB Hıristiyan kulubüdür” diyenler haklı çıkabilir.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2092), [web.archive.org (arşiv bağlantısı)](http://web.archive.org/web/20050302044953/http://www.aksiyon.com.tr:80/detay.php?id=2092)
