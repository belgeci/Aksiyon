# ''Kaybettiğimiz değerleri Türkiye'de buldum''

*Hakan Yılmaz Bilinmeyen-tarih*

<div>
 <font>
  <img border="0" height="1" src="/web/20050116192855im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050116192855im_/http://www.aksiyon.com.tr/resim/489/54.jpg" vspace="5"/>
  </p>
 </font>
 <font class="content">
  Samuray ruhunun son temsilcilerinden Eiko teyze, Japonya"nın II. Dünya Savaşıyla birlikte onurunu da kaybettiğini söylüyor. Oğlu bir Türkle evli olan yaşlı Japon, kaybettikleri değerlerin Türkiye"de hâlâ yaşadığını söylüyor.
 </font>
 <br/>
 <p>
  <font class="content">
   Tokyo"ya giden Başbakan Tayyip Erdoğan"ın bu seyahati Türkiye açısından ne kadar bereketli geçti bilinmez; ancak bu ülkede yaşayan Türkler ile gurur duyacağı şüphe götürmez bir gerçek. Dünyanın öte ucundaki Japonya"da üç bini aşkın Türk yaşıyor. Sayılarının azlığına bakmayın, yaptıkları işler burada bile yankılanıyor.
   <br>
    <br>
     Sadece 7 yıllık bir geçmişi olmasına karşılık Tokyo"daki Türk Kültür Merkezi"nde yaklaşık 6 bin Japon"a Türkçe öğretildi. Yakaladıkları başarı ile Japonya"nın diğer illerine de kültür merkezleri açmayı planlayan merkezin koordinatörü Recep Özkan, gelecek yıl Osaka ve Okayama"da da şube açacaklarını söylüyor.
     <br>
      <br>
       Tokyo"daki Türk Kültür Merkezi"nin başöğretmeni Ayşe Tominari, kursun neşe kaynağı. Japon"la evli olan Ayşe Hanım"ın birlikte yaşadığı kayınvalidesi ise II. Dünya Savaşı"nı görmüş samuray ruhunun son temsilcilerinden. 72 yaşındaki Eiko teyzeyi dinleyince kendinizi Japonlara yakın hissediyorsunuz. Bunca zenginliğine rağmen alışveriş faturalarını israf olmasın diye atmayarak arkasını not defteri olarak kullanıyor. Eiko teyzeyi anlamanın en iyi yolu, ona II. Dünya Savaşı"nı anlattırmaktan geçiyor.
       <br/>
       <br/>
       Aklına gelen ilk şey "açlık". Amerikalılar halı bombardımanı ile Tokyo"da taş taş üstünde bırakmamışlar. Bombalardan, Japonların savaştan sonra haberi olmuş. Dümdüz edilen sadece binalar olmamış, kültürel bir yıkım da gerçekleşmiş. Japonlar arasında ABD"yi destekleyenler de olmuş elbette. "Hatta bazıları Japoncanın ülkeyi geride bıraktığını söyleyerek Fransızcanın resmi dil olmasını dile getirdi. Kimileri "yenildiğimize göre  bizde birtakım bozukluklar olmalı" diye düşünüyordu. Savaş ile birlikte Japonlar onurlarını kaybetti ve kendi kendilerini reddetti. En çok da aile yapısının bozulmasına üzülüyorum" diyor.
       <br/>
       <br/>
       Eiko teyze, savaştan önce Japonya"nın güçlü bir toplum yapısı olduğunu söylüyor. Türklerde olduğu gibi baba evin reisiymiş. Gençler görücü usulü ile evleniyormuş. Kızlar babanın kararlarına itaat ediyormuş. Evde bir şey pişirildiği zaman yan komşuya da gidermiş. "Ne yazık artık bu gelenekler kalmadı" diye iç geçiriyor. Japonlardaki çeyiz âdetini anlatırken yüzü gülüyor. Çay yapmasını öğrenmek ve geleneksel çalgılar çalmak kızlar için   bir çeşit çeyizmiş. Ve kızlar bunları öğrenmeye daha beş yaşına girmeden başlarmış.
       <br/>
       <br/>
       Eiko teyze, en çok savaşın ardından ABD"ye tepki olarak öğretmenlerin arasında komünizmin bir salgın gibi yayılmasına üzülüyor. Anti-Amerikancı olmak komünizm ile özdeşleşmiş. Savaştan sonra dinî faaliyetler serbest bırakılınca da Hıristiyanlar gelmiş; ancak aynı dönemlerde tek bir Müslümanın bile İslamiyeti tanıtmak için Japonya"ya gelmemesine şaşırıyor. En büyük oğlu Taro ile evli olan Türk gelini Ayşe Hanım"dan dolayı üç kere Türkiye"ye gelmiş. Onu, en fazla dünürünün cenaze töreni etkilemiş. Cenazeyle ilgili izlenimleri şöyle: "Burada insanlar birileri ölünce siyah giyinir ve tören yapılır. Üzüntü yoktur. Türkler ise ölenlerin ardından derin üzüntü duyuyor. Türklerde eski Japon aile yapısını gördüm. Japonya"nın kaybettiği her şey Türkiye"de var."
       <br/>
       <br/>
       Dünya Kupası ilgiyi artırdı
       <br/>
       <br/>
       Dünya Kupası ve İlhan Mansız"ın Kobe Vissel takımına transfer olması ile birlikte çok sayıda Japon, kültür merkezine Türkçe öğrenmek ve Türk kültürünü yakından tanımak için başvurmuş. Türkçe öğretmenlerinden Zübeyde Arslan, öğrencilerini "sessiz ve utangaç" olarak tanımlıyor. Öğrencileri arasında 65 yaşında emeklilerin bulunduğunu, ancak gramer yapısının birbirine benzemesinden dolayı Türkçeyi kolay öğrendiklerini anlatıyor.
       <br/>
       <br/>
       Japon hoca, Türk"e saz dersi veriyor
       <br/>
       <br/>
       Saz hocası Kiyoshi Ohira adında bir Japon. Ohira, 15 yaşında, bir TV programında saz çalanları izledikten sonra bu çalgıyı öğrenmeye karar veriyor. Ardından bir saz alarak kendi kendine öğrenmeye çalışmış. Beceremeyince soluğu İstanbul"da almış. İlk kez 1994 yılında İstanbul"a gelen Ohira, kaldığı iki ay zarfında aynı gün hem Sultanahmet"teki, hem de Beşiktaş"taki hocalardan ders almış. "İki ayda 200 parça çalmasını öğrendim. Ardından çeşitli aralıklarla 5 kez daha Türkiye"ye giderek ud çalmasını da öğrendim. Kurstaki görevimin yanı sıra üniversitelerde konser ile birlikte Türk müziği üzerine konferanslar veriyorum" diyor. İşin ilginç yanı Ohira"nın öğrencilerinin arasında bir de Türk var. Cahit Kahraman üç aydır Ohira"dan saz dersleri alıyor. Kahraman, Scuba Üniversitesi"nde okuyor.
       <br/>
       <br/>
       Uzay merkezi gibi okul
       <br/>
       <br/>
       Kültür merkezi, Türk müteşebbislerinin Japonya"daki tek kültürel atılımı değil. Türkler, bu yıl uzay merkezini andıran "Horizon"u faaliyete sokmanın haklı gururunu yaşıyor. Okulu Süleyman Turhanoğulları ile emekli Japon öğretmen Shoetsu Shibata idare ediyor. Birleşmiş Milletler"i andıran okulun öğretmenleri arasında Türklerin yanı sıra Amerikalı, Kanadalı, Avustralyalı, Tayvanlı ve Japon öğretmenler de bulunuyor. Dokuz öğretmenin görev yaptığı okulda öğrenimlerini sürdüren 35 öğrenci 12 ayrı ülkenin vatandaşı. Devlet, özel okullara müfredat zorunluluğu vermiyor; ama kontrol ediyor. Öğrencilerin yarısı Japon.
       <br/>
       <br/>
       Okulda ders sonrası aktiviteler de mevcut. En ilgi çekici olanı robot kulübü. Burada öğrenciler robotları inceliyor. Oyuncaklar saydam olduğu için içlerini görüp "nasıl çalıştıklarını" öğreniyorlar. Kendi becerileri ile robot yapmaya çalışıyorlar.
       <br/>
       <br/>
       Fiyata değil kaliteye önem veriliyor
       <br/>
       <br/>
       Japonya"daki Türkler, varlıklarını sadece kültürel anlamda değil ticari platformda da hissettirmeye başladı.
       <br/>
       <br/>
       Baharu Corporation, Japonya"daki en başarılı Türk şirketlerinden. Bilgisayar mühendisi Metehan Özcan ile Japonya"da işletme tahsili yapan Soner Öner tarafından kurulan Baharu Corporation, ayda 60 bin dolarlık ihracat gerçekleştiriyor. Japonlar sağlık ve hijyen konularında çok hassas. Ürünün son kullanım tarihine ve paketleniş şekline çok dikkat ediyorlar. Özcan, "Türkiye"deki paketlendirme standartları buraya uymuyor. Paketleme küçülmezse Türklerin bu pazara girmesi çok zor. İlhan Mansız ve Dünya Kupası"ndan sonra Türk mallarına çok ciddi talep oldu. Japonlar özellikle beyaz peyniri çok seviyor. İncir, gül kurusu ve kayısıya ciddi talep var" diyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11378), [web.archive.org (arşiv bağlantısı)](http://web.archive.org/web/20050116192855/http://www.aksiyon.com.tr:80/detay.php?id=11378)
