# Kâğıt arkeologları

*Hakan Yılmaz Bilinmeyen-tarih*

<div>
 <font>
  <img border="0" height="1" src="/web/20050227030955im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030955im_/http://www.aksiyon.com.tr/resim/367/6.jpg" vspace="5"/>
  </p>
 </font>
 <font class="content">
  Onlara göre tarih iki yerde; yarısı kütüphane raflarında, yarısı ise çöp kutularında. Kendilerine “kâğıt arkeologları” diyen ephemeristler, bütün dikkatlerini çöplere dikmiş, oradaki tarihi kurtarmaya çalışıyor.
  <br>
   Çöplerden neler çıkarmamışlar ki: Fikret Mualla’nın 250 parça tablosu, Fahrettin Kerim Gökay’ın nüfus cüzdanı...
   <br>
   </br>
  </br>
 </font>
 <br/>
 <p>
  <font class="content">
   Temel felsefeleri şöyle: Tarih iki bölümden oluşur. Bir yarısı kütüphane raflarında, diğer yarısı ise çöp kutularında. Ephemera bu ikincisini uğraşı alanı seçen bir hobinin adı. 60 Türk ephemerist, 1996 yılında ‘Ephemera Derneği’ çatısı altında birleşti. Derneğin Başkanı Burçak Evren (54), ephemeranın para, pul dışında kalan bütün kağıt evraka verilen ad olduğunu ve çöplerden ünlü ressam Fikret Mualla’nın 250 parça tablosundan tutun da Fahrettin Kerim Gökay’ın nüfus kadığı dahil olmak üzere bütün evrak—ı metrukesinin çıktığını söylüyor. Evren’in anlattığına göre Türkiye’deki sahafların yüzde 90’ı bu işle uğraşıyor ve ayda dört kere müzayede düzenleniyor.
   <br>
    <br>
     Arkeoloji mezunu Evren, ephemeristleri kağıt arkeologları olarak tanımlıyor. Türkiye’de ephmera olgusu 1985 yılından sonra tanınmaya başlanmış. Evren, “Koleksiyonları bir araya getirmek için bir dernek kurduk. Bu bir kart, otobüs bileti veya fatura koleksiyonu da olabilir” diyor. Ephemera Derneği’nin üyelerinin yarısı gazeteci, ancak dörtte birlik kısmını koleksiyoncular oluşturuyor. Evren, derneklerinin İngiltere, Avustralya ve Kanada’dan sonra kurulan dünyanın döndüncü ‘Ephemera Derneği’ olmasıyla övünüyor.
     <br/>
     <br/>
     Ephemeranın önemi, resmi tarih dışındaki belgelerle uğraşanlarda ortaya çıkıyor. Sözgelimi bir döneme imzasını atmış bir müzisyen veya romancı ile ilgileniyorsanız, onunla ilgili yazılı belgelere ulaşmak için bu kişileri bulmanız lazım. Çöp toplayıcılarının sahaflara getirdikleri yazılı belgeler, fotoğraflar buradan konunun erbaplarına pas ediliyor. Bu piyasanın adına da ephemera piyasası deniyor. Her dalın koleksiyoncusu farklı. Harita, fotoğraf, sinema posteri veya kartpostal koleksiyoncuları bile var. Sözgelimi; Evren 1960’lı yıllarda İstanbul’da halk arasında adeta maskot haline gelen renkli kişileri ‘İstanbul’un marjinalleri’ adlı kitapta biraraya getirmeyi düşünüyor ve bu kişiler ile ilgili belgeleri, fotoğrafları ephemera piyasasından elde ediyor.
     <br/>
     <br/>
     Çöpte yaşayan “efsaneler”
     <br/>
     <br/>
     Çöplerden elde edilen bilgilerin biraraya getirilmesiyle ortaya çıkacak kitabın karakterlerinin hikayeleri de birbirinden ilginç. İşte birkaç isim: Çıplak Mustafa, Oturaklı Selih, Torbalı Hüseyin, Acem Rıza, Arap İsmail, Düğümlü Dede, Eğri Kılıç Memiş Paşa ve Deli Hidayet. Evren, bu kişilerin sözlerinin halk arasında dilden dile dolaştığını belirterek “Onlar için ne heykeller yapıldı, ne de anıt dikildi anılarına. Birkaç gazete kupürü dışında onlardan geriye hiçbir şey kalmadı. Yaşamları da ölümleri gibi sessiz ve kimsesiz oldu. Bunlar dönemlerinin çizgi dışı insanları” diyor.
     <br/>
     <br/>
     Sözgelimi; Düğümlü Dede’nin tüm giysileri düğümlerden oluşurmuş. Memiş Paşa ise kentin tüm sokaklarını beline taktığı kılıçla yalın ayak dolaşırmış. Askere bile gittiği kuşkulu iken tüm ahali ona paşa lakabını yakıştırmış. Yarım asırlık olanlar içinde daha yakın isimler var; Sülün Osman. Galata Köprüsü ve Saat Kulesi’ni köyden yeni gelenlere satmakla ünlü dolandırıcı. Galata Köprüsü’nde bilet satan Uzun Ömer ya da onun meslektaşı Cüce Simon. Arabasından giysilerine kadar herşeyi sarı kırmızı olan Karıncaezmez Şevki.
     <br/>
     <br/>
     Fakat bunların en ünlüsü hiç şüphe yok ki Pazarola Hasan Bey. Pazarola Hasan Bey’in adına tiyatrolar yazıldı, operetler bestelendi, destanlar düzüldü. Pazarola Hasan Bey kentin maskotu, esnafın uğuru, halkın umuduydu. Esnaf her sabah dükkanını açarken onun bereketinden de nasip almak için adeta yarışırdı. Yalnızca esnaf değil, kısmeti açılmamış gelinlik kızlar, feleğin sillesini yemiş acılı analar, bir türlü çocuk sahibi olamayan yaşı geçkin kadınlar, marazlı çocuklarına deva arayan kadınlar yalnızca bir kez selamını almak için çaba sarfederlerdi. Çatısız dergah, ayaklı türbe, her bir niyet için çaput bağlanan dalsız bir ağaç, esnafın bereketi ve umuduydu. Herkes onun dudaklarından çıkacak ‘Pazarola’ selamını bekliyordu. Hatta vali bile. Ancak o herkese bu selamı vermezdi.
     <br/>
     <br/>
     Çelimsiz, zayıf, hastalıklı ve hatta cüce denebilecek kadar küçük bedeni, buna karşılık oldukça büyük, heybetli bir başı vardı. Başının üzerinde ‘Maşallah Hasan Bey’ yazan abalı bir sarık bulunurdu. Sarığın bir kenarında kimi zaman bir karanfil, kimi zaman bir gül dururdu. Pazarola Hasan Bey’i birçoğu derviş olarak tanımlardı. Zaten onun da İstanbul’da girmediği türbe, bilmediği tekke yoktu. Bir gazeteciye Rufai tarikatından olduğunu bile söylemişti. Halkın büyük çoğunluğu kafasının büyüklüğünden dolayı onun zeki olduğuna inanırdı. Pazarola Hasan Bey, hiçbir yerden geliri olmadığı halde kimseden para almaz, ancak cebine gizlice konan paraları geri çevirmezdi. Esnaf onu uğurlu saydığı için yemek yemeye veya kahve içmeye davet eder ve krallar gibi ağırlardı. O ise hiç konuşmaz, kahvesini içtikten sonra dükkandan hemen çıkar, karşısına çıkanları mesleğine göre “Pazarola berberbaşı, pazarola bakkalbaşı, pazarola kasapbaşı” diyerek selamlayıp yoluna devam ederdi. Sokaklarda gezinirken bile yanından kalabalık eksik olmazdı.
     <br/>
     <br/>
     Zaro Ağa da oradan çıktı!
     <br/>
     <br/>
     Evren’in dikkatini çektiği bir diğer renkli kişilik ise Zaro Ağa. 1960’lı yıllara doğru 157 yaşında vefat eden ve dünyanın en yaşlı insanı olarak kabul edilen Zaro Ağa, o yaşına rağmen çaycılık yaparak geçimini sağlamaya çalışıyordu. Ancak onun adına kartpostallar basılarak ‘Türk inciri ve üzümü yerseniz Türk gibi genç kalırsınız’ şeklinde reklamlar yapıldı.
     <br/>
     <br/>
     Tarih SEKA’ya gidiyor
     <br/>
     <br/>
     Ephemera kelime olarak Yunanca epi (hakkında) hemera (gün) sözcüklerinin bir araya gelmesinden oluşuyor. Bugüne dek bulunmuş en eski ephemera malzemesi MÖ 300 yılına ait bir papirüs. Bilinen en eski ephemerist ise Samuel Pepys (1633—1703). Ünlü bir köşe yazarı olan Pepys’in biriktirdikleri arasında halk türküleri, sokak edebiyatı ürünleri ve etiketler bulunuyor. İlk ephemeristlerden biri de halk türkülerini toplayan Thomas Percy (1729—1811). Şair ve piskopos olan Percy, bu konu ile bir rastlantı sonucu ilgilenmeye başlamış: Bir gün ziyarete gittiği arkadaşının evinde gözüne yerdeki buruşuk kağıt yığınları takılmış ve bunların hizmetçi tarafından şömineyi tutuşturulmak için kullanıldığını öğrenince göz gezdirmek istemiş. Kağıtların bir çoğunun 17. yüzyıla ait el yazmaları, eski şiirler olduğunu anlayınca bunun gibi yok olmaya ramak kalmış tüm kağıtları toplayarak dünyanın sayılı koleksiyonlarından birine sahip olmuş. Müzeler tarafından ciddiye alınarak topladıklarına sahip çıkılan ilk ephemerist de Jefferson Burduck. Sigara kağıtlarından sakız paketlerine, kahve ve benzeri kağıtların etiketlerinden tebrik kartlarına kadar her bir şeyi biriktiren Burdrick’in tüm topladıkları Metropolitan Museum of Art’ın Baskı Bölümü’nde sergileniyor. Türkiye’de ise ephemera malzemelerine geçmişte hor davranıldı. Sözgelimi 1930’lu yıllarda Sultanahmet Kadastro Dairesi’nin arkasında bulunan Evrak Hazinesi’nde evraklar ot gibi çemberle sarılarak Bulgaristan’a vagonla satıldı. Ünlü tarihçi İbrahim Hakkı Konyalı’nın İsmet Paşa’ya çektiği telgrafın ardından Bulgaristan’a yapılan sevkiyat durduruldu. Ancak Konyalı’nın kısmen önlediği katliamın ikinci aşaması birincisinden beter oldu. Geride kalan evraklar kağıt yapılmak üzere SEKA’ya gönderildi.
     <br/>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12286), [web.archive.org (arşiv bağlantısı)](http://web.archive.org/web/20050227030955/http://www.aksiyon.com.tr:80/detay.php?id=12286)
