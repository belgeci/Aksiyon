# YOLSUZLUK ‘RESMÎ’ TEHDİT OLUYOR

*Fatih Atabey 2000.11.25*

<div>
 <p class="spot">
  Yaklaşık üç sene önce irtica  birinci tehdit olarak devletin  millî   güvenlik kayıtlarına  geçmişti. Şimdi Sadettin  Tantan'ın başlattığı ve öteki  devlet kurumlarının destek verdiği yolsuzlukla mücadele  yine   devletin resmi kayıtlarına birinci tehdit olarak konuluyor
 </p>
 <p class="metin">
 </p>
 <img border="0" src="/web/20020528191655im_/http://www.aksiyon.com.tr/2000/312/resimler/Yolsuzluk.jpg"/>
 <p class="metin">
  Türkiye, son iki ay içinde iki ilginç olay yaşadı; askeri kesimden gelen iki açıklama... Aslında önceleri kimsenin fazla dikkatini çekmedi, ancak bir süre sonra yapılan bu açıklamaların arkasında ciddi bir üslûp değişikliğinin olduğu ortaya çıktı. Türkiye, en son 28 Şubat Kararlarının alındığı o sıcak günlerde bazı çevrelerce Gizli Anayasa olarak adlandırılan Milli Güvenlik Siyaset Belgesi'nde bir kopsept değişikliğine gitti. Önce Mart 1997'de Milli Askeri Stratejik Kopsept (MASK), daha sonra da Ekim 1997'de değiştirilen Milli Güvenlik Siyaset Belgesi ile irtica ile terör öncelikli tehdit sıralamasına alındı. Aradan geçen üç yıl sonra tekrar MGSB ve MASK üzerinde birtakım çalışmalar yürüten devletin üst kademesinin 'yolsuzluk ekonomisi'ni öncelikli tehditler sıralamasına almak için çalışma yürüttüğü haberleri geldi.
 </p>
 <p class="metin">
  Nitekim, son iki ay içinde iki orgeneral tarafından yapılan iki ayrı açıklamada bunun ipuçları verildi. Bu konudaki ilk açıklama Genelkurmay İkinci Başkanı Orgeneral Yaşar Büyükanıt tarafından geldi. Org. Büyükanıt, Gülhane Askeri Tıp Akademisi'nin 2000—2001 öğretim yılının açılışında yaptığı konuşmada dünyada, politik ve askeri alanda bir değişim yaşandığını, Avrupa Birliği çalışmalarının hız kazandığını, NATO'nun bu doğrultuda yeni bir şekil ve misyon belirleme çalışmalarına başladığını anlattı. Ancak Büyükanıt'ın konuşmasında söylediği şu sözler yeni bir yapılanmanın habercisi durumundaydı: "Batı gündeminde iç çatışmaları ile yer alan bir ülkenin çağdaş normları yakalaması çok zordur. Çağdaş normları yakalamayı belirsiz kurumlara görev olarak vermek de mümkün değildir. Her kurum ve kuruluş bu yönde kendi vizyonunu ve misyonunu belirlemeli, gayretlerini bu yönde yoğunlaştırmalıdır". Bu sözler Türkiye'nin yeni hedefine dikkat çekiyordu.
 </p>
 <p class="metin">
  İkinci açıklama ise MHP'li Ömer İzgi'nin Meclis Başkanı seçilmesinin hemen sonrasına rastlayan günlerde geldi. Türk Silahlı Kuvvetleri'nin üst kademesi, önceki başkan Yıldırım Akbulut'a yapılan ziyaretten çok farklı olarak bu defa toplu halde yeni Meclis Başkanı Ömer İzgi'yi ziyaret etti.
 </p>
 <p class="metin">
  Ziyaretin toplu olarak gerçekleştirilmesindeki önemin yanında toplantıyı önemli kılan bir başka konu ise ziyaret sırasında Genelkurmay Başkanı Orgeneral Hüseyin Kıvrıkoğlu'nun açıklamaları oldu. Kıvrıkoğlu, daha kısa bir süre önce, Milli Güvenlik Kurulu tarafından operasyon yapılmasına karar verilen batık bankalarla ilgili bir soruya ilginç bir cevap verdi. Kıvrıkoğlu, Türkiye'de son zamanlarda yolsuzluğun çok ciddi boyutlara ulaştığını belirterek, bunun ülke ekonomisine ve bütünlüğüne zarar verdiğini söyledi. Orgeneral Kıvrıkoğlu, bu açıklamayı yaparken ayrıca, Cumhurbaşkanlığı seçimlerinin hemen öncesinde kabul ettiği Yolsuzlukla Mücadele Derneği Başkanı Tevfik Diker ve dernek üyelerini kabûlünde yaptığı konuşmayı hatırlatmayı da ihmal etmedi.
 </p>
 <p class="metin">
  Bu açıklama kimilerine göre, Genelkurmay'ın yolsuzluk konusunda ne denli hassas olduğunun göstergesi, kimilerine göre de içinde siyasilerin de bulunduğu bazı çevrelere yönelik bir uyarıydı.
 </p>
 <p class="metin">
  Ancak Genelkurmay Başkanı Org. Kıvrıkoğlu'nun bu konuşmayı yaptığı sıralarda Milli Güvenlik Kurulu Genel Sekreterliği en son 31 Ekim 1997 tarihinde, ünlü 28 Şubat kararlarından hemen sonra değiştirilen ve bazı çevrelerce Kırmızı Kitap, Gizli Anayasa olarak bilinen Milli Güvenlik Siyaset Belgesi üzerinde birtakım çalışmalar yapıyordu. 1997 yılında yapılan değişiklikle iç tehdidi öncelikli tehdit sıralamasına alan MGSB, bu çerçevede geçen yılı yaptığı kısmi değişiklikle 'ekonomik kriz'i ilave etti. Yine aynı tarihte Genelkurmay Başkanlığı Harekat Daire Başkanlığı da Milli Güvenlik Siyaset Belgesi'ne uygun olarak Milli Askeri Stratejik Konsept (MASK) üzerinde birtakım çalışmalarda bulunuyordu.
 </p>
 <p class="metin">
  Resmî tehdit
 </p>
 <p class="metin">
  Cumhurbaşkanı Ahmet Necdet Sezer'in talimatı doğrultusunda çalışmalarına bir süredir devam eden MGK Genel Sekreterliği, MGSB'de yaptığı kısmi değişiklikle yolsuzluğu öncelikli tehditler sıralamasına aldı. MGK Genel Sekreterliği'nin 'Üzerinde Hassasiyetle Durulması Gereken Öncelikler ve Tehditler' başlıklı çalışmasında, yolsuzluk ekonomisinin açıkça bir tehdit oluşturduğu belirtildi. Nitekim Genelkurmay Başkanlığı'nda geçen ay yapılan bir toplantıda yolsuzluk, Türkiye'nin önünde duran 5 temel konudan biri olarak değerlendirildi.
 </p>
 <p class="metin">
  Komutanlar, geçen ay yaptıkları bir değerlendirme toplantısında iç tehdit sıralamasında irtica, bölücü terör, organize suçlar, Türkiye'nin yurtdışındaki imaj sorunun yanısıra batık bankalar olayı ile de gündeme gelen yolsuzluk ekonomisi ile ilgili tedbirlerin bir an önce uygulanması gerektiği üzerinde görüş birliğine vardılar.
 </p>
 <p class="metin">
  MGK Genel Sekreterliği'nin, MGSB'de yapılacak kısmi değişiklik çerçevesinde yolsuzluk ekonomisi ile bazı uygulamalara da yer verdiği belirtildi. Buna göre, yolsuzlukların önlenmesi için devletin bütün kurumlarının aynı duyarlılık içinde milli bir politika oluşturması gerektiği belirtiliyor.
 </p>
 <p class="metin">
  Buna paralel olarak çalışmalarını sürdüren Genelkurmay Harekat Daire Başkanlığı'nın da aralık ayında yapılacak Yüksek Askeri Şûra'da ele alınacak olan Milli Askeri Stratejik Konsept üzerindeki çalışmalarını, GSB'ye uygun olacak bir biçimde yürüttüğü gelen haberler arasında. 1960 yılından bu yana MGSB'ye uygun olarak yürütülen ancak ilk defa 28 Şubat süreci içinde MGSB kararları beklenmeden üzerinde değişikliğe gidilen MASK ile ilgili genel değişiklik MGSB'ye bağlı olarak her beş yılda bir yapılıyor. Ancak, gerektiği durumlarda her yıl aralık ayında yapılan Yüksek Askeri Şûra toplantısında değerlendirilmek ve üzerinde birtakım değişiklikler yapılmak üzere gündeme gelebiliyor MGSB'deki değişiklikler Bakanlar Kurulu kararı ile yürürlüğe girerken, MASK ile ilgili değişikler ancak Başbakan başkanlığında toplanan Yüksek Askeri Şûra (YAŞ) kararı ile mümkün olabiliyor.
 </p>
 <p class="metin">
  Tartışmaya neden oldu
 </p>
 <p class="metin">
  28 Şubat süreci ile iyice gündeme giren MGSB ve MASK'la ilgili tartışmalar aslında bundan biraz daha öncesine dayanıyor. 28 Şubat'ın getirdiği konjonktürel durum nedeni ile kamuoyu tarafından yoğun olarak tartışılan MGSB ve MASK ile ilgili tartışmaları gündeme getiren kişi Susurluk olayından da isminden oldukça söz ettiren Fikri Sağlar.
 </p>
 <p class="metin">
  Sağlar, DYP lideri Tansu Çiller'in başbakanlığı döneminde 4 Temmuz 1995 tarihinde Meclis Başkanlığı'na Çiller'in cevaplaması istemi ile verdiği soru önergesinde, 'Kırmızı kitapçıklardaki milli siyaset halktan ve parlamentodan neden gizlenmiştir?' diyerek konuyu gündeme taşımıştı. Çiller ise Sağlar'ın kendisine yönelik bu soru önergesini ise farklı bir ortamda cevapladı adeta.
 </p>
 <p class="metin">
  Çiller, kendisine 1995 Eylül'ünde verilen bir brifingde MGSB'nin iyi uygulandığını belirtti ve MGSB'ye sahip çıktı. 1997 yılında MGSB'nin gündeme gelmesi ile birlikte ise eleştiri okları bu defa 'Devletin Gizli Anayasası olur mu?' şeklindeydi. Dönemin Başbakanı Mesut Yılmaz ise bu eleştirileri 12 Kasım 1997 tarihinde şu sözlerle cevapladı: 'Yaratılmak istenen olumsuz hava yanlış. Bu belge 1960 yılından beri hazırlanıyor. Bizden önceki hükümetler döneminde de oldu. Hiç kimsenin itiraz edemeyeceği konular. Bunun eleştiri konusu yapılmasını anlamak bile mümkün değil.'
 </p>
 <p class="metin">
  Yolsuzluk 'Kırmızı
 </p>
 <p class="metin">
  Kitap'a giriyor
 </p>
 <p class="metin">
  Devletin zirvesi şimdi son olarak 1997 yılında üzerinde 12. defa değişiklik yapılan MGSB üzerinde yine kısmi olarak değişiklik gerçekleştirecek. Teamüle göre her 5 yılda bir yapılan değişiklik için asıl tarih ise 2002 sonu. Ancak Türkiye'de son günlerde yaşanan olumsuz gelişmeler MGSB'nin ekonomik durumu ele alacak şekilde kısmi olarak değişmesini gündeme getirdi.
 </p>
 <p class="metin">
  Türkiye, ay sonunda yapılacak MGK toplantısında MGSB'de ve aralık ayında yapılacak Yüksek Askeri Şûra'da da MASK'da yolsuzluk ekonomisini resmi tehdit kapsamına almaya hazırlanıyor. Ancak bir yandan da MGSB'nin hazırlanmasında pay sahibi olan hükümet ortakları, ilginç bir şekilde çıkartılacak affın içine yolsuzluk ekonomisi mimarlarını da katmaya çalışıyorlar.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/312/haberler/5.htm), [web.archive.org (arşiv bağlantısı)](http://web.archive.org/web/20020528191655/http://www.aksiyon.com.tr:80/2000/312/haberler/5.htm)
