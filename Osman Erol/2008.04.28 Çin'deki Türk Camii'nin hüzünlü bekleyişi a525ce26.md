# Çin'deki Türk Camii'nin hüzünlü bekleyişi

*Osman Erol 2008.04.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Rusya’dan Çin’e gelen Tatarların inşa ettiği Türk Camii aradan geçen bir asra rağmen dimdik ayakta. Mao’nun yasağı ve bazı hukukî sorunlardan dolayı 42 yıldır ibadete kapalı tutulan cami, cemaatine kavuşacağı günü bekliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080503035726im_/http://www.aksiyon.com.tr/resim/699/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080503035726/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080503035726/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080503035726oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080503035726oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Harbin, Çin’in en soğuk kentlerinden. Ülkenin kuzeydoğusundaki 5,3 milyon nüfuslu bu kentte kışın eksi 30 dereceye varan aşırı soğuklar yaşanıyor. Geleneksel ‘buz festivalleri’ ile ünlü bu şehir Türkler için de önemli bir mücevheri sinesinde barındırıyor. Şehrin merkezinde yükselen minaresinden fark edilen, mimarisiyle, duruşuyla ve sessizliğiyle insanları kendine çeken bir Türk camii var bu şehrin. Bir nevi sokak arasında olmasına rağmen farklı havasıyla şehri kuşatıyor. Asırlık geçmişi her hâlinden okunan caminin önce paslı kilitleri karşılıyor meraklıları. Bir bakıcısı var, ikna olursa sizi içeri alabiliyor. Fakat dışındaki muhteşem görüntünün yerini içeride, kapı, pencere, minber ve sütunlardaki toz yığınları alıyor. Halıları dürülmüş, tozdan korunması için bezle örtülmüş. Üst katta hanımların namaz kıldığı bölüm de imam odası da aynı durumda. İç mimarisi Türkiye’deki camileri hatırlatan mekân insanı hüzne boğuyor.
   <br>
    <br>
     KUNDAKLANMA KORKUSU
     <br>
      <br>
       Bir de üst katı bulunan cami, kare şeklindeki ana yapının üstünde uzun minaresi ve simetrik iki kubbeden oluşuyor. Kırmızı-beyaz tuğlalarla örülmüş duvarlar ile üst tarafı sivri kubbe görünümlü uzun pencereleri ihtişamı artırıyor. Şu an depo olarak kullanılan caminin bodrumunda altyapısı olmayan iki-üç kişilik küçük bir abdesthane mevcut. “Birinci derecede koruma altında” sayılan bu mabedin eskiyen duvar ve pencereleri boya yapılmasına rağmen tozla kaplı.
       <br>
        <br>
         Buz Festivali için geldiğimiz Harbin’de karşılaştığımız bu cami hakkında ilk bilgileri yaşlı bakıcıdan alıyoruz…Rusya’dan Çin’e gelen Tatar Türkleri tarafından inşa edilmiş. İlk kazma 1906 yılında vurulmuş; ama ibadete 1924 yılında açılmış. Bazı kaynaklar ibadethanenin 1912 yılında tamamlandığını kaydediyor. Ancak aradan geçen sürede neler yaşandığı çok net değil. 1937’de restore edilmiş. Resmî yazılara göre mabed, Jidanof isimli bir mimar tarafından inşa edilmiş. Burada bir cami yapılması fikri de 1900’lerde Mançurya’ya, yani Harbin şehrinin de içinde bulunduğu bugünkü Çin’in kuzeydoğusuna gelen Tatarlardan İnayetullah Hazret Seli-Ahmet’e ait. Seli-Ahmet aynı zamanda Harbin Türk-Tatar Cemiyeti’nin sözü dinlenen lideriymiş.
         <br>
          <br>
           Bakıcıya, caminin neden ibadete kapalı olduğunu soruyoruz. Caminin bulunduğu arsa üzerinde bazı tartışmaların yaşandığını, konunun mahkemeye intikal ettiğini öğreniyoruz. Arsanın bir başkasına ait olduğu yönündeki iddialardan dolayı uzun bir mahkeme süreci yaşanmış; ancak henüz nihai karara ulaşılamamış. Bu süreçten dolayı caminin ibadete açılamadığı ifade ediliyor. “Tek ümidimiz, eski günlerinde olduğu gibi bir an önce ibadete açılması. Caminin bazı çıkar çevreleri tarafından kundaklanmasından da korkuyoruz. Bir an olsun buradan ayrılmıyorum.” diyor mabedin bakıcısı.
           <br>
            <br>
             BOLŞEVİK İHTİLALİNDEN KAÇAN TATARLAR
             <br>
              <br>
               Tatarların Mançurya’ya, Trans-Sibirya demiryolu işçilerine mal satan tüccarlar olarak geldiği belirtiliyor tarih kitaplarında. Demiryolu ulaşımı gelişince kürk ticareti yapan Tatarlar da bu bölgeye kaymışlar. Çoğu Rusya’nın Penza eyaletinden Harbin’e gelmiş. 1917 ihtilaline kadar bu bölgede çoğu evli ve çocuklu bin 500 ile 3 bin Tatar’ın yerleştiği tahmin ediliyor. Rus devrimi ile Mançurya’ya göç daha da artmış. Tüccarların yanı sıra doktor ve Rus ordusuna çağrılan gençler de Harbin’e gelmiş. Bölgedeki Türk varlığının bu dönemde 10 bini bulduğu belirtiliyor. Bugün ise Harbin ve civarında yaklaşık 60 bin Çinli Müslüman yaşıyor. Fakat bölgedeki Tatar varlığı oldukça zayıflamış. Bilinen tek Tatar ailesi Akchurinler. Bu aile caminin bakımını da üstlenmiş.
               <br>
                <br>
                 Türk Camii’nin bugünkü tüm yetkileri Harbin’de yaşayan ve şu an 70 yaşında olan Ma adlı bir beyefendiye ait. Ma, vekaleti merhume Akchurina’dan almış. O da Akchurina gibi çıkar çevrelerinin baskısına maruz kalıyormuş. Tek isteğinin caminin ibadete açılması olduğunu vurguluyor: “Cami arsası ve camiye ait binalardaki alım satım yolsuzlukları bir tarafa, tek isteğimiz bizlerin en azından abdest alıp namazlarımızı rahatça kılabileceğimiz bu mekanın asli vazifesine ulaştırılması.’’ Ferdi olarak elindeki çok az imkanla mücadelesini sürdüren Ma’nın çok daha fazla direnecek gücünün kalmadığı hissediliyor. Caminin müze hâline dönüştürülmesi bölgedeki ve Çin’den göç eden Tatarlar ile Çinli Müslümanların en büyük korkusu. 1946’dan bu yana ibadete kapalı olan camide Türk Camii tabelası ya da ibaresine rastlanmıyor. Sadece caminin girişindeki ana kapının yanında adres ve “birinci dereceden devlet koruması altında” olduğunu gösteren küçük bir levha bulunuyor.
                 <br>
                  <br>
                   HUKUKî SÜREÇ DEVAM EDİYOR
                   <br>
                    <br>
                     Caminin akıbeti Tatarlar tarafından çok sıkı takip ediliyor. 1926 senesinde Harbin’de doğan, 1948 yılında İstanbul’a göç eden ve 8 yıldır Amerika’nın Florida kentinde yaşamını sürdüren Tatarlardan Ravil Seli-Ahmet, yaşanan süreçle ilgili önemli açıklamalarda bulunuyor. İnayetullah Hazret Seli-Ahmet’in yeğeni olan Ravil, süreci çok sıkı takip ediyor: “Caminin arsası eskiden 3 bin metrekare imiş. Cami 1924 senesinde minareye hilal konulduktan sonra ibadete açılmış. Bodrum katında bir matbuat kurulmuş, yan binada 6 sınıflı mektep ve toplantı salonu inşa edilmişti. 1946’da iç savaş yıllarında Çin Halk Kurtuluş Ordusu (Jiefangjun) caminin külliyesini kullanıyor. Ama savaş bitince askerler buradan ayrılmıyor. 1966’da da Mao tüm ibadethaneleri kapatıyor. Ne yazık ki bu güzelim cami 2001’den bu yana da tarihî eser olduğu gerekçesiyle halka kapatılmış durumda.” Caminin ibadete kapanmasını şu gerekçeye de bağlıyor Ravil: “Camideki eski gasilhane, imam lojmanı ve diğer abdesthanenin bulunduğu yerler yıkılarak, bu yerlerin Yahudi toprağı olduğu iddiasıyla yerlerine 1500 metrekarelik iki apartman yapılmış. Bunun için sorun bir türlü çözülemiyor.”
                     <br/>
                     <br/>
                     Çin’de Hıristiyanlık, Budizm, Taoizm ve İslam dinleriyle ilgili sorunlara bakan Çin Din İşleri Kurumu bulunuyor. Bir de bu kuruma bağlı Çin İslam Derneği mevcut. Bu dernek Çin Din İşleri Kurumu’na camideki haksızlığı bildirmiş ve buna karşı gerekli hukuki mücadeleyi halen sürdürüyor. Yılan hikâyesine dönen camiye ait okul ve gasilhaneyi yıkarak yerine 2 bina yapan şirket iflas etmiş, şirkete kredi veren banka da yapılara el koymuş. Burlingame’deki Amerikan Türk-Tatar Derneği bu konuyu sürekli takip ediyor. Dernek, Harbin’de yaşayan Tatarların da imzasını taşıyan birçok resmî belgeyi Çin makamlarına göndermiş, 1995’te Çin Din İşleri Kurumu’ndan caminin ibadet için Harbin’deki Müslümanlara bağışlanmasını da istemiş; ancak bugüne kadar olumlu bir adım atılmamış. Yurtdışındaki Tatarların ve cami çevresindeki Müslümanların tek isteği caminin bir şekilde yeniden ibadete açılması.
                     <br/>
                     <br/>
                     ÇİN’DE 30 BİN CAMİ, 50 BİN İMAM VAR
                     <br/>
                     <br/>
                     30 bin kadar cami ve yaklaşık 50 bin imamın bulunduğu Çin’deki Müslümanlar, inandıkları İslam dinine sadık kalmanın yanında yurtseverliğin din ile birleştirilmesi ilkesine riayet ediyor. Çin’de esas olarak Hui, Sala, Dongxiang, Baoan, Uygur, Kazak, Kırgız, Özbek, Tatar, Tacik gibi 10 azınlık milliyet, İslam dinine bağlı. Bu milliyetlerin çoğu ülkenin kuzeybatısında yer alan Gansu, Ninxia, Uygur Özerk Bölgesi Qinghai, Shanxi ve güneybatıdaki Yunnan gibi eyalet ve özerk bölgelerde yaşıyor. İnanç sistemine bakıldığında genellikle Tacik Müslümanlar Şii mezhebe, diğer milliyetlerden Müslümanlar ise Sünni mezhebe ait.
                     <br/>
                     <br/>
                     Çin’deki Müslümanlar, merkezî hükümetin inanç özgürlüğü politikasının daha iyi şekilde uygulanması amacıyla 1953’te Pekin’de kurulan Çin İslam Derneği etrafında birleşerek, İslami faaliyetlerini bu dernekle yürütüyor. Derneğin faaliyetleri ise “İslami eserleri basmak, genç imam ve İslamiyet’e hizmet edecek personel yetiştirmek ve bunları örgütlemek, Müslümanların hak ve çıkarlarını temsil etmek, başka ülkelerdeki Müslümanlarla dayanışma ve işbirliğini geliştirerek, dünya barışını savunmak” olarak açıklanıyor.
                     <br/>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30126), [web.archive.org (arşiv bağlantısı)](http://web.archive.org/web/20080503035726/http://www.aksiyon.com.tr:80/detay.php?id=30126)
