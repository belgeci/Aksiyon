# Çin’de kapkaça ölüm cezası

*Osman Erol 2006.03.13*

<div>
 <p>
  <font>
   Kapkaç olaylarının her yıl artış gösterdiği Çin'de bazı eyaletler sert tedbirler almaya hazırlanıyor. Ülkenin güneyindeki Guandong'da bundan böyle yaralanma ve ölümle sonuçlanan kapkaç olaylarında ölüm cezası verilecek.
   <br/>
   <br/>
   Çin, suçlulara yönelik en ağır infazların uygulandığı bir ülke. 1 milyar 300 milyon nüfusuyla dünyanın en kalabalık ülkesinde suçla mücadele için, idam dâhil çok ağır cezalar getirilerek, çok sert tedbirler alınıyor. Hong Kong sınırına yakın, ülkenin güneyindeki Guandong eyaletinde mahkemeler son üç yılda 64 bin motosikletle kapkaç davasında 85 bin kişiyi yargıladı. Çin'in her yerinden milyonlarca göçmen işçinin çalışmak için geldiği eyaletteki yargılama sonucunda, sanıkların üçte birine çeşitli cezalar veren mahkemeler, bundan böyle yaralanma ve ölümle sonuçlanan kapkaç olaylarında ölüm cezası da verebilecek.
   <br>
    <br>
     Bunun sebebi ise kapkaç yapanların son derece acımasız olması. Motosikletli kapkaççılar, cep telefonundan kulak küpesine kadar her şeyi çalıyor, toplumda büyük bir korkuya ve nefrete sebep oluyorlar. Durumun ciddiyetini gören Guangdong Yüksek Mahkemesi ve diğer eyalet yetkilileri, sürekli artış gösteren bu tür acımasız kapkaç olaylarının hafif cezalarla geçiştirilmesi yerine caydırıcı tedbirler alınması konusunda öneriler hazırladı. Eyaletteki halkın çoğu kapkaççılardan korunmak için çantalarını sırtlarında ya da kollarında değil göğüslerinde taşımayı tercih ediyor. Eyaletteki toplu taşıma araçlarında, hırsızlıklara ve kapkaç olaylarına karşı nasıl korunmaları gerektiği yönünde halka yazılı ve görüntülü uyarılar yapılıyor. Televizyonlarda sık sık çantasını vermek istemeyince motosikletli kapkaççılar tarafından sürüklenen insanların görüntüleri yayınlanıyor. Bu tür vahim olayların eyalette gündüz vakti bile yaşanması, eyaletteki dengesiz gelir dağılımından kaynaklandığı dile getiriliyor.
     <br>
      <br>
       Türk işadamı da kapkaççı kurbanı oldu
       <br>
        <br>
         Eyaletteki yerel halk kadar yabancılar da kapkaççılardan nasibini alıyor. Nitekim eyaletin merkezi olan ve yılda iki kere Çin İhraç Malları Fuarı'nın düzenlendiği Guangzhou şehrinde yaşayan bir Türk de geçen yıl çantasını motosikletli kapkaççılara kaptırdı. Olayı polise bildiren Türk iş adamı, ne yazık ki çaldırdığı değerli eşya ve belgelerine bir daha ulaşamadı. İşadamı Fatih Okan Okumuş, arkadaşları ile birlikte akşam saatlerinde bir lokantadan çıktığı sırada kaldırımda yürürken telefonu ile görüşmeye başlar. İki arkadaşı önde yürüdüğü sırada yaklaşan motosikletli kapkaççılar, Okumuş'un elindeki çantayı çeker. Direnmesine rağmen içinde değerli evraklarıyla laptopu ve bir miktar parasının olduğu çantasını kaptırır. Arkadaşları göz açıp kapayıncaya kadar kısa sürede gerçekleşen olaya müdahale edemez. Kapkaççıları taksiyle takip etseler de sonuç alamazlar.
         <br/>
         <br/>
         Bakalım idam kararı Çin'de yaşanan kapkaç olaylarını önleyebilecek mi?
         <br/>
         <br/>
         ÇİN'DE YILDA 12 BİN KİŞİ İDAM EDİLİYOR
         <br/>
         <br/>
         Çin Sosyal Bilimler Akademisi'nden hukukçu Liu Renwen, insan hakları kuruluşlarına göre Çin'de yılda 5 bin ile 12 bin arasında idamın yapıldığını söyledi. Yılda ortalama 8 bin kişinin idam edildiği Çin'de ölüm cezaları enseye kurşun sıkarak veya zehirli iğne yapılarak uygulanıyor. Ülkede her yıl kaç kişinin idam edildiği bilgisi ise bir devlet sırrı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 375 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23563), [web.archive.org (arşiv bağlantısı)](http://web.archive.org/web/20060422190710/http://www.aksiyon.com.tr:80/yazdir.php?id=23563)
