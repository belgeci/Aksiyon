# Çin'in bol 8'li olimpiyat rüyası gerçek oluyor

*Osman Erol 2008.07.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘8’ rakamının uğurlu sayıldığı Çin’de 2008 Olimpiyatları 8. ayın 8’inde saat 8’de başlayacak. En büyük korkunun güvenlik konusunda yaşandığı olimpiyatların başarılı geçmesi için 40 milyar dolara yakın harcama yapıldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090201014345im_/http://www.aksiyon.com.tr/resim/712/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090201014345/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090201014345/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090201014345oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090201014345oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Her şey 13 Temmuz 2001’de Moskova’da düzenlenen Uluslararası Olimpiyat Komitesi (IOC) Genel Toplantısı’nda 2008 Olimpiyatları’nın Pekin’e verilmesiyle başlamıştı. Dönemin IOC Başkanı Juan Antonio Samaranch tarafından açıklanan karar, olimpiyatlara ev sahipliği rüyasıyla yatıp kalkan 1,3 milyar Çinli’yi sevinçten havalara uçurmuştu. O tarihten itibaren “Yeni Çin”in aynası olarak görülen olimpiyatlar, başta Pekin olmak üzere tüm ülkenin yüzünü değiştirmeye başladı.
   <br>
    <br>
     ‘8’, Çin’de uğurlu bir rakam olarak kabul ediliyor. Bu yüzden 2008 Olimpiyatları’nın açılışı da buna göre ayarlandı. Yani, 8. ayın 8’inde saat 8’de… Dört yılda bir düzenlenen bu büyük organizasyona sayılı günler kala hazırlıklarını tamamlayan Pekin yönetimi, içeriği sır gibi saklanan açılış ve kapanış törenleriyle tüm dünyaya unutulmaz bir gösteri sunmayı planlıyor. 2008 Pekin Olimpiyatları’nın sponsorlarından Çinli Aigo şirketinin başkanı Feng Jun, bu büyük organizasyonun Çin’in kendini göstermesi için tarihî bir fırsat olduğunu söylüyor ve ekliyor: “Olimpiyatlar nedeniyle halk daha medeni ve kültürlü hâle geldi. Bizler yabancı dil öğrenmeye başladık. Olimpiyatlarla Çin, uluslararası topluma katılma şansını elde etti ve olimpiyatlar Çin ile dış dünya arasında bir köprü vazifesi oldu.’’
     <br/>
     <br/>
     Yaklaşık 22 bin gazetecinin takip edeceği olimpiyatlarda 100 bine yakın resmî gönüllü görev alacak. Ülkedeki herkes, 16 gün sürecek olimpiyatları gönülden destekliyor. Hazırlıklar kapsamında Pekin yönetimi zarar pahasına bile olsa birçok fedakârlık yaptı ve yapmaya da devam ediyor.
     <br/>
     <br/>
     SORUNSUZ OLİMPİYAT İÇİN FABRİKALAR KAPANDI
     <br/>
     <br/>
     Başta güvenlik, çevre düzenlemesi ve ulaştırma olmak üzere birçok alanda dev adımlar atan Çin, çevre korumaya 20 milyar dolar harcadı. Olimpiyatlar nedeniyle yüzlerce fabrikanın kapandığı Pekin’in çehresi neredeyse tamamen değişti. Olimpiyat aşkına başkent; yeni metro hatları, havaalanı, temiz tuvaletler, trafik düzenlemesi, temiz hava ve medeni davranışlar gibi güzel şeylere kavuştu. Şehirdeki eski binalar aslına uygun olarak hükûmet tarafından bedava boyandı ve tüm alışveriş yerlerinin panoları belirli bir büyüklükte yeniden yapıldı. Toplu taşıma araçlarıyla ticari taksiler yenilendi. Daha medeni toplum sloganıyla yapılan uygulamalardan sıraya girme, kırmızı ışıkta geçmeme, yüksek sesle konuşmama konusunda başarı elde edildiyse de halkın yere tükürmesinin bir türlü önüne geçilemedi. Göze çarpan bir başka sorun ise evde köpek besleyenlerin giderek artmasıyla park ve sokaklarda bu hayvanların pisliklerinin görülmesi. Bir diğeri ise araçların kaldırımlara park edilmesi.
     <br/>
     <br/>
     YAKLAŞIK 40 MİLYAR DOLAR HARCANDI
     <br/>
     <br/>
     Olimpiyatların Çin’e maliyeti, başkentin modernizasyonu için ayrılan 22 milyar dolarla birlikte yaklaşık 40 milyar dolar. Sadece Pekin’in kaldırımları için 2,5 milyar dolar harcandı. Açılış ve kapanış törenlerinin yanı sıra atletizm ve futbol finallerinin de yapılacağı Ulusal Stadyum (Kuş Yuvası), 500 milyon dolara mal oldu. Halk, yapımına 2003’te başlanan 91 bin kişilik Kuş Yuvası ve ‘Su Küpü’ olarak adlandırılan Devlet Yüzme Merkezi’nin önünde sürekli hatıra fotoğrafı çektiriyor.
     <br/>
     <br/>
     Pekin’in ününe ün katan diğer bir eser ise dünyanın en büyük havayolları terminali. Olimpiyatlar nedeniyle ortaya çıkacak yolcu talebini karşılamak için Mart 2004’te başlanan ve 29 Şubat 2008’de açılan T3 terminali, 3,6 milyar dolara mal oldu.
     <br/>
     <br/>
     Pekin’deki diğer bir gelişmeyse günde bin yeni aracın yollara çıktığı ve oyunlar sırasında 3,5 milyon olması beklenen araç trafiğini rahatlatacak metro hatlarının inşası. Araçlara ilaveten 10 milyon bisikletin bulunduğu 16 milyon nüfuslu Pekin’de 2 metro hattı yaklaşık 450 milyon dolarlık bir bütçe ile yenilendi. Başkentte hâlen 7 metro hattının yapımı sürüyor ve halkın kullandığı 142 kilometre uzunluğundaki 5 hatla günlük ortalama 2,88 milyon yolcu taşınıyor. 20 Temmuz’da açılan ve 3,2 milyar dolara mal olan 3 yeni metro hattıyla da bu uzunluk 200 kilometreye çıktı. Olimpiyatlar esnasındaki trafik sıkışıklığını önlemek için alınan geçici tedbir ise tek-çift plaka uygulaması. Bu uygulama şimdiden başladı.
     <br/>
     <br/>
     HAVA KİRLİLİĞİ YARIŞLARI ETKİLEYEBİLİR
     <br/>
     <br/>
     Dünya Bankası’nın raporuna göre Çin, hava kalitesi bakımından dünyada en kötü 20 şehirden 16’sını barındırıyor. Raporda bu şehirlerin içinden akan suyun da balık avlanması ve içilmesi açısından uygun olmadığı belirtildi. İhtişamlı tesisler ve altyapı sistemi için harcanan 40 milyar doların Pekin’in kirli havasını örtmeye yetmeyeceği kaydediliyor. Olimpiyat Komitesi Başkanı Jacques Rogge, bir saatten fazla sürecek ve dışarıda yapılacak müsabakaların, hava kalitesinin kötü olması durumunda erteleneceği uyarısında bulunmuştu.
     <br/>
     <br/>
     Bu konuda ciddi önlemlere başvuran Pekin yönetimi, 1 Temmuz’dan itibaren çevreyi kirleten 300 bin kamyonun çalışmasını yasakladı. Pekin’in 150 kilometre güneydoğusundaki liman şehri Tianjin’de de 40 fabrikanın 25 Temmuz-20 Eylül tarihleri arasında kapatılması ve bazı inşaat çalışmalarının bu tarihlerde durdurulması kararlaştırıldı. Tianjin, olimpiyatlarda futbol maçlarının yapılacağı şehirlerden biri. Pekin’in kuzeyindeki Hebei eyaletinde bulunan sanayi kenti Tangshan’da da olimpiyatlardan önce 267 fabrikanın faaliyetleri hava kirliğinin giderilmesi için durduruldu. Bu önlemlerin sonucunda Pekin’deki hava kalitesi giderek iyileşti. Kıstaslara uyan gün sayısı 2001’de 185 iken, 2008’de 256 olması bekleniyor.
     <br/>
     <br/>
     Çinli liderler, geçen sıkıntılı 7 yılın ardından şimdilerde, hükûmetin olimpiyatlar için verdiği sözü yerine getirdiğini, hedeflerinin özgün ve yüksek seviyeli olimpiyat olduğu ve bunu da problemsiz gerçekleştireceklerini söylüyor. Yerel medya da başta Pekin olmak üzere Hong Kong, Qingdao, Shanghai, Tianjin, Shenyang ve Qinhuangdao şehirlerinin çehresinin değiştiği, uygarlık seviyesi artan Çinlilerin çok daha dışa açık ve özgüvenli insanlar hâline geldiği yorumlarını yapıyor.
     <br/>
     <br/>
     OLİMPİYAT, ÇİN MALLARINA GÜVENİ ARTIRACAK
     <br/>
     <br/>
     70’li yıllarda uygulamaya koyduğu reform ve dışa açılma politikasıyla özellikle ekonomide büyük ilerlememeler kaydeden Çin, olimpiyatları başarılı bir şekilde düzenleyerek ürettiği mallara güveni artırmayı hedefliyor. Pekin’deki Türk akademisyenlerden Dr. Fatih Yaşar, yabancı sermayenin en rağbet ettiği ülkelerden biri olan Çin’in dünya ekonomisinde dikkatlerin yoğunlaştığı bir ülke hâline geldiğini ifade ediyor. Yaşar, sermayenin ucuz emeği kullanarak fazla bir ek yatırıma gitmeden yüksek kâr elde etmek istediğini, bunun için de en uygun ülkelerden birinin Çin olduğunu belirtiyor. Başarılı bir şekilde gerçekleştirilecek olimpiyatların Çin mallarına güveni artıracağını ifade eden Dr. Yaşar, olimpiyatlar sırasında da Çin ekonomisinin önemli bir gelir elde edeceğini söylüyor.
     <br/>
     <br/>
     OLİMPİYATTA ÇİN-ABD MÜCADELESİ YAŞANACAK
     <br/>
     <br/>
     Çin, dünyada spora en çok yatırım yapan ülkelerin başında geliyor. Sporda uluslararası alanda elde edilen başarılar, devlet ve özel kuruluşlar tarafından ödüllendiriliyor. Sporcular devlet kontrolündeki medyada geniş yer buluyor. 2004 Atina Olimpiyatları’nda altın kazanan sporcular, ülkedeki ticari reklâmların aranan isimleri olmaya devam ediyor. Hepsinin de maddi durumu oldukça iyi. Kendi ülkelerindeki bu olimpiyatlarda elde edecekleri başarılar ise onlar için çok daha farklı olacak. Her Çinli sporcunun hedefi, madalya alarak hem geleceğini kurtarmak hem de ülkesin ismini bu dev organizasyonda duyurmak.
     <br/>
     <br/>
     Atina’da 35 altın alan ABD’nin ardından 32 altın kazanan Çin, güçlü spor ülkesi Rusya’yı geride bırakarak büyük başarı elde etmişti. Şimdi herkes Pekin’de olimpiyatlara 28 dalda 639 sporcuyla mücadele edecek Çin’in birinciliği alacağına kesin gözüyle bakıyor. Geçtiğimiz günlerde de Çin Cumhurbaşkanı Hu Jintoo, olimpiyatlara katılacak sporcuları ziyaret ederek onlardan büyük başarılar kazanmalarını istedi.
     <br/>
     <br/>
     EN BÜYÜK KORKU GÜVENLİK
     <br/>
     <br/>
     Çin’in olimpiyatlar sırasındaki en büyük korkusu, güvenlik. Yetkililer, şimdiden başkentte kuş uçurtmuyor. Zira olası bir güvenlik zaafında 7 yıllık emek boşa gidecek. Oyunların güvenliği için ülkedeki dört askeri bölgedeki birliklerin yanı sıra savaş uçakları ve füzeler de kullanılacak.
     <br/>
     <br/>
     Güvenlik önlemlerinin başında, Ulusal Stat’ın 300 metre çevresine muhtemel terör saldırısına karşı Hongpi-7 tipi füze savunma sisteminden 2 adet yerleştirilmesi geliyor. 11 Eylül saldırısı sonrası yapılan 2004 Atina Olimpiyatları’nda da tesislerin bulunduğu yerler Amerikan Patriot füze savunma sistemleriyle korunmuştu.
     <br/>
     <br/>
     Ayrıca, şehre tüm giriş ve çıkışlar kontrol edilirken, metrolarda da bomba aramaları yapılıyor. Pekin’deki şehirlerarası trenlere de her türlü kesici madde ile oyuncak silah sokulması dahi yasaklandı. Olimpiyatların açılış töreninin yapılacağı 8 Ağustos’ta 19.50 ile 24.00 saatleri arasında Pekin’e uçak iniş ve kalkışlarına da yasak geldi.
     <br/>
     <br/>
     Pekin Olimpiyatları Emniyet Müdürü Ma Zhenchuan, 80 ülkenin polis birimleriyle çalıştıklarını belirterek güvenlik kapsamında sadece Pekin’de 188 üyesi olan 40 anti terör ünitesi oluşturduklarını söyledi. 24 saat görev yapacak bu üniteler, teröristler tarafından yapılabilecek biyolojik, kimyasal, nükleer ve diğer radyoaktif saldırı ve bombalamaya karşı görev yapacak.
     <br/>
     <br/>
     Pekin’de 110 bin güvenlik görevlisi olimpiyatların güvenliği için seferber edildi. Başkente ayrıca 300 bin kamera yerleştirildi. Güvenlik kontrolleri Çin’in diğer şehirlerindeki havaalanı, tren istasyonu ve otobüs terminallerinde de üst düzeye çıkarıldı. Kamu Güvenliği Bakanlığı ve İnterpol’ün oyunlar boyunca ‘gerçek terör tehdidi’ uyarısında bulunmasıyla, para ödülünün tavanı da yükseltilmiş oldu. Olimpiyatlar için polise “büyük güvenlik tehlikesi’’ ihbarında bulunanlara 73 bin dolara kadar ödül verilecek. Ayrıca, güvenlik nedeniyle tesislerin yakınındaki gece kulüpleri kapatıldı.
     <br/>
     <br/>
     OLİMPİYATLAR SONRASI NE OLACAK?
     <br/>
     <br/>
     En çok merak edilen konuların başında olimpiyatlar sonrası Çin’in nasıl olacağı geliyor. Olimpiyatlar için alınan çevre önlemleri gibi yeni uygulamaların sürüp sürmeyeceği merak konusu. Ama şu anda “Olimpiyatlar Çin’in kaderini değiştirdi ve değiştiriyor’’ algılaması güçleniyor. Bakalım, 8’in uğurlu sayıldığı Çin, önce olimpiyatları başarılı bir şekilde organize edip sonra dünyaya entegre olma sürecini devam ettirebilecek mi?
     <br/>
     <br/>
     <br/>
     <br/>
     PEKİN VE OLİMPİYAT BİLGİLERİ:
     <br/>
     <br/>
     Nüfus: 17,14 milyon
     <br/>
     <br/>
     Alan: 16.807,8 milyon kilometrekare
     <br/>
     <br/>
     Elektrik voltajı: 220
     <br/>
     <br/>
     Ticari taksi sayısı: 67 bin, taksimetre açılış ücreti gündüz 10 yuan (1,4 dolar)
     <br/>
     <br/>
     Belediye Otobüsü: 24 bin (750 hatta çalışıyor)
     <br/>
     <br/>
     Bisiklet sayısı: 10 milyon
     <br/>
     <br/>
     Tarihî ve turistik yerler: Çin Seddi, Yasak Şehir, Yazlık Sarayı, Cennet Tapınağı, Başkent Müzesi, Yonghegong Lama Tapınağı
     <br/>
     <br/>
     Alışveriş yerleri: Hongqiao Pazarı (Kızıl Köprü), Yaxiu Pazarı, Silk Market
     <br/>
     <br/>
     Para birimi: RMB ya da yuan. (1 dolar= 6,85 yuan)
     <br/>
     <br/>
     Polis: 110
     <br/>
     <br/>
     Ambulans: 120
     <br/>
     <br/>
     Yangın: 119
     <br/>
     <br/>
     Olimpiyatlardaki görevli ve
     <br/>
     <br/>
     sporcu sayısı: 16 bin
     <br/>
     <br/>
     Olimpiyatlar için satılan bilet sayısı: 7 milyon
     <br/>
     <br/>
     Olimpiyatlar dönemindeki ortalama
     <br/>
     <br/>
     hava sıcaklığı: 25 derece
     <br/>
     <br/>
     Olimpiyatlar süresince yağış ihtimali sayısı (gün): 8
     <br/>
     <br/>
     Oyunlar boyunca Pekin’e gelmesi beklenen turist sayısı: 2 milyon yerli, 450 bin yabancı
     <br/>
     <br/>
     Pekin’e gelen turist sayısı: 3 milyon 903 bin (2006)
     <br/>
     <br/>
     Kişi başına düşen gayri safi yurtiçi hâsıla: 6,210 dolar (2006)
     <br/>
     <br/>
     İnternet kullanıcı sayısı: 4 milyon 680 bin (2006 sonu itibarıyla)
     <br/>
     <br/>
     2006 yılında üretilen çöp miktarı: 5 milyon 850 bin ton
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=30804), [web.archive.org (arşiv bağlantısı)](http://web.archive.org/web/20090201014345/http://aksiyon.com.tr:80/detay.php?id=30804)
