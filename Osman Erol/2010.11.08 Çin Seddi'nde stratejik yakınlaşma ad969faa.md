# Çin Seddi’nde stratejik yakınlaşma

*Osman Erol 2010.11.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen yıl Sincan’da yaşanan şiddet olaylarının ardından durma noktasına gelen Türkiye-Çin ilişkileri, her iki ülkenin kararlı adımlarıyla stratejik işbirliğine dönüşüyor. Ankara, ‘alternatifi olmayan ilişkilerin’ Sincan-Uygur’a da pozitif yansıyacağını hesaplıyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Türkiye-Çin ilişkileri yeni bir boyuta girdi geçen son bir-iki yılda. İki ülke, tüm dünyanın dikkatli bakışları altında, işbirliğine stratejik derinlik kazandırmaya yönelik önemli adımlar atıyor. 2009’da Cumhurbaşkanı Abdullah Gül’ün 14 yıl aradan sonra gelen ziyaretiyle canlandırılan bağlar, Çin Başbakanı Wen Jiabao’un geçtiğimiz ay Türkiye’ye gidişi, hemen ardından Türkiye’den önemli üç bakanın Çin’e gelişiyle gelişti. Dışişleri Bakanı Ahmet Davutoğlu, İçişleri Bakanı Beşir Atalay ve dış ticaretten sorumlu Devlet Bakanı Zafer Çağlayan’ın bir hafta içinde art arda Pekin’e gelişleri azımsanacak bir durum değil. Ancak özellikle Davutoğlu ve beraberindeki ekibin temasları ve ziyaret güzergâhı kritik önemde. Sadece Çin medyası değil, tüm dünyadan gelen gazeteciler 6 gün süren ziyaret boyunca adım adım izledi bu heyeti. Pekin yönetimi Türkiye’den gelen heyetleri ilişkilerin artan ivmesini göstermesi açısından önemli buluyor.
    </p>
    <p class="MsoNormal">
     Dışişleri Bakanı Ahmet Davutoğlu, ülkenin kuzeybatısındaki Uygur bölgesinin Kaşgar şehrinden başladı 6 günlük Çin ziyaretine (27 Ekim-2 Kasım). Davutoğlu’nun ziyaretine Türkiye ile Çin arasındaki hassas nokta olarak gösterilen Sincan Uygur Özerk Bölgesi’nden başlaması, iki ülke arasındaki güveni de ortaya koyması açısında önemliydi. Kaşgar’daki ilk durağı, Türk dilinin ilk sözlüğü olarak kabul edilen Divânü Lûgâti’t-Türk’ün yazarı Kaşgarlı Mahmut ve Türk dili ve edebiyatı için temel bir eser olan Kutadgu Bilig’in (Kutlu kılan bilgi) yazarı Yusuf Has Hacib türbelileriydi. Davutoğlu, bölgenin en büyük ibadethanesi İdka Camii’ni ziyaretinde halktan büyük ilgi gördü. Bölge sakinleri Davutoğlu’nu sevinç gösterisiyle karşıladı. Bölgedeki Müslümanlarla bir müddet sohbet eden Davutoğlu, cuma namazını Urumçi’de kıldı, ardından buradaki bir cenaze namazında saf tuttu. Davutoğlu, Sincan-Uygur bölgesini
     <span>
     </span>
     Türkiye ile Çin arasındaki ilişkilerde bir köprü olarak gördüğünü özellikle vurguladı temasları sırasında.
    </p>
    <p class="MsoNormal">
     Ziyaret kapsamında Çin medyasının önde gelen televizyon ve gazetelerine demeçler veren Davutoğlu, ilişkilere stratejik derinlik kazandırılacağını vurguladı. Çin medyası, haberlerinde, terörizme karşı Türkiye’nin Çin’le işbirliğini öne çıkardı.
    </p>
    <p class="MsoNormal">
     Bakan Davutoğlu, Pekin’de Çin Devlet Başkan Yardımcısı Xi Jinpin ve meslektaşı Yang Jiechi ile görüşmesinde iki ülkenin siyasi ve ekonomik alanlarda birçok noktada aynı pozisyonu paylaştığını üstüne basa basa anlattı. Çin ile gelişen ilişkilerin başka bir ilişkiye alternatif olmadığını vurguladı: “Soğuk savaş sonrası olağanüstü durumdan çıkarak bir anlamda Türkiye-Çin işbirliği paradigması doğuyor.” Ziyaretini ‘tarihin normalleşmesi’ olarak da niteleyen Davutoğlu, Çin’le ilişkilerin geliştirilmesinin Uygur Türklerine de olumlu yansıyacağını söyledi. Geçen yıl Urumçi’de çıkan şiddet olayları nedeniyle iki ülke ilişkileri durma noktasına gelmiş, ancak Ankara ve Pekin’in sağduyulu ve kararlı adımlarıyla ilişkiler rayına oturmuştu.
    </p>
    <p class="MsoNormal">
     Sincan-Uygur’un ardından Şian, Şanghay ve Pekin’de de temaslarda bulundu Dışişleri Bakanı Davutoğlu. Ziyaret kapsamında bir dizi önemli karara da imza atıldı. Ankara bu doğrultuda Çin’de yeni bir başkonsolosluk açıyor. Çin’in Guangzhou kentindeki temsilcilik kısa sürede hizmete girecek. İpek Yolu’nun başlangıç noktası Şian ile bitiş noktası İstanbul arasında söz konusu tarihî yolun canlandırılması için yeni bir demiryolu projesi de masada. Bunun yanında Sincan Uygur Özerk Bölgesi’nde Türk sanayi bölgesi kurulması için çalışmalar hızlandırılacak, iki ülke havayollarının karşılıklı uçuş ve sefer sayısı artırılacak. 2011 Türkiye’de ‘Çin Yılı’ ilan edilecek, 2012 ise ‘Çin’de Türk Yılı’ olarak kutlanacak. 307 Türk öğrencinin bulunduğu Çin’de Türk kültürünün tanıtılmasına hız vermek için Yunus Emre Vakfı şube açacak.
    </p>
    <p class="MsoNormal">
     Başbakan Recep Tayyip Erdoğan’ın muhtemel Çin ziyaretinin ‘stratejik işbirliği’ni kurumsallaştıracağı ifade ediliyor. Çin Devlet Başkanı Hu Jintao’nun iki ülke ilişkilerinin 40. yıldönümü vesilesiyle uzun zaman sonra Ankara’ya gidecek ilk Çinli lider olması da önemli diğer bir ayrıntı.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-27900-cin-seddinde-stratejik-yakinlasma.html), [web.archive.org (arşiv bağlantısı)](http://web.archive.org/web/20120725082206/http://www.aksiyon.com.tr:80/aksiyon/haber-27900-cin-seddinde-stratejik-yakinlasma.html)
