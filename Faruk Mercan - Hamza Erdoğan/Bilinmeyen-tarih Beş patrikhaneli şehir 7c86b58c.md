# Beş patrikhaneli şehir

*Faruk Mercan - Hamza Erdoğan Bilinmeyen-tarih*

<div>
 <font>
  <img border="0" height="1" src="/web/20050227031128im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031128im_/http://www.aksiyon.com.tr/resim/366/12.jpg" vspace="5"/>
  </p>
 </font>
 <font class="content">
  Antakya belki de dünyanın en ilgi çekici, en kozmopolit kentlerinden biri. Tarihin ilk olimpiyatı Atina’dan önce burada yapıldı. Beş patrikhaneyi barındıran bir başka kent bulmak da mümkün değil. Antakya Ortodoks cemaati İncil’i Arapça okuyor. Kentin Musevileri ise Arap kökenli. İşte buyrun renk cümbüşüne!
 </font>
 <br/>
 <p>
  <font class="content">
   Polis dünyasında bir deyim vardır; “DHKP—C’nin elemanları ya Samandağı ya da Harbiyeli’dir.” Harbiye Antakya’nın merkezindeki bir semtin, Samandağı ise ilçesinin adı.
   <br>
    <br>
     Örneğin, 6 Ekim 1999 günü Adana’da polisin bir eve yaptığı baskında öldürülen 22 yaşındaki Erdinç Aslan, Antakya’daki Mustafa Kemal Üniversitesi öğrencisiydi ve polise göre DHKP—C Akdeniz bölge sorumlusuydu.
     <br>
      <br>
       Yine, 23 Ekim 2001 günü İstanbul Emniyeti’nde gözaltındayken nezarethanede çarşafla asılmış olarak bulunan, ardından da intihar ettiği açıklanan Yunus Güzel, Antakyalıydı. Polis yetkililerine göre Güzel bir “canlı bomba” olarak eğitilmişti ve eğer yakalanmasaydı ya ünlü eğlence merkezi Laila’ya ya da bir kamu kurumuna intihar dalışı yapacaktı. En önemlisi, 9 Ocak 1996 günü İstanbul’da Sabancı Center’in 25. katında Özdemir Sabancı’yı öldüren Mustafa Duyar da Antakyalıydı.
       <br/>
       <br/>
       Polisiye kayıtlara yansıyan yüzü belki böylesine nahoş bir görüntü oluşturuyor ancak tarihin bilinen ilk olimpiyatlarına Atina’dan önce ev sahipliği yapan Antakya’nın bir de öteki yüzü bulunuyor.
       <br/>
       <br/>
       Antakya Ortodoks Cemaati Başkanı Josef Naseh’in deyimiyle bugün yeryüzünde Antakya’dan başka beş patrikhaneyi barındıran ikinci bir şehir bulunmuyor. Bu renklilik yalnızca Hıristiyan cemaatleri için geçerli değil elbette.
       <br/>
       <br/>
       Antakya Musevi Cemaati Başkanı Davut Cemal, tarihlerinin İstanbul’daki Musevi cemaatinden çok daha eski olduğunu ifade ediyor. Antakya öylesine bir şehir ki, camilerle birarada bulunan 15 kilise, 2 havra ve 2 mahfilde yüzyıllardır semavi dinlerin mensupları ibadetlerini yerine getiriyor.
       <br/>
       <br/>
       Antakya, Hıristiyan aleminin Kudüs’ten sonraki ikinci kilisesi olan Saint Pierre’in kurulduğu mekan oldu. Hatta kaynaklara göre, “Hıristiyan” tabiri ilk defa Antakya’da kullanıldı.
       <br/>
       <br/>
       Kur’an—ı Kerim’in Yasin suresinde hikayesi anlatılan ve Antakya’nın ilk inanç şehidi kabul edilen Habib—i Neccar’ın adını taşıyan caminin avlusuna girdiğinizde, Hazreti İsa’nın üç havarisi, Yahya (Yuhanna), Yunus (Pavlos) ve Şem’un—u Safa’nın mezarlarıyla karşılaşıyorsunuz.
       <br/>
       <br/>
       Musevi Cemaati Başkanı Davut Cemal’in, “Antakya’daki durumunuzdan memnun musunuz?” sorusuna, “Memnunuz tabii, 12 Eylül dönemindeki o olaylarda bile rahatsız edilmedik” cevabını vermesi boşuna değil. Çünkü, Antakya Emniyeti’nden üst düzey bir yetkili aynen şöyle diyor: “Hoşgörü olayı burada fiilen gerçekleşmiş. Kiliseye gidenler kınanmaz. Herkes selamınızı alır. Burada olay yok denecek kadar az.”
       <br/>
       <br/>
       Antakya Ehlibeyt Vakfı Başkanı Ali Yeral, her kurban bayramından sonraki sekizinci güne rastlayan “Gadir Hum” bayramında Antakya’da hemen bütün esnafın kendilerine gösterdiği saygıya işaret ederken şöyle diyor: “Sünni kardeşlerimiz baktı ki, işin içinde hadis, sünnet, Kur’an var, hurafe değil; ‘Biz de dükkanlarımızı kapatacağız’ dediler.”
       <br/>
       <br/>
       Gadir Hum, Hazreti Peygamber’in, Hazreti Ali’ye hilafeti tebliğ ettiğine inanılan mekanın adı. Ali Yeral, 1988—92 döneminde, “devlet birimlerinin bilgisi dahilinde” İran’ın Kum kentinde fıkıh eğitimi almış. Ve Alevilerin tarihinde “Hazreti Ali, Gadir Hum bayramı ve kardeşlik” konulu bir konferans ilk defa geçen yıl Antakya’da Yeral’ın başkanlığındaki Ehli Beyt Vakfı tarafından düzenlenmiş. Yeral, “Olağanüstü bir ilgi gördü. Bu ilgiden cesaretle bu yılki bayramı Antakya Kapalı Spor Salonu’nda yaptık” diyor.
       <br/>
       <br/>
       Bir din adamı olarak Fethullah Gülen’in eğitim hizmetleriyle ortaya koyduğu ilim adamı kişiliğinden etkilenerek Ortodoks Cemaati’nin yönetimine talip olduğunu belirten Josef Naseh, “Yedi kişilik mütevelli heyetinde hepimiz üniversite mezunuyuz. Ben arkeoloğum. Arkadaşlarım doktor, eczacı, kimyager, mühendis. Fethullah Gülen’den, bilime sahip olanların inanca sahip çıkması gerektiğini öğrendim. O ışık bu cemaatin kaderini değiştirdi. Şimdi devletle barışık bir cemaat var” sözlerini kullanıyor.
       <br/>
       <br/>
       Önceki Vali Yener Rakıcıoğlu için kiliselerinde de bir uğurlama töreni yapıldığını, bu törende Kur’an—ı Kerim, İncil ve Tevrat’ın birlikte okunduğunu belirten Josef Naseh, Antakya’da medeniyetler arasında sağlanan hoşgörü ortamının gerisindeki sebepleri açıklarken, ‘Çünkü aynı ahlaki değerleri paylaşıyoruz’ diyor ve şöyle devam ediyor: “Çocukluğumda bayram namazlarına giderdim. Musevi mevlidinde hamursuz yiyecekler dağıtılır, biz yemek dağıtıyoruz. Ama temelde kültürler, ahlaki değerler aynı. Bizim kiliselerdeki normal ayinlerde nihavend makamı, yas ayinlerinde hüzzam, düğün törenlerinde ise rast makamı uygulanır.”
       <br/>
       <br/>
       David Aseo’nun başkanlığını yaptığı İstanbul’daki Hahambaşılığa bağlı olan Musevi Cemaati’nin Başkanı Davut Cemal, Musevilerin 5760 yıl önce Mısır’dan çıkışlarını simgeleyen ve her yıl kutlanan Pesah (Hamursuz) bayramını anlatırken şunları belirtiyor:
       <br/>
       <br/>
       “Pesah (Hamursuz) bayramında diğer cemaatler bize çelenk gönderdiler. Biz de onlara Noel ve Paskalya’da çiçek gönderdik. Müslüman kardeşlerimize Ramazan’da bayram tebriği göndeririz. Emniyet Müdürü dinî ayinimizi izledi, çok memnun olduk. Biz mesela Ramazan’da uluorta yemek yemeyiz. Ramazan ayında mağazamda çay yaptırmam.”
       <br/>
       <br/>
       Antakya Katolik Cemaati Ruhani Reisi Dimeniko Bertogli, diğer cemaatlerle diyaloglarının ne kadar iyi olduğunu anlatırken ilginç bir örnek veriyor: “Antakya’da bulunan Katolik ve Ortodoksların önemli bir özelliği birbirlerinin ayinlerine katılıyor olmaları. Ortodokslar öğleden önce, Katolikler ise öğleden sonra ayin yaparlar.”
       <br/>
       <br/>
       Antakya’daki Ortodoks cemaati sekiz bin kişiden oluşuyor. Sami ırkının bir kalıntısı olan bu cemaat de Museviler gibi Arap asıllı bir orijinden geliyor. Bu yüzden kilisede İncil Arapça okunuyor. Kilise ve tapu kayıtlarında geçen “Rum” kelimesine rağmen İstanbul’daki Fener Rum Patrikhanesi ile bir ilgileri bulunmuyor.
       <br/>
       <br/>
       Ancak bu durum cemaatin devletle ilişkilerinde yakın zamana kadar önemli sorunlara yol açmış. Josef Naseh, “Bir olay olsun, hemen kilisenin malvarlığı donar, hesaplara el konur, telefonlarımız dinlenirdi. Oysa Hatay devletinde iki milletvekilimiz vardı, ikisi de Türkiye’ye katılma yönünde oy kullandılar” diyor.
       <br/>
       <br/>
       Naseh, yönetime gelir gelmez devletle yaşanan bu sorunları gidermek için Ankara nezdinde girişimlere başlamış. Eylül 1999’da Cumhurbaşkanı Süleyman Demirel’le görüşmüş. Demirel’in de desteğiyle Dışişleri Bakanlığı cemaat ve kilise üzerindeki kısıtlamaları kaldırmış: “29 Aralık 1999 tarihli kararla, Antakya kiliselerine ait kararların hepsi özgürce alınmaya başlandı. Şimdi devletle barışık bir cemaat var.”
       <br/>
       <br/>
       Ortodoks cemaatinin nüfus yoğunluğuna nisbeten Katolik cemaati 70 kişilik gibi küçük bir rakama sahip. Ortodokslar gibi Arap kökenli olan ve İsrailoğullarının Mısır’dan çıkınca ayrılan kollarından birine dayanan Antakya Musevi cemaati de 90 kişilik bir topluluktan oluşuyor. Yakın zamana kadar Antakya’da Süryaniler ve Keldaniler de yaşamaktaydı. Ancak bir süre önce Şanlıurfa, Mardin ve İstanbul’a göç etmişler.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12332), [web.archive.org (arşiv bağlantısı)](http://web.archive.org/web/20050227031128/http://www.aksiyon.com.tr:80/detay.php?id=12332)
