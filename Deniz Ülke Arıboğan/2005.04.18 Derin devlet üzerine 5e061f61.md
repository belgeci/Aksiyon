# Derin devlet üzerine

*Deniz Ülke Arıboğan 2005.04.18*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117183956im_/http://www.aksiyon.com.tr/resim/541/32.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Derin devlet olgusu liberal dünyanın bir ürünüdür. Türkiye’nin derin devleti, liberal teori ile tam anlamıyla uyum sağlayamayan, birey ve toplum için neyin iyi neyin kötü olduğunu belirleme alışkanlığı olan bir devlet geleneğinin uzantısıdır. Toplumun farklı katmanlarınca “iyi” ya da “kötü” olarak kategorileştirilen bu amorf yapı,
 </font>
 <p>
  <font class="content">
   varlığını özellikle güvenlik sorunları ortaya çıktığında daha da rahat meşrulaştırabilmektedir. Bu nedenle de güvenlik sorunlarından beslenmektedir.
   <br>
    <br>
     Son dönemde devlet erkanının önemli isimleri ve tarihsel kişilikler Türkiye’de “derin devlet” olgusu üzerine çeşitli yorumlar yapmaktan kaçınmıyorlar. Hepsinin üzerinde birleştiği konu devletin içerisinden birileri, devletin yasal teşkilatlarının zaafiyet gösterdiği durumlarda olaylara müdahale ediyor, bazen darbe yapıyor, bazen temizlik faaliyetlerinde(!) bulunuyor ve bazen de devleti yeniden yapılandırıyor. Tıpkı görünmeyen bir el gibi makinenin işleyişine müdahale edebilen, bazen durduran bazen de hızlandırıcı bir işlev gören bu yapının kimlerden ve ne tür kurumlardan oluştuğu ise meçhul. Genellikle eli silah tutan birilerine atıf yapıldığı düşünülüyor. Devletin bütün kurumlarına nüfuz etmiş, “uyuyan hücre” terminolojisine uygun bir biçimde yıllarca sessiz ve hareketsiz duran, buna karşın acil alarmını aldığı dönemde hemen mobilize olan bir organizasyonun varlığından söz ediliyor. Devleti, vatanı, ulusu, ideolojiyi, bizi hepimizi korudukları düşünülüyor. Kısaca bizi, vatanımızı, ulusumuzu bizden fazla seven birilerinin varlığından bahsediliyor. Peki nedir bu derin devlet? Sadece bize mahsus Türk işi bir yapıdan mı söz ediyoruz? Dünyanın her yerinde farklı versiyonları olan bir organizmadan mı bahsediyoruz? Zaman ve mekana bağımlı bir olgu mu? Neden var, niye ihtiyaç var? Ya da gerçekten böyle bir şey var mı?
     <br/>
     <br/>
     Soruların çoğaltılması elbette mümkün, ancak en temel soruyu yanıtlamak kanımca diğer soruların cevaplarını da içerisinde barındıran bir açılım sağlayabilir. “Derin devlet nedir” sorusu, bir başka alt soruyla çeşitlendirilmelidir. “Devlet nedir?”
     <br/>
     <br/>
     Bu sorunun nasıl cevaplanması gerektiği konusundaki tartışmalar, felsefeden siyaset bilimi ve uluslararası ilişkilere, sosyolojiden ekonomi ve ilahiyata kadar çok farklı bilim alanlarına uzanmıştır. Çağdaş Batı düşüncesi “insan toplumlarının evrimi ve devletin oluşumunu” ortak bir tarih anlayışı içerisinde “kötüden iyiye” geçiş olarak tanımlamıştır. Buna göre devlet öncesi hal, yani doğal durum, insanın sürekli bir savaşım halinde olduğu, anarşik bir ortamın hüküm sürdüğü, barbarlığın egemen olduğu ve ussal olmayan bir düzen olarak tarif edilmektedir. Buna karşın devletin kuruluşu ile birlikte insan denen barbar(!), uyumlu ve denetlenebilir bir varlığa dönüşmüş, anarşi ortamı yerini devletin tepede olduğu hiyerarşik bir düzene bırakmış ve toplum  ortak ve kollektif yaşamın en yüksek aşaması olan devlet idealinde mükemmel evresine ulaşmıştır. Platon’dan Hobbes’a, Kant’tan Rousseau’ya kadar Batı felsefesinin temellerini kuran bütün düşünürlerin ortak noktası olarak şekillenen bu düşünce, Hegel’de ise en üst ideal olarak tarif edilmiştir.
     <br/>
     <br/>
     Hegel’in Hukuk Felsefesi’nde devlet, yalnızca bir gereklilik ya da ideal bir model olmanın ötesinde, gerçek tarihsel döngünün bir kavranışı olarak, “evrensel aklın vücut bulduğu zirve noktasını” temsil etmektedir. Hegelci anlayışta devlet, bireyin bugün sahip olduğuna inanılan bütün özerk alanları da kapsamakta, böylelikle sivil alanı, siyasal alanın içerisinde eritmektedir. Kısaca devlet herşeydir ve herşeyin üzerindedir. Bugünkü modern ulus-devlet olgusunun ilk filizlendiği 18. yüzyıl ve 19.yüzyıllar boyunca Avrupa’da egemen olan düşünce sistematiği de esas olarak bu temeller üzerinde şekillenmiştir. Sivil toplumun özerkleşmesi ve bireyin özgürleşmesi ideali bile, teorik düzeyde devletin koruması ve kontrolü altında mümkün kılınmıştır.   	20. yüzyıl boyunca milyonlarca insanın hayatını kaybetmesine yol açan küresel çatışmalar, yalnızca devletlerin kendi aralarındaki dış siyasal sınırların belirlenmesini sağlamamış, aynı zamanda devlet-birey ve devlet-sivil toplum arasındaki sınırların netleştirilmesine imkan sağlamıştır. Savaşın galipleri liberal demokratlar olduğu müddetçe devletin otorite sınırları gerilemiş, devlet küçülmeye zorlanmış ve toplumsal, siyasal, ekonomik alan giderek daha da artan bir oranda devlet dışı aktörlerin kontrolüne bırakılmıştır. Onbinlerce sivil toplum kuruluşu, bireyler, gruplar, şirketler, bankalar ve  örgütler kendi özerk alanlarını genişletmek yoluyla yeni egemenlik alanlarını ihdas etmişlerdir. Bu şekilde devlet örgütlenmesini birey ve toplum karşısında gerilemeye sevkederek kendi normlarını, özgün kurallarını üretmişlerdir. Bu durum liberalizm rüzgarlarının kuvvetli estiği II. Dünya savaşı sonrası yıllarda Batı dünyasında daha da belirgin hale gelmiştir.
     <br/>
     <br/>
     Devletin bir aygıt ve örgüt olarak otoritesinin gerilediği her metrekarenin liberal teorideki karşılığı, bireyin hak ve özgürlük alanının genişlemesidir. Ancak bu durum özellikle devlet geleneğini burjuvazi destekli olarak kurgulamamış toplumlarda böyle şekillenmemiştir. Devletin yasal olarak bıraktığı, daha doğrusu uluslararası trendlerin de etkisiyle bırakmak durumunda kaldığı alanlarda, bu boşluk işlevsel olarak yine bizatihi devlet örgütlenmesinin kendisi ya da devletle ilişkili kadrolar tarafından yasadışı olarak doldurulmuştur. Yasal aktörlerin yasa dışı faaliyetler gösterdiği bu boşluktaki diğer aktörler ise, gündelik deyimi ile mafya olarak bilinen, organize suç örgütleridir. 2000’li yıllarda dünya sathındaki ciroları 1 trilyon doların üzerine çıkan bu yasadışı gruplar, yalnızca ekonomik alanda değil, siyaset sahnesinde de son derece etkili bir hale gelmişlerdir. Böylelikle devletin işlevsel varlığı ile organize suç örgütlerinin birlikteliği yeni bir yapı oluşturmuş, liberalizmin liberal atmosferinin “bırakınız yapsınlar, bırakınız geçsinler” sloganı ile en fazla örtüşen tavrı sergilemişlerdir.
     <br/>
     <br/>
     Liberalizmin yeni aktörleri yalnızca bireyin ve toplumun özerk alanını değil, özünde devletin varlık alanını da sınırlandırmaktadır. Derin devlet olgusu liberal dünyanın bir ürünüdür. Diğer yapılarda devlet zaten devlettir ve derinliğe ihtiyaç duymaz. Devletin yasal alanı, derin devletin işlevsel alanını da kapsadığından  tartışmaya gerek yoktur. Faşist bir düzende ya da diktatoryal yapılarda devletin yasal olarak herhangi bir alandan çekilmesi gerekmediği gibi, devletin ali menfaatleri doğrultusunda, tüm eylemler yasal kabul edilebilmektedir. Derin devlet cismen küçülmek durumunda kalan, ancak gölgesi ile yasal devletin geride bıraktığı alanları kaplayan bir mekanizmadır.
     <br/>
     <br/>
     Türkiye’nin derin devleti, liberal teori ile tam anlamıyla uyum sağlayamayan, birey ve toplum için neyin iyi neyin kötü olduğunu belirleme alışkanlığı olan bir devlet geleneğinin uzantısıdır. Toplumun farklı katmanlarınca “iyi” ya da “kötü” olarak kategorileştirilen bu amorf yapı, varlığını özellikle güvenlik sorunları ortaya çıktığında daha da rahat meşrulaştırabilmektedir. Bu nedenle de güvenlik sorunlarından beslenmektedir. Hobbes’un devlet tarifindeki Leviathan misali yasaları yapan, yasalara uyulmasını sağlayan ama kendisi uymakla yükümlü olmayan bu yapı zaman zaman yasal devlet örgütlenmesinin işlevsel alanına da hükmedebilmektedir. Bu nedenle yalnızca birey ve toplum açısından değil, devlet örgütlenmesi açısından da benzer bir tehdit oluşturduğu ortadadır. Devletin kendi derinliğinde boğulmaması için, bıraktığı yasal boşluğun işlevsel değil, yasal aktörlerce doldurulması önemlidir. Unutulmamalıdır ki, bir ülkede gölgelerin kapladığı alanın büyümeye başlaması, o ülkede güneşin battığı anlamına gelmektedir.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20915), [web.archive.org (arşiv bağlantısı)](http://web.archive.org/web/20060117183956/http://www.aksiyon.com.tr:80/detay.php?id=20915)
