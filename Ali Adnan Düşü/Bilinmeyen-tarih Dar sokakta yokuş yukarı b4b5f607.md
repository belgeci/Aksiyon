# Dar sokakta yokuş yukarı

*Ali Adnan Düşü Bilinmeyen-tarih*

<div>
 <font>
  <img border="0" height="1" src="/web/20050228022546im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050228022546im_/http://www.aksiyon.com.tr/resim/415/72.jpg" vspace="5"/>
  </p>
 </font>
 <font class="content">
  Dar sokakların yokuşundaki zahmet eskiden, mahalle hayatının sıcaklığı sayesinde küçülüyordu. Sertliğini yitiriyordu. Şimdi o zahmet katmerlidir. Mekâna düzen vermek için zamana düzen vermek isteyen bir bilinç gerekiyor. Şimdiki fukaralık engelliyor bu bilincin oluşmasını.
 </font>
 <br/>
 <p>
  <font class="content">
   İstanbul’un dar sokakları, çoğunlukla tarihi semtlerde bulunuyor. Sözleşmişler gibi, her biri eskimiş evlerin arasında yokuşa doğru çıkmaya davet ediyor. Dar sokak, düz alanlarda da bulunabilir; o zaman sadece labirent duygusu verir. Üsküdar’da, Gedikpaşa’da, Küçükpazar’da, Haliç’e inen eski semtlerin pek çoğunda, dar sokakların bir de yokuşu var. Bakımsız semtlerde, o ölçüde eskimişlik hüküm sürüyor ki; sokakları düşünmek bile insanın kendi zihnini yokuşa sürmesi anlamına geliyor.
   <br>
    <br>
     Sözgelimi; Vefa semti ile Küçükpazar arasındaki bölgede keşif gezisi yapan bir kişi, yokuşu ve dar sokakları seyretmekten yorulacağı gibi, bir iç daralması hissedecektir. İç daralmasının sebebi, orada yaşanan hayattır aslında; sokakların dolambacı ikinci planda kalır bu anlamda.
     <br>
      <br>
       Yirminci yüzyılın ilk yarısında yazanlar eski ile yeni arasında bir ikilemi yansıtıp durdu. Onlar, hiç değilse anlatımda eşitleyebiliyordu bu ikisini. Bir yanda geleceğe yönelik özlem, öbür yanda yitip gidenlerin üzüntüsü ve nostalji. Peyami Safa, Fatih—Habriye ikileminde bütün değişimi bir tabloya yerleştirdi. Tabloda solan renkleri canlı biçimde tasvir etti. Eski ile yeni arasında, neredeyse eşitleme yapıyor ve bir tercih koyuyordu ortaya. Eski mahallelerde, eski tarzda yaşamakta olanları kırmamak için elden gelen yapılmaktaydı. Günümüzde orta yaşı geçmiş kuşaklar, eski İstanbul hayatına ilişkin bu inceliği siyah—beyaz filmlerin temel dokusunda izlemişlerdir. Bu bağlamda, Ahmet Nesim’den başlayarak her yazarın anlatım kalıpları hatırlanabilir. Yahya Kemal, bir tür seçici davranmış görünüyor. Anlatmayı seçtiği semtleri birer model sayması sebebiyle eskiliğine aldırmamış, sokakların eski dünyadaki ideal durumlarına göndermeler yapmış, böylelikle en köhne yerlerin tasvirinde birer yücelik’e işaret etmiştir. Örneğin, Ya Vedud Camii’nden bir efsaneye geçebilmiştir.
       <br/>
       <br/>
       Günümüzde Ebu’l—Vefa kompleksinin efsanesi ağır geldiği gibi, tarihteki yerini düşünerek orada gözlem yapmak acı veriyor. Eski kuşakların baktığı gibi bakmak bize doğal gelmiyor. Kendimizi, yirminci yüzyılın ilk yarısındaki yazarların yerine koymaya kalkıştığımız zaman, yaralı bir taraf kalıyor. Bu yaranın asıl sebebi ise oralarda yaşanmakta olan hayattır. Vefa türbesi ile çevresindeki insanların hayatını, Haca Gıyaseddin ya da Sarı Beyazıt Camii ile sağında solunda yalınayak dolaşan Küçükpazar sakini ailelerin yaşama tarzlarını kaynaştırmanın imkânı yok. Eski durumu hatırlamak gerektiği gibi yeni durumu unutmak gerek. Buradaki eski yapılar uzaktaki yeni semtlerin sadece yapılarına zıt değil; çevrelerinde yeni bir semt özlemiyle yaşayanların bu yapılarla ilgisi yok ya da çok az. Tarihteki yaşama tarzı, bizim için eskidir ama bu yapıları ilham etmiş olmanın değerine sahiptir. Şimdiki yaşama tarzı onun devamı, türevi değil. İşte bunu anlamaktan dolayı bir çatlak oluşuyor, sizi yaralıyor.
       <br/>
       <br/>
       Durum böyle olunca, kısa yoldan tercih yapmak ucuzculuktur; teklifte bulunmak zor. Abdülhak Şinasi’nin yazdıkları, şimdilerde bu yapıların etrafını açıklamaktan çok yazarını açıklıyor bize. Yapılar, eskilere verdiği ilhamı vermenin çok uzağında. İstanbul yaşadığımız şehir; gezgin değiliz burada. Ara sıra geçtiğimiz sokak da bizim sokağımız sayılır. Uğramadığımız semtler karşısında sorumluluğumuz var. Sorumluluğun en azı, hatıramızda onlara yer açmaktır. Uğramadığımız semtler için dahi bu sorumluluğa sahip çıkmışızdır. Hiç kimse, yaşadığı şehrin sokaklarına, gelip geçici gezginler gibi bakmak zorunda değil. Onlar için “iyi” olan bize sadece üzüntü verebilir. Eskimişlik durumu onların hevesini besler, bizim hevesimizi kaçırır.
       <br/>
       <br/>
       İstanbul’un eski yapıları arasında nisbeten bakımlı olanlar hangileri? Elbette, gezginlerin ziyaret listesinde yer almış olanlar. Bu da hayatın bir geçeğidir. Geriye kalanlar hakkında “kaderine terk edilmiş” demek bile yetmez. Çünkü, dar sokaklarda, dolambaçlı bayırlarda bulunan küçük ölçekli tarihi yapıların terk edildiği kaderin iç karartıcı ve acı olması için elden gelen yapılmıştır. Sadece terk etmekle kalınmış değil; rastgele atılmış plastik eşyalar, pencereler arasında sergilenen çamaşırlar, bir de buralarda aile yaşadığını bize ihtar eden çocuklar eskiyi değil, yeni hayatın akla gelmesi istenmeyen yüzünü yansıtıp duruyor.
       <br/>
       <br/>
       Bu durum, bizim bakışımızı yüz yıl önceki gözlemcinin bakışından ayrı kalmaya zorluyor. Eserler biraz da çevreleriyle varolur. Bakiler, yıkık duvarlarda bile fakirlik içinde ama köklerinde asalet bulunan eski hayat tarzının sembolünü bulmuştur; biz bulamıyoruz. Vefa’dan Küçükpazar’a inen sokaklar eski asaletin ilhamını veriyor. Kalıntıları çevreden soyutlamak ve muhayyilenin emrine sunmak en gerçekçi yoldur. Gerçek durum hayalinizin dengesini altüst eder; hâyalinizde durumun gerçek tablosunu canlı hale getirebilirsiniz.
       <br/>
       <br/>
       İmar edilesi yerleri düşününce, “yıkılıp gitsin!” denmeyi hak eden unsurlardan yakayı sıyırmak mümkün değil. Bir şeylerin yapılması için bir şeyler yıkılmalıdır! Sadece yapılması gerekeni düşünmek yetmiyor; yıkılası olanı seçip, tartıp ayırmalıdır. Eskiyi bırakır; yeniye sarılırsanız: Eskiden önerilen yöntem bu idi. Şimdiki durum bu kadar basite indirgenemez.
       <br/>
       <br/>
       Tarihi yarımadada eskiye ilişkin sembollerin bir bölümü (her nasılsa!) ayakta. Ama sahipleri yok; onlara ilişkin bilgiler de ortadan kalkmış. Yeni bilgilerin varlığına ihtiyaç doğmuş. Fakat asıl vahamet şuradadır: Eskilerin bilgisi unutulmuş ve o çevredeki insanlar yeni bilgilere ihtiyaç duymayacak ölçüde ilkel şartlarda yaşıyor. Eskiye ait bilgilerin “yenilenmesi” ise az sayıdaki insanın zihinsel ihtiyacına cevap olabilir; yani, günlük hayatta o bilgilerin yenilenmesi bile bekleniyor değildir.
       <br/>
       <br/>
       Her halde, bu ihtiyaç yokluğu yıkılmalı, ilkin. Dar sokakların yokuşundaki zahmet eskiden, mahalle hayatının sıcaklığı sayesinde küçülüyordu. Sertliğini yitiriyordu. Şimdi o zahmet katmerlidir. Mekâna düzen vermek için zamana düzen vermek isteyen bir bilinç gerekiyor. Şimdiki fukaralık engelliyor bu bilincin oluşmasını. Çünkü bunca çırpınıp didinmeye karşılık anlamsız bir fukaralık hüküm sürüyor. Görünen ve görünmeyen biçimleriyle ama sadece karanlığıyla varoluyor fukaralık.
       <br/>
       <br/>
       Eski kültürümüzde “fakr” değer verilen bir vasıf idi. Niçin? Çünkü, fakr ihtiyaç sahibi olmak demektir. İhtiyaç arzu etmeyi getirir; oradan aramaya ve buna bağlı başka çabalara geçilir. Bütün bu olanlar da hayatı değerli hale sokar.
       <br/>
       <br/>
       Hayat ne kadar zengin! Bir zaman anlamsız fukaralık hayatı zehir ediyor, bir başka zaman ise aynı kökten gelerek “fakr”a dönüşüp hayata değer katıyor!
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2107), [web.archive.org (arşiv bağlantısı)](http://web.archive.org/web/20050228022546/http://www.aksiyon.com.tr:80/detay.php?id=2107)
