# Meydanlar çağırır insanı

*Ali Adnan Düşü Bilinmeyen-tarih*

<div>
 <font>
  <img border="0" height="1" src="/web/20050225162744im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162744im_/http://www.aksiyon.com.tr/resim/393/393gezi.jpg" vspace="5"/>
  </p>
 </font>
 <font class="content">
  İnsanın yaşadığı yere ait olmayan açıklık olsa olsa, ıssızlığın, yalnızlığın, ürküntünün ve buna benzer türlü duyguların sebebi olacaktır. Kaybolma hissi, planı bilinmeyen sokaklarda ortaya çıktığı gibi her tarafı alabildiğine açık çölde de gelir, insanın yüreğine oturur. Meydanlar insana serbestlik duygusu verir; serbestlik duygusu ferahlamaya yol açar. Tek sebep, meydanın geniş olması mıdır acaba? Elbette önemli sebeptir; şehir meydanına adım atan kişinin önündeki açıklık. Açık saha serbestliği çağırır, serbestlik ferahlık doğurur. Ama her meydan ferahlık duygusu vermez insana; ferahlatıcı meydan şehirdedir. Ferahlığın doğması için meydanın yaşanan yerde olması gerek. Yaşanan yerden uzaklaştıkça, meydan genişliğini yitirir.
 </font>
 <br/>
 <p>
  <font class="content">
   İnsanın yaşadığı yere ait olmayan açıklık olsa olsa, ıssızlığın, yalnızlığın, ürküntünün ve buna benzer türlü duyguların sebebi olacaktır. Kaybolma hissi, planı bilinmeyen sokaklarda ortaya çıktığı gibi her tarafı alabildiğine açık çölde de gelir, insanın yüreğine oturur. Bilinmeyen yerlerde uzayıp giden açık saha ürküntü verir insana. Mesele, yön duygusunun kaybındadır. Bir an önce bitmesi istenen açıklık, verdiği ferahlamayı sürekli geri alır; dar bir saha çıkar ortaya. Bunları düşününce şu noktaya geliyoruz; bir meydanda insanın duyduğu ferahlamanın tek sebebi saha genişliği olmamalı.
   <br/>
   <br/>
   Şehir meydanında ferahlık doğmasının asıl sebebi, ön tarafta uzayıp giden açık alanın, başka insanlar karşısında da genişlik duymaya yol açmasıdır. Şehir meydanı herkese açıktır; insan, şehir meydanında başka insanlar karşısında istediği gibi hareket edebilir. Önündeki açıklığı, kendisine ait bir bahçenin açıklığı ölçüsünde benimseyerek seyredebilir. Meydanın kenarındaki bankta oturur. Burada bir ince nokta var: Başkalarının özgür olduğu yerde özgürüm ben; önüm açık ve serbest olduğum yer başkalarına ait değil. Başkaları karşısında özgür olduğunu hissetmek, meydanın fiziki genişliğinin verdiği ferahlamadan daha fazlasını verir insana. Toplu gösterilerdeki boşalmanın bir türü tek başına meydana girip dolaşan insan için gerçekleşmiş olur.
   <br/>
   <br/>
   Şehir meydanı dediğimizde, “öteki” devreye giriyor. Kimdir öteki? Şehirliler ve şehirli olmadığı halde şehrin meydanında bulunanlar. Meydandaki işaretlerin, harabelerin ve ayakta kalmış eski binaların bize hatırlattığı tarihi olaylar ile bu olaylara karışmış insanlar da sözünü ettiğimiz, “ötekiye” dahildir.
   <br/>
   <br/>
   Sultanahmet meydanı bu anlamda iyi bir örnektir: Turistlerin sürekli varlığı hem uzakları aklımıza getirir, hem de Sultanahmet’teki insan yakınlığı mesafeleri kaldırır aradan. Yakınlaşmış bir insandan uzakların çağrışımı yankılanır. Sultanahmet meydanı bize aittir ama turistlerindir de. Bilindiği gibi, İslam uygarlığınca biçimlenen şehirlerde meydana ayrılan yer azalmıştır. Isfahan meydanı gibi tarihlerin yazdığı örnekler bir yana; eski uygarlığımızdaki şehirlerde meydanın biraz dar tutulduğunu söylemek mümkün. Neye göre dar? Ondan önceki Roma uygarlığının şehirlerine göre. İlk ağızda bir sebep bulmak yanıltıcı olabilir; biraz incelemek gerekiyor. Belki de insanların birbirine yakınlığı, yeterli gönül ferahlığını sağlıyordu. İnsanlar birbirine açıldığı için, kendiliğinden bir genişlik meydana geliyordu İslam uygarlığında. Böylelikle, cami, okul, çarşı üçlüsü şehir çekirdeğini oluşturmaya yettiği gibi; geniş alanlara ihtiyaç kalmıyordu. Ne de olsa, bütün şehirlilerin toplanarak kendinden geçercesine eğleneceği gösteriler yapmak gibi bir âdet yoktu İslam toplumlarında.
   <br/>
   <br/>
   Sultanahmet meydanı, Bizans zamanında Hipodrom’dur. Şenliklerin düzenlendiği günlerde, halk meydanın etrafını doldurur, imparator yakınlarının arasında locasındaki yerini alır ve vahşi hayvanlarla başka oyuncuların gösterileri seyredilirdi. Konu Sultanahmet meydanı olunca, tarihi daha öncelere götürmemiz gerekiyor. Çünkü orada Bizanslılardan öncesini bildiren anıtlar var: Dikilitaş, Örme sütun, Burmalı sütun çok kişiye hiç ses vermeden duruyor orada. Dikilitaş’ın, M.Ö. 1500’de Mısır’da yapıldığını göz önüne alırsak, Sultanahmet meydanının bizi ne ölçüde eskilere götürebileceği ortaya çıkar. Nil kıyısındaki bir şehre dikildikten iki bin yıla yakın bir zaman sonra Bizans İmparatoru’nun İstanbul’a getirttiği ve Hipodrom’a diktirdiği Dikilitaş’ın cephelerinde onu yaptıran Firavun’un zaferlerinin kayıtlı olduğu biliniyor.
   <br/>
   <br/>
   Günümüzde yaşanan hayat açısından, Osmanlılar zamanındaki Sultanahmet meydanı daha önemli bir konuma sahiptir. Osmanlıların devamı olduğumuzu düşünerek sadece bizim için önemli değil; sekiz yüzyıllık Avrupa’nın oluşması tarihinde katkı sahibi olan pekçok olay, gidiş–geliş ve görüşmeler Sultanahmet meydanına tam cepheden veya bir ucundan dokunmuştur. Böylelikle, tarihin derinliklerine kadar hatıralarla yüklü olan bu meydan günümüzde yaşanan hayat açısından Osmanlılar zamanında en görkemli günlerini yaşamıştır. Bizanstaki durumu tam tarih ise, Osmanlılardaki durumu bugüne bakıp duruyor.
   <br/>
   <br/>
   Sultanahmet Camii, meydandan bağımsız olarak, avlusuyla birlikte ayrı bir huzur adası durumundadır. Meydanın Osmanlılar dönemindeki tarihi seyrini çizmek için yerimiz yok; bu satırların yazarı konunun uzmanı da değil üstelik. Ancak Osmanlılar zamanında, öyle bir medeniyet oluşturulmuş ki; bu medeniyetin Sultanahmet’teki unsurları şehir meydanına damgasını vurmuş, eski medeniyetlerden kalan taşlar ve sütunlar, sessiz misafirler olarak kalımlı olmuştur. Sultanahmet meydanı, fiziki açıdan geniş bir saha olarak seriliyor önümüze. Üstündeki semboller vasıtasıyla tarihi ufukları getiriyor bize. Her milletten turistlerin uğrak yeri olarak, insani yakınlıkların sahası oluyor.
   <br/>
   <br/>
   Bir köyün meydanı ortaklaşa kullanılan avlu gibidir. Kasaba ve küçük şehirlerde birkaç dükkân eklenmesiyle meydanın fonksiyonu artar. Yine insanların birbirine açıldığı yerdir meydan. Büyük şehirlerden farkı şu ki; kasaba ve küçük şehirlerde birbirine açılan insanlar zaten tanışmaktadır. Fakat görüşme arttıkça muhabbet derinleşir. Doğa ile iç içe yaşanan kasaba ve küçük şehirlerde bile “meydan yeri”ne çıkıp bir iki tanıdıkla selamlaşmak ferahlık vericidir. Evden büsbütün kopuk olmadığı halde başka yerlerin, uzakların, uzakta kalmış yakınlıkların duygusunu getirir insana. Büyük şehirlerdeki meydan evden uzak ve kopuk olarak da algılanıyor. Belki ufuk açıcı anlamı bu nedenle derinleşiyor. İstanbul’da hayatın kaynaştığı Sultanahmet’ten başka meydanlar da var şüphesiz. Taksim’i İstiklal Caddesi’yle, Elmadağ ve Gümüşsuyu Caddesi’yle birlikte ayrıca ele almak lazım. Modern tarzdaki yaşayışın kaynaştığı Taksim meydanı, Sultanahmet’ten farklı izlenimler veriyor.
   <br/>
   <br/>
   Şehirdeki meydanın sıcaklığını elimizden alan en etkili değişim nedir? Alt ve üst geçitler hemen akla geliyor. Trafiğin akması için yeraltı geçitleriyle parçalanan bir meydan, üstündeki iletişim imkanlarını dağıtmış oluyor. Bunu Aksaray’da yaşadı, İstanbullular. Köprüler meydanı böldü, her parçası ayrıldı; sıcak ilişkilerin alanı daraldı.
   <br/>
   <br/>
   Ama meydanlar insanı çağırıyor. Boğaziçi derin nefes almaya imkan veriyorsa, İstanbul’un meydanları ufukları açacak pekçok zenginliği taşıyor bağrında. Tarihin derinliklerini bugüne getiren öğeler var; görülesidir. Günlük hayatın, önüne engeller koyduğu ufkun açılmasına ilaç gibi yarayacak mekan derinlikleri var; seyredilesidir.
   <br/>
   <br/>
   Başka şehirlerde yaşayıp geçici bir süre için İstanbul’a gelmiş olanlar için değil; İstanbul’da yaşadığı halde bir türlü fırsat bulamayan ve aklına getirmeyenler için de Sultanahmet başta olmak üzere, meydanların insanlara çağrısı var: Gezmek için.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1330), [web.archive.org (arşiv bağlantısı)](http://web.archive.org/web/20050225162744/http://www.aksiyon.com.tr:80/detay.php?id=1330)
