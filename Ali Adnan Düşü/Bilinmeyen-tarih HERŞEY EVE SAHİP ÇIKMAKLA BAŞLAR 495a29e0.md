# HERŞEY EVE SAHİP ÇIKMAKLA BAŞLAR

*Ali Adnan Düşü Bilinmeyen-tarih*

<div>
 <font>
  <img border="0" height="1" src="/web/20050225162239im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162239im_/http://www.aksiyon.com.tr/resim/391/blank.gif" vspace="5"/>
  </p>
 </font>
 <font class="content">
  Eve sahip çıkan kişi, şehri gözetir. İnsan yaşadığı yerin düzeni hakkında kaygı sahibi oldukça
dikkati sadece merkezde kalmaz. Merkezin ev olduğunu kabul edersek; evden çıkış ile tekrar
oraya dönüş arasında bulunan her yer kaygının konusu olacaktır. Kaygı sahibi olmak için yolun,
durakların, köşedeki yeşil alanın ve daha bir yığın mekanın bakımından sorumlu olmak
gerekmiyor. İnsan sorumlu olduklarının üstüne gider; diğerleri hakkında aynı derecede kaygı
sahibi olabilir. Eve sahip çıkmak bir bilinç taşımaktır; şehri gözetmek ise eve sahip çıkmanın bir
uzantısıdır. Sahip çıkan için ev, bir bina değil zihnin içine yerleşmiş kavramdır zaten.
 </font>
 <br/>
 <p>
  <font class="content">
   Eski çağlarda şehirler tek merkez etrafında yayılan yol ve yapılarla kuruluyordu. İnsanlar
çevresiyle bütünleşir, eve sahip çıkma bilinci kolayca biçimlenirdi. Eski şehirlerin
planlarındaki sadelik, yapılanma hakkında fikir sahibi olmayı kolaylaştırmış olmalıdır.
Meydanı, sokağı, çarşıyı, camiyi ve insanların toplandığı başka yerleri evin uzantısı
olarak algılamak, basit şehir planında bir şehirli için kolay ve kaçınılmazdır. Şehirlinin
oralarda geçirdiği zaman, evdeki hayatın bir eklentisi ve devamıdır. Küçük şehirlerde ve eski
yaşama tarzında evden uzak olmayan bir sokak hayatı vardır. Şimdiki çalışma düzeni ve
mekanların dağınık olması, dışarıda geçirilecek dinlendirici ve toplumsal kaynaşmaya
yarayan zaman sürelerinden insanları mahrum bıraktı.
   <br/>
   <br/>
   Çevre bilinci dedikleri, eve sahip çıkmanın uzantısı değil başlıbaşına bir iş, bir
kavram artık. Çevre bilincine sahip biri, üstüne düşenleri, parasını ödeyerek başkasına
yaptırabilir; eve sahip çıkmanın yerini profesyonel görevler alabilir, çünkü.
   <br/>
   <br/>
   Eski şehir düzeninde park nedir mesela; parkı bahçeden hangi nitelik ayırır?
Birine başkalarının izinsiz giremeyişi, diğerine her şehirlinin girebilmesi değil mi? Park
orada her şehirlinin girebileceği bir bahçeden başkası değildir. Böylelikle mekan olarak
evden uzak park, zihindeki evin devamı olmaktadır. Bu şehirlerde hemşehrilik, şimdiki
bildiğimizden başka türlü bir yakınlık idi.
   <br/>
   <br/>
   Modern şehirlerde ıskalanamaz ve üstünden atlanamaz bir “öteki” olgusu vardır.
Hemşehri duygusu yeterli olmaz öteki ile geçimli kalabilmek için. Şehirde yaşayan insan,
ötekini ne yapacaktır? Çok kişi buna karar vermiş değildir. Şehre sonradan gelen ve öteki
hakkında kararı olmayan biri şehri ötekilere ait sayar. “Bana ait değil, başkalarına ait”
duygusu sorumlulukları ortadan kaldırmaktadır, çünkü. Şehri başkalarına ait olarak algılar
ve yükten kurtulur. Şehir başkalarına ait ise şehir,
başkalarının hayatına göre düzenlenecektir. Kendisinin eve sahip çıkma bilinci, içinde, iyi
niyetinde ve fakat atalarının yaşadığı yerde kalmıştır. Taşradan şehre göç yoğunlaştıkça,
bu duygu katmerlenmiştir. Göç eden kişi “başkalarına ait” bir yere gelmiştir. Üstelik o;
başkalarını homojen ve anlaşmalı bir grup olarak düşünmek eğilimindedir. Ona gence;
kendisine ait olmayan bir çevrede, kendisine ait, yani kendisinin bildiği bir hayat sürmeyi
düşünmektedir. İşte, şehre aldırmazlığın köklerinden biri. İşte, eve sahip çıkma
duygusunun bilinç dışına sürülmesinin işareti.
   <br/>
   <br/>
   Geldik can alıcı noktaya: Sanılmasın ki; bu hayat acemiliği sadece gelenlere
aittir. Öyle kalsa yine iyi sayılmalı; düzelme imkanı var çünkü. Belki sadece zaman
geçmekle düzelebilirdi. Ama orada kalmıyor. Şehri planlaması gerekenler, şehrin yerleşim
planından ve düzeninden, gerçek şehirli olduğu için kendisini sorumlu sayması gerekenler,
bu aldırmazlıktan yarar sağlamaya bakıyor. Arsa sağlamanın spekülasyona dönmesi,
geçmişte bazı turizm yatırımı tahsislerinin, kooperatif komplekslerine yapılacak olağan
yardımların “yağma”ya benzemesi bu şekilde ortaya çıkıyor.
   <br/>
   <br/>
   Şehrin planlı gelişmesi rant üretir. Bu rantın dağılımı ve paylaşılması normal
olarak bir “yağma” eşliğinde yapılmayacaktır. Çünkü; adı üstünde, planlama yağmanın
önlenmesi hakkında endişelerle yoğrulur ve her aşama içi tedbirler öngörür.
   <br/>
   <br/>
   İstanbul’un dillere pelesenk edilen plansızlığı hep geniş çevreyi saran mahalleler
göz önüne alınarak dile getirildi. Zihniyet düzeyinde plansızlık, yani planlamaya sahip
çıkmamak her yerde rastlanan bir durum. Hak yememek için şunu belirtmek gerekiyor .
İstanbul’un merkezi bölümleri, benzeri şehirleri durumuyla kıyaslandığında şehir
hayatının işlemesine el veriyor. Şikayet edeceğiz diye bu kadarını küçümsememek lazım.
Şikayet edilmesin demiyorum; bu ölçüde sorunlu bir ülkede şikayetlerin adresini iyi
belirlemek gerekiyor. Hedefini bulmayan şikayetler en azından öfke israfına sebep oluyor.
İstanbul’da evvelki yıllarda yoğun yaşanan , şu sıralarda sessiz ve derinden etrafımızı
kemirmeye devam ettiği besbelli orman ve yeşillik yağmasının eski bir sebebine değinmek
istiyorum.
   <br/>
   <br/>
   Avrupa Topluluğu ile ilişkilerin üyeliğe başvurma aşamasına geldiği zamanlarda
Türkiye’nin ilgileneceği sektörlerle ilgili pek çok tasarı ortalarda dolaştı. Deneme ve
uygulama imkanı olmadığı için bu tasarıları söz dalgaları arasında çeşitlendirmek zor
olmadı. O arada gevşeyen kapılardan turizm sektörü sessizce geçti. İstanbul’da ve Güney
sahillerinde pek çok yatırım yapıldı. Oteller inşa edildi. Başlangıçta öngörüldüğü ölçüde
hareket olmadı; ama bu arada epeye yatırım çıktı aradan.
   <br/>
   <br/>
   Bu sektörde seri yatırımların temel nedeni bir aralar Türkiye’nin bütünüyle tatil
ülkesi olmasının düşünülmesidir. Yani teknolojiye karşı turizm. Teknolojik yatırımların
artması planları karşısında “Avrupa’nın tatil ülkesi Türkiye” düşüncesi bir alternatif olarak
ileri sürülmüştü. Türkiye sanayi ‘e ilişkin hedefleri bir yana koyarak turizm cenneti olmayı
seçebilirdi. Oteller zinciri, otellerin davet ettiği kumarhaneler ve “cins-i latif” konulu
eğlenceler bu önerilerin arkasından gelmiştir. Bunları niçin anlattık? Bilinen plansızlığa ek
olarak ve onbeş yıl önceki yatırım dalgasında işe girişenler önünü boş bulunca
İstanbul’un yeşilliği bir hatırı sayılır bir darbeye maruz kalmıştı.
   <br/>
   <br/>
   Şehirler sadece coğrafi açıdan çok merkezli değil, sektörler bazında da çok
merkezlidir.Eve sahip çıkma bilincinin sektörlere göre yöntem geliştirmesi gerekiyor. Tek
merkezli şehirleri korumayı zorlaştıran faktörler gün geçtikçe artıyor. Büyükşehirler için ise
daima tetik duran şehirli bilinci ve bütün güçlüklerine rağmen İstanbul’da yaşıyor olmanın
sevinci, bütün yöntemlerden önce geliyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1217), [web.archive.org (arşiv bağlantısı)](http://web.archive.org/web/20050225162239/http://www.aksiyon.com.tr:80/detay.php?id=1217)
