# Komşu Bulgarıstan'da Türkçe basın

*Yusuf Kerim 1998.04.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bulgaristan'da Türkçe süreli basının kökenleri Osmanlı dönemine kadar uzanır.
  </font>
 </div>
 <div id="newsText">
  <font class="detail-text">
   Bir zamanlar Tuna boyu Türklerinin kültür merkezi olan Ruse (Rusçuk) kentinde vali Midhat Paşa, 1865'te bir vilayet basımevi kurdu. "Tuna" adında ilk Türkçe (iki sayfası Bulgarca) gazete burada haftada iki kez olmak üzere çıkmaya başladı. 1877 harbine kadar aralıksız yayınlandı. Böylece Bulgaristan topraklarında canlı ve hareketli bir Türkçe süreli basın oluştu.
   <br/>
   <br/>
   Bulgar Prensliği yıllarında (18781908) 44 civarında Türkçe gazete ve dergi yayınlandı. Ne ki, bu dönemdeki gazeteler genelde siyasi karakter taşıyordu. Çoğu eğitici, aydınlatıcı emellerden uzaktı. Yaygara ile külah kapma sevdasına kapılmışlardı. 44 gazete ve dergiden hemen hemen yarısı bu nitelikteydi. Bunun için de uzun ömürlü olamadılar.
   <br/>
   <br/>
   Fakat ne de olsa, aralarında Ubeydullah Efendi'nin "Doğru Yol" ve "Gayret" gazeteleri, Ethem Ruhi Bey'in "Rumeli", "Rumeli Telgrafları" ve "Balkan" gazeteleri, Hafız Abdullah Fehmi (Meçik) ve Tahir Lütfü Bey'lerin "Uhuvvet" ve ikinci yayın devresine giren "Tuna" gazeteleri, Ali Fehmi Bey'in "Muvazene" gazetesi dikkat çekmektedir. Bunların Bulgaristan Türk ahalisine büyük yardımı olmuştur. Hemen bütün gazetelerin yayın kurulunda ünlü öğretmenler, bilim adamları yer almıştır.
   <br/>
   <br/>
   Adem Karagöz Bey'in "Bulgaristan Türk Basını" kitabında belirttiği gibi, "Bulgaristan Muallimini İslamiye Cemiyeti", "Uhuvvet" ve "Tuna" gazetelerinin yardımıyla kurulmuştur. 1906'da toplanan Muallimler Kurucu Kongresi'nin hazırlık çalışmaları "Tuna" gazetesinde sıralı olarak yayınlanmış, gazete Muallimler Cemiyeti'nin organı olmuştur.
   <br/>
   <br/>
   İkinci Meşrutiyetin ilanından sonra tam özgürlüğüne kavuşan Bulgaristan'da krallık idaresi kuruldu. Yeni rejimde Türkçe basın yeni hamleler yaptı. Bu dönem içinde (19081944) 90 kadar Türkçe gazete ve dergi çıktığı bilinmektedir.
   <br/>
   <br/>
   Ethem Ruhi Bey'in "Balkan" gazetesi ikinci yayın devresini yaşadı. En uzun ömürlü günlük gazetlerden biri oldu (19091919). Rahmetli Ruhi Bey, ömrünün 20 yılını Bulgaristan Türkleri'nin fikren yükselmesine adamış pek değerli bir zat. O dönemin Bulgaristan'ında az çok okuma yazma bilen Türk gençlerinin hemen hepsi onun manevi öğrencileri sayılır. "Balkan" gazetesi kapandıktan sonra "Resimli Balkan" adıyla haftalık dergisini çıkardı. Sabranya'ya (Millet Meclisi) mebus seçildi. Eğitim Bakanlığı'nda Türk okulları müfettişliği yaptı. O dönemde hemen bütün Türk gazetecilerinin son durağı olan hapisten çıktıktan sonra "Çiftçi Bilgisi" gazetesinde "Adnan" takma adıyla mesleğini sürdürdü. Allah ondan razı olsun.
   <br/>
   <br/>
   19201934'e kadar 14 yıl, Bulgaristan'da Türkçe basının adeta altın çağı oldu. Nöyi Antlaşması sonucu Bulgaristan hükümeti bütün azınlıklara her türlü eşitlik hakkı tanımıştı. Antlaşmanın 53. maddesinde şöyle denmiştir: "Bulgaristan'da her türlü basınyayında her türlü dil serbest olacaktır..."
   <br/>
   <br/>
   Böylece basın ve yayında büyük bir canlılık başladı. Sofya'da "Rehber", "Ümit", "Nüvvab" ve Deliorman"; Güney Bulgaristan'ın kültür merkezi Plovdiv (Filibe)'de "Emniyet", "Koca Balkan", "Tefeyyüz" ve "Zarafet"; Şumen'de "İntibah" ve "Terakki" basımevleri kuruldu. Bunlardan "Nüvvab" ve "Defeyyüz" basımevleri 1944 yılına kadar varlığını sürdürdü.
   <br/>
   <br/>
   Hızla harekete geçen bu basımevleri, Krallık dönemi Türkçe basın ve edebiyatının parlak bir gelişme çağına girmesini sağladı. Bu dönemde Türk okullarında gereken hemen bütün ders kitapları basıldı. Türkçe 77 gazete ve 13 dergi yayınlandı.
   <br/>
   <br/>
   Ne yazık ki, bu süreli basın maratonu uzun sürmedi. 1934'te Bulgaristan'da askeri devrim yapıldı. Gelen dikta rejimi Türkçe gazeteler üzerinde baskıyı giderek artırdı. Türk azınlığa karşı acımasız bir politika izledi. Türkçe basın büyük kayıplar verdi. Daha ilk adımda 10 Türkçe gazete birden kapatıldı. Sahipleri ve editörleri kovuşturuldu, baskı altına alındı. Kimisi hapse atıldı, kimisi de Türkiye'ye sığınmak zorunda kaldı. "Ahali", "Deliorman", "Karadeniz", "Rehber", "Halk Sesi", "Çiftçi Bilgisi", "Sadai İslam" gibi eğitsel içerikli önemli gazeteler kapatılanlar arasındaydı. "Deliorman" gazetesi 12 yaşına basmıştı. Ünlü gazeteci ve yazar Mahmut Necmeddin'in yönetiminde Razgrad'da yedi yıl çıktı, sonra Sofya'ya göçtü. 1929'da toplanan "Bulgaristan Türklerinin Birinci Milli Kongresi"nin sözcüsü seçildi.
   <br/>
   <br/>
   Bu dönem içinde Mehmet Behçet (Perim), Mahmut Necmeddin, Arif Necip (Kaskatı), Mustafa Alyanak, Osman Nuri (Peremeci), Besim Hilmi (Çakaloğlu), Muharrem Yumuk, Mehmet Celil, Ömer Kaşif (Nalbantoğlu), Hafız Abdullah Fehmi (Meçik), Refet Rodoplu, Hasan Sabri, Hasip Saffeti, Ahmet İhsan, Mehmet Masum ve hepsinin adını sayamadığım bir çok yazar ve gazeteci yetişti.
   <br/>
   <br/>
   On yıl süren baskı rejimi (19341944) süresinde Bulgaristan'da Türkçe yayın yapan sadece iki gazete kalmıştı. Bunlardan biri, Ahmet Kemal Bey'in Şumen'de haftada iki kez çıkardığı "Havadis" gazetesi 1941'de, öbürü de Başmüftülüğün organı olan "Medeniyet" gazetesi 1944'ün ağustos ayında kapatıldı.
   <br/>
   <br/>
   9 Eylül 1944'te komünist yönetime geçildi. Yeni rejim kendini Türk dostu gibi gösterdi. Bu dönemde Sofya'da "Işık" (Yeni Işık), "Halk Gençliği", "Eylülcü Çocuk" gazeteleri, "Pioner" ve "Yeni Hayat" dergileri, Türklerin yaşadığı bölgelerde 10 kadar yerel gazete çıktı. Bunların hepsi de komünist rejimin sözcüsü olsa da, Türkçe çıktıkları için dil bakımından faydaları oldu. Fakat 1969'da yayınlanan Partinin "Priobştavane" (Birleşip kaynaşma) kararından sonra Türkçe gazeteler durduruldu. Elbette, Türkçe konuşmayı yasaklayan bir rejim, Türkçe gazeteleri de yaşatmayacaktı. Son kalan Türkçe gazetenin son sayısı 29 Ocak 1985 tarihini taşımaktadır.
   <br/>
   <br/>
   10 Kasım 1989 tarihinden sonra Bulgaristan'da "Demokrasi ve Geçiş" dönemi başladı. Türkçe süreli basın geniş nefes aldı. Baskı ve engellerden kurtuldu. Yeniden derlenip toplandı. Kısa bir zamanda "Hak ve Özgürlük", "Güven" gazeteleri, "Filiz" ve "Cırcır" çocuk gazeteleri, "Balon" çocuk dergisi birer birer yayın sahnesine çıktılar.
   <br/>
   <br/>
   Ne yazık ki, ülke ekonomisini kökünden sarsan enflasyon Türkçe basını da fena halde etkiledi. Gazeteler mali sıkıntıya düştü. Kemisi kendiliğinden kapandı. Kimisi de yayınlarına zaman zaman ara vermek zorunda kaldı.
   <br/>
   <br/>
   Bulgaristan Türkçe basını tam serbestliğe kavuşmuş,  yayılma fırsatı  bulmuşken bu defa mali sıkıntıların kurbanı oldu. Ama kul sıkılmadan Hızır yetişmez, derler. Bu sıkıntılı dönemde "ZamanBulgaristan" gazetesi ve "Ümit" dergisi imdada yetişti.
   <br/>
   <br/>
   Dünyanın çeşitli bölgelerinde 15 ülkede yayın yapan "Zaman" gazetesi basın hayatımıza 1992'de "ZamanBulgaristan" adıyla katıldı. "Balkanlar Eğitim ve Kültür Vakfı"nın yardımıyla iki ayda bir çıkan "Ümit" dergisi de üçüncü yılına bastı. Bunlar Müslüman halkımızın örf ve adetlerine, kültür, sanat ve edebiyatına geniş yer ayırıyor, Türkçe basın sahnesinde açılan derin boşluğun doldurulmasına büyük katkıda bulunuyorlar.
   <br/>
   <br/>
   Tabloit boyda 12 sayfa (4'ü Bulgarca, 8'i Türkçe) olarak çıkan "ZamanBulgaristan" kısa bir zamanda basın hayatında layık olduğu yeri aldı. Hele son aylarda halkın güncel sorunlarına daha da yakın olma çabaları çok sevindirici sonuçlar verdi. İlgiyle aranan ve beklenen bir gazete oldu.
   <br/>
   <br/>
   Halihazırda Bulgaristan'da Türkçe süreli basını haftalık "ZamanBulgaristan" ile onbeş günde bir çıkan "Hak ve Özgürlük" gazeteleri ve "Ümit" dergisi temsil etmektedir. Ayrıca genç okuyucular için "Balon" dergisi ve "Filiz" gazeteleri de vardır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=3636), [web.archive.org (arşiv bağlantısı)](http://web.archive.org/web/20140412115312/http://www.aksiyon.com.tr:80/aksiyon/newsDetail_getNewsById.action?newsId=3636)
