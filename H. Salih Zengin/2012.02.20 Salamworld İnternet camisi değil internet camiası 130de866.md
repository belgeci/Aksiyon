# Salamworld: İnternet camisi değil, internet camiası

*H. Salih Zengin 2012.02.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İslami Facebook için geri sayım başladı. Ramazan ayında 8 dilde yayına başlayacak Salamworld’ün merkezi İstanbul oldu. Peki, ‘Helal Facebook’ Müslüman gençleri çekebilecek mi?
  </font>
 </div>
 <div id="newsText">
  <font class="detail-text">
   <p>
    İnternet dünyası bir süredir ‘İslami Facebook geldi geliyor' haberleriyle meşgul. Dünya üzerindeki Müslüman internet kullanıcılarını sanal pencerede cem edecek Salamworld isimli platformun ayrıntıları ortaya çıkmadığı için epeyce bir espri yapıldı. "Abdestsiz girilecek mi?", "Arkadaş ekle butonu yerine musafahalaş mı yazacak?", “Beğen butonuna değil de maşallah yazısına mı tıklanacak?" türünden geyik muhabbetleri çevrilerek beklenen sosyal paylaşım sitesinin ana hatları Çırağan Sarayı'nda yapılan geniş katılımlı bir zirve ile tanıtıldı. Hâliyle sitenin ana hedefinin İslam kültür ve mirasını tanıtmak amacıyla tasarlanan bir iletişim platformu olduğu, İslam ümmeti ile dünyanın geri kalanı arasında bir köprü kurmayı hedeflediği ortaya çıktı. Tabii ki sitenin hedeflediği kitle 25 yaşın altındaki gençler. Buraya kadar anlaşılmayacak bir şey yok. Ancak, interneti sık kullanan genç kitlenin fikir alışverişinde bulunacakları aynı zamanda iş bulmak amacıyla da kullanabilecekleri Salamworld'ün Facebook tarzı bir yapılanmayı kendisine örnek alması soru işaretini de beraberinde getiriyor. Çünkü bugüne kadar internet dünyasında taklit edilen bir site kullanıcı sayısı açısından orijinalini geçemedi. Dolayısıyla kendisine ‘Helal Facebook' nitelemesini yakıştıran ‘salamworld.com'un bu kıyaslamadan nasıl bir sonuçla çıkacağını bekleyip göreceğiz.
    <p>
     <p>
      Ancak 2004 yılında raylarını sanal âleme döşeyerek sekizinci yılını kateden bir trene yetişmek kolay olmasa gerek. O yüzden Salamworld benzer treni yapmaktan ziyade aradaki sekiz yıl farkını kapatacak yeni ve daha hızlı ilerleyebilecek lokomotif ve vagonlar inşa etmek zorunda. Belki bu da yeterli olmayacak. Çünkü hâlihazırda rayda ilerleyen bir sistemi geçmek, aynı rayda iki treni yarıştırmak mümkün değil. Bu yüzden yeni bir ray döşemesi gerekiyor sanalworld'ün. Merkezi İstanbul olacak sosyal ağ Salamworld'e 5 yılda 50 milyon yatırım yapılarak üç yılda dünya çapında 50 milyon, Türkiye çapında ise 10 milyon kullanıcıya ulaşması öngörüsü, kullanıcıların beklentisini karşılayacak mahiyette olmalı. Zira "Dünya'da şu kadar Müslüman insan var ve bu kadar milyonu da internet kullanıyor" tarzında bir kelle hesabının internet kullanıcısını çekmekte yeterli ve makul bir ölçü olmadığını kabul etmek lazım. İnsanların sırf İslami bir site diye Salamworld'e katılacağını hesap etmek de mevcut şartlar ve internet kullanım alışkanlıkları açısından insanı aynı yanlış kapıya yönlendirebilir. Platformun insanların internet alışkanlıklarını değiştirecek içerikte olup olmadığına dair yorum yapmak için erken. Zira Çırağan Sarayı'nda yapılan zirve toplantısı sitenin içeriğinin nasıl olacağı ve üyelerin aktif katılımının nasıl sağlanacağı gibi soruların cevabını vermekten uzaktı.
      <p>
       <p>
        Ramazan ayında yayına başlaması düşünülen sitenin modern Müslümanlar için bir kürsü olacağı, kullanıcılara sunulacak helal içerik ile tehlikelerden ve haramdan koruyacağı şeklindeki konuşmalar nihayetinde sitenin felsefesini özetliyor. Ancak bu felsefeyi algılayacak ve sitede var olmanın anlamını kavrayacak son kullanıcıları nelerin beklediği anlaşılan çok da şekillenmemişti. Ancak belli başlı kıstaslarla ilgili ipuçları da sitenin İslami kurallar konusundaki hassasiyetini gösterir nitelikteydi. Sitede bikinili fotoğraf veya video gibi içeriklere izin verilmeyeceği, kullanıcıların yazışmalarının da İslami kurallara göre filtreleneceği dillendirilirken bu filtrelemeler için ten renginden vücudun açıklık oranını ölçen yazılımların kullanılacağı kaydediliyordu. Sitenin en dikkat çekici ve ortaya konan en somut projesinin ‘helal şehir rehberi' ve ‘online fetva bölümü' olduğunu söyleyelim. Arap Baharı'nda Facebook, Twitter gibi sosyal medya ağlarının etkisi ile hız kazanan Salamworld projesinin en nihayetinde ticari ve reklam gelirlerini hedefleyen bir yapı olduğunu da belirtmek gerekiyor. Zaten Salamworld Yönetim Kurulu Başkanı Abdul-Vakhed Niyazov'da “Salamworld, zararlı içeriğe yer vermeyen İslami bilgi teknolojileri projesi. Helal ürün pazarının büyümesine de katkıda bulunmak istiyoruz. Aynı zamanda İslam Altın Dinarı'na dayanan bir online helal alışveriş platformu da kurulacak.” derken bu sosyal ağın aynı zamanda 2 milyar Müslüman'ın oluşturduğu pazarı hedeflediklerini vurguluyor.
        <p>
         Salamworld'ü diğer sosyal paylaşım sitelerinden ayıran en önemli özelliklerinden biri de güvenlik olacak şüphesiz. Çocuklar, kadınlar ve iş adamlarının rahatlıkla girebileceği sitede İslami topluluklar kendi sayfalarını oluşturabilecek, üyelerini yönetebilecek ve içeriklerinin sorumluluğu da kendilerine ait olacak. İslami liderler ve takipçileri arasında bir köprü olmak da sitenin hedefleri arasında. Kütüphanesinde pek çok e-kitap yer alacak. Bakalım İslami Facebook Salamworld için internet kullanıcıları 'Beğen' butonuna tıklayacaklar ve ‘Paylaş'acaklar mı?
         <a href="http://web.archive.org/web/20130217110417/mailto:s.zengin@aksiyon.com.tr">
          s.zengin@aksiyon.com.tr
         </a>
         <p>
          <p>
           <p>
            <strong>
             Salamworld nedir, ne değildir?
            </strong>
            <p>
             *İslam âleminde en güçlü sosyal medya ağı olma iddiası ile yola çıkan İslami Facebook Salamworld yayın merkezi olarak İstanbul'u seçti. Yakında Kahire, Moskova, Londra, Dubai, Mekke, Medine, Astana, New York, Paris ve Kuala Lumpur gibi merkezlerde de şubeler açacak.
             <p>
              *'Selam dünya' anlamına gelen Salamworld İslam dünyasında tanınmış iş adamları tarafından finanse edilecek.
              <p>
               *Ramazan ayında Türkçe yayına başlayacak site aynı zamanda Arapça, İngilizce, Fransızca, Farsça ve Rusça dilleri ile Azerice, Kazakça ve Özbekçe lehçeleri ile Urdu, Malay, Çin, Peştu, Bengal ve Kürtçe dillerinde yayımlanacak.
               <p>
                *Hedef kitle olarak kendisine Müslüman gençleri seçen site yöneticileri henüz yayın hayatına geçmemiş olmalarına rağmen 100 binden fazla kişinin e-posta yolu ile üye olmak için istekte bulunduğunu duyurdu. 3 yıl içerisinde 100 milyondan fazla kişiye hitap etmeyi hedefliyor.
                <p>
                 *Sitenin online eğitim (Daru'l Hikme), online şehir rehberi, e-kitap, online fetva, online İslam ansiklopedisi, online seminerler, İslam tarihine yolculuk, İslam dünyasından haberler, online oyunlar, videolar, hac ve umre gibi alanlarda birçok sanal hizmet sunması bekleniyor. Tabii ki buradaki tek kriter İslami usuller.
                 <p>
                  *Salamworld, insan hakları ve demokrasi değerlerini destekleyerek tüm internet dostu kullanıcıları, coğrafi sınırları, kültürel farklılıkları ve cinsiyet ayrımlarını aşarak zihinsel anlamda bir sosyal medyada birleştirmeyi hedefliyor. Bunun yanında Müslüman gençler ve çocukları için zararsız ve tehlikesiz içerik arayan aileler, yeni nesil kamu katılımcıları ve akademisyenler, İslam dünyasındaki ya da İslam dünyası dışında yaşayan Müslüman cemaatler ve İslam medeniyeti hakkında bilgi arayan, araştırma yapan gayrimüslimlere hitap edecek.
                  <p>
                   *8 dilde yayına başlayacak olan Salamworld 3 yıl içinde 30-50 milyon kullanıcıya ulaşmayı planlıyor.
                   <p>
                    *“Müslümanları dünyaya, dünyayı da Müslümanlara açmayı” hedefleyen Salamworld, site üzerinden İslam Altın Dinarı'na dayanan bir online helal alışveriş platformunu da faaliyete geçirecek.
                    <p>
                     *Online şehir rehberinde helal restoranlar yer alacak. Sitede ahlak kurallarına uygun olmayan kadın fotoğrafları yer almayacak. Kullanıcıların sohbet ve yazışmalarında helal kriterlerine dikkat edilecek ve bu noktada editörler devreye girecek.
                     <p>
                      <p>
                       <strong>
                       </strong>
                      </p>
                      <p>
                       <strong>
                        "Salamworld beynelmüslimin bir proje"
                       </strong>
                       <p>
                        Sanalword Türkiye PR Direktörü Yavuz Selim Kurt sitenin Müslüman topluluklar arasında bir iletişim platformu olduğunu belirterek "Dünya Müslümanlarını ve bu dünyaya katılmak isteyen herkesi bu ‘Darusselam'a davet ediyoruz." diyor.
                        <p>
                         <strong>
                         </strong>
                         <p>
                          –
                          <strong>
                           Salamworld sitesinin nihai amacı nedir? Her ülkedeki Müslümanların bu amacı algılayıp siteye üye olacaklarını bekliyor musunuz?
                          </strong>
                          <p>
                           <p>
                            Siteyi kurmamızın nihai amacı ümmeti sanal dünyada birleştirmek. Salamworld, mevcut sosyal ağlara karşı İslami evrensel bir alternatif ve Müslümanlar tarafından Müslümanlar için hazırlanmış İslami içeriğe sahip bir Sosyal Network'tür. Bunun yanında teknolojinin nimetlerini kullanan Müslüman toplum için bir kürsüdür. Müslüman topluluklar arasında bir iletişim platformudur. Müslüman liderler ve takipçileri arasında bir kanaldır. Müslümanlar ve dünyada yaşayan diğer insanlar arasında bir köprüdür. Müslüman gençlerin eğitim ve gelişimi için kapsamlı bir araçtır. Kısacası modern Müslümanlar için bir internet hizmetleri bütünüdür. Projemiz beynelmüslimin bir proje. Salamworld'ün 17 ülkeden üyeleri bulunan bir icra heyeti var. Başlangıç noktamız yeni bir ‘sosyal ağ' oluşturmak. Dünya Müslümanlarını ve bu dünyaya katılmak isteyen herkesi bu ‘Darusselam'a davet ediyoruz..
                            <p>
                             <p>
                              <p>
                               –
                               <strong>
                                Sitenin merkezinin İstanbul seçilmesinin tercih sebebi nedir? Şayet Salamworld tutarsa bunun İstanbul ve Türkiye açısından avantajları ne olacaktır?
                               </strong>
                               <p>
                                Elbette İstanbul'u seçtik. Şirketimizi İslam'ın ve Müslümanların asırlarca resmî ve fiilî başkentliğini yapmış olan bu güzel şehirde kurduk. Bunun bizim için manevi değeri yüksek. Her şeyden önce İstanbul, dünyanın en demokratik ve özgür ülkelerinden biri olan Türkiye'de, lojistik ve stratejik bir merkezdir. Türkiye özellikle son yıllarda Sayın Başbakan Recep Tayyip Erdoğan hükümetleri idaresinde her bakımdan güçlü ve istikrarlı bir ülke oldu. Ticari girişimler için en önemli şart, istikrarlı bir ekonomiye sahip olunan atmosferde bulunmaktır. Bunun yanında İstanbul, dünyanın her yanından, en uzak noktalarından bile 24 saat içinde ulaşılacak bir merkez. Bilişim teknolojilerinin de konuşlandığı bir şehir. Tüm bu sebeplerden dolayı insanlarını da çok sevdiğimiz İstanbul ve Türkiye'yi Salamworld genel merkezi olarak tercih ettik.
                                <p>
                                 <p>
                                  –
                                  <strong>
                                   Türkiye'de kaç üye hedefliyorsunuz? Bu sayıya ne kadar bir zamanda ulaşma hedefiniz var?
                                  </strong>
                                  <p>
                                   Yaklaşık 35 milyon internet kullanıcısı bulunan Türkiye'de, 3 yıl içinde 10 milyon üye hedefliyoruz. Şu andaki izlenimlerimiz bunu kolaylıkla başaracağımız yönünde.
                                   <p>
                                    <p>
                                     –
                                     <strong>
                                      Sunum toplantısından anladığımız kadarıyla site her ne kadar gençleri hedeflese de entelektüelliğe vurgu yapıyor. Böyle bir dünyada bunun gençler açısından cazip tarafı var mı? Türkiye'de sizi destekleyen entelektüeller kimler?
                                     </strong>
                                     <p>
                                      Biz bilgiye, irfana en büyük değeri veriyoruz. 13 Şubat 2012'de İstanbul'da düzenlediğimiz 1. Global zirvemize dünyanın dört bir yanından ilim adamları, entelektüeller, sanatçılar ve gazeteciler iştirak etti. En büyük katılım da elbette Türkiye'den oldu. Birçok âlim, yazar ve gazeteci de zirvemizi teşrif etti. Bunlardan bazıları: Prof. Dr. Nevzat Yalçıntaş, Prof. Dr. Ahmet Ağırakça, Ali Rıza Demircan, Doç. Dr. Halil İbrahim Kutluay, Cemal Uşşak, Ekrem Kızıltaş, Abdurrahman Dilipak, Ahmet Özhan, Erkan Mutlu...
                                     </p>
                                    </p>
                                   </p>
                                  </p>
                                 </p>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=31887), [web.archive.org (arşiv bağlantısı)](http://web.archive.org/web/20130217110417/http://www.aksiyon.com.tr:80/aksiyon/newsDetail_getNewsById.action?newsId=31887)
