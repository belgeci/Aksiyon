# Neşet Ertaş’ın Gönül Dünyası

*H. Salih Zengin 2013.09.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Neşet Ertaş’ın türkülerinde var olan hikmeti arama amacıyla kültür araştırmacısı Savaş Ş. Barkçin tarafından kaleme alınan ‘Gönül Dağı’ isimli albüm-kitap, ünlü ozanın kelimelerinden hikmete doğru bir yolculuğa atıfta bulunuyor.
  </font>
 </div>
 <div id="newsText">
  <font class="detail-text">
   <p>
    Her türden etnik kimliği ve siyasi görüşü ‘gonül’ kelimesinde cem eden Anadolu bozkırının sesi Neşet Ertaş, ‘yalan dünya’dan göçüp gideli tam bir yıl oldu. 25 Eylül 2012 tarihinde, üç kuşağın sevgisini kazanan ünlü ozan, sazını dünyaya, sözünü yüreğimize bırakıp gitti. Geçen yıl ölüm haberi duyulduğunda gramofon devri yaşlılarından iPhone gençliğine kadar herkesin goynünün tellerinin kırılması, onun yerini anlatmaya yeter de artar bile.
    <p>
     Peki, nedir Neşet Ertaş’ın türkülerinde var olan ortak duygu? O “Zahidem, Zülüf Dökülmüş Yüze, Kara Gözlüm Efkârlanma, Niğde Bağları, Evvelim Sen Oldun Ahirim Sensin, Dane Dane Benleri Var, Kaşların Karasına, Açma Zülüflerin, Sevsem Öldürürler Sevmesem Öldüm, Kendim Ettim Kendim Buldum, Karadır Bu Bahtım Kara, Acem Kızı, Neredesin Sen, Gönül Dağı, Mühür Gözlüm, Kesik Çayır, Kar mı Yağmış Yüce Dağlar Başına, Bir Ayrılık Bir Yoksulluk” dediğinde ne anlamalı? Ya da ne anlıyoruz ki bizi bu toprağa daha bir bağlıyor?
     <p>
      Vefatının birinci yıldönümü münasebetiyle Avea sponsorluğunda Akustik Yapım tarafından çıkarılan bir armağan kitabı, türkülerindeki hikmetin kapısını aralamaya çalışıyor. Kültür araştırmacısı Savaş Ş. Barkçin tarafından hazırlanan ve Neşet Ertaş’ın gönül dünyasına eğilen kitap, onun türkülerinden hareketle çözümlemelerde bulunuyor. Altı-yedi yaşındayken Ankara’nın gecekondu semti Altındağ’da Neşet Ertaş’a komşu olan Barkçin, onunla ilk karşılaşmasını şöyle anlatıyor: “Mahallenin ana caddesi üzerindeki kahvehanelerden birinden geliyordu ses… Kahvenin önüne hoparlörler koymuşlar, sesi caddeye veriyorlardı. Kahvehanenin önüne geldim. İçerisi ağzına kadar insan doluydu. Küçük bedenimle onların arasını yara yara kafamı sesin geldiği yere uzattım. Bir sandalyeye oturmuş, takım elbise giymiş, o dönemin modası olan büyük yaka gömlekli bir adam bağlama çalıp türkü söylüyordu. İşte onu ilk gördüğüm, ilk dinlediğim an budur. O günden beri Neşet Ertaş benim için kalbimde yüksek bir makama sahip oldu.”
      <p>
       Sonrasında Neşet ile özdeşleşen meşhur Leyla’yı da gören, mahallesinin yılan gibi kıvrılan sokak aralarında onun evine gelişine gidişine şahit olan Barkçin, Neşet’in oğlu ile o sokakta oyunlar oynayarak büyütür içindeki Neşet Ertaş sevgisini. “Neşet, beni bana tanıtan üstadların ilkiydi belki de…” diyen Barkçin’in kaleme aldığı kitap, ilk bölümde onun birçok türküsünde var olan insana ve insan olmaya yaptığı vurguyu irdeliyor. Bir Abdal olarak kendi yöresinde yaşadığı horlanmayı unutmayan Ertaş’ın insana hürmeti türkülerinde nasıl işlediğini örneklerle anlatıyor Barkçin.  Çile, gurbet ve ölüm temalarına sade ve duru bir anlatımla ozanın penceresinden bakıp birlik, muhabbet ve güzelliğin eşiğine getirip bırakıyor okurunu. 128 sayfalık bu şık albüm kitabın son bölümü ise “Ayrılık’ faslına ayrılmış.
       <p>
        Bu anlamlı kitabın çıkmasına öncülük eden Avea CEO’su Erkan Akdemir, Neşet Ertaş’ın büyüsünü onun alçakgönüllü, samimi ve müziği gönülden yapan bir ozan olmasına bağlıyor. “Bu kitap-albüm, halkımızın gönül dünyasında büyük izler bırakmış Neşet Ertaş’ı farklı bir açıdan ele alıyor. Onun türkülerindeki derin anlamları, onun iç zenginliğini sergiliyor. Kırşehir’den, bozkırın kalbinden fışkıran bu hayat dolu ırmağın sesini bize aktarıyor.” diyen Akdemir, Neşet Usta’nın hayatında yaşadığı, hissettiği ve düşündüğü her şeyin nasıl türkülerine yansıdığını bu kitapta görmenin mümkün olabileceğini belirtiyor. Sazıyla, sözüyle, duruşuyla yerli ve bizden olan Neşet Ertaş’ı biraz daha anlamamıza vesile olacak bu kitap-albüme, içinde 15 türkünün yer aldığı bir müzik albümü de eşlik ediyor.
        <p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=80423EB90ABD75AC2CE4843288524286?newsId=36689), [web.archive.org (arşiv bağlantısı)](http://web.archive.org/web/20140917224215/http://www.aksiyon.com.tr:80/aksiyon/newsDetail_getNewsById.action;jsessionid=80423EB90ABD75AC2CE4843288524286?newsId=36689)
