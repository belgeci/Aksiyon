# İstanbul Sapphire: Gel, gör, çek, git...

*H. Salih Zengin 2011.10.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa’nın en yüksek binası 261 metre yüksekliğindeki Sapphire’in terasından İstanbul’u izlemek, bilgisayardan Google Earth’te gezinmek gibi bir şey. 66 katlı bu kule yapıda şayet daire sahibi değilseniz beklentilerinizi yükseltmeyin. Zira yapabileceğiniz eylem dört kelime ile sınırlı: Gel, gör, çek, git...
  </font>
 </div>
 <div id="newsText">
  <font class="detail-text">
   <p>
   </p>
   <p>
   </p>
   <p>
   </p>
   <p class="MsoNormal">
    Bina hayli yüksek olunca insan da beklentisini yüksek tutuyor hâliyle. Yıllardır, “Empire States’e gittim, 381 metreden New York ayaklarımın altında gibiydi”, “276 metrelik Eyfel Kulesi’nden Paris’i seyrettim, muhteşemdi ayol!” cümlelerini duyup da ‘Yüksekten bir şehri izlemek nasıl bir şey acaba?’ duygusuna kapılanların ‘Google Earth’e (uydudan çekilen yeryüzü haritasını internetten yayımlayan site) merak sarması bu sebeptendir. “Evimin çatısı acaba nasıl görünüyor?” diye bu bilmem kaç megabaytlık uygulamayı indirip arama yapan total zekâları da listenin kuyruğuna eklerseniz epey yekûn tutar. Lafı bu kadar sündürmemin sebebi, ziyaretine gideceğimiz binanın boyunun uzunluğunu anlatma çabası. Lafımın altında kalmam; baykuş gibiyimdir, çıkaramayacağım kemiği yutmam. “Türk’ün Türk’ten başka dostu yoktur!” deyip rotayı İstanbul’un ve Avrupa’nın en yüksek binası olan İstanbul Sapphire’e çeviriyorum.
   </p>
   <p>
   </p>
   <p class="MsoNormal">
    <span>
    </span>
    Ben Sapphire diye yazsam da siz Safir diye okuyun. Zira bizde yapılan afilli bir işe Türkçe isim vermek âdetten değildir. Fiyatı düşürür. O yüzden büfeden bozma beş metrekarelik alanda hamburgerci açan ticaret erbabı bile tabelaya ‘King Burger, Happy Burger’ yazar ki, müşteri kendini özel hissetsin. Sapphire de bu trendin son alışveriş merkezi-rezidance kurbanı. Levent’te bulunan 261 metre yüksekliğinde ve 66 kattan oluşan binaya gitmeden önce internet sitesine göz atayım dedim. Adamlar binanın uzunluğunu 14 inçlik bilgisayar ekranına sığdıramayacaklarını bildikleri için uzaktan bir fotoğrafını koymuşlar. Hâliyle Beylikdüzü’nde yeni bir Ali Ağaoğlu rezidansını andırıyor. İnternet sitesinden bakarsanız Sapphire’e gitmekten anında vazgeçersiniz.
   </p>
   <p>
   </p>
   <p class="MsoNormal">
    Binanın yüksekliğini ancak yanına dikilince anlıyorsunuz. Kafatasını kaldırıp aşağıdan yukarı boyun tutulması yaşamadan bakmayı becerenler için takke düşürecek cinsten bir yükseklik. Avrupa’nın en yüksek binasının bizde olmasından gurur mu duysanız yoksa “El-beliyyetü iza ammet tâbet” diyen Arap atasözündeki gibi “Bela umumileştiği zaman güzel hâle gelir” sözüne mi sığınsanız bilemiyorsunuz.
   </p>
   <p>
   </p>
   <p class="MsoNormal">
    Sapphire’in alışveriş katlarında sürpriz bir şey yok. En azından Caddebostan kızlarının koştura koştura gideceği türden Avrupa’da, Amerika’da moda olan ve ilk şubesini burada açan bir mağaza olmadığından olsa gerek içerisi çok tenha. Hafta sonu yoğunluğu seyir terası dışında nasıl oluyordur bilemem ama hafta içi seyirci trafiği Nuri Bilge Ceylan filmleri ile kafa kafaya gider. Caddebostan ve Nişantaşı ahalisini şaşırtacak en önemli mağazası Kiler Market. Bu hâliyle sosyeteden müşteri çekmesi zor görünüyor. Herhâlde bu görkemli binanın arka tarafında bulunan gecekondu mahallelerinin ihtiyacı düşünülmüş daha çok. Bana uyar. Zira bu konseptteki mağazacılık anlayışının hüküm sürdüğü yerlerde gözlerim tanıdık bir giyim mağazası ya da lokanta arar. Adını sanını bilmediğiniz yemeklerin satıldığı restaurant-cafelere kuru fasulye, türlü, içli köfte, biber dolması gibi yemeklerin girmesi yasaklanmış gibi bir hava estirilir.
   </p>
   <p>
   </p>
   <p class="MsoNormal">
    Neyse... Ne kilimin tozu, ne delinin sözü bitermiş. Biz havayı dağıtmadan seyir terasına doğru yola koyulalım. Ancak binanın tepesine çıkmak için gişeye kelle başı 15 TL ödemeniz gerekiyor. Hafta sonu olmadığı için kuyruk eziyetine maruz kalmadan biletimi alıp turnikeye yöneldim. Ama turnikeye ulaşmak için de bariyerlerin arasından yarım tavaf yaptırıyorlar. Kestirmeden turnikeye geçme fikrimi kabul ettiremedim. İlla ki burası şu an boş olsa da burada kuyruk olan günler var havası oluşturuyorlar. Konut, AVM ve seyir terasının değeri 551,4 milyon dolar gibi, üst üste düzecek olsanız binanın boyuna ulaşan bir meblağa denk olan Sapphire’e tırmanışınızı 14-17 km/s hızla hareket eden bir asansörle yapıyorsunuz. Asansör kapalı değil de camdan olsa ve iniş çıkış anında İstanbul’u izleyebilsek daha güzel olurdu. Ağzıma sakız almam iyi olmuş. Yükseldikçe kulağımda oluşan basıncı savuşturabildim böylece.
   </p>
   <p>
   </p>
   <p class="MsoNormal">
    Ve nihayet 261’inci metredeyiz. Daha yükseği yapılana kadar en yükseği bu cidden. Üstelik gölgesi de en uzun bina. Civardaki devasa yapılar bu binanın gölgesi altında kalıyor. 360 derecelik bir açıyla İstanbul’u izlediğiniz bu yapay tepeden her yer görünüyor ama asıl önemlisi bu binanın da İstanbul’un birçok yerinden görünüyor olması. Yani Zeki Müren sizi görüyor, siz de Zeki Müren’i görüyorsunuz! Binanın namını duyan gelmiş. Kervana bir hayli Arap turist de katkıda bulunuyor. Bizim milletin terastan İstanbul seyretme sevdalısı olmadığını orada fark ettim. Herkesin tek derdi en güzel manzaralı yere geçip fotoğraf çektirmek ve bunları Facebook hesabına yükleyerek ‘beğen’ tuşuna tıklanmasını sağlamak. Azıcık meraklı olan ise terasta dört dönerek kendi mahallesini ve evini arıyor. Hakikaten insan o yükseklikten bakınca feleğini şaşırıyor. Semtler birbirine karışıyor. Karşınızda ‘Küçük Hüsamettin’ ebatlarında kalan Sabancı İkizleri’ne bile ‘Bu hangi kooperatifin sitesi acaba?’ duygusuyla bakıyorsunuz. Tanıdık bir mekân bulan bir abla “Bak Pelin, Mashattan işte, şu beyaz bloklar var ya, orası!” diyerek bilgi ve kültürünü gösteriyor. “Açık havalarda Uludağ bile görünüyormuş buradan iyi mi?” diyor bir beybaba yanındaki eşine. Hatta “Bak Sevim, şuralar eskiden hep dutluktu.” diyen yaşlı bir amcaya bile rastladım. Valla İstanbul manzarasını seyretmek kadar güzel buradaki insan manzaralarını izlemek. Ver 15 kâğıdı, terasa atılan masaların birisine otur, akşama kadar istediğin sosyolojik gözlemi yap. Yalnız bir bardak çayın 4, bir fincan çayın 5 TL olduğunu unutmadan...
   </p>
   <p>
   </p>
   <p class="MsoNormal">
    Sapphire’in doğu ve batı cepheli iki farklı terası var. Batı cephesi sıcacık, doğu cephesi âdeta Kuzey Kutbu gibi esiyor. İstanbul’da cephesi kuzeye bakan evlerin
    <span>
    </span>
    her ikisi arasına ise kafe, fotoğraf ve hediyelik eşya dükkânıyla ‘Sky Ride 4D’ adı verilen ufak bir sinema salonu yerleştirilmiş. Bu sinema salonu için Sapphire Teras biletinin haricinde bir bilet daha alıp 10 TL daha ödemeniz gerekiyor. Karşılığında 3D gözlükler ve hareketli koltuklarda sanal bir İstanbul gezintisine çıkıyorsunuz. Mide bulantısına karşı dışarıda ilaç satılmıyor. Profesyonel fotoğrafçılar için antenlerin olduğu en üst boşluk kısmı açık bırakılmış. Alt kattaki seyir terasında camların kirliliğinden şikâyet edenleri burada frenlemek istemişler belli ki. 66 katlı bu kule yapıda benim gibi siz de daire sahibi değilseniz ‘beklentilerinizi yükseltmeyin’ derim. Zira yapabileceğiniz eylem dört adımdan oluşuyor: Gel, gör, çek, git... Buradaki müşteri potansiyelini artırmanın bir tek yolu var bence. O da nikâh salonundan sonra sağa sola düğün kıyafetleriyle gezinti yapma meraklısı gelin ve damat adaylarını bu terasa çekebilmek. Gör bak o zaman yıl içinde gelmesi beklenen 15 milyon ziyaretçi sayısına ulaşılıyor mu ulaşılmıyor mu?
   </p>
   <p>
   </p>
   <p class="MsoNormal">
    SAPPHIRE ÇARŞI’NIN DERDİ, RUHUMU FENA GERDİ
   </p>
   <p>
   </p>
   <p class="MsoNormal">
    <span>
    </span>
    Sapphire Çarşı’nın en büyük avantajı alttan metroya bağlanmış olması. Yerin altından girip gökyüzüne kadar çıkmanın çelişkisini yaşayabiliyorsunuz. Ama hafta içi içeride in cin golf maçı yapıyor. Bu arada golf oynanan yer 163. katta. Peki, niye ziyaretçi patlaması yaşanmıyor? Gözüme çarpan ilk şey mağazalarda genç kızlarımızı heyecanlandıracak asortik bir markanın olmayışı. Bizim ‘tikky gençlik’ gösteriş meraklısı olduğundan, farklı bir marka bulunmayan yere itibar etmez.
    <span>
    </span>
    Sapphire’de sosyallik çok az. Mesela sinema salonu bile yok. Tişört almak için kimsenin o kadar yol tepeceğini düşünmüyorum.
    <span>
    </span>
    Çocuklar için tek etkinlik alanı seyir terasından İstanbul’u izlemek. Örümcek Adam’ı binaya tırmandırsanız da o çocukları tutamazsınız. Oysa bir buz pisti, dandik bir top havuzu yapsalar anne babaları rahat ettirirlerdi.
    <span>
    </span>
    Aziz İstanbul’u bu kadar yüksekten izlemek gerçekten hoş. Ama içinizi de yakıyor. Koca şehirde elde kalan yeşil alanları görebilmek için içine 1 TL attığınız dürbünlere sarılmanız gerekiyor. Ha dürbünü güney cephesi yönünde biraz eğerseniz aşağıdaki gecekonduların dam ve balkonlarına serilmiş kilim desenlerini de inceleyebilirsiniz.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Erdal ÖNKİBAR, 29 October 2011, 22:26
> Gerçekten yorum çok hoş olmuş; elinize, zihninize sağlık. Ben de anlamıyorum Sapphire olayını. Safir desek daha mı zor olur diye düşünüyorum. Neyse bozmayalım şimdi fiyakasını koca gökdelenin.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=30810), [web.archive.org (arşiv bağlantısı)](http://web.archive.org/web/20130506054834/http://www.aksiyon.com.tr:80/aksiyon/newsDetail_getNewsById.action?newsId=30810)
