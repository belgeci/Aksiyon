# İstanbul’un en güzel 10 AVM mescidi

*H. Salih Zengin 2012.05.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özellikle İstanbul’da yaşayanlar için birer yaşam alanı olan alışveriş merkezlerinin (AVM) neredeyse yarısında mescit yok. Biz de olanları dolaşıp en güzel 10 AVM mescidini seçtik.
  </font>
 </div>
 <div id="newsText">
  <font class="detail-text">
   <p>
    Alışveriş merkezleri (AVM), hayatımıza yeni girmesine rağmen ayrılmaz bir parçamız oldu. Yemek içmek, sinemaya gitmek, eğlenmek, alışveriş yapmak gibi birçok imkânı tek çatı altında sunan AVM’ler, her gün binlerce insanın ziyaret ettiği mekânlar. Sundukları sosyal hizmetlerle, mimari büyüklükleri ve sahip oldukları ünlü mağazalarla övünen AVM’ler, insanların ibadetlerini yapacakları 5-10 metrekarelik mescitler söz konusu olduğunda, ya bunu hiç hesaba katmıyor ya da otopark gibi gözlerden uzak kuytu bir köşede derme çatma mescit yapmayı tercih ediyorlar. Ailece alışveriş merkezine giden ve günün büyük bölümünü burada geçirenler, çoğu kez mescit yokluğundan vakit namazlarını kaçırıyor. Müşterilerin mescit taleplerine daha önce kulak tıkayan birçok alışveriş merkezi, son yıllarda bu önemli ihtiyacı genel olarak giderdi. Ancak yine de İstanbul’da bulunan ve günün her saatinde yoğun olan AVM’lerin yarısında mescit hâlâ yok. Mescidi olmayan AVM’ler durumu yer sıkıntısına bağlarken, birçoğu bu konuda cevap verme gereği bile duymuyor. Müşteri talebi nedeniyle açmak durumunda olanlar ise en alt katlara, otopark girişlerine, soğuk ve rutubetli köşelere mescit açarak imajlarına darbe vuruyorlar.
    <p>
     Bu olumsuz örnekler her ne kadar AVM’lerin müşteri yaklaşımlarına gölge düşürse de talepleri değerlendiren ve namazın saygınlığına yakışan güzel mescitler inşa edenler de var. Birçoğu bu mekânları ‘Dua Odası’ ismiyle açıyor. Kadın ve erkek için ayrı ayrı abdest alma yerlerine sahip, pırıl pırıl, kütüphaneli, ferah mescitleri olan AVM’ler, ibadetin alışverişten daha önemli olduğu gerçeğine vurgu yapıyor. Zeytinburnu’nda bulunan Olivium Outlet Center’in genel müdür asistanı Burçe Çalış, merkezlerinde mescidin ilk günden beri var olduğunu ve olabilecek en iyi konuma mescit açtıklarını belirtiyor. Çalış, “Namaz odamız, AVM yönetimimiz tarafından düşünülmüş, müşteri talepleri doğrultusunda şekillenmiştir. Müşterilerimiz temizlik, kitap, örtü, seccade gibi taleplerde bulunuyorlar. Biz de anında cevap veriyoruz.” diyor.
     <p>
      Florya’da bulunan Flyinn Alışveriş ve Yaşam Merkezi’nin Genel Müdürü Zafer Canoğlu ise şantiye aşamasında düşündükleri mescitlerinin 35 erkek, 15 kadın kapasiteli olduğunu ve kapalı otoparkta bulunan mescide gerekli yönlendirme levhalarının bulunduğunu, mescidin havalandırma ve klima sistemine sahip olduğunu kaydediyor. “Mescidin hemen yanında abdest alma yeri mevcut. Halıların temizlik ve bakımları düzenli yapılmaktadır. Yetersizliği ile ilgili müşterilerimiz ve çalışanlardan herhangi bir olumsuz dönüş olmadı. Şimdilik talebe ihtiyaç veriyoruz. Yeni talepleri de değerlendiriyoruz.” diyen Canoğlu, mescitlerin her AVM ve işyeri için zaruri bir ihtiyaç olduğunu söylüyor. Flyinn AVM mescidinden haftalık ortalama 1500 kişi yararlanıyor.
      <p>
       Peki, en güzel mescide sahip AVM’ler hangisi? Sizler için İstanbul’un bütün alışveriş merkezlerini dolaştık ve büyüklük, temizlik, abdesthane, kitaplık, ferahlık gibi kriterleri göz önüne alarak en güzel 10 AVM mescidini belirledik.
      </p>
      <p>
       <img alt="" height="367" src="http://web.archive.org/web/20140516070906im_/http://medya.aksiyon.com.tr/aksiyon/2012/05/07/salih-avm-mescit-2.jpg"/>
      </p>
      <p>
       <strong>
        1-İSTİNYEPARK AVM (İstinye):
       </strong>
       “Dua Odası” ismiyle 80-100 kişilik erkek, 30 kişilik kadın mescidi bulunuyor. Her iki mescidin çok temiz abdesthaneleri, kâğıt havlulukları ve eşyaları koymak için şifreli dolap sistemi bulunuyor. Mimarlar tarafından tasarlanan ve hatlarla süslenen mescit, gözü yormayan halılara, iyi bir ışıklandırmaya ve klimaya sahip. Yaşlılar ve rahatsızlığı bulunanlar için sandalye koymayı unutmamışlar. Mescit, girişin bir alt katında bulunuyor ve yönlendirme tabelaları mevcut.
      </p>
      <hr/>
      <p>
       <img alt="" height="366" src="http://web.archive.org/web/20140516070906im_/http://medya.aksiyon.com.tr/aksiyon/2012/05/07/salih-avm-mescit-4.jpg"/>
      </p>
      <p>
       <strong>
        2- KANYON AVM (Levent):
       </strong>
       B3 bodrum katında ve oldukça karışık bir yoldan gidilmesine rağmen çok şık dekore edilmiş. Kadın ve erkekler için ayrı abdesthaneleri var, sandalye konulmamış. Kitaplığı mevcut. 60 kişilik erkek, 40 kişilik kadın kapasiteli. Tek eksiği mescitten çıktıktan sonra eğer alışveriş merkezinin içine girecekseniz yeniden X-Ray’den geçecek olmanız.
      </p>
      <hr/>
      <p>
       <img alt="" height="367" src="http://web.archive.org/web/20140516070906im_/http://medya.aksiyon.com.tr/aksiyon/2012/05/07/salih-avm-mescit-6.jpg"/>
      </p>
      <p>
       <strong>
        3- VIAPORT AVM (Kurtköy):
       </strong>
       Zemin katta yer alan AVM’nin mescidinde minber bile var. Müşteri talebi doğrultusunda büyütülen mescit 200 kişi kapasiteli. İmam eşliğinde namaz kılınıyor. Dinî kitapların bulunduğu kitaplık rafları ve rahle var. İç dekor sade, klima mevcut. Namazı oturarak kılanlar için tabure düşünülmüş.
      </p>
      <hr/>
      <p>
       <img alt="" height="366" src="http://web.archive.org/web/20140516070906im_/http://medya.aksiyon.com.tr/aksiyon/2012/05/07/salih-avm-mescit-8.jpg"/>
      </p>
      <p>
       <strong>
        4- BUYAKA AVM (Ümraniye):
       </strong>
       Çok güzel bir tavan dizaynı ve ışıklandırması bulunan Buyaka AVM’nin mescidi 40-50 kişi kapasiteli ve kadın-erkek ayrı. Mermer bezeli abdesthaneleri oldukça şık görünümlü. Mescit kapasite açısından biraz küçük; kitaplık ve sandalye düşünülmemiş.
      </p>
      <hr/>
      <p>
       <strong>
        <img alt="" height="366" src="http://web.archive.org/web/20140516070906im_/http://medya.aksiyon.com.tr/aksiyon/2012/05/07/salih-avm-mescit-9.jpg"/>
       </strong>
      </p>
      <p>
       <strong>
        5- 212 AVM (İkitelli):
       </strong>
       Mavi renk ağırlıklı bir dekora sahip 212 AVM mescidinin ışıklandırma ve havalandırması yerinde. Duvarlarına yazılan hatlar çok iyi bir dizayn oluşturmasa da mescit 70-80 kişilik kapasitesiyle büyük bir ihtiyacı görüyor. Abdesthanesinde terlikler mevcut. Kitaplığı var, sandalye yok. Mescit -1. katta.
      </p>
      <hr/>
      <p>
       <strong>
        <img alt="" height="367" src="http://web.archive.org/web/20140516070906im_/http://medya.aksiyon.com.tr/aksiyon/2012/05/07/salih-avm-mescit-10.jpg"/>
       </strong>
      </p>
      <p>
       <strong>
        6- STARCITY AVM (Yenibosna):
       </strong>
       Ahşap ve çini bezeli minberi ve halısıyla klasik cami mimarisini benimseyen merkezin mescidinde klima mevcut ve ışıklandırması iyi. 80-100 kişi kapasiteli zeminde yer alan mescidin abdesthanesi de abdest almak için orantılı bir dizayna sahip.
      </p>
      <hr/>
      <p>
       <strong>
        <img alt="" height="411" src="http://web.archive.org/web/20140516070906im_/http://medya.aksiyon.com.tr/aksiyon/2012/05/07/salih-avm-mescit-18.jpg"/>
       </strong>
      </p>
      <p>
       <strong>
        7- FORUM İSTANBUL AVM (Esenler):
       </strong>
       Son derece sade bir dekora sahip olsa da alışveriş merkezinin dışından bağımsız bir kapısı bulunan kadın ve erkek mescitleri oldukça geniş düşünülmüş. Kliması ve kitaplığı bulunan mescidin abdesthane bölümünde abdest alanlar için 1 TL’ye çalışan, tek kullanımlık terlik temin edebileceğiniz bir terlikmatik konmuş. Mescit 100-120 kişilik.
      </p>
      <hr/>
      <p>
       <strong>
        <img alt="" height="411" src="http://web.archive.org/web/20140516070906im_/http://medya.aksiyon.com.tr/aksiyon/2012/05/07/salih-avm-mescit-18.jpg"/>
       </strong>
      </p>
      <p>
       <strong>
        8- CEVAHİR AVM (Şişli):
       </strong>
       Alışveriş merkezinin giriş katında bulunan mescit, uzunlamasına bir bölüme sıkıştırılmış olsa da oldukça fazla sayıda cemaat alabilecek kapasitede. 140-150 kişi kapasiteli mescidin kadınlar kısmı 40-50 kişilik. Mihrap yeri düşünülmemiş ve abdesthanesi de oldukça küçük. Hâliyle vakit girdiğinde yoğunluktan dolayı sıra bekleyebilirsiniz. Kliması mevcut, içinde yer yer çini dekoru kullanılmış.
      </p>
      <hr/>
      <p>
       <strong>
        <img alt="" height="367" src="http://web.archive.org/web/20140516070906im_/http://medya.aksiyon.com.tr/aksiyon/2012/05/07/salih-avm-mescit-21.jpg"/>
       </strong>
      </p>
      <p>
       <strong>
        9- AIRPORT AVM (Yenibosna):
       </strong>
       Toplam üç mescidi bulunan AVM’deki mescitlerden biri -2. katta, diğerleri ise 4. katta hizmet veriyor. İkisi erkeklere, biri kadınlara özel. Büyük olan mescit 120-140 kişi kapasiteli ve cuma günleri imamla namaz kılmaya müsait. Abdesthanelerinden biri çok şık dekore edilmiş ama bir diğeri sadece ayakta abdest almaya yarayan musluklardan ibaret. Mihrabı yok ama minber unutulmamış. Tavanlarından geçen borular rahatsızlık verici, keşke kapatılsaymış.
      </p>
      <hr/>
      <p>
       <img alt="" height="367" src="http://web.archive.org/web/20140516070906im_/http://medya.aksiyon.com.tr/aksiyon/2012/05/07/salih-avm-mescit-5.jpg"/>
      </p>
      <p>
       <strong>
        10- TEPE NAUTILIST AVM (Kadıköy):
       </strong>
       Küçük olmasına rağmen fonksiyonel olan mescit, AVM’nin ikinci katında yer alıyor. 30-40 kişi kapasiteli ve kadın-erkek bölümleri bulunuyor. Mihrap düşünülmüş ve imam için sarık bile konmuş. Namaz kılınacak zemindeki halının üzerine seccadeler yerleştirilmiş. Kitaplığı ve sandalyesi ise yok.
      </p>
      <hr/>
      <p>
       <strong>
        Mescidimizi büyüteceğiz Özge Tezcanlı (Historia AVM Halkla İlişkiler ve Reklam Müdürü):
       </strong>
      </p>
      <p>
       Historia AVM’nin kuruluşundan beri mescidi bulunuyor. Kadın ve erkeklere özel ayrı ayrı abdest alma ve namaz kılma bölümleri mevcut. Erkek namazgâh bölümümüz 23,50 metrekare ve yaklaşık olarak 30 kişi aynı anda kullanabilmekte. Kadın kısmı ise 17,85 metrekare ve yaklaşık 25 kişi aynı anda kullanabiliyor. Şu anda yeterli olmakla birlikte büyütülmesini de düşünüyoruz. Müşterilerimiz genel anlamda memnunlar mescidimizden. AVM’de çalışanlar, normal müşteriler ve turistlerle birlikte haftada -özellikle hafta sonları daha yoğun- 2 bin civarında kişi namaz kılıyor.
       <p>
        <strong>
         AVM’mizde imam eşliğinde cuma namazı kılınıyor Kadir Cebeci (Airport Outlet Center Pazarlama Müdürü):
        </strong>
       </p>
       <p>
        İstanbul Ataköy’de bulunan Airport Outlet Center’da açıldığı günden bu yana erkekler için 2, bayanlar için 1 adet mescit bulunuyor. Alışveriş merkezimiz 6 kattan oluştuğu ve dikey bir yapıya sahip olduğu için mescitlerden biri -2. katta, diğerleri ise 4. katta hizmet veriyor. AVM’de çalışan personel, -2. katta bulunan mescitte cuma günleri imam eşliğinde namaz kılabiliyor.
        <p>
         <strong>
          Vakit namazlarını imam kıldırıyor Hilmi Acar (Viaport AVM İdari İşler Yöneticisi):
         </strong>
        </p>
        <p>
         AVM’miz Ağustos 2008’de açıldı. Açıldığı günden beri mescidimiz mevcut. İhtiyaç durumuna göre revize edilip kapasitesi artırılarak daha modern hâle getirildi. Tam kapasite dolduğunda 200 kişiye hitap ediyor. Bir camide olması gereken her şey var. Cuma ve vakit namazlarını imam eşliğinde kılabilmekteyiz. Bırakın AVM’leri, en ufak bir işletmede bile bir mescit olması gerekir. AVM’mize haftalık ortalama 350-400 bin müşteri geliyor. Bunların yüzde 10’unun mescidi kullandığını düşünüyoruz. Bu da 35-40 bin kişi demek.
         <p>
          <span>
           <strong>
            Mescit bulunmayan AVM’ler
           </strong>
          </span>
         </p>
         <ul>
          <li>
           Prestige Mall AVM
          </li>
          <li>
           World Atlantis
          </li>
          <li>
           Carousel AVM
          </li>
          <li>
           Capitol AVM
          </li>
          <li>
           Doğuş Power Center
          </li>
          <li>
           Carrefour Haramidere
          </li>
          <li>
           Carrefoursa Maltepe
          </li>
          <li>
           Carrefoursa Bayrampaşa
          </li>
          <li>
           Carrefoursa İçerenköy
          </li>
          <li>
           Atrium AVM
          </li>
          <li>
           Migros AVM Beylikdüzü
          </li>
          <li>
           Akmerkez AVM
          </li>
          <li>
           Beş Yıldız AVM
          </li>
          <li>
           Sunway AVM
          </li>
          <li>
           Verde Molino AVM
          </li>
          <li>
           Başak Park AVM
          </li>
          <li>
           MKM AVM
          </li>
          <li>
           Kemermall
          </li>
          <li>
           Kule Çarşı
          </li>
          <li>
           Mayadrom Akadlar AVM
          </li>
          <li>
           Ömür Plaza AVM
          </li>
          <li>
           Yayla Süreyyapaşa AVM
          </li>
          <li>
           Kuyumcukent Bazaar AVM
          </li>
          <li>
           Mesa Studio Plaza AVM
          </li>
          <li>
           Espri Outlet Center
          </li>
          <li>
           Bomonti Park
          </li>
          <li>
           Capacity AVM
          </li>
         </ul>
         <p>
          <p>
           <strong>
            <span>
             Mescit bulunan AVM’ler
            </span>
           </strong>
          </p>
          <ul>
           <li>
            Hayatpark AVM: 1. kat, Kale Center AVM: 1. kat
           </li>
           <li>
            İstinye Park: 1. kat
           </li>
           <li>
            Buyaka: Zemin kat
           </li>
           <li>
            Deposite Outlet: 1. kat
           </li>
           <li>
            Tepe Nautilist: 2. kat
           </li>
           <li>
            Atirus AVM: 2. kat
           </li>
           <li>
            212 AVM: -1.kat
           </li>
           <li>
            Cevahir AVM: 2. kat
           </li>
           <li>
            Palladium AVM: 3. kat
           </li>
           <li>
            Optimum Outlet: 3. kat
           </li>
           <li>
            Airport AVM: 2 ve 4. kat
           </li>
           <li>
            Metrocity: 4. kat
           </li>
           <li>
            Astoria AVM: Otopark katı
           </li>
           <li>
            City’s Nişantaşı: 5. kat
           </li>
           <li>
            Metroport AVM: -3. kat
           </li>
           <li>
            Pendik Park Outlet: Her katta
           </li>
           <li>
            Akvaryum AVM: Her katta
           </li>
           <li>
            Kadir Has Çocuk Dünyası: Otopark hizasında
           </li>
           <li>
            Historia AVM: Otopark hizasında
           </li>
           <li>
            Profilo AVM: Zemin kat
           </li>
           <li>
            Viaport Outlet: Zemin kat
           </li>
           <li>
            Maxi Center Silivri: Zemin kat
           </li>
           <li>
            Silivri AVM: Zemin kat
           </li>
           <li>
            Aymerkez: 1.kat
           </li>
           <li>
            Olivium Outlet Center: -1
           </li>
           <li>
            Fox City: Zemin kat
           </li>
           <li>
            Real Beylikdüzü: Zemin kat
           </li>
           <li>
            M1 Meydan AVM: Giriş katı
           </li>
           <li>
            Armonipark Outlet: Zemin kat
           </li>
           <li>
            Flynn AVM: 1. kat
           </li>
           <li>
            Beylicium AVM: 2. kat
           </li>
           <li>
            Town Center: 3. kat
           </li>
           <li>
            Paradise AVM: -2. kat
           </li>
           <li>
            Carrefoursa Ümraniye
           </li>
          </ul>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### fatih akar, 09 May 2014, 19:33
> MESCİTLERDE SANDALYE YOK YAZMISLAR EN GÜZELİ SANDALYENIN OLMAMASI SANDALYE ILE NAMAZ OLMAZZZZZ.....  

### ERCAN ÖZGÜR, 24 October 2012, 13:48
> KUYUMCUKENT BAZAAR AVM NİN GİRİŞ OTOPARK KATINDA BAYAN VE ERKEKLER İÇİN MESCİT BULUNMAKTADIR.

### Feyza, 09 May 2012, 11:37
> Capitol AVM'nin mescidi var artık, en üst katta...  Kanyon'da yıllarca mescit yoktu, bu yüzden ben orayı gidilecek AVM’ler arasından çıkarmıştım. Artik gidebilirim demek ki.

### Şule Aytekin, 08 May 2012, 18:03
> Harika bir haber olmuş AVM haberi. Olmayanları eleştiriyorduk ama olanları da böyle tanıtmak ve desteklemek lazım. İyi mescit yapanları kutluyorum. Bu güzel haber için teşekkür ederim. Bu arada İstanbul ile ilgili yeni 10’ları Salih Bey’den bekliyoruz. İyi ve güzel yerlerini tanısak iyi olur İstanbu...

### Kerem Akın, 08 May 2012, 18:00
> İstanbul’un en güzel AVM mescitleri haberi gerçekten çok güzel olmuş. Sıralama da büyük oranda doğru. Umarım bu güzel uygulama diğer AVM'leri de harekete geçirir ve bu ihtiyacı giderirler. Kıyıya köşeye sıkıştıranlar da daha iyi yerlere taşırlar mescitlerini. Alışveriş yaptırırken iyi, ibadete gelin...

### mehmet akinci, 07 May 2012, 13:09
> Güzel bir haber olmuş; fakat ilk 10’da bulunan Forum İstanbul AVM’nin mescidi birçok yönüyle yetersiz. Daha iki gün önce Forum İstanbul’a yazmış olduğum mailde mescitlerine daha çok itina göstermelerini istemiştim. Siz de keşke daha detaylı inceleseydiniz mescitleri! 

Kaynak: [www.aksiyon.com.tr](http://www.aksiyon.com.tr:80/aksiyon/haber-32505-istanbulun-en-guzel-10-avm-mescidi.html), [web.archive.org (arşiv bağlantısı)](http://web.archive.org/web/20140516070906/http://www.aksiyon.com.tr:80/aksiyon/haber-32505-istanbulun-en-guzel-10-avm-mescidi.html)
