# Şifrelerinizi deşifre ediyoruz

*H. Salih Zengin 2013.01.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Teknoloji ilerledi, şifrelerimiz çoğaldı. Hayatın şifresini çözeceğiz derken, bizi kuşatan şifrelerin arasında kaybolduk. Öyle ki hepimizin en az 30 tane şifreyi akılda tutup hafızada şifrelemesi gerekiyor.
  </font>
 </div>
 <div id="newsText">
  <font class="detail-text">
   <p>
    Yükseköğretim Kurulu (YÖK) Başkanı Prof. Dr. Gökhan Çetinsaya’nın, bilgisayar korsanları grubu RedHack’in YÖK’e ait elektronik paylaşım sistemini hacklemesinin ardından yaptığı açıklama şifre güvenliğini yeniden gündeme getirdi. YÖK çalışanlarının “1, 2, 3, 4, 5, 6” gibi zayıf şifreler kullandığını söyleyen Çetinsaya, devletin güvenlik önlemlerinin vatandaşınkinden farklı olmadığını ortaya  koydu bir bakıma.
    <p>
     Teknoloji ilerleyip her şeyi bilgisayar ortamına taşıdıkça bizim beyin server ayarları da ha bire kendini otomatik güncellemeye alıp sapıtıyor. Nereden mi biliyorum? Sahip olduğumuz envai çeşit şifrelerden. ‘Teknoloji gelişiyor, artık hayatın şifrelerini çözeceğiz heyooo’ diye sevinirken hayatımızın tamamı şifre oldu çıktı. Yakında ayakkabımızın bağcıklarına düğüm atmak için bir şifre istenirse şaşırmayacağım. Artık hepimiz kabul etmeliyiz ki şifreler içinde kaybolduk, her birimiz ‘Ömer Çelakıl’ olduk. Eskiden sadece eşimizin, arkadaşımızın doğum gününü aklımızda tutmak yetiyordu, hatta onları önemli şifrelerimiz bellerdik. Fakat şifre isteyen ortamlar çoğaldı. Yakında, sahip olduğumuz şifreleri bir kasaya koyup bir de o kasaya şifre almak zorunda kalırız, olacağı budur.
     <p>
      “Her akıl bir olursa, bağ duvarı neylesin...” diye serzenişte bulunan atalarımız bugünleri görmüş olsa gerek. Şifreli gibi gelen bu lafın mealini hemen arz edeyim. Yani ki ‘herkesin fikri, zikri bir olsa, misal birileri başkasının mülküne habersiz girip orayı talan etmese bağı, bostanı korumak için duvara gerek kalmazdı’ demeye getiriyorlar. Lakin bu lafın teknoloji karşısında bir ehemmiyeti yok. Zira güvenlik duvarını aşan herkes karşısındakinin bağına destursuz dalıyor.
      <p>
       Lafın içine kabartma tozu katarak işi abarttığımı düşünenler için halimizi örneklerle açıklamak gerekiyor sanırım. Zira benim gibi şifre diye evin kapı anahtarından başka bir şey bilmeyen eski nesil için durum güncellemesi yapmak icap ediyor. Gerçi içinizden bazıları çıkıp ‘Herkesin hıyarı kendi elinde; ister soyar yer, ister kabuklu yer’ diye itiraz ederse gıkım çıkmaz. Benimkisi eleştirmek değil, durum tesbiti yapmak. Çünkü bilirim ki, dert çekene kuvvet veren, tesellidir. Neyse lafın burasına bir düğüm atıp hayatımızı kuşatan şifrelerin dünyasına yolculuğa devam edelim. Günümüzde ortalama bir insan evladı kendisi için hayati öneme sahip en az 10 ayrı şifreyi ezberinde tutmak zorunda. Hızını alamayanların şifresi ise kaba bir hesapla 50’ye dayanır. Bu kadar şifreyi akılda tutmak için insanın çift işlemci ile çalışan bilgisayar olması lazım. Gerçi her şeye aynı şifreyi yani doğum günlerini yazanlara diyecek sözüm yok. Lafım güvenli olacağım diye paranoyaya kapılıp alegori yapanlaradır. Buyurun gündelik hayat akışı içinde saymaya başlayalım ve bu arada şifrelerimizi bir kere daha hatırlamış olalım.
       <p>
        Sabahleyin uyandığımızda ilk işimiz cep telefonlarımızı açmak olduğuna göre hepimizin bir PİN şifresi mevcut. Şifreyi hatırlamazsanız PUK kodu gerekiyor. Telefonlarımızın kurcalanmasın diye koyduğumuz ekran şifresi de aklımızda tutmamız gereken şifrelerden. Durun, dışarı çıkmadan önce evdeki şifrelerimizi hatırlatalım. Evdeki bilgisayar ve laptomuzda birer şifre, modem ağında ve Digitürk’te birer şifre daha. Kaç etti? Yedi... Eğer çocuklarımız her televizyon kanalını izlemesin diye şifre koyduysak sekiz eder. Evimiz biraz güvenlikli ise dış kapıdaki güvenlik şifresini de aklımızda tutmamız icap eder. Biraz lüks bir araba kullanıyorsak, çalıntı durumlarında aracımızın yerini belirlemek için bize verilen GPS şifresini de ekleyelim buna.
        <p>
         İş yerindeki bilgisayarımızın şifresi ile şimdiden aklımızda tutmamız gereken 11 şifreye ulaştık bile. Hepimizin en az ortalama üç e-postası olduğuna göre üç şifre de bunlar için lazım. Tabii güvenlik sorularının şifresini saymıyorum. Artık hepimiz birçok işlemi bilgisayardan yaptığımıza göre 15. şifremiz e-devlet şifresi. Sosyal medya ortamları hepimiz için vazgeçilmez bir şey olduğuna göre bu listeye Twitter, Facebook, Instagram ve Foursquare hesaplarımızın listesini de ilave edelim. Tabii bunlar herkesin kullandığı ilk dört liste, sizin daha farklı mecralarınızda vardır mutlaka. Günlük haberleri takip edip yorum yazdığımız haber sitelerinin üyelik sitesine de ortalama iki tane ilave edelim, 21 şifre oldu. Hepimizin iki banka kartı, iki kredi kartı olduğunu düşünüp 4 şifre de buraya ilave edelim. Bitti mi? Nerdeee... Teknolojiye bir kere kuyruğunu kaptırırsan ondan kurtulamazsın. Bu bankaların internet bankacılığını da kullandığımıza göre en az iki şifre de buraya yazın. Üstelik bu şifreleri iki ayda bir zırt pırt değiştirmek durumundasınız. Alışveriş sitelerinden alışveriş yapmak için üye olmak ve kendinize şifre belirlemek zorundasınız ki hepimizin en az üç tane alışveriş sitesinde kaydı vardır. 30 şifreyi bulduk bile. Buna tablet bilgisayarımızın şifresini, öğrenci isek öğrenci şifresini, öğretmen isek not girmek için gereken şifreyi, veli isek bu notları görmek için lazım olan şifreyi, seyahat kartları şifrelerimizi, SGK şifresini, hastaneden randevu almak için gerekli şifreyi eklerseniz sayı rahatlıkla 40’ı yakalar. Güvenlik sorularını es geçiyorum.
         <p>
          Bana doğum tarihini söyle…
          <p>
           Kırk farklı şifreyi akılda tutacak babayiğit varsa söylesin. Söylesin yöntemini ki biz de boş yere bankamatik önünde ‘Şifrem neydi yaa?’ diye bakınıp kafayı boşa döndürmeyelim. Şifre bulmaktan yorulmuş bünyemizi rahatlatalım hiç olmazsa. Doğum tarihimiz, uğurlu rakamlarımız, evlilik yıldönümümüz, okuldaki numaramız, tuttuğumuz takımın kuruluş yılı, köydeki ineğimiz Sarıkız’ın buzağıladığı gün filan tükendi. Artık şifre bulmaktan yorulduk. Daha doğrusu ben yoruldum. Bir gün kafayı bozup bütün hesaplarıma aynı şifreyi vereceğim ama şifre kullanarak hizmet satın aldığımız kurum ya da markaların “Sakın şifrenizi başkasına söylemeyin, yoksa fena olur!” şeklindeki uyarıları nedeniyle eyleme geçemiyorum. Zaten aynı şifreyi de vermek mümkün değil. Kimi içinde bir harf istiyor, kimi bilmem kaç tane rakamdan bahsediyor. Bu gidişle rakamlar yetmeyecek ve 62’den tavşan filan yapmak zorunda kalacağız.
           <p>
            Şifre almak kolay da onu hatırlamak zor. Bu yüzden kullanıcıların yüzde 40’ı şifrelerini hatırlamaya çalışmanın dünya barışına çözüm bulmaktan daha zor olduğunu düşünüyormuş. Bu işe kafayı takan bir ben değilmişim. Janrain isimli şirket bir araştırma yapmış ve kullanıcıların yüzde 58’inin farklı online servislerde 5 veya daha fazla benzersiz şifre kullandığını, yüzde 30’unun ise 10 ve üzeri adette şifreye sahip olduğunu ortaya koymuş. Güvenlik konusunda biraz daha hassas ve pimpirikli olan yüzde 8’lik bir kesim 21 ve üzeri sayıda farklı şifre kullanıyormuş. Ortalamaya bakıldığında yaş arttıkça farklı şifre sayısı da artıyormuş. Örneğin araştırmaya katılan 2 bin 208 yetişkin arasında 18-34 yaş grubunda kullanılan ortalama farklı şifre sayısı 6,7 iken 35-44 yaş grubunda bu sayı 8,4’e ve 45-54 yaş grubunda 9,8’e çıkıyor. Araştırmaya göre, kullanıcıların yüzde 37’si her ay en az bir kez bir sitede kullandığı şifresini unutuyor ve yardım almak zorunda kalıyormuş. Cambridge Üniversitesi’nden bilgisayar uzmanı Joseph Bonneau da 70 milyon şifreyi inceleyerek kullanıcı yaşı arttıkça, şifrenin kuvvetinin de arttığını ortaya çıkarmış. 13-34 yaş aralığındaki şifre tercihleri birbirine yakınken, 35-44 yaş aralığında şifreler daha da kuvvetleniyormuş. Yani gençlerin durumu içler acısı...
            <p>
             Hayatınız deşifre olabilir
             <p>
              Şifre elbette kişisel güvenliğimiz için önemli. Bu yüzden her Türk gibi İstanbul’un fethi (1453), doğum tarihi, 123456, 123456789, evlilik tarihi, kendi telefon numaramızın ilk 6 ya da son 6 hanesi, 111111, 123123, 000000, Cumhuriyet’in kuruluşu (1923), Atatürk’ün doğumu (1881) ve Malazgirt Savaşı (1071) gibi tarihî ve kültürel öneme sahip sayıları şifre olarak kullanmaktan artık vazgeçmemiz gerekiyor. Zira hacker’ların ilk denediği şifreler bunlar. 4 rakamlı bir parolanızı tahmin etmek bir bozuk parayı üst üste 13 kere yazı ya da tura atmakla eşdeğer şansta. Hacker’ların çeşitli şifre oluşturma programları saniyede bir milyon şifre deneyebiliyor. 13 bitlik parolanız bir saniyeden daha kısa sürede hacker’ın eline geçiyor. 2 ve 3 karakterden oluşan tüm şifrelerin kırılabildiğine işaret eden uzman sayısı hiç de az değil, lakin çözümün tam olarak ne olduğu noktasında da herkesin kafası karışık. 4 karakterli parolaların yüzde 96’sı, 5 karakterlilerin yüzde 42’si, 6 karakterlilerin yüzde 31’i, 7 karakterlilerin yüzde 4’ü, 8 karakterlilerin yüzde 2’si kırılabiliyormuş. Bu yüzden dikkat etmekte fayda var, zira kazandığınız her şeyi çok kolay kaybedebilirsiniz.
              <p>
               Bırakın kişisel tarihinizi dünya tarihinde bile bu şifreler başa bela olmuş. 2. Dünya Savaşı sırasında Nazi Almanya’sı tarafından gizli mesajların şifrelenmesi ve sonra tekrar çözülmesi amacıyla gerçekleştirilen enigma isimli makine, bu açıdan kötü bir üne sahip. Zira Polonya şifre bürosu tarafından geniş mesajlar çözümlenince müttefikler savaşı Avrupa’da bir yıl önceden bitirerek savaşı kazanmışlar.
               <p>
                Maksadım sizi paranoyaya kaptırmak değil elbet. Lakin güvende olmadığınızı da bilin. Ancak bir çuval karışık şifre alıp bu kadar şifreyi akılda tutmayı nasıl becerirsiniz onu bilemem. Benden hayatın şifresini isteyeceğinize ‘Şifremi unuttum’ butonuna basınız. Zaten yakında beynimizin hafıza kartı için şifre lazım olduğunda kafamızı buton niyetine nereye vurmamız gerektiğini anlatırım.
               </p>
               <p>
                <p>
                 Şifreler, online
                 <p>
                  hayatımızın anahtarıdır
                  <p>
                   Kaspersky Lab’ın Küresel Araştırma ve Analiz Takım Üyesi David Emm, internet şifre güvenliği ile ilgili sorularımızı cevapladı.
                   <p>
                    -Şifreler hayatımızın her alanında mevcut. Bunların da çoğunu belli zaman aralıklarıyla değiştirmek gerekiyor. Kullanıcılar bu karışıklıktan nasıl kurtulur?
                    <p>
                     Bu gerçek bir problem. Ama şifreler online hayatımızın anahtarları gibi. Bu yüzden her hesap için aynı şifreyi kullanmamamız gerekiyor. Bu şifreleri olabildiğince komplike hale getirmeliyiz ki siber-hırsızlar için tahmin etmesi olabildiğince imkansız olsun. Kullanıcıların bunu sağlaması için önerim şöyle: Şifrenizin orta kısmında online kaynağın adını kullanın ve daha sonrasında aynı dört adım kuralını uygulayarak karıştırın. Şifreniz bazı kesin karakterler, sayı eklemeleri, büyük ve küçük harflerin karıştırılması veya alfanümerik olmayan karakterlerin eklenmesiyle oluşturulabilir. Bu şekilde tahmin etmesi güç bir şifre oluşturulabilir. Dört adım kuralı şudur: Dördüncü karakteri büyük yap, sondan ikinci karakteri öne al, ikinci karakterden sonra 1 sayısını ekle ve en sona noktalı virgül ekle. Mesela om1ysHp; nm1ybAk gibi... Bunların her biri benzersiz. Bu sebeple kolayca tahmin edilemezler. 2) Hatırlayabileceğiniz bir ifade ile başlamak lazım. Mesela “Hızlı kahverengi tilki tembel köpeğin üzerinden atladı’”. Daha sonra her kelimenin baş harflerini kendinize bir şifre oluşturmak için kullanın, yani ‘hkttküa’. Daha sonra yine benzer bir dört adım kuralını uygulayın. Ayrıca bir yazılım çözümünü, yani bir şifre yöneticisini tercih edebilirsiniz. Bir de mutlaka şifrelerinizi bir yere yazın. Bu notu evde tutmak, işe yarayan bir çözümdür. Tehdit siber suçlulardan gelir, kâğıdı okuyan birinden değil. Ayrıca bu şekilde şifrelerinizi olabildiğince karışık olarak oluşturabilirsiniz, çünkü onları hatırlamak zorunda kalmayacaksınız. Bu, kolay hatırlanabilir şifreler kullanmaktan iyidir.
                     <p>
                      -Şifre oluştururken kullanıcılar neye dikkat etmeli? Hackerlardan kurtulmak için güvenli ve akılda kalıcı şifre nasıl alınır?
                      <p>
                       Şifre oluştururken dört önemli faktör vardır: Şifrede karışık büyük ve küçük harfler, sayı ve semboller yer almalıdır. Sözlük saldırılarının ortaya çıkmasıyla birlikte, artık gerçek kelimeler içermemelidirler. En az sekiz karakter içermelidirler ki, ben 15 ya da daha fazla olmasını öneriyorum. Aynı şifreyi birden fazla hesap için kullanmayın. Eğer kullanırsanız ve bir hesabınızın gizliliği ihlal edilirse, diğer tüm hesaplarınız risk altına girer.
                       <p>
                        -Özellikle Türk kullanıcılar 1453, 1881, 1071 gibi tarihî olaylar ya da doğum günlerini çeşitli şifrelerde kullanıyorlar. Bu şifreler ne kadar sağlıklı? Ne yapmak lazım?
                        <p>
                         Şifreler her zaman sayı içermelidirler. Ama sayıları tek başlarına kullanmak da akıllıca değildir, özellikle de bu sayılar doğumgünü gibi anlamlı iseler... Eğer bir siber-suçlu sizin (veya eşinizin, çocuğunuzun) doğum tarihinize ulaşabiliyorsa, bunu sizin şifreniz olarak deneyebilir. Ayrıca, hepimiz sosyal ağlardaki paylaşımlar yüzünden- yani kendimiz hakkında çok fazla bilgi vermekten dolayı risk altındayız. Siber-suçlular günümüzde “her şeyi çal”, yani sadece banka hesaplarına odaklanmayan bir politika gütmekteler. Sosyal ağlardan, forumlardan elde ettikleri verileri bir araya getirerek bu verileri önemsemektedirler. Bu tarihleri diğer karakterlerle karıştırmanız gerekmektedir.
                        </p>
                        <p>
                         Dünyanın en çok kullandığı şifreler
                         <p>
                          SplashData’nın yayımladığı listeye göre: password,123456, 12345678, abc123, qwerty, monkey, letmein, dragon, 11111, baseball, iloveyou, trustno1,1234567, sunshine, master, 123123, welcome, shadow, ashley, football, jesus, michael, ninja, mustang, password1.
                          <p>
                           Türklerin en çok kullandığı şifreler
                           <p>
                            1453, 1881, 1938, 1071, 111111, 123123, 000000, 123456789, 666666, 12345678, sanane, istanbul, 121212, 14531453, ankara, 123654, parola, asdasd, 654321, 19031903, 159753, galatasaray, besiktas, fenerbahce, 19051905, 123321 ,313131, 1q2w3e, 123qwe, bjk1903, 131313, deneme, 19881988,19871987, 112358, cimbom, 555555, 212121, 19891989, 19071907, 1123581321,101010, qwe123, 222222, kartal, aaaaaa, unuttum, merhaba, hebele, kelebek, kanarya, hacettepe, penguen, karakartal, ultraslan, manyak, cancan, trabzon, sananebe, metallica, marmara, kertenkele, hedehodo, emreemre, anadolu, alperen.
                            <p>
                             Hayatımız şifre oldu
                             <p>
                              Teknoloji ile haşır neşir oldukça hayatımıza eklenen şifreler de gün be gün artıyor. İşte ortalama bir vatandaşın gündelik hayatta kullandığı şifre listesi:   E-devlet şifresi  Mail şifresi. Herkesin en az 3 mail adresi var.  Bilgisayar şifreleri: Ev ve işyerindeki bilgisayarımız ve kişisel laptomuz ayrı ayrı tabii.  Tablet şifresi  Facebok şifresi  Twitter şifresi  Foursguare şifresi  Instagram şifresi  Cep telefonlarımızın pin, puk kodu ve güvenlik kodu  Cep telefonumuzun ekran şifresi ve oluşturduğumuz klasörlerin şifreleri  Haber sitelerine üyelik şifresi, en az iki tane  Öğrenci şifresi  Öğretmen not girme şifresi  Veli not öğrenme şifresi  ÖSYM şifresi  Kredi kartları ve banka kartları şifresi. Herkeste en az iki tane olduğunu unutmayalım.  Bankaların internet şifresi. Her iki ayda bir değiştirmek koşuluyla kullanılıyor. Bankaların internet sayfalarına girerken istenen şifre  İnternetiniz varsa ttnet şifresi  Modem şifresi  Eğer eviniz biraz lüks ise apartman kapısını açma şifresi.  Digitürk şifresi  Alışveriş siteleri giriş şifresi. En az üç tane yere üyesinizdir herhâlde.  Uçak, otobüs gibi firmalardan aldığımız seyahat kartları şifreleri  SGK şifresi  Bazı arabalar için kullanılan GPS araç takip sistemi şifresi  Sahip olduğumuz kişisel web veya blog sayfalarının şifresi  Online oyun siteleri için kullanılan şifreler  Hastane için randevu şifresi  Televizyona çocuklarınızın ulaşmaması için kanalla konulan şifreler  İşyerleri ya da evlerdeki kasa ya da alarmların şifresi...
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Muhammed Çelik, 01 February 2013, 17:09
> Harika bir haber olmuş şifre haberi. Gerçekten de hepimiz şifreler içinde boğuluyoruz... Bu haberi hazırladığınız ve verdiğiniz bilgiler için teşekkür ederim.... Yazı da çok keyifliydi ayrıca. sıkıcı bir konuyu çok güzel ele almışsınız...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34708), [web.archive.org (arşiv bağlantısı)](http://web.archive.org/web/20130208074831/http://www.aksiyon.com.tr:80/aksiyon/newsDetail_getNewsById.action?newsId=34708)
