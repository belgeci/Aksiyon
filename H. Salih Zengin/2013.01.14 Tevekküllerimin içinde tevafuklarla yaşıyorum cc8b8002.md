# Tevekküllerimin içinde tevafuklarla yaşıyorum

*H. Salih Zengin 2013.01.14*

<div class="pNewsDetailMainContent" itemprop="articleBody">
 <p>
  Çetin Çiftçioğlu, nam-ı diğer Şakacı, beş yıldır ekranlardan uzak. Kızgın ve öfkeli olsa da umudunu koruyor: “Şimdi stadın dışındayız fakat içeriden bağırıyorlar: ‘Şakacı sahaya!’ Ama teknik direktörler duymuyor.”
 </p>
 <p>
  Saddam ve Amerikalı askerleri Türkiye’ye getirip herkesi şakaladı. Eyüp Şafakspor takımını Olimpique Lyon diye yutturdu. Haydarpaşa’da marşı basmıyor diye herkese treni ittirdi. Trafik Canavarı’nı yakalayıp kutuya koydu, vatandaş inandı. Bir dönem herkesin ilgiyle takip ettiği ve güldüğü Şakacı Çetin Çiftçioğlu’nu bu kez ciddi hâlinde yakaladık. Birilerine oldukça kızgın olan ve görünmemekten yakınan Şakacı, takımdan gönderildiğini ancak yine de takıma küsmediğini söylüyor. Çiftçioğlu ile şakalarını ve hayatta geldiği son noktayı büyük bir ciddiyetle konuştuk.
  <p>
   <strong>
    -Çetin Çiftçioğlu nerelerde, ne yapıyor? Televizyon maceranızdan dakika ve skor alabilir miyiz? Oynadığınız maçın normal süresi bitti de uzatmalarda mısınız?
   </strong>
   <p>
    Madem futboldan açtınız ben de futboldan devam edeyim. Golcü futbolcuyduk, santrfor oynuyorduk. Seyircimiz de vardı, stadımız da ful çekiyordu. İyi de goller atıyorduk. Sonra birden teknik direktör (görünmeyen el) ‘Sen biraz yedek bekle’ dedi. ‘Tamam beklerim’ dedim. Yedek beklerken 18’e de girememeye başladık. Tribünde kulübün olduğu bölümde maçı izlemeye başladık. Sonra ‘Sahaya da gelme’ dediler. Biz şimdi stadın dışındayız fakat stadın içinden şöyle bir ses geliyor: “Şakacı sahaya, Şakacı sahaya!”
    <p>
     <strong>
      -Teknik direktörler bu sesi duymuyor mu?
     </strong>
     <p>
      Evet duymuyorlar.
      <p>
       <strong>
        -Takıma küs müsünüz?
       </strong>
       <p>
        Küs değilim. Tevekküllerimin içinde tevafuklarla yaşıyorum.
        <p>
         <strong>
          -Nedir bu tevafuklar?
         </strong>
         <p>
          Bunlar çok özel şeyler. Ben çok sakar bir insanım. İnsan sakar olduğu zaman bir şeye çarpar devirir. Ben hayatta olaylara çarpıyorum. Bu tevafuklardaki olayın özelliği şu: İnsan Allah’a dua eder ve onunla konuşur. Yüce Allah’ım da hayatta karşına çıkardığı olaylarla seninle konuşur. Ben de yüce yaradanımla ve onun karşıma çıkardığı olaylarla konuşuyorum. Bu tevafukları anlatmak uzun zaman alır.
          <p>
           <strong>
            -Bu tevafuklar anladığım kadarıyla sabrın bir sonucu. Daha ne kadar sabredeceksiniz?
           </strong>
           <p>
            Herhâlde çilem bitmemiş diyorum. Çilem bitene kadar sabredeceğim.
            <p>
             <strong>
              -Kendinizi Alex gibi mi hissediyorsunuz?
             </strong>
             <p>
              Beni de Brezilya’ya o kadar çok parayla gönderecek bir kulüp başkanı varsa hemen giderim kardeş! Hayatın bana verdiği rütbeler beni dimdik ayakta tutuyor. Bırak kuyruğu dik tutmayı, dinozor kuyruğu taşıyorum!
              <p>
               <strong>
                -Nedir aldığınız en büyük rütbe?
               </strong>
               <p>
                Onbaşı! O da tek bir kolda var ha, sağ tarafa da takmadık armasını.
                <p>
                 <strong>
                  -Başka bir ülkede Şakacı programını yapabilir misiniz?
                 </strong>
                 <p>
                  Hayır. Çünkü Türk halkı dünya üzerinde hem yazıyor hem oynuyor. Makarayı ve hikâyeyi seviyor. Hem saf hem temiz hem şark kurnazı hem üçkağıtçı. Hepsi var. Başka ülkede yok bu. Daha benliğimizi kaybetmedik. En büyük özelliğimiz aşırı duygusal oluşumuz.
                  <p>
                   <strong>
                    -Sizi tanıyıp da oynamaya kalkışan oldu mu şakalarınızda?
                   </strong>
                   <p>
                    Ben yemem. Bir yerden açık verir. Müsaade etmem. Denediler ama yemedim. Program başlarsa bir bölüm açacağım, kendilerini şakalatmak isteyenler için bir bölüm olacak bu.
                    <p>
                     <strong>
                      -Var mı program düşüncesi veya teklifi? Gel abi, antrenmana başla, ısın diyen yok mu?
                     </strong>
                     <p>
                      TRT benimle martta sözleşme yaptı. TRT’de ‘TRT Katliam Bürosu’ var. Sabah 04.10’da yayına soktular programı. ‘Reytinge bakacağız, sonra yayımlayacağız’ dediler. Uykuda mısın sevgili yarim, uyan uyan sabah oldu yani...
                      <p>
                       <strong>
                        -Yani teklif gelse yapmaz mısınız TRT’ye?
                       </strong>
                       <p>
                        Yaparım. Bir tarafta da Türk halkı var. ‘Abi özledik’ diyen çok sokakta.
                        <p>
                         <strong>
                          -Kaç yıldır özleniyorsun abi? Ne olacak şimdi?
                         </strong>
                         <p>
                          Ne olacak şimdi? Çalışmaya ihtiyacım var, sorumluluklarım var. Kanallardan teklif gelmiyor, ben kanalların kapısını çalıyorum. En son mesela köprüyü özelleştirdim. Şu an birkaç kanalın ana haberinde DVD’lerim duruyor. Şu an özelleştirme gündemde ya, yayımla işte.
                          <p>
                           <strong>
                            -Gündeme göre şaka gibi butik işler yapsanız olur aslında?
                           </strong>
                           <p>
                            Tabii tabii, sokak tiyatrosu gibi. Çık at kendini sokağa, yap yani. Ana haberlerin sonunda “Hadi gülerek kapatalım” deyip gündemle ilgili bir şakamız yayımlansın işte.
                            <p>
                             <strong>
                              -Çok mu para istiyorsunuz nedir?
                             </strong>
                             <p>
                              Hayır. Bana verdikleri parayı ekranda görecekler. İstediğim para da hakkımın altında.
                              <p>
                               <strong>
                                -Şaka bulmakta zorluk çekiyor musunuz?
                               </strong>
                               <p>
                                Hayır, hiç zorlanmıyorum. İnternet ya da dünya televizyonlarındaki şakaları izlemiyorum, hiç kopya etmiyorum. Zaten şakalarıma bakarsan bir tanesi bile kopya değildir.
                                <p>
                                 <strong>
                                  -Kaç şaka olmuştur şu ana kadar?
                                 </strong>
                                 <p>
                                  1994’ten beri 3 bin kişiyi şakalamışımdır. Hâlâ nasıl mı tanınmıyorum? O an tanıyamaz. Şaka bittikten sonra tanır ancak, o an aklına gelmez, olayın içine girer.
                                  <p>
                                   <strong>
                                    -Geçiminizi nasıl sağlıyorsunuz?
                                   </strong>
                                   <p>
                                    İnsanın dostu hayatta inancı, ailesi ve çok yakın bir-iki arkadaşıdır. Yaşım 60 oldu. Bir kader masası yapsam, bu kader masasına beş kişi oturt desen, dört kişi ancak oturur yani.
                                    <p>
                                     <strong>
                                      -Kanal 7’de gayet iyi bir marka olmuştunuz ve Star TV’ye geçtiniz birden. Bu da sizin bitişiniz gibi oldu aslında. Pişman mısınız?
                                     </strong>
                                     <p>
                                      Star’a geçmem Kanal 7 ömrümü kısalttı. Ama Cem Uzan’ın bana sunduğu parayı hayatımda bir arada görmemiştim. Şaka gibi yani! Sekiz hafta sonra TMSF kanalı aldı ve ayrılmak zorunda kaldık.
                                      <p>
                                       <strong>
                                        -Cem Uzan’ın Türkiye’ye şakasını nasıl buldunuz peki?
                                       </strong>
                                       <p>
                                        Onu bana değil, ona soracaksın. Şaka yapmak ciddiyet gerektirir.
                                        <p>
                                         <strong>
                                          -Büyük bir para teklifi geldi ama Kanal 7’de daha az alıp daha uzun süre program yapmak daha iyi olmaz mıydı?
                                         </strong>
                                         <p>
                                          Heves bitmişti Kanal 7’de yaaa! Karşılıklı heves bitmişti yani.
                                          <p>
                                           <strong>
                                            -En büyük hayaliniz?
                                           </strong>
                                           <p>
                                            Hemen bir işe başlamak... Hayalim sinema tabii. Şartlarımı düzelttikten sonra bir film yönetmek istiyorum.
                                            <p>
                                             <strong>
                                              -İş yapmamak dünyanın en zor işi midir?
                                             </strong>
                                             <p>
                                              Aslında cevabını verdiniz. Birikiminiz yoksa en zor işidir. Dedim ya, tevekkül… Oraya sığınıyorum. Ama Yaradan köşebaşlarında mesajlar veriyor bana. Şükür ayaktayım. İnancın biterse her şey biter.
                                              <p>
                                               <strong>
                                                -Sizin için en iyi ilk üç şaka hangisidir?
                                               </strong>
                                               <p>
                                                Üç bin kişiye yaklaşık beş yüz kategoride şaka yaptım. Kanadalılar tarafından dünyanın en iyi on şakası arasında Eyüp Şafakspor takımını Olimpique Lyon diye yutturmam gösteriliyor. Fakat bunun içinde sosyolojik boyutu olan tren ittirmek gibi, Saddam’ı ve ABD askerlerini Türkiye’ye getirmem, taksiye deve bindirmem gibi şakalarım var. Bunlar kısa metrajlı film olacak kıvamdadır yani. 20 liraya mal olan trafik canavarı şakasıdır benim için bir numara. Trafik canavarını yakaladık ve bir vatandaş bunu polise teslim etmek için çareler aramıştı. Ya diğerlerinde sıralama yapamıyorum. Hepsi güzel ve kategorileri farklı bence.
                                                <p>
                                                 <strong>
                                                  -En pahalı şakanız hangisiydi?
                                                 </strong>
                                                 <p>
                                                  Taksiyi ikiye bölme şakasıydı, 7 bin liraya mal oldu. Bir taksi satın alıp ikiye böldürdüm, boyatıp taksi görünümüne getirdim. Binince taksinin yarısı gidiyor, yarısı duruyordu. Kafasız adam diye bir şey yaptım, çok tuttu o. Orada ilginç olan bir şey var. İnsanlar ‘Seni nasıl tanımıyorlar’ diyorlar ve inanmıyorlar. Şaka yaptığımız insanların benim adamlarım olduğunu düşünüyorlar. Yenikapı’dayım, kafasız adamım, kafam gözükmüyor. Yem atan bir adamın yanına geldim, görsün ve tepki versin diye. Hiç tepki vermedi, ama konuşmaya başladık. “Sen dizilere filan git, yetenekli birisin.” diye konuştu. Hiç gözükmüyorum ama sonunda “Yoksa sen Çetin Çiftçioğlu musun?’ dedi.
                                                  <p>
                                                   <strong>
                                                    -Gözükmediğiniz zaman daha çok tanınıyorsunuz yani.
                                                   </strong>
                                                   <p>
                                                    Aynen öyle! Gerçekten kafasız adamın tekiyim ben.
                                                    <p>
                                                     <strong>
                                                      -Şakalanacak adamı şıp diye tanır mısınız?
                                                     </strong>
                                                     <p>
                                                      Kesinlikle tanırım. Niyetin güzelse, işine âşıksan, çalışıyorsan şans senden yanadır. Size bazen şakazadeler sunulur. Haliç’te köprüyü özelleştirdik, altı kişiyi orada mahkemeye çıkardık. Bunlardan biri Bilgi Üniversitesi’nde yüksek lisans öğrencisiydi. Sonra diğer tarafa geçtik, orada bir fabrika bacası vardı. Baca eğri diye halatlar bağladık, doğrultalım diye. Halatları çekenlerden biri inşaat mühendisi çıktı. Bu inşaat mühendisinin orada ne işi var? Ben şakalarda hikâye ve duygusallık arıyorum.
                                                      <p>
                                                       <strong>
                                                        -En güzel şaka hangi gün yapılır?
                                                       </strong>
                                                       <p>
                                                        Pazar günü. Herkes sokakta ve herkes dinlenmede, kendilerini kapalı, off zannediyorlar. Pazar yakaladığım bir insanı tekrar yakalamak için bir pazar daha geçmesi lazım.
                                                        <p>
                                                         <strong>
                                                          -Size yapılan şakalar var mı?
                                                         </strong>
                                                         <p>
                                                          Var. Bir taksi şoförü tokat attı. Bir de Esra Özmen TGRT’de şakaladı. Televizyon seyretmem, büyük hatalarımdan biridir. Dijital olmak beni mutlu etmiyor, analog olmak daha çok işime geliyor. Zamana uymak lazım ama uymak istemiyorum. Dijital dünya bizi hayatın dışına atıyor, şakalar da öyle değil midir? Aslında bir tuzak kuruyoruz. TGRT’de beni canlı yayına konuk olarak aldılar, başka birini Esra Özmen diye yutturdular.
                                                          <p>
                                                           <strong>
                                                            -Şu an insanlar ekrana bakarak yürüdükleri için şaka yapmak daha da kolay olabilir aslında.
                                                           </strong>
                                                           <p>
                                                            Haklısın, bunu düşünmemiştim. Sosyal medyayla ilgili de şakalar çıkabilir aslında.
                                                            <p>
                                                             <strong>
                                                              -Şakalanmayacak kişi var mıdır?
                                                             </strong>
                                                             <p>
                                                              Herkes şakalanabilir. Tayyip Erdoğan Bey ile karşılaştık, Bush başkan iken. ‘Bana şaka mı yapmaya geldin?’ dedi. Ben siyasilerin de şakalarımın içine girmesini istiyorum. “Ama Bush, Türkiye’ye gelirse ona bir şaka yapabiliriz. Sizin Pendik’te bir benzeriniz var. Havaalanında o karşılasın. Siz de Bush’un omzuna arkadan vurun. İki tane Tayyip Bey arasında kalsın.’ dedim. Düşünsenize, bütün dünya televizyonlarında olursunuz o akşam. Melih Gökçek açık ama şakalara, kendisi de şakalarımızda oynadı.
                                                              <p>
                                                               <strong>
                                                                -Tayyip Erdoğan şaka kaldırır mı sizce?
                                                               </strong>
                                                               <p>
                                                                Kaldırır. Ama etrafı izin verir mi bilmem?
                                                                <p>
                                                                 <strong>
                                                                  -Verdiğiniz bir röportajda “Son trenin son vagonuna bindim” diyordunuz. Ne oldu o tren?
                                                                 </strong>
                                                                 <p>
                                                                  Son trenin son vagonuna bindim ama galiba son istasyona gelmedik daha. Daha doğrusu istasyonda bir tren daha bekliyorum.
                                                                  <p>
                                                                   <strong>
                                                                    -Altıncı hissinizin ötesinde sezgilerinizin olduğunu söylüyorsunuz bir de. Nedir şu anki sezginiz?
                                                                   </strong>
                                                                   <p>
                                                                    Hayallerim sezgilerimle buluşur çünkü. Sezgilerimin güçlü olduğunu anlamak için de olayların içindeki mesajları okurum. Türkiye’de Şakacı çok farklı bir konuma gelecek. Beş senelik bir boşluk olacak geride. Tevekkülle karşılıyorum, nadasa alındık. Bu nadastan tekrar bir tohum olarak çıkacağım. Şakacı, paylaşılmayan adam sınıfına girecek. ‘Bizim programa katılır mısın, bize bir röportaj verir misin, seni kapak yapıyoruz’ gibi... Hayatın soru ve cevapları olduğu gibi benim de bir rövanşım olacak. Benim yüksek bir hafıza kapasitem vardır. Özüme yapılanları saklarım rövanş için, ama ağızdan yapılmışsa silerim, iyilikleri de kötüleri de... Geldiğim yer cevap olacak onlara.
                                                                    <p>
                                                                     <strong>
                                                                      -Hayattaki en büyük sorunuz ne?
                                                                     </strong>
                                                                     <p>
                                                                      Ne güzel bir soru bu ya. General Patton filminin finali çok ilginçtir. Patton uçaklar alayı bombalarken, uçaklara tabanca sıkıyordu. Savaş bitince spor arabasının arkasında otururken, bir trafik kazası oluyor. O uçaklara silah çeken adam, trafik kazasında ölürken kafasını koltuğa koyup şöyle dedi: “Allah’ım nerede hata yaptım?” Ben de ara sıra kendi kendime kaldığımda, ‘Allah’ım nerede hata yaptım?’ diye soruyorum. Ya ‘Sen bilirsin’ diye bir şey duyuyorum ya da ‘Bu soruyu sorulmamış kabul ediyorum’ diye bir şey duyuyorum. Günahlarım yok ama hatalarım çok oldu. Çok zekiyim, akıllı değilim ama akıllı olmaya başladım artık. Kale önüne geliyorsun, tam topa vuracaksın, tribünlere bakıyorsun. Topa vur işte, tribünlere ne bakıyorsun yani. Vur topa....
                                                                      <p>
                                                                       <strong>
                                                                        -Maç bitmedi sizin için yani. Peki tabeladaki skor ne?
                                                                       </strong>
                                                                       <p>
                                                                        Galiba 3-2. İkinci yarıda bunu 4-3’e getirip… Ondan sonra da Allah’ım inşallah bana uzatmaları nasip eder. 4-3’te de kalmasın yani. Uzatmalarda da çakalım, yapacağım işler o çakmalarım olsun.
                                                                       </p>
                                                                       <hr/>
                                                                       <h2>
                                                                        Tipik bir Türk erkeğiyim, her işi yaparım abi!
                                                                       </h2>
                                                                       <p>
                                                                        <strong>
                                                                         -Çetin Çiftçioğlu kendini nasıl tanımlar?
                                                                        </strong>
                                                                        <p>
                                                                         Son dört senedir sokakta yüzü gülmesi gereken bir adamdır. Çetin Çiftçioğlu, aşırı duygusal, zeki fakat akıllı değil; sokaktan, hayattan ve inancından beslenen, karşısındaki samimiyse ağzındaki lokmayı verecek kadar cömert bir adamdır. Komik fakat meydana çıkarmadığı hüzün ve dram tarafı da vardır. İçi kararsa da sokakta gülmek zorunda olan bir palyaço işte.
                                                                         <p>
                                                                          <strong>
                                                                           -Müzik geçmişiniz de var; davul-bateri çalıyordunuz. Devam mı?
                                                                          </strong>
                                                                          <p>
                                                                           Halı sahada düştüm ve parmağımın adaleleri koptu. Çalmam. Ayrıca gece işi, zor. Hayallerimden biri de büyük bir orkestra kurup onu yönetmektir. Orkestra şefi olmak isterdim. Diğer hayallerden sıra gelirse tabii.
                                                                           <p>
                                                                            <strong>
                                                                             -Bir de sigorta dedektifliği yapmışsınız? Bu nedir Çetin abi Allah aşkına?
                                                                            </strong>
                                                                            <p>
                                                                             Tipik bir Türk erkeğiyim, her işi yaparım abi! Yaptım da! Bir filmi yönetirim ama bir ofiste üç kişiyi yönetemem. Rahmetli bacanağım sigorta eksperiydi. Fakat sigorta eksperliğini dedektif mantığı ile yapardık. Türkiye’de sigorta şirketlerini tokatlamak isteyen bir zümre vardır, onların bu tokatlama işlemini meydana çıkarırdık. Birkaç sigorta şirketinin müdürüyle konuştum, sigorta dedektifliğini program yapalım dedim ama olmadı. Sigorta şirketleri anlayamadılar mevzuyu.
                                                                            </p>
                                                                           </p>
                                                                          </p>
                                                                         </p>
                                                                        </p>
                                                                       </p>
                                                                      </p>
                                                                     </p>
                                                                    </p>
                                                                   </p>
                                                                  </p>
                                                                 </p>
                                                                </p>
                                                               </p>
                                                              </p>
                                                             </p>
                                                            </p>
                                                           </p>
                                                          </p>
                                                         </p>
                                                        </p>
                                                       </p>
                                                      </p>
                                                     </p>
                                                    </p>
                                                   </p>
                                                  </p>
                                                 </p>
                                                </p>
                                               </p>
                                              </p>
                                             </p>
                                            </p>
                                           </p>
                                          </p>
                                         </p>
                                        </p>
                                       </p>
                                      </p>
                                     </p>
                                    </p>
                                   </p>
                                  </p>
                                 </p>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/soylesi/tevekkullerimin-icinde-tevafuklarla-yasiyorum_534529), [web.archive.org (arşiv bağlantısı)](http://web.archive.org/web/20150512132347/http://www.aksiyon.com.tr:80/soylesi/tevekkullerimin-icinde-tevafuklarla-yasiyorum_534529)
