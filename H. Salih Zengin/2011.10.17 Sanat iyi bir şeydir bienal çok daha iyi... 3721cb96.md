# Sanat iyi bir şeydir, bienal çok daha iyi...

*H. Salih Zengin 2011.10.17*

<font class="agenda2NewsSpot">
 ‘İsimsiz’ adını taşıyan 12. İstanbul Bienali ve bir ressam hanımefendinin çabalarıyla açılan ‘1. Uluslararası Boğaziçi Sanat Bienali’ni yerinde inceledik. İki yılda bir ölçek almanızı tavsiye ettiğimiz bienale ‘sanatsal’ dokunuşlar yaptık.
</font>
<font class="newsDetail">
 <p>
 </p>
 <p>
 </p>
 <p>
 </p>
 <p>
 </p>
 <p class="MsoNormal">
  İstanbul’a iki yılda bir uğrayan bienal etkinliğine katılmak bir kez daha nasip oldu çok şükür. Şahsen kavramsal sanatın soyut, sürreel, metaforik, ironik, fütüristik ve metazorik her tür çağrışımına açık bir bünyem var; dördüncü ziyaretimde bile teklemedi. Bienal dediğiniz olay halka en yakın sanat sergisi olduğundan hazmı kolaydır, her bünyeye uyar. Tek zorluğu eserlerden anlam çıkarmaktır. İstanbul’da boş kola kutuları, pet şişe ve karton toplayan hurdacılar topladıklarını üç-beş kuruşa satana kadar bir panoya yapıştırmayı akıl etselerdi sanata ve aile bütçelerine çok daha büyük katkıda bulunurlardı. Ama sanatçıyı bizden ayıran özellik bu gayret ve yorumlayabilme gücü zaten. Bize düşen ise ortaya çıkan esere yorum yapıp sanatçının namına kaydetmek... Yoksa her önüne gelen yaptığının sanat olduğuna vehmetseydi birinciliği “Ben Ali Ağaoğlu, yaptım olacak” diyen ‘My Bienal’ alırdı. Zira onun yaptığı da her boş arsaya işlevsel bienal sanatı şey etmek. Tek farkı, ortaya çıkan eseri epeyce bir para ödeyerek satın alıyor olmanız. Hoş bazı evlerin duvarındaki tablolar evin kendisinden daha pahalı olabiliyor ya, neyse...
 </p>
 <p>
 </p>
 <p class="MsoNormal">
  Bu arada, mevzuya hâlâ girmemiş olup da “Bienal nedir? Üç oda bir salon mu, ebeveyn banyolu mu? Topraktan giriliyor mu? Ara ödemesi var mı?” diye yersiz sorular soranların önüne geçmek için kısa bir hatırlatma yapayım. Bienal, İtalyanca “her bir diğer yıl” anlamına gelen ve iki yılda bir düzenlenen etkinliklere deniyor. Çoğunlukla kültürel veya sanatsal faaliyetler için kullanılan bu terimin tarihi 1895’ten beri düzenlenen Venedik Bienali’ne kadar gider. Bizim ‘yılaşırı’ diye yuvarlayabileceğimiz bu sanatsal etkinlik, tezgâhını
 </p>
 <p>
 </p>
 <p class="MsoNormal">
  İstanbul’a 12. kez açtı, görenlere selam olsun.
 </p>
 <p>
 </p>
 <p class="MsoNormal">
  Zamanında kendisini enstalasyon sanatçısı ilan eden Alinur Velidedeoğlu’nun sergisini kaçırmış olmakla hayıflanacak derecede sanat düşkünü bir şahıs olarak 12. İstanbul Bienali için en uygun mevsim şartlarını kollayıp Tophane’ye doğru yola çıktım. Lakin her bienalde olduğu gibi yine tedbirimi aldım. Çünkü bu türden sanat etkinliklerine tek başınıza gitmenizin hiçbir keyfi yoktur. Kendinize bir kurban seçeceksiniz ki baş başa verip bir sanat eserinin değerini ortaya çıkarasınız. Davetimi Aksiyon dergisi ekibinin tamamının duyacağı yüksek bir ses tonuyla yapmama rağmen kimseden çıt çıkmadı. Sanırsınız yüzlerine mahkemeden gelen celp emrini okuyorum. Ahaliyi sanata doyurma çabası boşa çıkınca Genel Yayın Yönetmenimiz Bülent Korucu Bey’in odasına daldım. Zira kendisini Zaman gazetesinin alt katındaki sergi fuayesinde birkaç kez kuru pasta ve kuruyemiş yerken görmüşlüğüm var. En azından bu ortamların yabancısı değil. Bienale gitme fikrimi açar açmaz sağolsun günboyu ortadan ikiye ayırarak izlediği haber kanallarının ikisini birden kapattı. Zahir ya hâlime acıdı ya da bienalin isim babası ve ilham kaynağı olan Küba asıllı Amerikalı sanatçı Felix Gonzales-Torres ile bir hısımlığı söz konusu.
 </p>
 <p>
 </p>
 <p class="MsoNormal">
  Bu sanatsal faaliyetimde bana yardım ve yataklık edecek Bülent Bey’i Tophane’deki Antrepo 3 ve 5’te kaybetmem bu düşüncemden 45 dakika sonrasına rastlar. Japon mimar Ryue Nishizawa, bienal için nasıl bir labirent galeriler konsepti hazırladıysa artık, daha ilk eserin önünde anlam çıkarmaya çalışırken birbirimizi kaybettik. Bülent Bey’i aramaktan eserlerden anlam çıkarmaya vakit olmadı. Kendisini bir ara Mısır, Lübnan, Irak, İran, Ürdün, İsrail, Filistin, Suriye ve Türkiye’nin askerî üniformalarının giydirildiği Kuveytli Ala Younis’in ‘Kurşun Askerleri’ çalışmasına anlamlı anlamlı bakarken uzaktan gördüm. Eserden bir anlam çıkarmaya mı çalışıyordu, Aksiyon’a kapak konusu mu düşünüyordu anlayamadım. Zira bu bienalin en temel özelliği çok politik olması. Hem devlet düzeyindeki hem kişinin özel hayatındaki açık ve gizli iktidar ilişkileri, politik şiddet unsurları Bülent Bey’in ilgisini çekmiş olmalı ki her bir eseri görebilmek için koşturuyordu. Bana göre ise hava hoş. Ha Ezgi’nin Badiparmağı, ha Fatih Kısaparmağı... Herkesin sanat yorumu kendine arkadaş...
 </p>
 <p>
 </p>
 <p class="MsoNormal">
  İstanbul Kültür Sanat Vakfı’nın çıkardığı ve her biri Ali Ağaoğlu’nun evlerinde kullandığı üç tuğlanın ağırlığına denk 400 küsür sayfalık bienal kitapçığı olmayanların kafasına göre yorum yaptığı bir sergi burası. Ben de bu sene bir kitapçık edinmedim ki elimde ve zihnimde ağırlık yapmasın. ‘İsimsiz’ ismini taşıyan bienalin ‘İsimsiz (Soyutlama)’, ‘İsimsiz (Ross)’, ‘İsimsiz (Pasaport)’, ‘İsimsiz (Tarih)’ ve ‘İsimsiz (Ateşli Silahla Ölüm)’ başlıklarını taşıyan temaları arasında hücre köklerimin dayandığı kadar dolaştım. Kendimi kayışı kopmuş, kafa boş dönerken bulduğum eser Boukhari’nin Babasının Pasaportları ve Favaretto’nun Bavulları oldu. O an anladım ki eski bavulları ve pasaportları biriktirmek lazım. Şu ana kadar bunları biriktirmiş olsaydım bu bienalde kendime yer kapardım. Başbakanımız Recep Tayyip Erdoğan bienalin bu konseptinden haberdar olsaydı bir sergi köşesinde kendisine pekala yer bulabilirdi. Sigara içenlerin paketlerini toplayarak biriktiren Başbakan bu paketleri ve seçim meydanlarında kürsüden sallayarak gösterdiği İnönü döneminin ekmek karnelerini bir araya getirse bienalin en gözde sanatçısı olur özümce.
 </p>
 <p>
 </p>
 <p class="MsoNormal">
  Doğrusu Antrepo’nun iki bölümünde kurgulanan bu odacıklardaki eserleri geçmiş bienallere göre biraz zayıf buldum. Eser azlığından mıdır nedir, mesela bienalin genç katılımcılarından Ahmet Öğüt’ün “Mükemmel Aşıklar” isimli 1 Türk Lirası ve 2 avronun yer aldığı cam kapaklı kuyumcu standına aplike eser 20 metrekarelik bir sergi odasına tek başına konulmuş. İki madenî paraya bakıp bakıp, cebindeki bozukluklarla yorum yap. Artık döviz endeksini mi düşünürsün, çağdaş sanatta obje-sergi mekânı orantısızlığının caniliğinden mi dem vurursun, madenî paralar yerine çeyrek altın koysalar gündeme daha uygun olurdu yorumunu mu yaparsın bilemem. Sanatçı kişisi tefsiri sana bırakıp gitmiş işte.
 </p>
 <p>
 </p>
 <p class="MsoNormal">
 </p>
 <p>
 </p>
 <p class="MsoNormal">
  Biri isimsiz, diğeri isimli...
 </p>
 <p>
 </p>
 <p class="MsoNormal">
  İsimsiz isimli bienale isim koymanız için eserlerle ilgili yorumlarımı kısa kesiyorum. Şahsen çıkaracağınız anlamları etkilemek istemem, özgünlük sanatın en temel unsurudur çünkü. Lafımızın şirazesi başka yere kaymadan devam edeyim. Bülent Korucu Bey ile sergi çıkışında buluştuk. Baktım kitaptan uyarlanan filmlerin korsanını izleyen bir sanat adamı gibi gayet memnun görünüyordu.
 </p>
 <p>
 </p>
 <p class="MsoNormal">
  Tam kendisinin yüksek sanat yorumlarını alacaktım ki, hemen yolun karşısındaki billboard ile yüzyüze geldik. Bilboard üzerinde bir ablanın göklerde istikbali arayan bakışlı vesikalık fotoğrafı
  <span>
  </span>
  ve üzerinde ‘1. Uluslararası Boğaziçi Sanat Bienali’ yazısı... Altında da Nutuk’ta dursa sırıtmayacak esaslı bir cümle: “Sanat Ulusları Yüceltir...
  <span>
  </span>
  Neşe Banu. www.nesebanu.com”. Bülent Bey ile sanat konusundaki fikir ayrılığımız ve uyuşmazlığımız burada patlak verdi işte. “Hadi şu bendeyaparizm ekolüne mensup Neşe Hanım’ın alternatif bienalini de gezelim. Sanat bugünler içindir.” dedim ama “Benim gitmem lazım, bir randevum var dergide. Sana kolay gelsin.” diyerek sıvıştı.
  <span>
  </span>
 </p>
 <p>
 </p>
 <p class="MsoNormal">
  Yüksek dozda alınan sanatın narkoz etkisi uzun sürüyor olmalı ki kendimi bu bienale giderken buldum. Yolda adını hiç duymadığım Neşe Banu Ardagal’ı da cep telefonumdan araştırdım ki çarşıyı karıştırmayayım. Özgeçmişinde üstün yeteneğinin 3 yaşındayken fark edildiği, Marmara Üniversitesi Güzel Sanatlar Fakültesi mezunu olduğu, 1990 yılında dönüşüm, 1995 yılında da spontanizm ekolünü meydana getirdiği yazıyordu. Vallahi Google da olmasa
  <span>
  </span>
  spontanizmi duymamış olmama hayıflanacak, iki cırtım sanat bilgimden de şüphe edecektim. Neyse ki Google’un böyle her şeyi bulmak kadar, olmayan şeyleri de bulamama gibi bir özelliği var. ‘Bunu mu demek istediniz’ diye sormadı ama en azından spontanizm yazınca açılan sayfalarda sadece Neşe Banu Hanım’ın sayfaları ve söylemleri çıktı. Bu ibareyi gerçekten kendinin bulmuş olduğuna ve kendisinden başka kimsenin de kullanmadığına kanaat getirdim. Olaylar benim açımdan da biraz spontane gelişse de bu durum karşısında Neşe Hanım’ın özgün yoluna saygı duymaktan başka bir şey yapamadım. Hem iki bienal ile Venedik’i bile çatlatan katkısına hem de “Sanat hiçbir zümreye ait değildir” diyerek kolları sıvayarak “Neden benim ülkemin sanatçılarının eserleri on milyon dolardan, yüz milyon dolardan satılmamaktadır?” şeklindeki içli sorusuna anlamlı ifadelerle kafa salladım. Temasını “21. Yüzyıl Sanatçıları ve Hz. Mevlânâ” olarak belirleyen Neşe Hanımefendi’nin bienali’nden içeriye adımımı sevgiyle attım. Zira spontanizm için “Dışarıya açılan gönül kapımdır” diyen bizzat kendisi olduğu için destursuz içeriye daldım. Tabii insan işin sponsorluk kısmında Başbakanlık, Kültür ve Turizm Bakanlığı ve Avrupa Parlamentosu logolarını görünce çok daha kapsamlı bir şey ile karşılaşacağı hissiyle şey oluyor. Ama içeri girince o şey olmuyor işte. Eser seçimi kadar sergileme biçimi de oldukça özensiz. Panolara gelişigüzel yerleştirilmiş tabloların kime ait olduğunu ise tabloya sıkıştırılmış kartvizitlerden öğreniyorsunuz. Üstüne üstlük bienaldeki eserleri satın da alabiliyorsunuz. Valla tam evlere bienal! Benim cidden bu sanatsal zekâmla anlatmam zor. Siz gidin görün derim. Yalnız en çok hoşuma giden ve bienale en çok yakışan bir sanatçının ismiydi: Elmandani Belmandani... Bu ismi Sultanahmet’teki tezgâhlarda kaligrafi yazdırarak çerçeveletseniz sanat diye yutturursunuz. Sonuç olarak sanat iyi bir şeydir, bienal çok daha iyi...
 </p>
 <p>
 </p>
 <p class="MsoNormal">
 </p>
 <p>
 </p>
 <p class="MsoNormal">
  Bienal ile ilgili birkaç işe yarar bilgi
  <span>
  </span>
  Ne zaman başlar, ne zaman biter? İstanbul Kültür Sanat Vakfı (İKSV) tarafından Koç Holding sponsorluğunda düzenlenen 12. İstanbul Bienali bu yıl 13 Kasım tarihine kadar gezilebilecek. Biz de henüz bienale gitmemiş sanatseverler için bir rehber hazırladık. Bienali, her gün 10.00-19.00, perşembe günleri ise 22.00’ye kadar izleyebilirsiniz.
  <span>
  </span>
  Küratörler kim? Adriano Pedrosa ve Jens Hoffmann. Küratörler bienalin sanatçılarını, eserlerini hatta ana başlığını gizlemeyi tercih ettiler. Bunun sebebi ise serginin kendisine dikkat çekmek.
  <span>
  </span>
  Adını sen koy!
  <span>
  </span>
  Bu yılki İstanbul Bienali’nin kapalılığı ve bilinmezliği başlığına da yansıyor. “İsimsiz” isimli bienale ilham kaynağı Kübalı Amerikalı sanatçı Felix Gonzalez-Torres. 1996’da, 39 yaşında vefat eden sanatçı kendi hayatından da yola çıkarak ölüm, göç, kimlik, sınırlar gibi pek çok konuyu ele almıştı.
  <span>
  </span>
  Neler var? Beş karma sergi yanında 50’den fazla kişisel serginin yer aldığı İstanbul Bienali ilginç eserlerle dolu. Geçen yıllarda pek çok farklı mekânda izlenen bienal bu kez Tophane’de İstanbul Denizcilik İşletmeleri’ne ait alandaki 3 ve 5 nolu Antrepolarda izleyiciye sunuluyor. Mekânı mimarlık ofisiyle pek çok çarpıcı yapıya imza atan Japon mimar Ryue Nishizawa tasarladı.
  <span>
  </span>
  Yan etkinlikler... İstanbul Bienali, 6-14 yaş grubundaki çocuklara eğitim programı sunuyor. Özellikle güncel sanata olan ilgiyi artırmak amacını taşıyan eğitim programları bienal süresince devam edecek. Ekim ayı boyunca 200 sanat öğretmenine bienal ve güncel sanat eğitimi verilecek.
  <span>
  </span>
  Biletlerde seçenek çok! Bilet fiyatları 20 TL. İlköğretim ve lise öğrencileri ile 65 yaş üstü izleyiciler, öğretmenler, Uluslararası Plastik Sanatlar Derneği üyeleri sergiyi 8 TL’lik indirimli ziyaret edebilecekler. Üniversite öğrencileri ise bienali ücretsiz gezecek. Lale Kart sahiplerine bilet fiyatlarında yüzde 20 ila 25 oranında bir indirim var. Rehberli turlara katılmak isteyenler, bilet dışında 20 TL ödüyor.
  <span>
  </span>
  Sanat karın doyurmazsa ne yiyelim? Bienali gezdikten sonra ya da öncesinde acıkırsanız Karaköy’deki balık lokantaları yanında Eminönü bölgesinde güzel yemekler bulabilirsiniz. Bienal mekânının hemen çıkışına sıralanmış nargileciler de birer seçenek olarak aklınızın bir köşesinde dursun diyeceğim ama gelecek kabarık hesaba da hazırlıklı olun.
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30770), [web.archive.org (arşiv bağlantısı)](http://web.archive.org/web/20111021072118/http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30770)
