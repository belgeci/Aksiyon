# Yaptığımız iş küstahlık!

*H. Salih Zengin 2011.09.26*

<font class="agenda2NewsSpot">
 ‘Zaytung gibi haber’ sözü neredeyse medyada deyim hâline geldi. Zekice ve mizahi bir dille asparagas haber üretimi konusunda bir numara olan zaytung.com sitesinin editörleri Hakan Bilginer ve Anıl Helvacı, yaptıkları işi ‘küstahlık’ diye adlandırıyorlar.
</font>
<font class="newsDetail">
 <p>
  Zaytung.com... Bu siteye giren afallıyor. Çünkü sitede yer alan yazıları okuyunca, son derece ciddi bir üslubun, mantıklı ve hakiki bir temele dayanıyormuş hissi veren haberlerin gerçek mi, yalan mı olduğunu ilk başta kavrayamıyorsunuz. Haberlerin detaylarını okumaya devam edince de cidden kopuyorsunuz. Son derece ince bir mizah dili ve espri anlayışıyla asparagas haber üretme noktasında oldukça popüler olan bu absürt site, ‘Dürüst, Tarafsız ve Ahlaksız Haber’ mottosuyla yayın yapıyor. Dürüst ve tarafsız olmalarını bir kenara bırakırsak ahlaksızlıkları konusunda epey ilkeli olduklarını söyleyebilirim. Zaten bu ahlaksızlığı sitenin kurucu ve editörleri Hakan Bilginer ile Anıl Helvacı da seve seve kabul ediyor. “Yaptığımız iş küstahlık! Ruh hastasıyız hepimiz.” diyen Zaytungcular ile gülmekten karnımıza ağrıların girdiği hoş bir muhabbet gerçekleştirdik. Evet hanımefendiler beyefendiler! Karşınızda bugüne kadar hep yüzlerini ve kimliklerini saklayan Zaytung ekibi!
 </p>
 <p>
 </p>
 <p>
  -Siz kimsiniz? Gerçekten Zaytung ekibi misiniz?
 </p>
 <p>
 </p>
 <p>
  Hakan: Bizi bu işlere yolluyor Zaytung.
 </p>
 <p>
 </p>
 <p>
  Anıl: Röportaj başına para alıyoruz. (Gülüşmeler) Bu şekilde anlaşmamız var.
 </p>
 <p>
 </p>
 <p>
  -Yaptığınız haberlerden utanmıyor musunuz?
 </p>
 <p>
 </p>
 <p>
  Anıl: Bazen utandığım oluyor benim. Annemin babamın yüzüne bakamıyorum ama onun dışında sorun yok.
 </p>
 <p>
 </p>
 <p>
  Hakan: Ben zaten senede bir hafta gördüğüm için çok sorun olmuyor.
 </p>
 <p>
 </p>
 <p>
  Anıl: Benim babam deli gibi takip ediyor siteyi.
 </p>
 <p>
 </p>
 <p>
  Hakan: Allah’tan bizimkiler internet kullanmayı falan bilmiyorlar.
 </p>
 <p>
 </p>
 <p>
  Anıl: Karışırlar mı?
 </p>
 <p>
 </p>
 <p>
  Hakan: Karışmazlar da ne bileyim... Özlerinde başka bir şeye geçersin. Bizim oğlanı okusun diye gönderdik, hırt oldu diyebilirler (Gülüşmeler). Bizim çocuk kendini amorti etmedi...
 </p>
 <p>
 </p>
 <p>
  -Dürüst... Tarafsız... Ahlaksız... Hangisinde çok iyisiniz?
 </p>
 <p>
 </p>
 <p>
  Hakan: Zaman zaman bir taraf daha çok öne çıkıyor. En fazla dürüst olduk aslında.
 </p>
 <p>
 </p>
 <p>
  Anıl: Bunun cevabını verebilsek hiçbir paradoksa girmeyiz zaten.
 </p>
 <p>
 </p>
 <p>
  Hakan: Dıştan algılandığı kadarıyla ahlaksızız.
 </p>
 <p>
 </p>
 <p>
  -Bu ahlaksızlık hâli, zaman zaman yaptığınız haberlerde insanları rencide ettiğinizi düşündürtüyor mu? Mesela “Alman Ampute Milli Futbol Takımı’ndaki sakatlıklar teknik ekibi düşündürüyor” haberi gibi?
 </p>
 <p>
 </p>
 <p>
  Hakan: Engellilerden ziyade kralcı, pardon engelci olanlar alınıyor.
 </p>
 <p>
 </p>
 <p>
  Anıl: Engellilerin her alanda ekstra korumaya muhtaç olduğunu düşünen insanlar ki iyi bir niyetleri var aslında ama...
 </p>
 <p>
 </p>
 <p>
  Hakan: Ben şahsen engelli olsam en çok onlardan tiksinirdim yani…
 </p>
 <p>
 </p>
 <p>
  Anıl: Engellilerden gelen mesajlar da o yönde oluyor, sanki haklarının savunulmasına ihtiyaç varmış gibi. Kimsenin de kimseye çocuk gibi davranmaya hakkı yok.
 </p>
 <p>
 </p>
 <p>
  -Uydurduğunuz habere kendinizin de inandığı oldu mu?
 </p>
 <p>
 </p>
 <p>
  Anıl: Şizofreniden bahsediyorsunuz sanırım, bu soruyu geçelim lütfen (Gülüşmeler).
 </p>
 <p>
 </p>
 <p>
  Hakan: Öyle bir şey olduysa bile bunu fark edemeyiz yani.
 </p>
 <p>
 </p>
 <p>
  -Ama ciddiye alanlar var yaptığınız haberleri!
 </p>
 <p>
 </p>
 <p>
  Hakan: Sitenin yazı dilinden kaynaklanan, ciddi haber görünümünden dolayı siteyi ilk kez okuyanlar açısından gerçekmiş gibi bir durum oluyor yani.
 </p>
 <p>
 </p>
 <p>
  -Komplo teorisyeni, ulusalcı Banu Avar’ın başına gelen böyle bir şeydi sanırım?
 </p>
 <p>
 </p>
 <p>
  Hakan: O olay bizden de çıkmıyor aslında. Biz şöyle bir uydurma haber yaptık: “12 yıldır unutulan Sierra Leone’deki Türkiye Büyükelçisi, Türkiye’ye dönebilmek için parlamentodan Ermeni Soykırım Tasarısı’nı geçirdi.” Bu haberi önce Amerika’daki Türklerin bir araya geldiği bir forum sitesi alıyor, İngilizceye çeviriyorlar filan. Sonra oradaki Ermeni cemaati portalı bunu yazıyor. Banu Avar bunu görüyor, ‘Aaa böyle bir şey varmış’ diye atlıyor (Gülüşmeler).
 </p>
 <p>
 </p>
 <p>
  Anıl: Haber dünyada bir tur attı geldi yani.
 </p>
 <p>
 </p>
 <p>
  -Zaytung’da doğru bir haber yapsanız anlaşılır mı?
 </p>
 <p>
 </p>
 <p>
  Anıl: Gerçek haber nasıl yapılır ki? (Gülüşmeler) Buna herhâlde uydurma haber diye bakarlar. ‘Zaytung gibi haber’ deyim hâline geldi medyada.
 </p>
 <p>
 </p>
 <p>
  -Gıcık olduklarınızla ilgili haberler üretiyor musunuz?
 </p>
 <p>
 </p>
 <p>
  Anıl: Gıcık olduğumuz bir şey olursa yapıyoruz yani. Haber yapmak için gıcık olduğumuz kişinin gıcık olabileceğimiz bir şey yapması lazım.
 </p>
 <p>
 </p>
 <p>
  -Hiç dava açıldı mı? Açılırsa bunu komik bulur musunuz?
 </p>
 <p>
 </p>
 <p>
  Hakan: Hiç açılmadı ama evet açılırsa gıcık buluruz.
 </p>
 <p>
 </p>
 <p>
  -Menemenspor ve Yozgat’a neden taktınız?
 </p>
 <p>
 </p>
 <p>
  Anıl: Menemenspor’a aslında biz takmadık ya!
 </p>
 <p>
 </p>
 <p>
  Hakan: Kullanıcılar taktı, biz de devam ettirdik.
 </p>
 <p>
 </p>
 <p>
  Anıl: Yozgat’a biz niye taktık ya? Yozgat aslında sembolik bir şey. Hiçbir şeyin olmadığı Orta Anadolu’daki Kırşehir, Nevşehir gibi şehirler gibi yani. Yozgat bizden çıktı ama Menemenspor okurlardan geldi. Biz de yazacağımız zaman Menemenspor yazıyoruz artık (Gülüşmeler).
 </p>
 <p>
 </p>
 <p>
  -Tepki alan, kırmızı çizgili haberleriniz neler?
 </p>
 <p>
 </p>
 <p>
  Hakan: Toplumsal kırmızı çizgilerde espri kaldırılmıyor pek. Yaşlılık, ölüm, kanser, din, milliyetçilik... Ortalama bir Türk insanının hassas olduğu konular bizim olmadığımız konular. Bu konulara giriyoruz da zaman zaman. Biz tepkiyi öngörerek ve bekleyerek de yapıyoruz haberleri.
 </p>
 <p>
 </p>
 <p>
  Anıl: Hoşumuza giden bir tarafı var bunun. Mazoşist olduk bu süreçte (Gülüşmeler). ‘Buna niye bu kadar kızıyorum?’ diye düşünüyorsa bir adam iyi bir şey onun için aslında.
 </p>
 <p>
 </p>
 <p>
  -Zaytung’da benim dikkatimi çeken şey, ana sayfaya çıkardığınız ve detaylandırdığınız harika esprilerin okunmadığı yönünde. Öyle değil mi?
 </p>
 <p>
 </p>
 <p>
  Hakan: Şüphesiz. Tahminen 100 kişiden en fazla 10’u bu içeriği okuyordur. Biz bu içeriği o 10 kişi için, hatta kendimiz için yazıyoruz.
 </p>
 <p>
 </p>
 <p>
  Anıl: Büyük bir metin okumak insanlara zor geliyor. Bu herhâlde dünyanın her yerinde geçerli bir şey. İnsanların belli bir yüzdesi okuyor büyük haberleri. Ama dergi kapaklarımız var, insanların çoğunluğunun baktığı o. Görsellik de var çünkü.
 </p>
 <p>
 </p>
 <p>
  Hakan: Biz siteyi kendimiz eğlenelim diye yaptığımız için uzun şeyler yazmayı da seviyoruz. Okuyan okusun, okumayan okumasın yani.
 </p>
 <p>
 </p>
 <p>
  -Yalan haberlerin redaksiyonunu neye göre yapıyorsunuz? Haberi doğrulatamadığınıza göre yalan kaynağınız ne? Yazılan kısım doğru ise çıkarıyor musunuz?
 </p>
 <p>
 </p>
 <p>
  Anıl: Genel bir dil bilgimiz var, onda da özenliyiz.
 </p>
 <p>
 </p>
 <p>
  Hakan: Bize haber metni yazıp yollayan kimse yok aslında. Büyük haber metinlerini biz yazıyoruz.
 </p>
 <p>
 </p>
 <p>
  Anıl: Gündemle ilgili birçok gerçek bilgi kullanıyoruz aslında, ona özen gösteriyoruz. Tongaya düşmemeye çalışıyoruz.
 </p>
 <p>
 </p>
 <p>
  Hakan: İki gün önce sosyal medyada çokça dolaşan bir söylenti vardı. HSYK’nın ‘Tecavüzcüler mağdurlarıyla evlendirilsin, biz de uğraşmayalım’ gibi bir haber... Bu güzel bir malzeme bizim için. Ama birazcık kurcaladığımızda HSYK’nın ne böyle bir kararı var ne de öyle bir şey.
 </p>
 <p>
 </p>
 <p>
  Anıl: Olmamış olabilir mi diye düşünmek zorundasınız. Yoksa bunu yazarsak duvara kafa atarız.
 </p>
 <p>
 </p>
 <p>
  -İnternet haberlerine siz de inanmıyorsunuz yani?
 </p>
 <p>
 </p>
 <p>
  Anıl: Hiçbir türlü gazeteciliğe inanmıyoruz.
 </p>
 <p>
 </p>
 <p>
  -Gazeteciliğin 5N1K kuralı var. Zaytung’un formülü ne?
 </p>
 <p>
 </p>
 <p>
  Anıl: Bulalım ya böyle bir formül.
 </p>
 <p>
 </p>
 <p>
  Hakan: Hakkaten ya, yoktu. Ne yazacağız, ne zaman yazacağız? Bir de en kötüsü kim yazacak? 1K kısmındaki K o işte (Gülüşmeler).
 </p>
 <p>
 </p>
 <p>
  Anıl: Üç kişi yazıyoruz uzun haberleri zaten. Genelde birbirimize ittirmeye çalışıyoruz.
 </p>
 <p>
 </p>
 <p>
  -Kaç kişilik bir ekibiniz var?
 </p>
 <p>
 </p>
 <p>
  Hakan: Ekip 8 kişi. 3 kişi full time, diğerleri part time hizmet veriyor.
 </p>
 <p>
 </p>
 <p>
  -Maddi olarak bir yere geldi mi site?
 </p>
 <p>
 </p>
 <p>
  Hakan: Kendini döndürüyor artık.
 </p>
 <p>
 </p>
 <p>
  -Günde 60 bin kişinin tıkladığı bu sitenin herhâlde bir marka değerine ulaşması için insanların o gün “Bugün Zaytung bu haberle ilgili ne yazmış?” diye sitenize girme ihtiyacı duyması gerekiyor. Bu eksiklik var sanırım.
 </p>
 <p>
 </p>
 <p>
  Hakan: “Bu konuda Zaytung’dan bir şey bekliyoruz” diyen bir kitle var. Bunun için ekibin biraz daha gelişmesi lazım. Biraz da zaman lazım. Doğal sınırlarına ulaşmış değil. Günde 200 bin kişi tıklarsa tahminî olarak, o değere ulaşmış olur diye düşünüyorum. Çünkü Zaytung’u bir sürü insan biliyor ama bilmeyen de çok. Medyada da çalışan, aktif üniversite öğrencisi olup da Zaytung’dan hiç haberi olmayan pek çok insanla karşılaştım. Bu bir yandan da sevindirici bir şey. Demek ki hâlâ büyük bir kitle var tıklayacak olan.
 </p>
 <p>
 </p>
 <p>
  Anıl: İnternette şöyle yanılgı var, bir grup kendi çevresinin bildiği şeyi herkesin bildiğini sanıyor.
 </p>
 <p>
 </p>
 <p>
  Hakan: Pek çok insan için internet Facebook’tan ve orada paylaşılandan ibaret. Türkiye’de internet kullanımı Facebook kullanımından ibaret.
 </p>
 <p>
 </p>
 <p>
  -Bir gazete olsaydı daha etkili olur muydu?
 </p>
 <p>
 </p>
 <p>
  Hakan: Daha çok para kazanırdık ama daha yoğun bir okura ulaşamazdık. Günlük olarak zaten bu yapılmaz. Haftalık yapsan gündemi kaçırabilirsin.
 </p>
 <p>
 </p>
 <p>
  -Bir Zaytung Towers dikemeyecek misiniz yani?
 </p>
 <p>
 </p>
 <p>
  Hakan: Hedeflerimiz arasında o var zaten. Kule dikeceğiz, İkitelli civarına. Teşvik var sanırım.
 </p>
 <p>
 </p>
 <p>
  Anıl: Kurtköy’e gidelim, fabrikaların yanına.
 </p>
 <p>
 </p>
 <p>
  -Bir ofisi yok mu Zaytung’un?
 </p>
 <p>
 </p>
 <p>
  Hakan: Hayır yok, bir bilgisayardan hallediyoruz.
 </p>
 <p>
 </p>
 <p>
  Anıl: Sınırlı Sorumlu Plaza Kooperatifi’ne girdik. Düşük bütçeli medya organları için yer yapılacak. Topraktan girdik, 57 sene sonra bitecek.
 </p>
 <p>
 </p>
 <p>
  -Yalan haberlerle ilgili birçok site açıldı ülkemizde ama tutmadı. Zaytung’un tutmasının sırrı ne?
 </p>
 <p>
 </p>
 <p>
  Hakan: Düzenli ve sürekli olmamız. Biz her zaman aynı tempoda olmasa bile hemen her gün güncellemeye çalışıyoruz.
 </p>
 <p>
 </p>
 <p>
  Anıl: İçerik kalitesi açısından belli bir çizginin altına düşmeme kaygımız var. İçimize sinmiyorsa boş geçiyoruz o günü. Sık sık güncellemek önemli.
 </p>
 <p>
 </p>
 <p>
  -Günde kaç haber geliyor okurlardan?
 </p>
 <p>
 </p>
 <p>
  Hakan: 400-500 haber geliyor.
 </p>
 <p>
 </p>
 <p>
  Anıl: O kadar oldu mu ya?
 </p>
 <p>
 </p>
 <p>
  Hakan: Gelen haberlerden 3-4 tanesini koyuyoruz.
 </p>
 <p>
 </p>
 <p>
  Anıl: İyi günlerde 5 tane! Çoğu da son dakika.
 </p>
 <p>
 </p>
 <p>
  Hakan: Birbirinin tekrarı olan şeyler çok geliyor. Bir de akla ilk gelen espriyi yazıyorlar. Bu herkesin aklına gelir yani.
 </p>
 <p>
 </p>
 <p>
  -Kitap yapsanız bu haberlerden…
 </p>
 <p>
 </p>
 <p>
  Hakan: Bir almanak çıkarmayı düşünüyoruz inşallah yıl sonuna doğru. Gerçi geçen sene de vardı böyle bir proje.
 </p>
 <p>
 </p>
 <p>
  -Teoman ile yaptığınız video haber çok ilgi görmüştü. Teklifi siz mi yaptınız?
 </p>
 <p>
 </p>
 <p>
  Hakan: Teklif Teoman’dan geldi. Senaryosunu biz yazdık.
 </p>
 <p>
 </p>
 <p>
  -Diğer ünlülerde özgüven mi yok?
 </p>
 <p>
 </p>
 <p>
  Anıl: Türkiye’deki ünlülerde ‘kendimle dalga geçersem millet ciddiye alır’ korkusu var. Kendini ciddiye alma genel toplumsal bir hastalık.
 </p>
 <p>
 </p>
 <p>
  Hakan: Geri dönüşleri Teoman için oldukça iyiydi.
 </p>
 <p>
 </p>
 <p>
  -Size her gün 1 Nisan mı?
 </p>
 <p>
 </p>
 <p>
  Hakan: Bize 1 Nisan bile 1 Nisan değil.
 </p>
 <p>
 </p>
 <p>
  Anıl: Ruh hastasıyız hepimiz, bize her gün 14 Şubat (Gülüşmeler).
 </p>
 <p>
 </p>
 <p>
  -Hangi alanlarda eksik Zaytung?
 </p>
 <p>
 </p>
 <p>
  Hakan: Magazin ve dizilerde eksiğiz.
 </p>
 <p>
 </p>
 <p>
  Anıl: Çünkü izlemiyoruz. Genelde okurlardan besleniyoruz o konularda. Aile dizisi izleyen birkaç aile babası editörümüz var, onlar yazıyor.
 </p>
 <p>
 </p>
 <p>
  Hakan: Ezel dizisi yayınlanırken bize bir sürü Ezel haberi geliyordu ama diziyi bilmediğimiz için espri iyi mi kötü mü anlamıyorduk.
 </p>
 <p>
 </p>
 <p>
  -İş teklifleri geliyor mu?
 </p>
 <p>
 </p>
 <p>
  Hakan: Geliyor. Bize komiklik yapın, komiklik yazın diyorlar. Televizyon için bir program yapma projemiz var yıl sonuna doğru. Tabii bu Zaytung’u alıp televizyona taşımak değil.
 </p>
 <p>
 </p>
 <p>
  -Yaptığınız iş küstahlık mı?
 </p>
 <p>
 </p>
 <p>
  Hakan: Evet küstahlık!
 </p>
 <p>
 </p>
 <p>
  Anıl: Değil desek kim inanır?
 </p>
 <p>
 </p>
 <p>
  Hakan: Eğlenceli bir tarafı da var. İşe gitmek zorunda kalmadan para kazanmak da güzel bir şey. Oturduğun yerden, küstahlık yaparak para kazanmak iyi.
 </p>
 <p>
 </p>
 <p>
  -Beni haber yapın diyen var mı?
 </p>
 <p>
 </p>
 <p>
  Anıl: Yazmayın diyen daha çok.
 </p>
 <p>
 </p>
 <p>
  Hakan: Yazdıklarımız da hoş karşılıyor, alınan hiç olmadı ya da biz duymadık.
 </p>
 <p>
 </p>
 <p>
  -Gücünüzü internetten mi alıyorsunuz yani?
 </p>
 <p>
 </p>
 <p>
  Hakan: Halktan alıyoruz.
 </p>
 <p>
 </p>
 <p>
  Anıl: Sine-i milletten alıyoruz (Gülüşmeler).
 </p>
 <p>
 </p>
 <p>
  -Ne sizi bu siteden vazgeçirir?
 </p>
 <p>
 </p>
 <p>
  Anıl: Beni ağlatana kadar çok kötü döverlerse vazgeçerim (Gülüşmeler).
 </p>
 <p>
 </p>
 <p>
  Hakan: Eve tehdit telefonu gelirse vazgeçebilirim. Yani belki ondan vazgeçmem de yolumu keserlerse vazgeçerim.
 </p>
 <p>
 </p>
 <p>
  -Bugüne kadar kaç haber yazdınız peki?
 </p>
 <p>
 </p>
 <p>
  Hakan: 450 tane haber yapmışızdır.
 </p>
 <p>
 </p>
 <p>
  Anıl: Son dakikayı sayamayız artık herhâlde.
 </p>
 <p>
 </p>
 <p>
 </p>
 <p>
 </p>
 <p>
  ZAYTUNG’UN FİKİR BABALARININ HABER TOP 10’U
 </p>
 <p>
 </p>
 <p>
 </p>
 <p>
  Bayan Trip Atma Milli Takımımız yurda döndü.
 </p>
 <p>
 </p>
 <p>
  ‘Yaprak Dökümü’, ‘Dudaktan Kalbe’ ve ‘Aşk-ı Memnu’ ile başlayan unutulmaz eserlerden uyarlanan dizi furyasına, Karl Marx’ın ölümsüz eseri ‘Das Kapital’ de ekleniyor.
 </p>
 <p>
 </p>
 <p>
  Karayolları Genel Müdürlüğü’nün yol bakım ve onarım çalışmaları esnasında Yozgat’ın bir süredir var olmadığı fark edildi.
 </p>
 <p>
 </p>
 <p>
  O kadar da güzel olmayan başarısız genç kız son yolculuğuna uğurlandı.
 </p>
 <p>
 </p>
 <p>
  Doğum gününü sevdikleriyle beraber kutlamak için geçen cumartesi saat 20:00 civarında Göztepe’den Taksim istikametine doğru taksiyle yola çıkan Figen Derinsöz (29) ve bindiği taksinin şoförü Yılmaz Sehim (31), köprü trafiğindeki uzun beraberliklerini evlilikle noktalama kararı aldı. Bu mutlu haberi ailelerine ve yakın çevrelerine hâlen içinde bulundukları taksiden veren genç çift, evlilik işlemlerini başlatmak için, bir ara trafik açılırsa Beşiktaş Evlendirme Dairesi’ne gitmeyi planlıyor.
 </p>
 <p>
 </p>
 <p>
  Yasa dışı yöntemlerle iş adamlarını ve devlet görevlilerini dinleyerek elde ettikleri bilgilerle çıkar sağlayan telekulak çetesi, son olarak yanlışlıkla farklı şehirlerde yaşayan genç bir çifti dinlemeye alınca, kendisini feshetmek zorunda kaldı.
 </p>
 <p>
 </p>
 <p>
  Güney Afrika’yı yıllarca Nelson Mandela yerine Morgan Freeman’ın yönettiği ortaya çıktı.
 </p>
 <p>
 </p>
 <p>
  Adına düzenlenen jübile maçında ilk 18’e giremeyen Eyüp Mengit, kulübü Menemenspor’u şikâyet etmeye hazırlanıyor.
 </p>
 <p>
 </p>
 <p>
  İki yıl süren çatışmaların ardından Nijer’de yönetimi ele geçiren Albay Guamsia yanlıları, o kadar zahmete değip değmediğinden emin olamıyor. Başkent Niamey’deki hükümet sarayında basın mensuplarının karşısına geçen Guamsia, dava arkadaşlarına teşekkür ederek başladığı konuşmasına şöyle devam etti: “Yine savaşırken iyiydi vakit geçiyordu ama şimdi ne yapacağımızı ben de bilmiyorum açıkçası değerli yoldaşlarım. 2 gündür kurmaylarımla beraber el elde baş başta oturuyoruz. Hazine desen kasada 5 kuruş para yok ki onu bölüşelim. Daha bunun dışişleri var, maliyesi var, sağlık bakanlığı var. Her yer evrak, kâğıt. Durduk yere başımıza bi ton iş aldık. Hayır yani asker adamız anlamıyoruz da. Elde keleş oturuyoruz öyle Geçtiğimiz yıl Menemenspor’dan olaylı bir şekilde ayrılan Feyyaz Şeker, hâlâ içip içip eski kulübüne mesaj atıyor.
 </p>
</font>

## Yorumlar

### Levent Yener, 2011-09-29
> Zaytung söyleşisi, tam da Zaytung haberleri gibi olmuş. Zaten öyle bir hâle geldi ki bazı medya, bizleri Zaytung Haber’den başkası kurtarmaz. Bir de, hâlâ Zaytung mu, yoksa bir kısım medya mı? Hangisinin Zaytung olduğunu çıkaramadım. Şimdi tespit için mahkemeye versen yıllarca uğraş, ondan sonra mah...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4955F1FB0D43A22D2D8769502CA25CFF?newsId=30570), [web.archive.org (arşiv bağlantısı)](http://web.archive.org/web/20111001040517/http://www.aksiyon.com.tr:80/aksiyon/newsDetail_getNewsById.action;jsessionid=4955F1FB0D43A22D2D8769502CA25CFF?newsId=30570)
