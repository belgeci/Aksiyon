# Bu kez yakalanan balık büyük!

*H. Salih Zengin 2011.10.17*

<font class="agenda2NewsSpot">
 <p class="MsoNormal">
  <p class="MsoNormal">
   Avrupa’nın en büyük balıkçılık turnuvalarından sayılan ‘VodafoneAlaçatı Uluslararası Balıkçılık Turnuvası’ Çeşme’de yapıldı. Teknelerle denize açılan balıkçılar, oltalarla dev orkinosları yakalamak için iki gün boyunca epeyce ter döktü.
  </p>
 </p>
</font>
<font class="newsDetail">
 <p>
 </p>
 <p>
 </p>
 <p class="MsoNormal">
  Güneş, henüz Çeşme Alaçatı’nın üzerinde kendini göstermiş değil. Şafak patladı patlayacak deniz, üzerine bir çarşaf serilmiş gibi sakin. Ancak bu sakinlik Alaçatı sahilinde yerini bir heyecan ve koşuşturmaya bırakmış. 10 metreden başlayıp 25 metre uzunluğa kadar ulaşan 75 tekne son hazırlıklarını tamamlamak üzere. Birazdan denize açılıp 15 mil uzaklıkta, Ege sularında en büyük orkinos balığını avlamak için kıyasıya mücadele edecekler. Çünkü orkinos balığı avlamak öyle her babayiğidin harcı değil. Boyu 5-6 metreye ulaşan bu göçmen balıklar özel olta iğnelerine tüy veya bitki liflerinden yapılmış suni sinekler takılarak avlanıyor. Tabii aynı zamanda canlı sardalya balıkları bağlanarak sabit oltalarla da orkinos avcılığı yapılabiliyor. Arka güvertede döner koltuğa oturularak makaralı oltayla avlanan bu güçlü balıkları tekneye çekmek epeyce bir maharet, güç ve teknik gerektiriyor. Tabii tekniğine göre avlanmayınca ortaya çıkan bel ve kas rahatsızlıkları da cabası...
 </p>
 <p>
 </p>
 <p class="MsoNormal">
  6-7 Ekim 2011 tarihleri arasında 5’incisi gerçekleştirilen “Vodafone Alaçatı Uluslararası Balıkçılık Turnuvası”, Avrupa’nın en büyük balıkçılık turnuvası ve Türkiye’de de sportif balıkçılığın en değerli etkinliklerinden biri olarak kabul ediliyor. İki gün boyunca son derece renkli yarışmalara sahne olan etkinlik, Güney Afrika, ABD ve İtalya gibi dünyanın dört bir yanından yarışmacıların katılımıyla Vodafone’un ana sponsorluğunda yapıldı. Cem Boyner, Halis Komili, eski Futbol Federasyonu Başkanı Mahmut Özgener, İskender Atakan, İsmail Boyner, Mustafa Taviloğlu ve Gökhan Çarmıklı gibi iş dünyasının seçkin isimlerinin de katıldığı turnuva bu sene de onlarca kiloluk dev orkinos balıkları tutulmasına sahne oldu.
 </p>
 <p>
 </p>
 <p class="MsoNormal">
  Sabah gün ışımadan denize açılan ve gün boyu orkinos avlayarak akşam saatlerinde Alaçatı’ya dönen 75 tekne, hem tutulan en büyük balık hem de 75 tekne ve 300 sportif balıkçı katılımıyla iki ayrı rekora imza atmış oldu. Kıyasıya mücadelenin sonunda en büyük balığı Cem Boyner ve Mustafa Taviloğlu’nun ‘Uhuru’ teknesi ekibi tuttu. İkilinin tuttuğu orkinos tam 22 kilo 600 gram geldi. ‘En fazla balık tutma’ dalında ise birinciliği, ‘Tuna Vortex’ isimli teknenin ekibi kazandı. 5 bin dolar değerindeki Bavaria Yacht ödülünün sahibi olan ve en çok balığı tutarak 3 bin dolar daha kazanan, liderliğini Umut Kızıltan’ın yaptığı Prana teknesi ekibi, ikinci ödül olan 3 bin doların yarısını, açlıkla mücadele eden Afrika ülkelerine verilmek üzere, UNICEF’e bağışladı. Çocuk Kategorisi’nde Ömer Üçer, Can Özgener, Batu Budin ve Taha Taşkent’e teşvik ödülü verilirken; “Yakala Bırak” Ödülü’nü Deep Blue ekibi kazandı.
 </p>
 <p>
 </p>
 <p class="MsoNormal">
  Vodafone Türkiye Pazarlama Bölüm Başkanı Fatih Uysal, balıkçılığın geliştirilmesi ve uluslararası bir öneme sahip olması nedeniyle bu yarışmayı tercih ettiklerini belirterek sanat ve spor alanındaki sponsorluklara daha yoğun olarak eğileceklerini söyledi. İki günlük mücadelenin ağızlarda bıraktığı tat ise yakalanan balıkların ızgarası oldu...
 </p>
 <p>
 </p>
</font>

## Yorumlar

### Kemal Türker, 2011-10-21
> İlginç bir habermiş. Balıklar da çok büyük. Kıskandım doğrusu bir balıkçı olarak.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=30746), [web.archive.org (arşiv bağlantısı)](http://web.archive.org/web/20111026085116/http://www.aksiyon.com.tr:80/aksiyon/newsDetail_getNewsById.action?newsId=30746)
