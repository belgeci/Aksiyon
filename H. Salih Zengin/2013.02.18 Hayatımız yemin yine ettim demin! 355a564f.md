# Hayatımız yemin yine ettim demin!

*H. Salih Zengin 2013.02.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İlkokula yeni başlayan çocuktan cumhurbaşkanına kadar herkes ‘mesleğimi yapacağım’ diye yemin ediyor. Günlük konuşma dilimiz de yeminler üzerine kurulu. Niye durmadan yemin etme ihtiyacı hissediyoruz? İnandırıcılığımızı artırmak için mi yoksa mesleğimizin gereğine zaten riayet etmeyeceğimiz için mi?
  </font>
 </div>
 <div id="newsText">
  <font class="detail-text">
   <p>
    Bu haber için editörüme “Valla billa yazacağım!” diye yemin etmeseydim, bu satırları zor okurdunuz. Zira yemin ağızdan bir kere çıkınca ne yapıp edip yerine getirmek lazım. Amma velakin vatandaş nazarında yeminin bini bir para. Her cümlenin başına ya da kuyruğuna bir yemin cümlesi iliştirip konuşmak normal bir durum. Buna ahali arasında ‘yemin içme’ deniyor.
   </p>
   <p>
    <img alt="" height="332" src="http://web.archive.org/web/20130914080507im_/http://medya.aksiyon.com.tr/aksiyon/2013/02/18/salih-yemin-4.jpg">
     <p>
      Memleket ahalisi arasında en baş sırayı esnaf grubu çekiyor. Aldığınız bir ürünle ilgili birazcık pazarlık yapmaya kalkışsanız yakası açılmadık yeminler saçılıyor. “Valla billa, ölümü öp ki bize gelişi şu kadar”, “Dinime imanıma kurtarmıyor”, “İki gözüm önüme aksın, yalan söylüyorsam buradan şuraya gitmek nasip olmasın”… Esnaf milletinin bu yemin etme alışkanlığı belki de Osmanlı’daki ahilik yemininden kalma. “Bismillahirrahmanirrahim. Ahi Evran yurdunda mesleğini icra eden biz zanaatkâr ve ticaret erbabı olarak çalışmayı ibadet sayan bir anlayışla, hakkın rızasını gözeterek halka hizmet edeceğime, ahiliğin temel değerleri olarak cömertlik, doğruluk, dürüstlük, hoşgörü, güven, sevgi, sabır, dostluk, fedakârlık, adalet, kanaat-kârlık ilkelerine ve komşuluk hukukuna uyacağıma, elime, belime, dilime, gözüme sahip çıkıp günahlardan sakınacağıma, ölçü ve tartıda doğruluktan sapmayacağıma, ‘müşteri velinimetimdir’ düşüncesiyle onlara güler yüzlü davranacağıma, kaliteli mal üretip hileli ve çürük mal satmayacağıma, yalan söylemeyeceğime, insanları kandırmayacağıma, hayatımın her döneminde kul hakkını gözetip kimseye haksızlık yapmayacağıma, meslek eğitimi ve kurallarına bağlı kalacağıma, helalinden kazanıp haram lokma yemeyeceğime ve ahi esnafında olması gerekli ahlaki değerlere bağlı kalacağıma, namusum, şerefim ve bütün mukaddesatım üzerine ant içerim.” Eh yemin bu kadar uzun olunca esnaf da kısaltma yoluna gitmiş anlaşılan!
     </p>
     <p>
      <img alt="" height="334" src="http://web.archive.org/web/20130914080507im_/http://medya.aksiyon.com.tr/aksiyon/2013/02/18/salih-yemin-3.jpg"/>
      <p>
       Bir de “Anam avradım olsun ki...” diye başlayan bir yemin türü var ki dünyada eşine rastlayamaz, tercüme etmeye çalışsanız elin ecnebisine anlatamazsınız. Öz be öz yurdum insanının yerli üretimidir. Bu yeminin anlamını düşündüğünüzde, bırakın ağza almayı, düşüncesi bile insanın yüzünü kızartmaya yeter. Peki, yalan yanlış, gerekli gereksiz niye yemin ediyoruz? Yemin etme alışkanlığımızın kültürel kodları var mı? Gerçi atalarımız “Ağaca çıkan keçinin dala bakan oğlağı olur.” diye bir özlü sözü boşuna söylememiş. Büyüğünün en küçük bir olayda bile diline pelesenk olan yeminini işiten her insan yavrusu, Allah’ın adını verip kasemde bulunmaya ant içmiş vaziyette büyümeye başlar.
       <p>
        <strong>
         Yemin ilkokuldan başlar
        </strong>
        <p>
         Oyun oynarken yemin etmeyi alışkanlık hâline getirmese bile ilkokula başlayan her çocuk, ilk yeminiyle mecburen tanışır ve her sabah ‘andımız’ı içer. 1933’te Reşit Galip tarafından yazılan ve günümüze kadar her sabah okullarımızda haykırdığımız “Türk’üm, doğruyum, çalışkanım...” ifadeleri ile başlayan bu yemin, doğal olarak beynimize kodlanır. Peki, ‘Ezberlediğimiz bu ilkeler hayatımıza ne kadar sirayet ediyor?’ derseniz, kocaman bir hiç olduğu geldiğimiz noktadan belli olsa gerek. Her sabah folluğa yeni bir yumurta koyup kuluçkaya horozu yatırıyor ve civciv çıkmasını bekliyoruz.
         <p>
          Yeminle başladığımız eğitim hayatımız yine yeminle sonlanıyor. Diplomanızı almak için mesleğinizle ilgili yemin etmek zorundasınız. Diplomayı sonradan alsanız bile kendinizi kurtarmanız zor, zira dekanın huzurunda yemin etmeden diplomanızı alamıyorsunuz. Mesleğe başlarken de yemin etmek zorundasınız. Hemşirelerin,
          <img alt="" height="306" src="http://web.archive.org/web/20130914080507im_/http://medya.aksiyon.com.tr/aksiyon/2013/02/18/salih-yemin-5.jpg"/>
          doktorların, avukatların, cumhurbaşkanının, milletvekillerinin, hâkim ve savcıların, olimpiyatlara katılan sporcuların, askerlerin, veterinerlerin, hatta taraftarların bile yemini var. Ancak yemini sonradan hatırlayanı ya da yeminine riayet edeni ara ki bulasın! Zira yeminimizin arkasında dursak herhâlde bu kadar sorunla karşılaşıyor olmazdık. Kazanmak için galibiyet yemini eden ama yenilince çarpılan bir spor takımına henüz rastlamadık ama olursa da şaşırmayalım.
          <p>
           Yemin etme töreni modern çağa ait bir uygulama da değil. İlk kez M.Ö 14 ve 13. yüzyılda eski Mısır’da ve aynı tarihlerde Hititlerde görüldüğü, hiyeroglif yazılarından anlaşılıyor. Firavunların, kralların, yargıçların, savunmanların göreve başlamadan önce çeşitli biçim ve metinlerle kutsal bir varlığı tanık göstererek yemin ettiklerini söyleyebiliriz. Bu dönemlerde dinsel bir temele dayanan yeminler zamanla hukuk, onur, haysiyet gibi olgular üzerine yemine dönüşmüş.
           <p>
            Bunu başımıza saran ise Fransızlar olmalı. İlk kez 20 Haziran 1920 tarihli kararnameyle Fransa’da yemin metni olarak “Müdafi ve danışman sıfatıyla, yasalara, yönetmeliklere, ahlaka, devletin güvenliğine veya kamu düzeni aleyhine hiçbir şey söylemeyeceğime, yazmayacağıma, mahkemelere, resmî makamlara saygıdan ayrılmayacağıma yemin ederim.” ifadesi belirlenmiş. Sonra al önünü alabilirsen... Her ülke ve meslek kendi yeminini seçmiş. Bu ilk yeminli metnin avukatlar için çıkarılmış olması da Fransızların avukat fıkralarından oldukça etkilendiklerini gösterir ki buna Hitler de dâhildir. 1935’te Hitler’in imzası ile yayımlanan Avukatlık Yasası uyarınca avukatlık izni alan kişi baro başkanının huzurunda şu yemini ediyormuş: “Alman devlet ve milletinin Führeri Adolf Hitler’e sadık kalacağıma ve bir Alman avukatın görevlerini vicdani ölçüler içerisinde yapacağıma yemin ederim. Allah yardımcım olsun.”
            <p>
             Neyse biz mevzuyu örneklemeye yurt sathından devam edelim. Gülhâne’de okunan Hatt-ı Hümâyun’a, kendisinin dahi uyacağına dâir Topkapı Sarayı Hırka-i Saadet Dâiresi’nde Kuran’a el basarak yemin eden Sultan Abdülmecid’i bir kenara bırakıp daha yakına gelelim. Yazar Osman Öndeş’in kaleme aldığı, “Vahdeddin’in Sırdaşı Avni Paşa Anlatıyor” isimli kitapta Vahdettin’in, Atatürk’e, üstleneceği görevi layıkıyla yerine getireceğine dair Yıldız Camii’nde 15 Mayıs 1919’da, Kuran-ı Kerim’e el bastırıp yemin ettirdiği belirtiliyor. “Heyet-i Vükelaca tanzim olunup Padişah Hazretlerinin iradesine sunulan 21 maddelik özel talimatta bana verilen yetkiler doğrultusunda padişah hazretlerimizin Anadolu vilayetlerindeki bütün mülki ve askerî memurlar üzerindeki teftiş ve tetkikat görevimi, padişah hazretlerinin müsaadeleri doğrultusunda iftiharla ve sahip olduğum yetkiler doğrultusunda tüm sadakatimle yapmaya gayret edeceğime vallâh billâh...”
            </p>
            <p>
             <img alt="" height="333" src="http://web.archive.org/web/20130914080507im_/http://medya.aksiyon.com.tr/aksiyon/2013/02/18/salih-yemin-2.jpg"/>
             <p>
              Bu ‘vallah ve billah’ sözü Cumhuriyet döneminde yapılan ilk anayasa olan 20 Temmuz 1924’te de hükmünü korumuş ki ‘Ekmek mushaf çarpsın” ifadesinden daha bağlayıcı. 1924 Anayasası’nın milletvekili andını düzenleyen 16. maddesinde milletvekili yemini şu şekilde geçiyor: “Vatan ve milletin saadet ve selâmetine ve milletin bilâ kaydü şart hâkimiyetine mugayir bir gaye takip etmeyeceğime ve Cumhuriyet esaslarına sadakatten ayrılmayacağıma vallahi.” Yani ‘billah’ sözü atılmış, geriye sadece vallah kalmış. Sonra o da yallah olmuş! 1982 Anayasası’nın 81. maddesinde milletvekili yemini şuna dönüşmüş: “Devletin varlığı ve bağımsızlığını, vatanın ve milletin bölünmez bütünlüğünü, milletin kayıtsız ve şartsız egemenliğini koruyacağıma; hukukun üstünlüğüne, demokratik ve lâik Cumhuriyete ve Atatürk ilke ve inkılaplarına bağlı kalacağıma; toplumun huzur ve refahı, millî dayanışma ve adalet anlayışı içinde herkesin insan haklarından ve temel hürriyetlerden yararlanması ülküsünden ve Anayasaya sadakatten ayrılmayacağıma; büyük Türk Milleti önünde namusum ve şerefim üzerine ant içerim.”
              <p>
               Bu anayasada yer alan sistem referanslı yemin türü birçok meslek grubunun yeminine girmiş ve adeta bir kanun şekline bürünmüştür. Örnek mi? Buyurun yaptığı meslekle hiçbir alakası olmayan ve milliyetçilik üzerine ant içirilen öğretmen yeminine: “Türkiye Cumhuriyeti Anayasasına, Atatürk inkılâp ve ilkelerine, Anayasada ifadesi bulunan Türk Milliyetçiliğine sadakatle bağlı kalacağıma; Türkiye Cumhuriyeti kanunlarını Milletin hizmetinde olarak tarafsız ve eşitlik ilkelerine bağlı kalarak uygulayacağıma; Türk Milletinin milli, ahlaki, insani, manevi ve kültürel değerlerini benimseyip, koruyup, bunları geliştirmek için çalışacağıma; insan haklarına ve Anayasanın temel ilkelerine dayanan milli, demokratik, laik bir hukuk devleti olan Türkiye Cumhuriyeti’ne karşı görev ve sorumluluklarımı bilerek, bunları davranış halinde göstereceğime namusum ve şerefim üzerine yemin ederim.”
               <p>
                Yeminin hazinesi tükenmez, başınızı ağrıtmak istemem. Kısa keselim ve yakın dönemdeki yeminle ilgili birkaç küçük anekdotu daha hatırlayalım. Malum Merve Kavakçı’nın TBMM’de yaşadığı yemin krizi dün gibi aklımızda. Hatta Kuvayı Milliye Derneği üyesi olduğu belirtilen bir grubun silah üzerine yemin ettiği şoke edici görüntüler de hafızamızdan çıkmış değil. Danıştay saldırısıyla tanınan Vatansever Kuvvetler Güçbirliği Derneği (VKGB)’nden ayrılan emekli Albay Fikri Karadağ, kurduğu Kuvayı Milliye Derneği’nin üyelerine silah üzerine şöyle yemin ettirmişti: “Kutsal Kuran’ımız, bayrağımız ve silahlarımız üzerine! Türk anadan, Türk babadan doğmuş, soyunda dönme olmayan Türk oğlu Türk’üm ben. Kuvayı Milliye’nin bir üyesi olmaktan sonsuz gurur duyuyorum. Üzerime aldığım tarihi sorumluluğun bilincindeyim. Türk milletini dünyanın efendisi yapmak uğrunda, her türlü ahval ve şerait içerisinde dahi milletimin huzur ve refahı, devletimin ebediyen bekası ve yükselmesi yolunda yılmadan çalışacağıma, Türk vatanını ve Türklük camiasının şan ve şerefini korumayı canımdan aziz bilip icabında vatan, cumhuriyet ve bayrak uğrunda seve seve canımı feda edeceğime, namus ve şerefim üzerine ant içerim. Ne mutlu Türk’üm diyene!”
                <p>
                 <strong>
                  Kavga çıkacağına yemin ederim
                 </strong>
                 <p>
                  Yemin eden edene... Herkes ‘kavunun yarığı, karpuzun yamuğu’ demeden bir kutsal üzerine yemin ediyor. Yakın gelecekte de yeminle ilgili tartışmalar bitecek gibi görünmüyor. Bakınız yeni anayasa çalışmaları... AK Parti, mevcut Anayasa’daki yeminde geçen “Atatürk ilke ve inkılapları, laik Cumhuriyet, Türk milleti önünde” ifadelerini kaldıran bir öneride bulunup yemin metnini “İnsan haklarına, hukukun üstünlüğüne ve demokrasiye bağlı kalacağıma; devletin bağımsızlığını, ülkenin bütünlüğünü, milletin kayıtsız ve şartsız egemenliğini koruyacağıma mukaddesatım ve şerefim üzerine yemin ederim.” şeklinde önerince, CHP oklarını hemen fırlattı ve yemin metninin şu şekilde olmasını istedi: “Milletvekili sıfatıyla anayasaya sadakatten ayrılmayacağıma, Türkiye Cumhuriyeti’nin bağımsızlığını ve ülkenin bütünlüğünü, milletin kayıtsız ve şartsız egemenliğini koruyacağıma, insan haklarına dayanan demokratik ve laik cumhuriyet ilkelerine ve Atatürk devrimlerine bağlı kalacağıma milletvekili sıfatımdan kaynaklanan konum ve yetkilerimi kişisel çıkar ve yarar sağlamak amacıyla kullanmayacağıma, vatandaşların refah ve mutluluğu için çalışacağıma Türk Milleti önünde namusum ve şerefim üzerine ant içerim.”
                  <p>
                   <strong>
                    İki yeminden bir emin çıkmayınca bu kez MHP devreye girdi ve o da kendi yeminini dayadı:
                   </strong>
                   “Devletin varlığı ve bağımsızlığını, vatanın ve milletin bölünmez bütünlüğünü, milletin kayıtsız ve şartsız egemenliğini koruyacağıma; hukukun üstünlüğüne, demokratik ve laik Cumhuriyete ve Atatürk ilke ve inkılaplarına bağlı kalacağıma; Anayasa’ya sadakatten ayrılmayacağıma; büyük Türk Milleti huzurunda, bütün mukaddesatım, namusum ve şerefim üzerine yemin ederim.”
                   <p>
                    Ben de yemin ederim! Bu yeni anayasa yemini üzerine kavga çıkacağına yemin ederim. Bu işi milletvekillerinin çözemeyeceği belli, bu yüzden yemin konusunda millete başvurmak gerektiğini savunanlardanım. Kime mi? Yemin konusunda mangalda kül bırakmayan halkımızdan sokaktan tuttuğunu çevir, sana yeminin kralını etsin! İlla adres istiyorsanız bundan 12 yıl evvel Manisa’nın Salihli ilçesinde sürücü kursu işleten İsmail Yıldızkol’dan akıl almanızı öneririm. Zira kendisi trafik canavarının önlenebilmesi için bir sürücü andı hazırlamış ve araçların kullanma kılavuzlarına koydurmaya çalışmıştı. Sonucunu bilmiyorum ama sürücü yemini şu şekildeydi: “ Alkollü, uykusuz ve yorgun olarak araç kullanmayacağıma, aşırı hız ve hatalı sollama yapmayacağıma, trafiği düzenleyen tüm kuralları ihlal etmeyeceğime, başkalarının hayat ve mal haklarına saygılı olacağıma, milli serveti ve tüm canlıları koruyacağıma, namusum ve şerefim üzerine ant içerim.”
                    <p>
                     Benim bildiğim, çığırından çıkmış şoför milleti bu andı içeceğine bir bidon benzin içmeyi tercih eder! Şoförün yemini olur da kebapçının olmaz mı? “Halkın sağlığını önde tutacağıma, kendim yemediğimi yedirmeyeceğime, bozuk gıda satmayacağıma, gramajlara uyacağıma, mesleğime saygı duyacağıma namusum ve şerefim üzerine ant içerim.”
                     <p>
                      Hayatımız ant içmekle geçiyor ama ilk fırsatta bu yeminlerin üzerine bir bardak soğuk su içiveriyoruz. Hasılı kelam “Hıfzü’l-lisan, selametü’l-insan (Lisanı tutmak, insanın selametidir)” diyenler haklı çıktı. Ne lisanı tuttuk ne de yeminlerimizi. En iyisi, zırt pırt yemin etmemeye yemin etmek sanırım. Lafın kuyruğuna Âşık Yemini’nin bir şiiriyle düğüm atalım: “Lam eliften arşa pervaz eyledim / Kaf u nun’dan başıma taç eyledim / Beyt-i mamur içre mesken tutalı / Ey Yemin’i günde bir hac eyledim...”
                      <p>
                       Her mesleğin bir yemini var!
                       <p>
                        <strong>
                         Cumhurbaşkanı Yemini:
                        </strong>
                        Cumhurbaşkanı sıfatıyla, devletin varlığı ve bağımsızlığını, vatanın ve milletin bölünmez bütünlüğünü, milletin kayıtsız ve şartsız egemenliğini koruyacağıma, Anayasaya, hukukun üstünlüğüne, demokrasiye, Atatürk ilke ve inkılâplarına ve lâik Cumhuriyet ilkesine bağlı kalacağıma, milletin huzur ve refahı, millî dayanışma ve adalet anlayışı içinde herkesin insan haklarından ve temel hürriyetlerinden yararlanması ülküsünden ayrılmayacağıma, Türkiye Cumhuriyetinin şan ve şerefini korumak, yüceltmek ve üzerime aldığım görevi tarafsızlıkla yerine getirmek için bütün gücümle çalışacağıma Büyük Türk Milleti ve tarih huzurunda, namusum ve şerefim üzerine ant içerim.
                        <p>
                         <strong>
                          Doktor Yemini:
                         </strong>
                         Tıp fakültesinden aldığım bu diplomanın bana kazandırdığı hak ve yetkileri kötüye kullanmayacağıma; hayatımı insanlık hizmetlerine adayacağıma, insan hayatına mutlak surette saygı göstereceğime ve bilgilerimi insanlık aleyhine kullanmayacağıma; mesleğim dolayısıyla öğrendiğim sırları saklayacağıma; hocalarıma ve meslektaşlarıma saygı göstereceğime; din, milliyet, cinsiyet, ırk ve parti farklarının görevimle vicdanım arasına girmesine izin vermeyeceğime; mesleğimi dürüstlükle ve onurla yapacağıma namusum ve şerefim üzerine yemin ederim.
                         <p>
                          <strong>
                           Avukat Yemini:
                          </strong>
                          Hukuka, ahlaka, mesleğin onuruna ve kurallarına uygun davranacağıma namusum ve vicdanım üzerine ant içerim.
                          <p>
                           Devlet Memuru Yemini: Türkiye Cumhuriyeti Anayasasına, Atatürk İnkılap ve İlkelerine, Anayasada ifadesi bulunan Türk Milliyetçiliğine sadakatle bağlı kalacağıma; Türkiye Cumhuriyeti kanunlarını milletin hizmetinde olarak tarafsız ve eşitlik ilkelerine bağlı kalarak uygulayacağıma; Türk Milletinin milli, ahlaki, insani, manevi ve kültürel değerlerini benimseyip, koruyup bunları geliştirmek için çalışacağıma; insan haklarına ve Anayasanın temel ilkelerine dayanan milli, demokratik, laik, bir hukuk devleti olan Türkiye Cumhuriyetine karşı görev ve sorumluluklarını bilerek, bunları davranış halinde göstereceğime namusum ve şerefim üzerine yemin ederim.
                           <p>
                            <strong>
                             Yeminli Mali Müşavir Yemini:
                            </strong>
                            Yeminli mali müşavirlik mesleğinin, bir kamu hizmeti olduğunu bilerek, Türkiye Cumhuriyeti kanunlarına, mesleki kurallara ve meslek ahlakına uyacağıma, mesleğimi tam bir bağımsızlık, tarafsızlık ve dürüstlükle yerine getireceğime, üzerime aldığım işleri dikkat ve özenle yapacağıma, namusum ve şerefim üzerine yemin ederim.
                            <p>
                             <strong>
                              Anayasa Başkanı Yemini:
                             </strong>
                             Türk milleti tarafından demokrasiye âşık Türk evlatlarının vatan ve millet sevgisine emanet ve tevdi olunan Türkiye Cumhuriyeti Anayasasını koruyacağıma; görevimi doğruluk, tarafsızlık ve hakka saygı duygusu içinde, sadece vicdanımın emrine uyarak yapacağıma, namusum ve şerefim üzerine ant içerim.
                             <p>
                              Hemşire Yemini: Yüklenmiş olduğum sorumlulukların bilincinde, geliştirdiğim anlayış ve becerilerimle, herhangi bir ırk, inanç, siyasal veya sosyal düzen ayrımı gözetmeksizin, hastalarıma bakacağıma, hayatı korumak, ızdırabı hafifletmek, sağlığı yüceltmek için gereken her türlü çabayı göstereceğime; bakımım altındaki hastaların, bütün değer ve dini inançlarına saygı duyacağıma, bana birileriyle ilgili olarak verilen tüm bilgileri saklayacağıma, hayatı ya da sağlığı tehdit edebilecek her türlü girişimlerden sakınacağıma; sağlık mesleki bilgi ve becerilerimi en üst düzeyde tutmaya çalışacağıma, sağlık ekibinin bütün üyeleri ile işbirliği yapacağıma ve onları destekleyeceğime; bunların tümünü yaparken, uluslararası hemşirelik ahlak yasasının onurunu korumak için gerekecek bütün çabaları sarf edeceğime ve hemşireliğin bütünlüğünü koruyacağıma ant içerim.
                              <p>
                               <strong>
                                Veteriner Yemini:
                               </strong>
                               Hekimlik mesleği üyeleri arasına katıldığım şu anda yaşamımı insanlık yoluna adayacağıma; meslek sahibi olmamda bana emeği geçenlere saygı ve minnettarlığımı koruyacağıma, sanatımı doğrulukla yapacağıma ve mesleğimi onurlandıracağıma; meslektaşlarımla ve görevim gereği ilişki kuracağım diğer iş ve meslek sahipleri ile tam bir anlayış ve işbirliği içinde çalışarak hayvan ve insan sağlığına hizmet edeceğime; hayvan sahiplerinin duygu ve düşüncelerine saygı duyacağıma, insan yaşamına özen göstereceğime; meslek sanatımın uygulanması sırasında öğreneceğim sırları açıklamayacağıma; bilimsel yöntemlere uyarak tedavi ve araştırma yapacağıma, yararsız yöntemlerden kaçınacağıma; hasta sahiplerinin ve görev götürdüğüm kişi ve kurumların politik, sosyal eğilimlerini ve dini inançlarını gözetmeksizin hizmet edeceğime şerefim üzerine söz verir, ant içerim.
                               <p>
                                <strong>
                                 Olimpiyat Yemini:
                                </strong>
                                Olimpiyat Oyun-ları’nın açılış töreni sırasında oyunlara katılan bütün sporcular şöyle yemin eder: “Olimpiyat Oyunları’nda ülkemin şerefi ve sporun zaferi için kurallara uyarak dürüst yarışacağımıza ve gerçek sportmenlik ruhu içinde mücadele edeceğimize ant içeriz.”
                               </p>
                               <h3>
                                <span>
                                 Yemini olmayanlara yemin yazılır!
                                </span>
                               </h3>
                               <p>
                                <strong>
                                 Gazeteci Yemini:
                                </strong>
                                Birçok mesleğin yemini olmasına rağmen, gazetecilik mesleğini yapanların medya etik kuralları olmasına rağmen yazılı bir yemini yok. Peki, olsa nasıl olurdu? İşte teklifim: “Medya etik kurallarına harfiyyen uyacağıma, insanların inanç ve değerlerine saygı duyacağıma, haberimin içine bir çuval yalan katmayacağıma, özel hayatı didiklemeyeceğime, haberlerimi yazarken Google’dan copy-paste yapmayıp araştıracağıma, gerçeklerden uzak durmayacağıma, darbe heveslileri ile iş tutmayıp onlara çanak tutmayacağıma, mesleğimi şahsi menfaatlerim için kullanmayacağıma, sansüre izin vermeyeceğime, reyting ve tiraj için gerçeklerden sapmayacağıma, namusum ve şerefim üzerine ant içerim.
                                <p>
                                 <strong>
                                  Gelin Yemini:
                                 </strong>
                                 Birlikte yaşamaya adım attığımız şu anda evliliğin üzerime yüklediği sorumluluktan kaçmayacağıma, dizilerin ve kadın programlarının tiryakisi olmayacağıma, futbol maçının olduğu saatlerde temizlik yapmayacağıma, kredi kartını dengeli kullanacağıma, her ağladığımda annemin evine gitmekle tehdit etmeyeceğime, özel günlerde hediye almadın diye somurtmayacağıma, hayatım boyunca seni seveceğime ant içerim.
                                 <p>
                                  <strong>
                                   Damat Yemini:
                                  </strong>
                                  Birlikte yaşamaya adım attığımız şu anda kocalık görevlerini harfiyyen yerine getireceğime, futbol maçlarının tiryakisi olmayacağıma ve sadece kendi takımımın maçını izleyeceğime, televizyon kumandasını ortak kullanacağımıza, arada sırada sana hediyeler alacağıma, mesai bahanesiyle arkadaşlarla geç vakitlere kadar takılmayacağıma, özel gün ve haftalarımızı unutmayacağıma, kahvehane kültüründen ve şans oyunlarından uzak duracağıma, hayatım boyunca seni seveceğime ant içerim.
                                  <p>
                                   <strong>
                                    Sosyal Medya Yemini:
                                   </strong>
                                   İnternet dünyasını verimli kullanacağıma ve zamanımın büyük kısmını bu sanal ortamda geçirmeyeceğime, her gördüğüm şeyi tweet niyetine yazmayacağıma, her tweeti retweet etmeyeceğime, hoşuma gitmeyen twetlerle ilgili yazarına hakaret dolu ifadeler kullanmayacağıma, ‘beni her takip edeni ben de takip ederim’ demeyeceğime ve akıllı olacağıma, facebooktan dürtmeyeceğime, okumadan beğen butonuna basmayacağıma, uygunsuz mesaj ve fotoğraflar paylaşmayacağıma, instagram’dan çiçek böcek fotoğrafları paylaşıp durmayacağıma, kısacası klavye delikanlısı olmayacağıma söz verir, RT ederim.
                                  </p>
                                 </p>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Fanri Aksoy, 20 February 2013, 11:36
> Hayatımızda öyle çok gerekli gereksiz yemin ediyoruz ki bu konuya dikkat çekip uyardığınız için teşekkür ederiz. Keşke yemin etmeye gerek kalmadan doğruyu söyleyebilsek. Meslek yeminleri de çok saçma tabii ki. Bu arada Salih Bey’in önerdiği sosyal medya, gazeteci, gelin ve damat yeminlerini de çok s...

### Büşra Nur Kırca, 19 February 2013, 11:39
> Yazıyı büyük bir keyifle okudum. Gerçekten de hayatımız saçma sapan, gerekli gereksiz yeminlerle geçiyor. Bu konuya değinmeniz iyi olmuş. Yemin etmeyi öyle sıradanlaştırıyor, öyle basitleştiriyoruz ki... Oysa yeminin önemi, değeri ve anlamını bilsek kolay kolay ağzımıza almayız herhalde. Bir de deği...

Kaynak: [www.aksiyon.com.tr](http://www.aksiyon.com.tr:80/aksiyon/haber-34882-hayatimiz-yemin-yine-ettim-demin.html), [web.archive.org (arşiv bağlantısı)](http://web.archive.org/web/20130914080507/http://www.aksiyon.com.tr:80/aksiyon/haber-34882-hayatimiz-yemin-yine-ettim-demin.html)
