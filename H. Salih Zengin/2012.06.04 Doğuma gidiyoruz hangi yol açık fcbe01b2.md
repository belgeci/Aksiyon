# Doğuma gidiyoruz, hangi yol açık?

*H. Salih Zengin 2012.06.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Trafiğin keşmekeş olduğu saatlerde bütün sürücülerin dikkat kesildiği Radyo Trafik, 6 bin 500 gönüllü muhabiri ile sürücülere nefes aldırmaya çalışıyor.
  </font>
 </div>
 <div id="newsText">
  <font class="detail-text">
   <p>
    ‘Hanımı doğuma götürüyorum, lütfen açık yolları söyler misiniz?”, “Toplantıya geç kaldım, nereden gideyim?”, “Şu an E-5’te kaza var, trafik ilerlemiyor.”… Radyo Trafik, bu türden dinleyicilerin canlı yayına bağlandığı ve yoğun trafikte dikkat kesildiği bir radyo. İstanbul’un en büyük problemlerinin başında trafik geliyor şüphesiz. Bazı saatlerde durma noktasına gelen ve insana saç baş yolduran trafiğin içinde bunaldığınızda eliniz ister istemez 104.2 frekansına kayıyor. Bulunduğunuz istikametteki yol durumunu radyoya bağlanan gönüllü muhabirlerin ikazlarıyla öğrenerek rotanızı değiştirmeniz mümkün olduğu gibi, sürekli tekrarlanan canlı yayın telefonlarına bağlanarak bulunduğunuz bölgedeki trafik durumunu da diğer dinleyicilerle paylaşmak mümkün.
   </p>
   <p>
    2 buçuk yıl önce Saran Holding bünyesinde kurulan radyo, sanki trafikteyken çıldırma noktasına gelmiş insanların kurduğu bir frekans izlenimi bırakıyor. Genel Yayın Yönetmeni Cezayir Doğan, radyoculuk sektöründe herkesin konuşup dillendirdiği bu radyo fikrini Saran Holding’le birlikte gerçekleştirerek hiç ummadıkları bir dinleyici kitlesine kavuşmuşlar. “Amerika, Rusya ve İngiltere’de bu tarz radyo örnekleri var. Hatta öğrendik ki İran’da 30 yıldır yayın yapan bir trafik radyosu varmış. O örnekleri inceleyip İstanbul’a uyarladık, kadro oluşturduk ve hayata geçirdik. Sadettin Saran Bey sosyal sorumluluk projelerine çok büyük önem verir. Trafiğin eğitici ve öğretici yönü de olduğu için gelen öneriye hemen onay verdi.” diyen Doğan, radyoya katılan ilk dinleyicinin kendi ulaştırma birimlerinden bir arkadaşları olduğunu ve insanlara nasıl aramaları gerektiği yönünde örnek oluşturduklarını kaydediyor.
   </p>
   <p>
    Her gün üç saatlik yayında sadece kendisi en az 300-500 telefona bakan Cezayir Doğan, çağrı merkezi hizmeti vermediklerinin altını çiziyor. Zira, radyoyu arayarak yol durumu soranlar hâlâ mevcut. Ancak onlar sadece çaresiz durumda olanların yardımına koşuyorlar. Bu şekilde hastaneye yetişmeye çalışan iki hamilenin imdadına yetişmişler ve trafikte sıkışıp kalan bu insanları dinleyicilerin sokak sokak verdikleri yol tarifiyle hastaneye ulaştırmayı başarmışlar.
   </p>
   <p>
    “Manevi yönden çok dua alıyorum, insanlar teşekkür ediyorlar. Sorunları çözüyoruz çünkü. Gönüllü muhabir listemiz 6500 kişiye ulaştı. Dakika dakika yol durumunu trafikteki dinleyicilerimiz sayesinde canlı olarak aktarıyoruz. 10 bin kişinin de bizde telefonu mevcut. Yanlış bilgi vereni de arayıp uyarıyoruz. İlk etapta böyle bir korkumuz vardı ama biri yalan söylediğinde hemen arkasından o bölgedeki birisi hemen arayarak düzeltiyor zaten yanlışı.” diyen Yayın Yönetmeni Doğan, kış aylarında radyoya bağlanan insanların sayısında büyük artış yaşandığını belirtiyor. Geçen kış sadece üç ay içerisinde 70 bin kişiyi yayına aldığını kaydeden Doğan, trafik şartları ağırlaştıkça telefonla arayanların sayısının arttığını söylüyor. Bahsedilen rakamlar göz önüne alındığında ulusal radyoların reytingini bile solladığını söyleyebiliriz Radyo Trafik’in... Hâliyle reklam gelirleri de ulusal radyolarla yarışıyor.
   </p>
   <p>
    <img alt="" height="379" src="http://web.archive.org/web/20120608064157im_/http://medya.aksiyon.com.tr/aksiyon/2012/06/04/salih-radyo-trafik-3.jpg"/>
   </p>
   <p>
    <strong>
     Reytingi trafik sıkışıklığına bağlı
    </strong>
   </p>
   <p>
    104.2 Radyo Trafik’in reytingi İstanbul’un trafiği ile paralel ilerliyor. Trafik ne kadar sıkışıksa radyo frekansını dinleyenlerin ve arayanların sayısı o kadar artıyor. Hâliyle İstanbul’un trafik sorunu bitmeyeceğine ve katlanarak artacağına göre dinleyiciler için Radyo Trafik önemini her zaman koruyacak gibi görünüyor.
   </p>
   <p>
    Peki bir gün gerçekten trafik sorunu biterse ne olur, radyo yayını kesilir mi? Cezayir Doğan, radyonun trafik yanında İstanbul’un sorunlarına odaklanan bir radyo olduğunu belirtiyor hemen. Çünkü radyoda yol durumunun yanı sıra ilçe belediyelerinden haberler, kültür sanat rehberleri, elektrik-su kesintisi, otobanda kalan bir köpek, kazılıp unutulmuş bir çukur gibi haberler de yayımlanıyor ve belediye başkanları programda ağırlanıyor. 24 saat kesintisiz süren yayın sırasında 15’er dakikada bir yol durumu hakkında bilgi veriliyor. Tabii ara sırada Türkçe ve yabancı pop şarkılarını da duymak mümkün radyodan.
   </p>
   <p>
    “Biz şehir radyosu olmaya çalışıyoruz. Çünkü İstanbul’un medyası yok. İstanbul sesini duyuramıyor.” diyen Doğan, sırf yayına katılmak için evinin ya da işyerinin balkonuna çıkıp yol durumunu gözetleyen, bilgi veren ve fotoğraf çekip gönderen sadık dinleyecilerinin olduğunu ifade ediyor. Hatta öyle ki, kaza yerine gidip canlı yayında kazazedeyi programda konuşturan, trafik polislerinden bilgi alıp radyodan aktaran gönüllü dinleyicileri bile mevcut. Yani kelimenin tam anlamıyla her dinleyici AKOM’da görevli olan ve radyolara trafik bilgisi aktaran bir Murat Kazanasmaz edasında. Söz Murat Kazanasmaz’dan açılmışken Cezayir Bey’e bu önemli ismi radyolarına transfer edip etmeyeceklerini soruyoruz: “Murat Kazanasmaz arkadaşımız, severiz kendisini. Onun bilgilerinden de yararlanıyoruz. Birkaç kez bağlandı radyomuza ve bilgi verdi. Kendisi bu işi başlatan kişidir. Elbette transfer etmek isteriz onu. Ancak onun bir işi var ve orada mutlu. Keşke gelse, seve seve çalışırız.”
   </p>
   <p>
    Şimdilik sadece İstanbul’da yayın hayatını sürdüren Radyo Trafik başka illere ya da Türkiye’nin tamamına yayın yapan bir radyo kimliğine kavuşacak mı? Genel yayın yönetmeni Ankara ve İzmir’deki trafiği düşünerek buralarda da yayın yapmayı planladıklarını kaydediyor. Ancak Türkiye çapında bir yayının dinleyici açısından kafa karıştırıcı olabileceğini ve Marmara Bölgesi için planları olduğunu belirtiyor. Yani bu radyonun yayın anlaşıyına göre bir yerde radyo kurmak için frekans durumundan önce trafik durumu belirleyici oluyor.
   </p>
   <p>
    Peki sürekli kapanan yollardan, ilerlemeyen trafikten, kazalardan haber veren radyoyu dinlemek trafikteki insanı daha çok germez mi? Cezayir Doğan, İstanbul’u bilen birisi için bu bilgilerin bulunmaz bir nimet olduğunu öne sürüyor. “Çünkü aldıkları bilgilerle kendine alternatif yollar çizebiliyorlar. Biz hiç trafiğe takılmadan çıkıp gezebiliyoruz. Ara yolları kullanmayı bilmiyor insanlar. Tayakadın diye bir yol var, TEM tıkalı iken orayı kullanırsan bomboş. Ancak kaybolurum korkusundan kimse ara yollara sapmıyor. Bizim en büyük işlevimiz bu; insanlara alternatif yolları sunmak ve anayollardaki trafiği azaltmak.”
   </p>
   <p>
    Tabii bunun yanında trafik felç durumdaysa insanlara yola çıkmamalarını, bir lokantada yemek yemelerini, sinemaya ya da çay içmeye gitmelerini tavsiye etmekten de geri durmuyorlar.
   </p>
   <p>
    İnsanlardan sadece trafik bilgisi isteyen radyo, trafik ile ilgili ahkam kesip çözüm önerisi sunan, bağırıp çağıran ve siyaset yapan dinleyicilerden şikâyetçi. Ancak zaman zaman buna engel olamadıkları da ortada. Bazen komik telefonlar da almıyor değiller. Bunlardan bir tanesi geçen aylarda yaşanmış. Radyoyu arayan bir hanımefendi, “Bir gün önce, şu saatte, şu yolda trafik var mıydı?” diye sorunca bir mana verememişler. Ancak kadın daha sonra eşinin o saatte trafiğe takıldığını söyleyip eve geç geldiğini, eşinin doğru söyleyip söylemediğini merak ettiğini ağzından kaçırmak durumunda kalmış.
   </p>
   <p>
    Her gün ortalama 300 telefona bakan Radyo Trafik’in yayın yönetmeni Cezayir Doğan, trafiğe takılmamak için evden çok erken, işten de çok geç çıktığını kaydediyor. Bazen yanlışlıkla cep telefonunu ‘Buyrun, Radyo Trafik” diyerek açması ise kaçınılmaz bir son...
   </p>
   <p>
    <span>
     <strong>
      Radyo Trafik Genel Yayın Yönetmeni Cezayir Doğan: Alternatif yollar aplikasyonu geliyor!
      <p>
      </p>
     </strong>
    </span>
    Biz bu formatı oturtana kadar her gelen eleştiriyi dikkate aldık. Ama olması gereken de bu değil. Bilgi alma verme anlamında sorun yok. Ama istiyoruz ki çözüm odaklı bir mecra olalım. Bunun için konferanslar düzenleyeceğiz, taksici ve minibüsçüleri bir araya getirip onlara ilk yardım eğitiminin verilmesini sağlayacağız. Servisçileri bir araya getireceğiz. Yurtdışından uzmanları getirip trafik sorunlarını nasıl çözdüklerini konuşacağız. Bize bugüne kadar ulaşan bütün bilgileri, alternatif yolları not alıp kayda geçiriyoruz. Arkadaşlarımızı yola çıkartıp gezdiriyoruz. Yazılım aşamasındayız. Alternatif yollarla ilgili bir cep telefonu aplikasyonu yapıyoruz. Kamerayla çekiyoruz. Bölge bölge bu yolları sunacağız. Yollardaki problemleri çıkarıyoruz ve bunları AKOM’a sunacağız. Bu müdahalelerle trafik rahatlar. Toplu taşıma şart, Amerika’yı yeniden keşfetmeye gerek yok. Metro, otobüs daha konforlu olsa ve çoğalsa herkes kullanır. Her tarafımız deniz, onu kullanamıyoruz. Bu alternatif artırılsa, daha ucuz olsa niye arabaya binsin insanlar?
   </p>
   <p>
    <span>
     <strong>
      Baki Şener (Sigorta Teftiş Kurumu müfettişi): Ehliyeti olanın önce kendisine saygısı olmalı
      <p>
      </p>
     </strong>
    </span>
    Asıl branşım gemi inşaat mühendisliği. Sigorta müfettişi olmam sebebiyle sürekli trafik içindeyim. Aynı zamanda fahri trafik müfettişiyim. Trafikteki bilinçsizlikten dolayı araştırma içimdeydim. Tesadüfen bu radyoyu açtım ve ondan sonra sürekli dinleyicisi oldum. Orada Cezayir Bey gönüllü muhabirlikten bahsediyordu. Ben de bağlanmaya başladım ve olumlu bilgiler aktardım. Yurtdışında yaşadıklarımı ve deneyimlerimi de aktardım. Radyo Trafik’e desteğim olsun istedim. Gönüllü muhabirlerle bir araya geldik ve bu birliktelik güç verdi. Ben her gün bağlanıyorum yayına. Görevim gereği yol durumunu kendim için takip ediyor, aynı zamanda da dinleyicilerle paylaşıyorum. Müthiş derecede bana faydalı oluyor. Alternatif yollar konusunda iyyim. Görevim gereği Türkiye genelindeki trafiğini de iyi bilirim. Telefonla arayıp İzmir, Antalya, Konya, Trabzon’dan yol soran var. Şoförlerimiz bilinçsiz. Her ehliyet alanın önce kendine saygısı olması gerekir ki, trafikteki insanlara da saygısı olsun. Bilinçsizce şerit değiştirenler var. Her frene basılması, 30 saniyelik gecikme kuyruğun uzaması demektir. Herkes şeridinde devam etse büyük oranda trafik rahatlar.
   </p>
   <p>
    <span>
     <strong>
      Aziz Bora (Özel bir şirkette yönetici): Alternatif yolları iyi bilirim
      <p>
      </p>
     </strong>
    </span>
    İşim icabı her gün trafikteyim. Özel bir şirkette yöneticiyim ve iş toplantıları için sık sık trafiğe çıkmak zorunda kalıyorum. Radyo Trafik ile bir kazaya şahit olduğum esnada tanıştım ve bir kere aramıştım. Bir daha da aramadım. Ancak daha sonra onlar telefon açarak “Gönüllü muhabir olmak ister misiniz?” dediler.  Ben de gönüllü muhabir olacak birisi olmadığımı, işimin gücümün olduğunu belirttim. Onlar da izah ettiler ve zaman zaman telefonla bağlanmamı istediler. Bu şekilde katılmış oldum Radyo Trafik’e. Gördüğüm her olayı telefonla aktarıyorum. Alternatif yolları iyi biliyorum ve bu yolları bildirmek için arıyorum. Her tür olayı bildiriyorum. Günde üç dört kez aradığımız da oluyor. Sırf aramak için aramıyoruz. Bilgilerimizden faydalanan çok insan oluyor ve bu beni çok mutlu ediyor. Gönüllü muhabirlerle bir araya gelmeyi isterim.
   </p>
   <p>
    <strong>
     <span>
      Şaban Kayacı (Servis şoförü): Radyo Trafik’le kazancım arttı
     </span>
     <p>
     </p>
    </strong>
    Radyo ile tesadüfen tanıştım. Hiç radyo dinlemem araçta, haber dinlerim. Cezayir Bey’in verdiği bilgiler ilgimi çekti, takıldım. Hayatı sürekli yollarda geçen birisi olarak takılmamak da mümkün değil zaten. Üç-dört ay dinleyici olarak takip ettim. Günde sekiz saat trafikteyim. Servisçiyim, üç firmanın servisini yapıyorum. Sonrasında ben de bu hizmetin karşılığında borcum olduğunu düşünerek bilgi vermeye başladım. Yoldaki sorunları bildirmeye başladım ve gönüllü muhabir oldum. Hemen hemen her gün genelde akşam ve sabah saatlerinde bağlanıyorum. Favorimiz Turan Bey’dir. En gönüllü muhabirimizdir, her gün bağlanır. Konuşma ve tarzıyla hoşumuza giden birisi. O çıkınca gülümsüyoruz trafikte. Cezayir Bey kahvaltı programı düzenledi fakat bu tanışmaya katılamadım. Ama çevremizdekileri tanıyorum. Günde iki-üç saat vakit kazanıyorum Radyo Trafik sayesinde. TEM-Ataşehir’i kullanıyorum, kaza olduğunda öğreniyorum, başka bir yere kaçıyorum hemen. Ben yakıtla ekmeğimi kazanan bir insanım, o da maddi olarak bana yansıyor.
   </p>
  </font>
 </div>
 <div>
 </div>
 <div>
 </div>
</div>


## Yorumlar

### şaban kayacı, 05 June 2012, 11:13
> Yayınınıza teşekkürler. Radyomuz bize çok şey kazandırdı. Maddi kazancın yanı sıra,trafiğe takılıp saç baş yolmaktan, sinir ve stres olmaktan kurtulduk. Daha da önemlisi Radyo Trafik bizi bilinçlendirdi. Artık daha duyarlı hareket ediyoruz trafikte. Teşekkürler Radyo Trafik.

Kaynak: [www.aksiyon.com.tr](http://www.aksiyon.com.tr:80/aksiyon/haber-32742-doguma-gidiyoruz-hangi-yol-acik.html), [web.archive.org (arşiv bağlantısı)](http://web.archive.org/web/20120608064157/http://www.aksiyon.com.tr:80/aksiyon/haber-32742-doguma-gidiyoruz-hangi-yol-acik.html)
