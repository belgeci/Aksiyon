# Bugün günlerden boş günlere gün bulma günü!

*H. Salih Zengin 2014.01.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Neredeyse her gün bir özel gün kutlanıyor dünyamızda. Öyle ki boş geçen ve kutlanmayan bir gün neredeyse yok. Kendi kendimize icat ettiğimiz günlerin ise sayısı belli değil. Olanları biz toparladık, vaktiniz varsa boşlukları da siz doldurun...
  </font>
 </div>
 <div id="newsText">
  <font class="detail-text">
   <p>
    Eskilerin özel gün dediği ‘kocakarı soğuklarının sona erme günü’, ‘koç katımı fırtınası günü’, ‘zemheri günü’, ‘öküz fırtınası günü’dür. Her otu böceği özel gün ilan edip yılın bütün günlerini ana baba gününe çevirmekse bu çağın icadı. İnsan evladı, dünyanın kendi etrafındaki dönüşüne bir yıl adını takıp hesaplamaya başladığından beri takvim denilen şeyi kullanıyor. Yılı 365 gün ilan etmek yeterli olmadığı için her güne de özel bir gün tabelası çakılıyor ki boş anımız kalmasın. Artan altı saati de dört yılda bir, şubat 29 yaparak meseleye kaynak yapılıyor. O günü de bazı aklı evveller ‘Bekâr Erkekler Günü’ ilan ederek hiç olmazsa dört yılda bir eğleniyorlar.
   </p>
   <p>
    Peki, takvimin bir yaprağında özel bir günle yer almak nasıl mümkün oluyor? Bunun resmî bir yolu yok elbette. Yılın bir gününü gözünüze kestirip ahaliye davul zurna ile ilan edecek bir nevi PR çalışması gerekiyor. Bekârlığın kişiye; hayatı boyunca, arkadaş düğünlerinde kasap havası oynama hakkı sağlaması gibi bir durum söz konusu anlayacağınız. Bir günü özel bir gün ilan etmek için önce bir kamuoyu desteği gerekiyor. Yani öyle kafanıza göre, ‘Twit atıp birbirimizi takip etme günü’ ya da ‘Dünya hemzemin geçitler bilinçlendirme günü’ veya ‘Süne zararlısı ile etkin mücadele günü’ gibi bir gün icat edip literatüre sokmanız pek muhtemel değil. Böyle bir durumda güneşe bırakılmış darbukanın derisi gibi gerilmeniz işten bile değil.
   </p>
   <p>
    Daha çok sivil toplum kuruluşları tarafından ortaya atılan ve devreye sokulan özel günlerin yanında, tarihî bir hikâyeye dayanan ve sonrasında kapitalizmin tayin ettiği rotaya göre şekillenen günler de olabiliyor. Bakınız Anneler Günü, Babalar Günü, yılbaşı... Tabii bunun yanında sağlık, edebiyat, sanat, çevre gibi konulara dikkat çekmek için Birleşmiş Milletler’in kabul edip devreye soktuğu özel günler de var ki bunlar hükümet adamlarına yarar. Nutuk atacak bir konu buldukları için sevindirik olurlar. Onların da ekmek parası bu tabii ki. Konuşmak için seçilmişler ne de olsa. Yılın her gününde bir yaraya parmak basacak mevzu olmasından mülhem, mesailerini boş geçirmezler. Bir gün engellilerin haklarından bahsedip yapılması gerekenleri sıralarlar, ertesi gün dünya toptancılarının sorunlarından dem vururlar. Her yıl mutat olarak aynı konuşma balonları gazete sayfalarından, televizyon ekranlarından geçer ki ecelden kaçabilsen bunlardan kaçamazsın. Doku doku aynı bez, oku oku aynı söz...
   </p>
   <p>
    <strong>
     Dünya Tuvalet Günü ne ola ki?
    </strong>
   </p>
   <p>
    Özel günleri sahiplenme konusunda meslek erbabını tek geçerim. Bu konuda yukarıda bulut var deyin bulutlara merdiven dayarlar. Doktorlar, ebeler, gazeteciler, veterinerler, bilgisayar mühendisleri, muhasebeciler, gazete dağıtıcıları, biyologlar, toptancılar, iç mimarlar, serbest paraşütçüler, hava trafik kontrolörleri, kaykaycılar, denizciler, laborantlar, öğretmenler, astsubaylar, fotoğrafçılar, kimyagerler, çiftçiler, rehberler, hostesler, programcılar, avcılar, inşaat mühendisleri, madenciler, çeviriciler ve din görevlileri yılın belli günlerine konuşlanmışlar bile. Yani daha gün çok elbette. Hâliyle tavuk yumurtası üreticilerinden su dağıtıcılarına, overlokçulardan çağrı merkezi çalışanlarına kadar her meslek grubundan yeni ataklar bekliyoruz. Meslek gruplarının kendi sorunlarını aktarmak için fırsat oluşturma çabalarını anlamak mümkün ama bazı günler var ki insan bunlara hayret etmekten geri durmuyor. Temsil ‘Dünya Kucaklaşma Günü’... İnsan birileriyle kucaklaşmak için bir yıl boyunca bekler mi yahu? Hadi onu geçtik ‘Hijyen Günü’, ‘El Yıkama Günü’ diye bir şey var. Bunları da geçsek Dünya ‘Tuvalet Günü’ne takılmamak elde değil. Allah bu günü de, Dünya Uyku Günü’nü de icat edenlerden razı olsun. Büyük bir boşluğu doldurmuşlar. Hadi bunlar yaşayanları ilgilendiren ve normal yaşamlarıyla bir şekilde ilişki kurulabilen mevzular. Dağlar Günü, Pi Günü, Ağaç Günü, Metallica Günü, Havlu Günü, Limit Aşım Günü, Makarna Günü, Okyanus Günü, Kaykay Günü, Arı Günü, Krizantem Günü ne ola ki, anlayan beri gelsin. Hatta bu da yetmemiş, Dünya Dünya Günü’nü bile icat eden olmuş.
   </p>
   <p>
    Bu konu çok su kaldırır, o yüzden kısa kesip sizi bazısı anlamlı, bazısı suya tirit günlerle baş başa bırakalım. Ezcümle, her günün vakti saati belli de kıyamet günü belli değil işte. Asıl gün budur, sıkıysa onu kutlayın!
   </p>
   <h3>
    <span>
     <strong>
      GÜNLERDEN GÜN BEĞEN!
     </strong>
    </span>
   </h3>
   <p>
    <strong>
     OCAK
    </strong>
   </p>
   <ul>
    <li>
     1 Ocak: Yılbaşı
    </li>
    <li>
     1-7 Ocak: Veremle Savaş Haftası
    </li>
    <li>
     7-14 Ocak: Beyaz Baston (Körler) Haftası
    </li>
    <li>
     8 Ocak: Görme Özürlüleri Günü
    </li>
    <li>
     9 Ocak: Enerji Tasarrufu Haftası
    </li>
    <li>
     10 Ocak: Çalışan Gazeteciler Günü
    </li>
    <li>
     10 Ocak: İdareciler Günü
    </li>
    <li>
     15 Ocak: Kirli Hava ile Savaş Haftası
    </li>
    <li>
     16 Ocak: Dünya Hijyen Günü
    </li>
    <li>
     16 Ocak: Basın Onur Günü
    </li>
    <li>
     21 Ocak: Dünya Kucaklaşma Günü
    </li>
    <li>
     25-31 Ocak: Dünya Cüzzam Haftası
    </li>
    <li>
     26 Ocak: Dünya Gümrük Günü
    </li>
    <li>
     29 Ocak: Batı Trakya Türkleri Millî Direniş Günü
    </li>
   </ul>
   <p>
    <strong>
     ŞUBAT
    </strong>
   </p>
   <ul>
    <li>
     2 Şubat: Dünya Sulak Alanlar Günü
    </li>
    <li>
     4 Şubat: Dünya Kanser Günü
    </li>
    <li>
     7 Şubat: Dünya Güvenli İnternet Günü
    </li>
    <li>
     9 Şubat: Dünya Sigarayı Bırakma Günü
    </li>
    <li>
     13 Şubat: Dünya Radyo Günü
    </li>
    <li>
     14 Şubat: Sevgililer Günü
    </li>
    <li>
     14 Şubat: Dünya Öykü Günü
    </li>
    <li>
     15 Şubat: Dünya Çocukluk Çağı Kanser Günü
    </li>
    <li>
     17 Şubat: Dünya Kediler Günü
    </li>
    <li>
     20 Şubat: Dünya Sosyal Adalet Günü
    </li>
    <li>
     21 Şubat: Dünya Ana Dili Günü
    </li>
    <li>
     21 Şubat: Dünya Rehberler Günü
    </li>
    <li>
     22 Şubat: İzciler Dünya Düşünce Günü
    </li>
    <li>
     27 Şubat: Dünya Ressamlar Günü
    </li>
    <li>
     28 Şubat: Sivil Savunma Günü
    </li>
    <li>
     28 Şubat: Ender Hastalıklar Günü
    </li>
   </ul>
   <p>
    <strong>
     MART
    </strong>
   </p>
   <ul>
    <li>
     1 Mart: Muhasebeciler Günü
    </li>
    <li>
     1-7 Mart: Yeşilay Haftası
    </li>
    <li>
     1-7 Mart: Deprem Haftası
    </li>
    <li>
     1-7 Mart: Girişimcilik Haftası
    </li>
    <li>
     4 Mart: Dünya Cinsel İstismar ile Savaşma Günü
    </li>
    <li>
     6 Mart: Hukuk Devleti Günü
    </li>
    <li>
     7 Mart: Resmî Metallica Günü (San Francisco)
    </li>
    <li>
     8 Mart: Dünya Kadınlar Günü
    </li>
    <li>
     8-14 Mart: Bilim ve Teknoloji Haftası
    </li>
    <li>
     12 Mart: İstiklâl Marşı'nın Kabulü ve Mehmet Akif Ersoy'u Anma Günü
    </li>
    <li>
     13 Mart – Dünya Böbrek Günü
    </li>
    <li>
     14 Mart: Pi Günü
    </li>
    <li>
     14 Mart: Tıp Bayramı
    </li>
    <li>
     14 Mart – Dünya Rotaract Günü
    </li>
    <li>
     14 Mart – Dünya Rotaract Günü
    </li>
    <li>
     15 Mart: Dünya Tüketiciler Günü
    </li>
    <li>
     15 Mart: Dünya Yaşlılar Günü
    </li>
    <li>
     16 Mart: Dünya Vicdan Günü
    </li>
    <li>
     18 Mart: Şehitler Günü
    </li>
    <li>
     18 Mart: Çanakkale Zaferi
    </li>
    <li>
     18 Mart: Şehitler Günü
    </li>
    <li>
     18-24 Mart: Yaşlılar Haftası
    </li>
    <li>
     20 Mart: Gençler Ve Çocuklar İçin Dünya Tiyatro Günü
    </li>
    <li>
     20 Mart- Dünya Mutluluk Günü
    </li>
    <li>
     21-28 Mart: Türk Dünyası ve Toplulukları Haftası
    </li>
    <li>
     21 Mart: Uluslararası Irk Ayırımı ile Mücadele Günü
    </li>
    <li>
     21: Mart: Dünya Ormancılık Günü
    </li>
    <li>
     21 Mart: Nevruz Günü
    </li>
    <li>
     21 Mart: Dünya Şiir Günü
    </li>
    <li>
     21 Mart: Dünya Bilgisayar Mühendisleri Günü
    </li>
    <li>
     21 Mart: Dünya Uyku Günü
    </li>
    <li>
     21 Mart: Dünya Ağaç Günü
    </li>
    <li>
     22 Mart: Dünya Su Günü
    </li>
    <li>
     23 Mart: Dünya Meteoroloji Günü
    </li>
    <li>
     24 Mart: Dünya Brüt İnsan Hakları İhlalleri Dikkate Alma Günü
    </li>
    <li>
     24 Mart: Dünya Tüberküloz Günü
    </li>
    <li>
     25 Mart: Gözaltına Alınan ve Kayıp Elemanlar İçin Dayanışma Günü
    </li>
    <li>
     25 Mart: Dünya Kölelik ve Transatlantik Köle Ticareti Kurbanlarını Anma Uluslararası Günü
    </li>
    <li>
     27 Mart: Dünya Tiyatrolar Günü
    </li>
    <li>
     27 Mart: Dünya Demiryolları Çalışanları Günü
    </li>
    <li>
     24-31 Mart: Kütüphaneler Haftası
    </li>
    <li>
     Martın Son Haftası: Vergi Haftası
    </li>
   </ul>
   <p>
    <strong>
     NİSAN
    </strong>
   </p>
   <ul>
    <li>
     1 Nisan: Dünya Şaka Günü
    </li>
    <li>
     2 Nisan: Dünya Otizm Farkındalık Günü
    </li>
    <li>
     2 Nisan: Dünya Yetimler Günü
    </li>
    <li>
     1-7 Nisan: Kanserle Savaş Haftası
    </li>
    <li>
     4 Nisan: NATO Günü
    </li>
    <li>
     4 Nisan: Mayın Bilinci Geliştirme Günü
    </li>
    <li>
     4 Nisan: Dünya Noterler Günü
    </li>
    <li>
     5 Nisan: Avukatlar Günü
    </li>
    <li>
     6 Nisan: Öldürülen Gazeteciler Günü
    </li>
    <li>
     7 Nisan: Dünya Sağlık Günü
    </li>
    <li>
     7 Nisan: Dünya Pide Günü
    </li>
    <li>
     7 Nisan: Kimyagerler Günü ve Kimyagerler Haftası
    </li>
    <li>
     8 Nisan: Dünya Romanlar Günü
    </li>
    <li>
     7-14 Nisan: Sağlık Haftası
    </li>
    <li>
     12 Nisan: Film Fotoğrafçılığı Günü
    </li>
    <li>
     10 Nisan: Laiklik Günü
    </li>
    <li>
     11 Nisan: Dünya Parkinson Günü
    </li>
    <li>
     14 Nisan: Şehitler Haftası
    </li>
    <li>
     14 Nisan: Dünya Toptancılar Günü
    </li>
    <li>
     15 Nisan: Büyümenin izlenmesi Günü
    </li>
    <li>
     15 Nisan: Dünya Sanat Günü
    </li>
    <li>
     15-22 Nisan: Turizm Haftası
    </li>
    <li>
     16 Nisan: Dünya Ses Günü
    </li>
    <li>
     16 Nisan: Biyologlar Günü
    </li>
    <li>
     17 Nisan: Verimlilik Haftası
    </li>
    <li>
     17 Nisan: Dünya Hemofili Günü
    </li>
    <li>
     17 Nisan: Köy Enstitüleri Günü
    </li>
    <li>
     18 Nisan: Dünya Anıtlar ve Sitler Günü
    </li>
    <li>
     19 Nisan: Misket Bombalarına Karşı Uluslararası Eylem Günü
    </li>
    <li>
     20-26 Nisan: Kutlu Doğum Haftası
    </li>
    <li>
     21-28 Nisan: Ebeler Haftası
    </li>
    <li>
     22 Nisan: Dünya Yeryüzü Günü
    </li>
    <li>
     23 Nisan: Ulusal Egemenlik ve Çocuk Bayramı
    </li>
    <li>
     23 Nisan: Dünya Kitap Günü
    </li>
    <li>
     24 Nisan: Dünya Lab Hayvanlar Günü
    </li>
    <li>
     25 Nisan 2013: Dünya Sıtma Günü
    </li>
    <li>
     25 Nisan: İstatistik Günü
    </li>
    <li>
     24 Nisan: Dünya Sekreterler Günü
    </li>
    <li>
     26 Nisan: Pilotlar Günü
    </li>
    <li>
     26 Nisan: Dünya Fikrî Mülkiyet Günü
    </li>
    <li>
     23-30 Nisan: Aşı Haftası
    </li>
    <li>
     27 Nisan: Dünya Grafik Tasarım Günü
    </li>
    <li>
     28 Nisan-4 Mayıs: Kardeşlik Haftası
    </li>
    <li>
     28 Nisan: Dünya İş Sağlığı ve Güvenliği Günü
    </li>
    <li>
     28 Nisan: Dünya İş Kazası Kurbanlarını Anma Günü
    </li>
    <li>
     28 Nisan: Dünya Laborantlar Günü
    </li>
    <li>
     29 Nisan: Dünya Dans Günü
    </li>
    <li>
     29 Nisan: Dünya Dilek Günü
    </li>
    <li>
     Nisan ayının son haftası: Dünya Veteriner Hekimler Günü
    </li>
    <li>
     30 Nisan: Uluslararası Caz Günü
    </li>
   </ul>
   <p>
    <strong>
     MAYIS
    </strong>
   </p>
   <ul>
    <li>
     1 Mayıs: İşçi Bayramı-Emek ve Dayanışma Günü
    </li>
    <li>
     1-7 Mayıs: Bilişim Haftası
    </li>
    <li>
     1-7 Mayıs: Karayolu Güvenliği ve Trafik Haftası
    </li>
    <li>
     1-7 Mayıs: Trafik ve İlk Yardım Haftası
    </li>
    <li>
     3 Mayıs: Dünya Basın Özgürlüğü Günü
    </li>
    <li>
     3 Mayıs: Dünya Astım Günü
    </li>
    <li>
     3 Mayıs: Türkçülük Günü
    </li>
    <li>
     4-10 Mayıs: İş Güvenliği Haftası
    </li>
    <li>
     5 Mayıs: Avrupa Günü
    </li>
    <li>
     5 Mayıs: Engelliler Günü
    </li>
    <li>
     5 Mayıs: Dünya Ebeler Günü
    </li>
    <li>
     5 Mayıs: Avrupa Günü
    </li>
    <li>
     5-13 Mayıs: Karayolu Güvenliği ve Trafik Haftası
    </li>
    <li>
     6-12 Mayıs: Kızılay Kan Haftası
    </li>
    <li>
     6 Mayıs: Hıdırellez
    </li>
    <li>
     6 Mayıs: Dünya Akordeon Günü
    </li>
    <li>
     7 Mayıs: Dünya Astım Günü
    </li>
    <li>
     Mayıs ayının ikinci pazar günü: Anneler Günü
    </li>
    <li>
     8-15 Mayıs: Vakıflar Haftası
    </li>
    <li>
     8 Mayıs: Talasemi Günü
    </li>
    <li>
     8 Mayıs: Dünya Erkekler Günü
    </li>
    <li>
     9-10 Mayıs: Dünya Göçmen Kuşlar Günü
    </li>
    <li>
     10 Mayıs: Danıştay ve İdari Yargı Günü
    </li>
    <li>
     10 Mayıs: Dünya Psikologlar Günü
    </li>
    <li>
     10 Mayıs: Dünya Sağlık İçin Hareket Et Günü
    </li>
    <li>
     12 Mayıs: Dünya Hemşireler Günü
    </li>
    <li>
     12 Mayıs: İşitme ve Konuşma Özürlüler Günü
    </li>
    <li>
     13 Mayıs: Türk Dil Bayramı
    </li>
    <li>
     13 Mayıs: Dünya Peyzaj Mimarları Günü
    </li>
    <li>
     13 Mayıs: Bedensel (Ortopedik) Sakatlar Günü
    </li>
    <li>
     14 Mayıs: Dünya Eczacılık Günü
    </li>
    <li>
     14 Mayıs: Dünya Çiftçiler Günü
    </li>
    <li>
     15 Mayıs: Hava Şehitlerini Anma Günü
    </li>
    <li>
     15 Mayıs: Yeryüzü İklim Günü
    </li>
    <li>
     15 Mayıs: Uluslararası Aile Günü
    </li>
    <li>
     15 Mayıs: Vicdani Ret Günü
    </li>
    <li>
     15-21 Mayıs: Gençlik Haftası
    </li>
    <li>
     15 Mayıs: Güçsüzler, Yaşlılar ve Korunmaya Muhtaç Çocuklar Günü
    </li>
    <li>
     16 Mayıs: Sakatların Genel Sorunları Günü
    </li>
    <li>
     17 Mayıs: Dünya Telekomünikasyon Günü
    </li>
    <li>
     18 Mayıs: Uluslararası Müze Günü
    </li>
    <li>
     18-24 Mayıs: Müzeler Haftası
    </li>
    <li>
     19 Mayıs: Atatürk'ü Anma, Gençlik ve Spor Bayramı
    </li>
    <li>
     20 Mayıs: Dünya Kek ve Pasta Günü
    </li>
    <li>
     21 Mayıs: Dünya Süt Günü
    </li>
    <li>
     21 Mayıs: Diyalog ve Kalkınma için Dünya Kültürel Çeşitlilik Günü
    </li>
    <li>
     22 Mayıs: Uluslararası Biyolojik Çeşitlilik Günü
    </li>
    <li>
     25 Mayıs: Dünya Etik Günü
    </li>
    <li>
     25 Mayıs: Havlu Günü
    </li>
    <li>
     29 Mayıs: İstanbul'un Fethi
    </li>
    <li>
     29 Mayıs: Dünya Multipl Skleroz (Ms) Günü
    </li>
    <li>
     29 Mayıs: Dünya Arı Günü
    </li>
    <li>
     31 Mayıs: Dünya Tütünsüz Günü
    </li>
    <li>
     31 Mayıs: Dünya Hostesler Günü
    </li>
    <li>
     31 Mayıs: Dünya İçmimarlar Günü
    </li>
   </ul>
   <p>
    <strong>
     HAZİRAN
    </strong>
   </p>
   <ul>
    <li>
     1 Haziran: Uluslararası Fenilketonüri Günü
    </li>
    <li>
     1 Haziran: Dünya Çocuk Günü
    </li>
    <li>
     1-7 Haziran: İyot Yetersizliği Haftası
    </li>
    <li>
     Haziranın ilk haftası: Açlıkla Mücadele Haftası
    </li>
    <li>
     5 Haziran: Dünya Çevre Günü
    </li>
    <li>
     Haziran ayının üçüncü pazarı: Babalar Günü
    </li>
    <li>
     6 Haziran: Dünya Diyetisyenler Günü
    </li>
    <li>
     8 Haziran: Dünya Okyanus Günü
    </li>
    <li>
     9 Haziran: Dünya Akreditasyon Günü
    </li>
    <li>
     12 Haziran: Dünya Çocuk İşçiliği ile Mücadele Günü
    </li>
    <li>
     14 Haziran: Dünya Gönüllü Kan Bağışçıları Günü
    </li>
    <li>
     15 Haziran: Küresel Rüzgâr Günü
    </li>
    <li>
     15 Haziran: Kaynanalar Günü
    </li>
    <li>
     16 Haziran: Türkiye Kamu Çalışanları Günü
    </li>
    <li>
     17 Haziran: Dünya Çölleşme ve Kuraklıkla Mücadele Günü
    </li>
    <li>
     20 Haziran: Dünya Mülteciler Günü
    </li>
    <li>
     21 Haziran: Dünya Kaykay Günü
    </li>
    <li>
     21 Haziran: Dünya Müzik Günü
    </li>
    <li>
     23 Haziran: Dünya Yozgatlılar Günü
    </li>
    <li>
     23 Haziran: Dünya Dul Kadınlar Günü
    </li>
    <li>
     25 Haziran: Dünya Şirinler Günü
    </li>
    <li>
     25 Haziran: Dünya Denizciler Günü
    </li>
    <li>
     26 Haziran: Uyuşturucu Kullanımı ve Trafiği ile Mücadele Günü
    </li>
    <li>
     26 Haziran: İşkence Kurbanlarına Destek Günü
    </li>
    <li>
     29 Haziran: Dünya Endüstriyel Tarım Günü
    </li>
    <li>
     30 Haziran: Emekliler Günü
    </li>
   </ul>
   <p>
    <strong>
     TEMMUZ
    </strong>
   </p>
   <ul>
    <li>
     1 Temmuz: Kabotaj ve Deniz Bayramı
    </li>
    <li>
     Temmuz 1. cumartesi: Uluslararası Kooperatif Günü
    </li>
    <li>
     2 Temmuz: Dünya UFO Günü
    </li>
    <li>
     1-7 Temmuz: İshalli Hastalıkları Önleme ve Ağızdan Sıvı Tedavisi Haftası
    </li>
    <li>
     3 Temmuz: Dünya Komşular Günü
    </li>
    <li>
     10 Temmuz: Dünya Hukuk Günü
    </li>
    <li>
     10 Temmuz: Dünya Nüfus Günü
    </li>
    <li>
     24 Temmuz: Gazeteciler ve Basın Bayramı
    </li>
    <li>
     28 Temmuz: Dünya Hepatit Günü
    </li>
    <li>
     30 Temmuz: Dünya Arkadaşlık Günü
    </li>
   </ul>
   <p>
    <strong>
     AĞUSTOS
    </strong>
   </p>
   <ul>
    <li>
     1 Ağustos: Anavatanına Dönenler Günü
    </li>
    <li>
     1-7 Ağustos: Dünya Emzirme Haftası
    </li>
    <li>
     13 Ağustos: Uluslararası Solaklar Günü
    </li>
    <li>
     16 Ağustos: Uluslararası Hacı Bektaş-ı Veli Anma Günü
    </li>
    <li>
     19 Ağustos: Dünya İnsani Yardım Günü
    </li>
    <li>
     19 Ağustos: Dünya Fotoğrafçılık Günü
    </li>
    <li>
     20 Ağustos: Dünya Limit Aşım Günü
    </li>
    <li>
     23 Ağustos: Köle Ticaretinin Yasaklanmasını Anma Uluslararası Günü
    </li>
    <li>
     26-30 Ağustos: Zafer Haftası
    </li>
    <li>
     30 Ağustos: Zafer Bayramı
    </li>
   </ul>
   <p>
    <strong>
     EYLÜL
    </strong>
   </p>
   <ul>
    <li>
     1 Eylül: Dünya Barış Günü
    </li>
    <li>
     3-9 Eylül: Halk Sağlığı Haftası
    </li>
    <li>
     8 Eylül: Dünya Okuma Yazma Günü
    </li>
    <li>
     8 Eylül: Dünya Fizyoterapistler Günü
    </li>
    <li>
     9 Eylül: Krizantem Günü
    </li>
    <li>
     10 Eylül: Dünya Serbest Paraşütçüler Günü
    </li>
    <li>
     13 Eylül: Dünya İlk Yardım Günü
    </li>
    <li>
     13 Eylül: Dünya Çikolata Günü
    </li>
    <li>
     13 Eylül: Avcılar Günü
    </li>
    <li>
     15 Eylül: Demokrasi Günü
    </li>
    <li>
     13 Eylül: Dünya Programcılar Günü
    </li>
    <li>
     14 Eylül: Dünya İlkyardım Günü
    </li>
    <li>
     15 Eylül: Dünya Prostat Günü
    </li>
    <li>
     16 Eylül: Uluslararası Ozon Tabakasını Koruma Günü
    </li>
    <li>
     19 Eylül: Şehitler ve Gaziler Günü
    </li>
    <li>
     20 Eylül: Dünya Fenerbahçeli Kadınlar Günü
    </li>
    <li>
     21 Eylül: Dünya Barış Günü
    </li>
    <li>
     21 Eylül: Dünya Alzheimer Günü
    </li>
    <li>
     22 Eylül: Dünya Otomobilsiz Yaşam Günü
    </li>
    <li>
     25 Eylül: Dünya Turizm Günü
    </li>
    <li>
     25 Eylül-1 Ekim: Yangından Korunma Haftası (İtfaiyecilik Haftası)
    </li>
    <li>
     26 Eylül: Dil Bayramı
    </li>
    <li>
     27 Eylül: Dünya Turizm Günü
    </li>
    <li>
     27 Eylül: Deniz Kuvvetleri Günü
    </li>
    <li>
     28 Eylül: Dünya Silahsızlanma Günü
    </li>
    <li>
     29 Eylül: Dünya Kalp Günü
    </li>
    <li>
     Eylül ayının son haftası: Demiryolları Haftası
    </li>
    <li>
     Eylül ayının son pazar günü: Dünya Kalp Günü
    </li>
    <li>
     30 Eylül: Dünya Çeviri Günü
    </li>
   </ul>
   <p>
    <strong>
     EKİM
    </strong>
   </p>
   <ul>
    <li>
     1 Ekim: Dünya Yaşlılar Günü
    </li>
    <li>
     1 Ekim: Dünya Arkadaşlık Günü
    </li>
    <li>
     1 Ekim: Dünya Vejetaryen Günü
    </li>
    <li>
     1-7 Ekim: Dünya Emzirme Haftası
    </li>
    <li>
     1-7 Ekim: Camiler ve Din Görevlileri Haftası
    </li>
    <li>
     Ekimin ilk pazartesi: Dünya Habitat Günü
    </li>
    <li>
     Ekimin ilk pazartesi: Dünya Mimarlık Günü
    </li>
    <li>
     Ekimin ilk pazartesi: Dünya Çocuk Günü
    </li>
    <li>
     2 Ekim: Dünya Konut Günü
    </li>
    <li>
     3-4 Ekim: Dünya Yürüyüş Günü
    </li>
    <li>
     3 Ekim: Türk Dili Konuşan Ülkeler İşbirliği Günü
    </li>
    <li>
     4 Ekim: Hayvanları Koruma Günü
    </li>
    <li>
     4-10 Ekim: Dünya Uzay Haftası
    </li>
    <li>
     Ekimin İkinci pazartesi: Ahilik Haftası
    </li>
    <li>
     5 Ekim: Uluslararası Öğretmenler Günü
    </li>
    <li>
     5 Ekim: Dünya Çocuk Günü
    </li>
    <li>
     7 Ekim: Dünya Erkekler Günü
    </li>
    <li>
     9-16 Ekim: Dünya Gıda Günü ve Beslenme ve Gıda İsrafını Önleme Günü
    </li>
    <li>
     9 Ekim: Dünya Posta Günü
    </li>
    <li>
     10 Ekim: Dünya Akıl ve Ruh Sağlığı Günü
    </li>
    <li>
     11 Ekim: Dünya Kız Çocukları Günü
    </li>
    <li>
     11 Ekim: Dünya Gazete Dağıtıcıları Günü
    </li>
    <li>
     14 Ekim: Dünya Standartlar Günü
    </li>
    <li>
     14 Ekim: Dünya Nefes Ölçüm Günü
    </li>
    <li>
     15 Ekim: Dünya El Yıkama Günü
    </li>
    <li>
     16 Ekim: Dünya Gıda ve Tarım Günü
    </li>
    <li>
     16 Ekim: Dünya Ekmek Günü
    </li>
    <li>
     17 Ekim: Dünya Astsubaylar Günü
    </li>
    <li>
     17 Ekim: Dünya Yoksullukla Mücadele Günü
    </li>
    <li>
     18 Ekim: Dünya Menopoz Günü
    </li>
    <li>
     20 Ekim: Dünya Hava Trafik Kontrolörleri Günü
    </li>
    <li>
     24 Ekim: Birleşmiş Milletler Günü
    </li>
    <li>
     25 Ekim: Dünya Makarna Günü
    </li>
    <li>
     26 Ekim: Hasta Hakları Günü
    </li>
    <li>
     28 Ekim-4 Kasım: Kızılay Haftası
    </li>
    <li>
     Ekimin dördüncü pazarı: Nineler (Büyükanneler) Günü
    </li>
    <li>
     31 Ekim: Cadılar Bayramı
    </li>
    <li>
     31 Ekim: Uluslararası Karadeniz Günü
    </li>
    <li>
     31 Ekim: Dünya Tasarruf Günü
    </li>
   </ul>
   <p>
    <strong>
     KASIM
    </strong>
   </p>
   <ul>
    <li>
     3-9 Kasım: Doku, Organ Nakli ve Bağış Haftası
    </li>
    <li>
     2-8 Kasım: Lösemili Çocuklar Haftası
    </li>
    <li>
     4 Kasım: UNESCO Günü
    </li>
    <li>
     6 Kasım: Dünya Şehircilik Günü
    </li>
    <li>
     8 Kasım: Dünya Şehircilik Günü
    </li>
    <li>
     Kasımın ikinci haftası: Çocuk Kitapları Haftası
    </li>
    <li>
     10-16 Kasım: Atatürk Haftası
    </li>
    <li>
     12 Kasım: Afet Eğitim Hazırlığı Günü
    </li>
    <li>
     14 Kasım: Dünya Diyabet Günü
    </li>
    <li>
     14 Kasım: Dünya Sinema Günü
    </li>
    <li>
     17-22 Kasım: Ağız ve Diş Sağlığı Haftası
    </li>
    <li>
     17 Kasım: Dünya Prematüre Günü
    </li>
    <li>
     17 Kasım: Dünya Öğrencileri Günü
    </li>
    <li>
     18 Kasım: Antibiyotik Farkındalık Günü
    </li>
    <li>
     19 Kasım: Dünya Tuvalet Günü
    </li>
    <li>
     19 Kasım: Dünya KOAH Günü
    </li>
    <li>
     20 Kasım: Dünya Felsefe Günü
    </li>
    <li>
     20 Kasım: Çocuk Hakları Günü
    </li>
    <li>
     21 Kasım: Dünya Televizyon Günü
    </li>
    <li>
     21-28 Kasım: Zatürre Ölümlerinin Önlenmesi Haftası
    </li>
    <li>
     22 Kasım: Dünya Diş Hekimleri Günü
    </li>
    <li>
     24-29 Kasım: Zatürre Ölümlerinin Önlenmesi Haftası
    </li>
    <li>
     24 Kasım: Öğretmenler Günü
    </li>
    <li>
     25 Kasım: Kadına Yönelik Şiddetle Mücadele ve Dayanışma Günü
    </li>
    <li>
     26 Kasım: Erozyonla Mücadele Haftası
    </li>
    <li>
     28-30 Kasım: Türkiye İnovasyon Haftası
    </li>
   </ul>
   <p>
    <strong>
     ARALIK
    </strong>
   </p>
   <ul>
    <li>
     1 Aralık: Dünya AİDS Günü
    </li>
    <li>
     1 Aralık: Dünya Barış Tutsakları Günü
    </li>
    <li>
     2 Aralık: Köleliğin Yasaklanması Günü
    </li>
    <li>
     3 Aralık: Dünya Engelliler Günü
    </li>
    <li>
     4 Aralık: Dünya Madenciler Günü
    </li>
    <li>
     5 Aralık: Uluslararası Gönüllüler Günü
    </li>
    <li>
     5 Aralık: Kadın Hakları Günü
    </li>
    <li>
     5 Aralık: Uluslararası Ekonomik ve Sosyal Kalkınma Gönüllüleri Günü
    </li>
    <li>
     5 Aralık: Dünya Mühendisler Günü
    </li>
    <li>
     7 Aralık: Uluslararası Sivil Havacılık Günü
    </li>
    <li>
     10 Aralık: Dünya İnsan Hakları Günü
    </li>
    <li>
     11 Aralık: Dünya Dağlar Günü
    </li>
    <li>
     11 Aralık: Dünya Astım Günü
    </li>
    <li>
     12-18 Aralık: Tutum, Yatırım ve Türk Malları Haftası
    </li>
    <li>
     12-18 Aralık: Yoksullarla Dayanışma Haftası
    </li>
    <li>
     19 Aralık: Dünya İnşaat Mühendisleri Günü
    </li>
    <li>
     21 Aralık: Dünya Kooperatifçilik Günü
    </li>
    <li>
     31 Aralık: Dünya Azerbaycanlılarının Dayanışma Günü
    </li>
   </ul>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37533-173-bugun-gunlerden-bos-gunlere-gun-bulma-gunu.html), [web.archive.org (arşiv bağlantısı)](http://web.archive.org/web/20140625174722/http://www.aksiyon.com.tr:80/aksiyon/haber-37533-173-bugun-gunlerden-bos-gunlere-gun-bulma-gunu.html)
