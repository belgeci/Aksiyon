# Dünya coğrafyasına 2005 bakışı

*Zeynep Gün 2006.02.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünyayı tanımak isteyen her meraklının özellikle de öğrencilerin ilgisini çekecek atlasta, Birleşmiş Milletler’e üye 192 ülke, 65 bağımlı bölge ve denizaşırı topraklara ilişkin haritalar, fotoğraflar ve ayrıntılı metinler yer alıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070822230112im_/http://www.aksiyon.com.tr/resim/586/90.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bayat bilgi her zaman can sıkıcıdır; ancak dünyayı tanımak isteyen birinin değişen yönetimler, nüfus bilgileri, sınırlar belki ortadan kalkan şehirlerden haberdar olamaması daha da sıkıcıdır. Bugün elbette, internet aracılığıyla dünyanın hemen her bölgesi hakkında bilgiye ulaşmak mümkün; ama derli toplu bir 'ülkeler atlası'nın el altında duruyor olması cazibesini hâlâ koruyor. Literatür Yayınları'nın Türkçe'ye kazandırdığı 'Ansiklopedik Dünya ve Ülkeler Atlası' güncelleştirilmiş 2005 baskısıyla okura taze bilgi vaadediyor. Renkli fotoğraflar ve detaylı haritalarla desteklenen atlas; coğrafyacı, haritacı, tarihçi, astrolog, astronom, görsel sanatçı ve editörlerden oluşan geniş bir ekibin ürünü.
   <br>
    <br>
     Kitabın ana bölümünde Birleşmiş Milletler’e üye 192 ülke, 65 bağımlı bölge ve denizaşırı topraklara ilişkin haritalar ve ayrıntılı metinler yer alıyor. Okyanusya, Asya ve Ortadoğu, Avrupa ve Rusya Federasyonu, Afrika, Amerika, Kutup bölgeleri ve okyanuslar… Her bölge, genel bir giriş yazısıyla başlıyor ve bunu her ülkeye ilişkin maddeler izliyor. Ülke maddelerinde fizikî özellikler, toprak kullanımı, kültür, ekonomi ve kaynaklar üzerine bilgilendirici açıklamalar ve okur-yazarlık oranı, ortalama ömür, bebek ölüm oranı gibi istatistikî rakamlar yer alıyor. Bir coğrafya atlasında siyasi bilginin yetersizliği kusur sayılmamalı; ancak hararetin hiç düşmediği Ortadoğu ülkeleri söz konusu olduğunda sıcak gündemin ıskalanmamış olması isteniyor.
     <br/>
     <br/>
     Nitekim atlasın danışmanlarından Prof. Bruce G. Thom önsözde kitabın okurlara sunduğu yolculuğu şöyle tanımlıyor: "Çoğu kez savaşların, salgın hastalıkların, insan acılarının ve çevre bozulmasının harabeye çevirdiği bir dünyayı keşfe çıkış…" Atlasın Irak maddesinde, ABD ve İngiltere'nin başını çektiği koalisyonun Saddam Hüseyin'i devirdiği, harekâtın ciddî uluslararası eleştiriler aldığı, geçiş yönetiminin iç barışı sağlamada ve ekonomik kalkınmayı ileriye götürmede ne kadar başarılı olacağını görmek için zamana ihtiyaç olduğu belirtiliyor. Ortadoğu'nun odağında çatışmaların hiç bitmediği İsrail, '1948'de Yahudilerin yarattığı ülke' ifadesiyle tanıtılıyor. Ülkenin başkenti ise Tel-Aviv yerine üç dinin kutsal kenti Kudüs olarak gösteriliyor.
     <br/>
     <br/>
     Ülkemizin, devasa bir coğrafya atlasında nasıl göründüğünü merak edenler için de küçük bir bilgi verelim. Türkiye, Atatürk'ün hedeflediği 'çağdaş uygarlık' düzeyine henüz erişememiş; ancak Avrupa Birliği müzakerelerine başlama tarihini alarak Avrupa ile bütünleşmede önemli adım atmış bir Asya ülkesi. Diğer Asya ülkeleriyle kıyaslandığında yüzde 71,5 ile en uzun ortalama ömre sahip olduğumuz da atlastan edinilecek bilgiler arasında. Dikkat çeken bir husus da Türkiye'de Etnik Bileşim'in yüzde 20'sinin Kürtlerden, yüzde 80'inin ise Türklerden oluştuğu bilgisi. Daha uzaklara, mesela Afrika'ya açılmak isteyenler, Etiyopya'da kurulmuş bir keçi pazarı fotoğrafıyla karşılaşabilirler ya da geleneksel kıyafeti içinde bir Masai kadınıyla…
     <br/>
     <br/>
     'Ansiklopedik Dünya ve Ülkeler Atlası' dünya hakkında bilgi edinmek isteyen her meraklının ilgisini çekecek; ancak böyle kapsamlı ve güncellenmiş bir kitabın ilköğretim okulları ve liselerin kitaplığında bulunması daha elzem görünüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23442), [web.archive.org (arşiv bağlantısı)](http://web.archive.org/web/20070822230112/http://www.aksiyon.com.tr:80/detay.php?id=23442)
