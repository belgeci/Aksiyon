# Son gramofonikan

*H. İbrahim Şua 1995.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin gramofon'a "elveda" dediği 1960'lı yıllardan itibaren tamir atölyesine çekilen ve bitmeyen bir aşkla gramofon tamir ve imalini sürdüren Mehmet Usta bugünlerde verdiği kültür savaşını kazanmanın mutluluğunu yaşıyor. Artan taleple gelen mutluluğu, hüznü de içinde taşıyan "Biz şanslıyız, kıymetimizin anlaşıldığını gördük. Nice güzel eserler yapıp göremeyen bir çok ustalar var" cümleleriyle anlatıyor
  </font>
 </div>
 <div id="newsText">
  <font class="detail-text">
   Teknoloji o kadar gelişmiş ki, diskçalarlar, bilgisayarla üretimler, stereo teypler, lazerle çalışan disketler, bir aletten çok çeşitli enstrüman sesini alabileceğimiz araçlar yanında bu sahanın ilk gözağrısı olan gramofon da kendini kabul ettirmiş devam edip gidiyor.
   <br/>
   <br/>
   Önceleri fonoğraf diye tabir edilen ve dünyanın ilk ses kaydını yapan cihaz olarak bilinen gramofon icat edilene kadar, sesin muhafazası mümkün değildi. Edison, 1880'li yıllarda bu aleti ortaya çıkardıktan sonra, kaydedilen seslerin tekrar tekrar dinlenilmesine ve böylelikle taşplakların doldurulmasına başlanılmış.
   <br/>
   <br/>
   Diğer birçok teknolojik yenilikte olduğu gibi Türkiye, gramofonla da icadından çok sonra tanışmış. Gramofonu ülkemize yurtdışına öğrenci olarak gidenlerin yanı sıra, bilhassa ticari amaçla giden gayrimüslimler getirip tanıtmışlar. Insanlarımız radyoya gösterdikleri tepkinin benzerini gramofona da göstermişler. Gramofon önce yadırganmış, şaşkınlık bir süre sonra yerini alışkanlığa ve o da bağlılığa bırakmış. Ta ki yeni teknolojik sevgililer gelene kadar...
   <br/>
   <br/>
   Baba mesleğini 30 yıldır devam ettirdiğini belirten Mehmet Öztekin, gönül vererek bu aracı yaşatmaya çalışan ülkemizdeki tek kişi. Onun gramofonla tanışması da, dedesinin dükkanının bir bölümünde eskicilik yapan ve bu arada gramofon alıpsatan, tamir eden bir Ermeni aracılığıyla olmuş. Bu süreç IstanbulIskenderun arasında parça alımsatımından başlayıp günümüze kadar devam etmiş.
   <br/>
   <br/>
   Ilk 25 sene içerisinde desteği dışarıdan almış. Almanya ve Italya'dan gönderilen bozuk gramofonların tamirini yapmış. Yüzde 50 aksamını kendi ürettiği gramofonları da bu Batılı ülkelere satmış. Gramofonla tanıştığımız yıllarda Türk ekonomisinin çok zayıf olması oldukça pahalı olan bu alete ilginin çok düşük seviyede kalmasına sebep olmuş. Bırakın gramofonu, radyosu olanlar bile parmakla gösterilirmiş. 1960'dan sonra ise gramofona ilgi tamamen bitmiş.
   <br/>
   <br/>
   O yıllardan beri, bütün ilgisizliğe rağmen gramofon kültürünü yaşatmaya çalışan Mehmet Usta hiç beklemediği bir yerel taleple 1990 sonrasında karşılaşmış. Mehmet Usta'nın gramofonlarıyla birlikte yazılı ve gürüntülü medyada arzı endam etmesi bazılarımıza bu aleti adeta yeniden keşfettirmiş. 25 sene önce de yapıyormuş ama yabancılar dışında kimse gelip  kapısını çalmıyormuş. Mehmet Usta, başta yeni bir arayış içine giren gençliğin yanı sıra, belli bir yaşlı kesimin acıtatlı hatıralarının tesiriyle bu alete yöneldiklerini ifade ediyor.
   <br/>
   <br/>
   Mehmet Usta'nın üzerinde büyük bir titizlikle çalıştığı bir de taşplaklar var. Taşplakların üzerinde ağırlıkla durmasını da şöyle açıklıyor: "Gramofonun her türlüsünün tamiri mümkün iken, taşplakların, yapısı itibariyle çabuk kırılması, sıcaktan çok çabuk eğilmeye müsait olması nedeniyle tamiri mümkün değildir. Ayrıca günümüzde taşplak denildiğinde ilk akla gelen Türk Sanat Müziği'dir. Bu müziğin değerselliği bugün ortada. Türk Sanat Müziği 34 makam içerisine sıkışmıştır. Bugün bu müziği seslendirenlerde sanatçı üslubu yok, Allah vergisi ses kabiliyeti de yok. Teknolojinin anfide mikser, ekocihazlarla beslediği ses var piyasada. Sentetik bir ses var. Oysa taş plakta doğal ses var, gerçek Türk Sanat Müziği var. Bunun yanında gazelhanlarımız, darulbedaimiz var. Bunların hepsi ister dinlenilsin ister dinlenilmesin sözlü birer belgedir. Istanbul'un kartpostaldan nasıl 60 sene öncesini görebiliyorsak, müziğin de 60 sene öncesini bu taş plaktan duyabiliriz. Türk toplumunun geçmişteki müzik zevkini en canlı biçimde hissedebiliriz. Bir HacivatKaragöz ortaoyununu adeta seyrediyormuş gibi dinleyebiliriz. Bu belgelerin bizden sonrakilere de ulaştırılması, sadece ve sadece bunun değerini bilen insanların elinde muhafaza edilmesi ile mümkün. Geçmişi illaki tarih kitaplarından mı öğreneceğiz?"
   <br/>
   <br/>
   Ingilizler'i soğuk olmasına rağmen değer kıymet bilen insanlar olarak değerlendiren Mehmet Usta, bir milletin geçmişini sahiplenme bilincinin olmayışının kuşaklar arasında köprü kuramamasına sebep olduğunu vurgulayarak şunları söylüyor:
   <br/>
   <br/>
   "Bir Ingiliz ailesinin evine gittiğiniz zaman, yedi göbek geçmişinin parçalarını teşhir edelerler. Bir tablosu, bir şamdanı yedi göbeğe kadar sürer. Bizim ise ailelerimizden babalarımızdan kalan hiçbir şey yok. Sahiplenme bilincimiz yok. Bu bir kültür, bilinçlenme meselesi. Öyle ki ülkemizde çok büyük plak katliamları olmuş. 1960 Ihtilali'nde askerler tarafından plaklar taşınırken, çok büyük ölçüde kırılmaya maruz kalmışlar. Ayrıca bir devir var olan 45'lik plakların hammaddesi yurtdışından gelmeyince bu ihtiyacı karşılamak için taş plaklar parçalanmış. Ve içerisindeki maddeler kullanılmış. Eskiye hiç sahip çıkmamışız. Bunun modası geçmiş at bodruma, at çatı katına demişiz. Birkaç yıl önce taşplaklara rağbetin artmasıyla fecaatin farkına vardık. Şimdi bunları toplayan bir kısım koleksiyoncuların bir araya gelmesiyle bir dernek kuruldu ve bugüne kadar yapılmış plakların korunması, bakımı ve şeceresinin dökümü yapılmaya başlandı."
   <br/>
   <br/>
   Gramofonu imal ederken, özüne sadık kalınması gerektiğini, en küçük bir parçanın dahi eksik olması halinde sesin bozulabileceğini belirten Mehmet Usta, Gramofona pırıl pırıl, yepyeni bir elbise giydiriyorum' diyor. Ondan aldığımız bilgilere göre, dünyanın en çok tutulan gramofonu, "Sahibinin Sesi" denilen Ingiliz gramofonuymuş. Gramofonun saat mekaniğine benzeyen ve zemberekten oluşan bir yapısı var. Elektiriksiz çalıştığı için, dağ başına bile götürülüp orada dinlenilebiliyor. Sesi de tamamen akustik. Gramofonun salon tipi, piknik tipi gibi değişik ölçüde boyutları mevcut. Taşplağın da iki çeşidi var. Dinleyici plakarşiv plak. Örneğin Hafız Burhan iyi bir dinleyici plak örneği. Arşiv plak ise belgesel özelliği sebebiyle dinlenildiği zaman zevk vermezmiş. Mehmet Usta halen kendisinde mevcut olan taşplaklardan şu örnekleri veriyor: Hafız Yaşar, Hasan Ferit'in Erzurum Havası, Münir Nurettin Selçuk, Perihan Altındağ, Abdullah Yüce, Hamiyet Yüceses vs...
   <br/>
   <br/>
   Mehmet Usta'nın, başka işlerden de para kazanabileceği halde hem yağlı, hem de her bir parçanın zorlukla bulunduğu bu işle uğraşması, didinmesi, bu müzik aletinin hâlâ yaşadığını ispatlama mücadelesinden başka bir şey değil. Içinde bulunduğu dükkanı kiraya verse, gramofonun tamir ve imalinden kazanacağı bir yıllık parayı bir ayda kazanacağını belirterek "Kefenin cebi yok ki, öteki tarafa götüremeyeceğin şeyi kazansan ne olacak? Ben burada bir kültürü yaşatma mücadelesi veriyorum. Bu da benim öteki tarafa götüreceğim şey olacak."
   <br/>
   <br/>
   Gramofonla taşplağın müşterileri arasında, bunu evlerinin şark köşelerini süsleyen bir dekor eşyası olarak alanlardan tutun da, cihazın çıkarmış olduğu sesin orijinalliği ve kalitesine olan hayranlıktan dolayı alanlara kadar geniş bir müşteri yelpazesi mevcut. Bu yelpazeyi şöyle nitelendiriyor Mehmet Usta:
   <br/>
   <br/>
   "Normalde son beş sene içerisinde, gramofon ve taşplakla ilişkisi olan kesimin en azından 50 yaş sınırında olması lazım geldiğini düşünebilirsiniz. Çünkü yetişmiştir, duymuştur, hatırası vardır. Halbuki tam tersi olmakta. Burada sattığım sekiz gramofondan altısı 2223 yaşlarındaki gençleredir. Ben bir Münir Nurettin, Ahmet Üstün ve Hamiyet Yüceses'i dinlerim. Neden, çünkü, bunlar kulağımda vardır. Duymuşumdur. Çocukluğumda yetişmişimdir. 22 yaşındakinin neden özlem beslediğini bilemiyorum. Kesinlikle almayacağını bildiğim halde müşterilerimle ilgilenir, taşplağı çalar, dinletirim. Onunla gramofon ismi üzerinde birleşmişiz bir defa. "
   <br/>
   <br/>
   Mehmet Usta mesleğinde elinden geçirdiği gramofon sayısını hatırlamıyor bile. Şu anda eski Sovyetler'den sürekli gramofon geliyormuş. Bunların sadece makine aksamını satın aldığını, mekanik kısmını ise kendisinin yaptığını söylüyor.  Bu alanda uzman çırak yetiştirmeyi düşünmesine rağmen mümkün olmamış. Sebebi ise geleceğinde ekmek olmaması. Geçmişteki bütün ustalar da işlerin durması ve tamir yapamamalarından dolayı kapılarına kilit vurup sahneden çekilmek zorunda kalmışlar. Ailesinde de baba yadigarı olan bu işi kendisinden sonra devam ettirecek kimsecikler yok.  Mehmet Usta "Mehmet Öztekin" imzasını taşıyan gramofonların şanını düşürmeyecek bir usta bulamamanın hüznünü titreyen sesine yansıtarak geleceğe bakışını şöyle ifade ediyor:
   <br/>
   <br/>
   "Benden sonra belki 6070 sene daha eserlerim evlerin köşelerini süsleyecek, insanlara beni hatırlatacak. Biz şanslıyız, kıymetimizin anlaşıldığını bu zamanın gençliği sayesinde gördük. Nice güzel eserler yapıp da göremeyenler oldu."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=302), [web.archive.org (arşiv bağlantısı)](http://web.archive.org/web/20120718170151/http://www.aksiyon.com.tr:80/aksiyon/newsDetail_getNewsById.action?newsId=302)
