# Mevlânâ Realısttı

*Celal Karaman Bilinmeyen-tarih*

<div>
 <font>
  <img border="0" height="1" src="/web/20050224095034im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224095034im_/http://www.aksiyon.com.tr/resim/388/30.jpg" vspace="5"/>
  </p>
 </font>
 <font class="content">
  Mesnevi–i Şerif’e âşinâ olanlar Mesnevi’deki tartışılan hikâyeleri  yadırgamıyor ve “Mevlânâ realistti, insanlara ders vermek için her şeyi olduğu gibi anlattı” diyorlar
 </font>
 <br/>
 <p>
  <font class="content">
   Bir bakkalın son derece güzel renklere sahip, güzel sözlerle çevresini neşelendiren, dükkâna bekçilik yapan bir papağanı vardır. Bir gün ansızın dükkâna dalan kediden ürken papağan, gülyağı şişesine çarpıp kırar. Bakkal, dükkâna geldiğinde kırık şişeyi, dökülen yağları görünce kendine hakim olamaz, zavallı kuşun başına vurur. Bir an için dizginlenemeyen öfkenin sonunda papağanın tüyleri dökülmüş, dili tutulmuştur. Bakkal da pişmandır yaptığından ama olan olmuştur, atılan oku geri çevirmeye çalışmak boşunadır. Aradan bir müddet geçer, kuşun gözü dükkanın önünden geçen dervişe takılır. Dervişin başı da cascavlak parlamaktadır papağan gibi, ama sebebi gülyağı şişesini devirmesi değil mensup olduğu yolun erkanı olduğundandır. Zavallı kuş bunu farketmekten mahrum olduğu için dile gelip bağırır; “Ey kel, ne diye kellere karıştın? Yoksa sen de şişeden gülyağı mı döktün”.
   <br>
    <br>
     Hazreti Mevlânâ Mesnevi’nin baş kısımlarında anlattığı bu hikâyenin ardından şunları söyler:
     <br>
      <br>
       “Farsçada arslan ve süt anlamlarına gelen ‘şir’ kelimesi yazıda biribirlerine benzese de mânâları ayrıdır. Bunun gibi sen seçkinlerin, temiz kişilerin halini kendine kıyas etme.
       <br/>
       <br/>
       Bütün insanlar, velileri kendileri ile kıyas ettikleri için yoldan çıkmışlardır. Bu sebepten ötürü, Allah’ın seçkin kullarından, pek az kimse haberdar olabildi.
       <br/>
       <br/>
       O gafiller şekle aldandılar da, peygamberlerle eşitlik davasına kalkıştılar. Velileri de kendileri gibi sandılar.
       <br/>
       <br/>
       ‘İşte biz de insanız, onlar da insan. Biz de yemeye, içmeye, uyumaya mecburuz, onlar da’ dediler.
       <br/>
       <br/>
       Körlükleri yüzünden aralarında uçsuz bucaksız bir fark olduğunu bilemediler.
       <br/>
       <br/>
       Her iki çeşit arı bir yerden gıdalandıkları halde, birinde yalnız iğne bulunur, diğerinde bal vardır.
       <br/>
       <br/>
       İki tür kamış da bir dereden su içtikleri halde, birinin içi bomboştur, diğeri şekerle doludur.
       <br/>
       <br/>
       Böyle yüzbinlerce birbirine benzeyen şeyler bulunur ki, aralarında yetmiş yıllık fark vardır.”
       <br/>
       <br/>
       Son günlerde Mevlânâ hakkında dile getirilen bazı ifadeler bize yukarıdaki hikâyeyi hatırlattı. Söylenenlere göre Mevlânâ, tanrının yaratılmışlara hulûl ettiğine inanıyor, bu inancı da İslâm dini ile bağdaşmıyordu. Kendi kitabının tanrı tarafından ilham edildiğini, onun tarafından korunduğunu belirtiyordu. Yoksa bu, Mesnevi’nin Kur’an’dan sonra gelmiş bir kutsal kitap olmasını mı ifade ediyordu? Üstelik Mesnevi’de birçok müstehcen hikâye vardı ki her babayiğidin kolay kolay okuması mümkün değildi. Bütün bunlar bir tarafa Mevlânâ, o dönem Anadolu’yu işgal eden Moğollarla işbirliği yapmıştı. Acaba ajan mıydı?
       <br/>
       <br/>
       Kamuoyunu meşgul edecek şekilde, televizyondan dile getirilen iddialar zihinlerimizi karıştırmıştı. Asırlardır insanlara yol gösteren, iyilik, güzellik, sevgi deyince hep kendisini misal verdiğimiz, sadece bizim değil başka din mensuplarının da takdirle yadettiği, eserleri Batı’da en çok satanlar listesinin başında bulunan, bu eserleriyle birçok kişinin Müslüman olmasına sebep olan Mevlânâ Celâleddin Rûmi’yi yanlış mı tanıyorduk; yoksa gülyağını deviren papağan gibi herkesi kendimizle kıyas etmekten mi kaynaklanıyordu zihin bulanıklığımız.
       <br/>
       <br/>
       Hulûliye ve vahdet–i vücud
       <br/>
       <br/>
       Hulûl; içine girme, geçme anlamlarına gelen bir kelime. Hulûliye ise tanrının cisimleşmesi, yani ölümlü cisimlere geçmesi inancına deniliyor. Bu inancın temelinde ikilik bulunuyor. Yani bir yerde tanrı var, bir yerde de ölümlü cisimler var ve tanrı cisimlere nüfuz ederek görünür oluyor. Tevhid (birlik) dini olan İslâmiyet ile hulûl akidesini barıştırmak mümkün değil. İslâm tasavvufuna ait bir kavram olan ve Hazreti Mevlânâ’nın ifadelerinde de yerini bulan vahdet–i vücud ise varlığın birliği demek. Bir tek Allah (c.c) vardır. Diğer var olarak bildiklerimiz aslında onun var kılmasıyla ayaktadırlar. Hakikatte kendi başlarına varlıkları yoktur. Hakk’ın isimlerinin, sıfatlarının tecellileri ile görünür olmuşlardır. Aziz bin Muhammed el Nesefi’nin tabiriyle, “Vahdet ehli, varlığın birden fazla olmadığını söylerler ki, o da Hakk’ın varlığıdır. Allah Teâlâ’dan başka varlık yoktur, olması da mümkün değildir”.
       <br/>
       <br/>
       Günümüzde yaşayan bir Mesnevi şârihi olan Şefik Can Beyefendi vahdet–i vücud ile hulûliye arasındaki farkı anlatırken “Bir gül görürüz” diyor; “O gül Cenab–ı Hakk’ın koyduğu kanun gereği gübreli kara topraktan baş kaldırır. Batılıların ifadesiyle panteizm, eski tabirle vahdet–i mevcut, hulûliyye, ‘Bu odur, Cenab–ı Hak yarattıklarının içine girmiştir. Kâinatta ne varsa hep odur’ der. Biz deriz ki Cenab–ı Hak herşeyi yaratmıştır, her an yaratmaktadır. Onun isimlerinin tecellisinden başka birşey değildir. Ama hiçbir zaman o, yarattığı değildir.”
       <br/>
       <br/>
       Prof. Dr. Süleyman Uludağ ise Mevlânâ’nın tanrının kendisine veya başka bir kişiye hulûl ettiği inancında olmamasına rağmen tasavvufa karşı olanların pek çok ünlü sufıyi hulûlcü olmakla suçladıklarına dikkat çekiyor.
       <br/>
       <br/>
       İslam mutasavvıfların üzerinde durdukları bir nokta da vahdet–i vücudun akılla anlaşılacak bir felsefi nazariye olmadığı, İslâm’daki tevhid inancının derinlemesine bir duyuş, görüş, hissediş biçimi olduğudur. Merhum Prof. Dr. Selçuk Eraydın Tasavvuf ve Tarikatler isimli eserinde bu konuyu şöyle dile getiriyor: “Vahdet–i vücudun inceliklerini zevkan anlamak için önce Kur’an, hadis ve peygamberlerin ledünni ilimlerini öğrenip iman ettikten sonra bu ilmin hakikatine ulaşmak için kâmil bir insanın terbiyesi ve gözetimi altında usûlüne uygun sülûk görüp hâlen yaşamak lâzımdır”.
       <br/>
       <br/>
       Tabii tasavvuf camiası içinde vahdet–i vücud inanışına karşı olanlar da var. Bazı mutasavvıflar vahdet–i mevcud ve hulûl akidesine sapmamaları için insanları bu hassas noktadan uzak tutmaya çalışmışlar. Vahdet–i vücud mesleğinin en önemli temsilcilerinden olan Muhyiddin–i Arabi bile “Bizim durumumuzda olmayanın, bizim halimizi bilmeyenin bizim kitaplarımızı okuması haramdır” buyuruyor.
       <br/>
       <br/>
       İlham ile yazılan kitap
       <br/>
       <br/>
       Mesnevi’deki ifadeler Hazreti Mevlânâ tarafından söylenip Hüsameddin Çelebi tarafından yazıya geçirilmiş. Eserin baş kısmına ise Mevlânâ kendi el yazısıyla bir önsöz yazmış. Bu önsözde “Mesnevi âlemlerin Rabbi’nden gönüle inmiş hakikatleri ihtiva eder. Gerçekten de Mesnevi Rabbü’l âlemin tarafından ilham olunmuş bir kitaptır. Bâtıl, onun ne önünden gelebilir ne de ardından. Allah onu korur” diyor.
       <br/>
       <br/>
       Süleyman Uludağ’a göre bunlar gayet tabii ifadeler; çünkü “İster şiir şeklinde olsun, ister düz yazı şeklinde olsun pek çok tasavvufi eserin Allah’tan alınan ilhamla yazıldığı inancı tasavvufta temel bir ilkedir. Bunun İslâm inançlarıyla uyuşmayan bir tarafı da yoktur. Yeter ki ilhamın eseri olduğu söylenen cümleler Kur’an’a aykırı düşmesin veya Kur’an’a göre yorumlanabilir bir nitelikte olsun. Mevlânâ da Mesnevi’de yüce Allah’ın birliğinden, büyüklüğünden, kudsiyetinden bahsedildiğini söyler.”
       <br/>
       <br/>
       Allah tarafından peygamberlere ilka edilen hususlara vahiy dendiği gibi, normal bilgi vasıtalarına baş vurmadan normal insanların kalbine doğan bilgilere de ilham ismi veriliyor.
       <br/>
       <br/>
       Şefik Can, Kur’an–ı Kerim’i, “Kur’an doğrudan doğruya Cibril vasıtasıyla Allah’ın peygamberimize vahyettiği bir kitaptır. Her ne kadar Peygamberin mübarek dudaklarından döküldüyse de kim peygamberin eseridir derse o kâfirdir” şeklinde tavsif ederken ilhamın vahiyle bir olmadığını vurguluyor: “İlham duygulu her insana mahsustur. Şairler, sanatkârlar, ressamlar onu duyarlar. Velilerin eserlerini onların eserleriyle karşılaştırmıyorum ama ilham her insana doğar. Hazreti Mevlânâ da bu kitap Allah tarafından benim gönlüme ilham edilmiş bir eserdir diyor. Herkes bunu eline almasın, ancak duygulu insanlar alsın, çünkü herkes bunu anlayamaz diyor. Molla Câmi Hazretlerinin Hazreti Mevlânâ hakkında ‘Peygamber değildir ama kitap sahibi bir velidir’ deyişi Mesneviye karşı olan hayranlığının ifadesidir. Dikkat edin, peygamber değildir diyor. Nitekim İkbal Hazretleri de ‘Mesnevi Farsça yazılmış bir Kur’an’dır’ diyor. Hâşâ Mesnevi, Farsça Kur’an olur mu? Bunlar sevgi münasebetiyle söylenmiş sözlerdir. Bundan mânâ çıkarıp da Mesnevi Kur’an gibidir denemez.”
       <br/>
       <br/>
       “Realizmde edeb–i kelâma dikkat edilmez”
       <br/>
       <br/>
       İlerlemiş yaşına rağmen Mesnevi üzerine çalışmalarını devam ettiren Şefik Can, Mevlânâ’nın birtakım açık saçık beyitler söylediğini kabul etmek zorunda olduğumuzu fakat bu hikâyeleri kendisinin ‘Benim açık saçık yazışım, açık saçık ortaya döküşüm birşeyler öğretmek içindir’ sözleri ışığında okumak gerektiğini söylüyor.
       <br/>
       <br/>
       “Buna edebiyatta realist derler” diyor Can; “Realistlerin çoğu edeb–i kelâma riayet etmez. Eski İtalyan şairlerinden Boccacio’nun Dekameeron adlı eserinde rahibelerin gizli fuhuşlarını bütün açıklığı ile yazması realist bir hikâyeci olarak takdir edilirken Mevlânâ’nın tenkide uğraması mânidardır. Mevlânâ sırf ders vermek için bir eşek hikâyesi yazmıştır. Bir cariyenin şehvetini daha dikkati çekecek bir şekilde ortaya koymak için, insandaki süfli arzunun insanı nerelere kadar götüreceğini anlatmak için o hikâyeyi Mesnevi’ye koymuştur. Mesnevi’sinde fazla değil, iki–üç hikâye anlatır böyle. Nitekim hikâyeyi anlatırken bir beytinde aynen şöyle demektedir: Şehvet meyli, şehvet arzusu gönlü sağır ve kör yapınca eşeği bile Yusuf gibi nurdan meydana gelmiş bir ateş parçası gibi gösterir.”
       <br/>
       <br/>
       Mesnevi’de yer alan eşek hikâyesi, Latin yazarı Apuleius’un Kültür Bakanlığı tarafından ‘Altın Eşek’ adıyla Dünya Klasikleri arasında dilimize çevrilen hikâyesine çok benziyor. Şefik Can, Mevlânâ’nın, Mesnevi’sine Kelile ve Dimne’den birkaç hikâye aldığı gibi belki o devirlerde konuşulagelen bu hikâyeden de yararlanarak halkı eğitmek istediğini ifade ediyor.
       <br/>
       <br/>
       Veliler günlük tartışmaları öteden seyreder
       <br/>
       <br/>
       Hazreti Mevlânâ, yaşadığı yıllarda Andolu’nun en buhranlı dönemlerinden birine şahit olmuştu.
       <br/>
       <br/>
       Selçuklu hükümdarı Gıyaseddin Keyhüsrev’in geride bıraktığı üç oğlu İzzeddin Keykavus, Rükneddin Kılıçarslan ve Alaeddin Keykubad, aralarında saltanat mücadelesine girişmişlerdi. Keykubat’ın öldürülmesiyle mücadele iki kardeş arasında devam etti. Diğer taraftan ülkenin üzerinde güçlü bir Moğol baskısı vardı. Kılıçarslan, veziri Muinüddin Pervane’nin yardımıyla Moğolları idare yoluna gitti ve tüm Selçuklu ülkesinin sultanlığını kazandı. Bu sırada Moğol istilasından kaçıp Anadolu’ya sığınan Türkmen grupları, Keykavus tarafını tutuyorlardı.
       <br/>
       <br/>
       Selçuklu devlet adamları arasında çok dikkate değer bir şahsiyet olan Muinüddin Süleyman Pervane, ilim ve sanat erbabına büyük saygı gösteriyor, onları koruyup kolluyordu. Mevlânâ Celaleddin Rumi ile de sıkı ilişkileri olmuştu. Sık sık sohbetlerine, sema meclislerine katılıyordu. Ahmed Eflâki Dede’nin Menâkıbü’l Ârifin’inde bu konuda birçok hikâye yer alır. Pervane’nin aynı zamanda Sadrettin Konevi ile de yakınlığı vardı. Tarihçilerin belirttiğine göre Muinüddin Pervane’nin Moğollarla idare yoluna gitmesi sayesinde Anadolu Moğol istilasından daha az zarar gördü. 1262–1277 arasında tarihlere Pervane dönemi olarak geçen nisbi bir barış ortamı yaşandı.
       <br/>
       <br/>
       Süleyman Uludağ, o dönemde Çin denizinden Akdeniz’e kadar her yeri yakıp yıkan Moğolların önlerinde durulamaz bir askeri kuvvet olduklarını, Saadettin Köpek ve Muinüddin Pervane gibi vezirlerin duruma göre taht kavgasındaki Selçuklu şehzadelerini desteklediklerini ya da karşı çıktıklarını, mücadelelerinde bazen Moğollardan da yararladıklarını söylüyor ve “Bu tür olaylar, siyasi niteliktedir. Fakat bizzat Mevlânâ’nın bu olaylara aktif olarak katıldığına dair hiçbir belge yoktur. Bu konuda söylenenler tamamen karalamadır” diyor.
       <br/>
       <br/>
       Şefik Can ise takdir–i ilahiden razı bir veli olan Hazreti Mevlânâ’nın aşk–ı ilâhi ile dolu gönlünde bu tür meselelerin yer bulamayacağına dikkat çekiyor. Can, “Hazreti Mevlânâ bir veli idi. Veliler memleketin işgalinden, felaketlere doğru gitmesinden üzülürler ama onlar ilahi aşkla meşguldürler. Kur’an’da ‘Allah’ın velileri hiç bir şeyden korkmaz, hiçbir şeyden de mahzun olmazlar’ buyruluyor. Muinüddin Pervane’nin Moğollarla gerçekten dost olduğunu tarih de söylemiyor. Bu bir tahminden ibarettir. Kaldı ki Mevlânâ’nın bu gibi konularla hiç ilgisi yoktur. Mevlânâ, ‘Ben onu bunu bilmem, ben ilahi aşk kadehiyle sermestim’ buyuruyor. Veli her hadisenin ilahi bir tecelli olduğunu, Cenab–ı Hakk’ın takdiri olmadan bir sivrisineğin bile kanadını çırpamayacağını bilir. Bu yüzden ne gelirse hep ‘Eyvallah, Hakk’ın tecellisidir’ der, takdirini hoş görür, itiraz etmez” diyor.
       <br/>
       <br/>
       Bu husustan Mesnevi’de “Arif olan, uyanık iken de dünyaya karşı uykudadır. Cenab–ı Hak, Ashab–ı Kehf hakkında da “Onlar uykuda idiler” tabirini kullanmıştır. Bu nasıl olur deme” şeklinde bahsediliyor.
       <br/>
       <br/>
       Prof. Dr. Hasan Kamil Yılmaz ise bir yazısında, “Sen Tatar’dan korkuyorsun. Çünkü Rabb’ı tanımıyorsun. Oysa ben Tatarlardan ikiyüz imân bayrağı yükselteceğim” diyen Mevlânâ’nın Moğolları geleceğin Müslümanları olarak gördüklerini, nitekim Moğol hâkânı Gazan Han’ın Müslüman olarak bu gazeli hırkasına altın işlemelerle yazdırdığını söylüyor. Prof. Yılmaz, Mevlânâ’nın tavrını Cenâb–ı Peygamber’in (s.a.v), Cibril’in Tâif’teki “Ardımda dağlar meleği var, istersen Tâif dağını onların başına geçirsin” teklifine karşılık, “Hayır, ben onların soyundan Müslüman bir neslin gelmesini diliyorum” demesine benzetiyor. Hasan Kamil Yılmaz, “Tarih tekerrür ediyor. Yedi–sekiz yüz yıl öncesinin dünyası âdeta bugüne taşınmış. Nasıl o gün önce Haçlılarla boğuşan; sonra Moğollarla uğraşan İslâm dünyası, uzunca bir süre de birbiriyle dalaştıysa bugün de öyle... İşte bu ortamda Mevlânâ hâtıra geliyor” diyor.
       <br/>
       <br/>
       Ve son sözü yine Hazreti Mevlânâ söylüyor:
       <br/>
       <br/>
       “Sana ‘Mürâisin’ derlerse, ‘Dediğinizin iki kat fazlasıyım’ de, yürü. Eğer kızıp da sana sövmeye başlarlarsa, onlara dua et ve gönül hoşluğu ile dua ederek git.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11827), [web.archive.org (arşiv bağlantısı)](http://web.archive.org/web/20050224095034/http://www.aksiyon.com.tr:80/detay.php?id=11827)
