# Bir maç yaptık politikamız değişti

*Süleyman Kurt - Selahattin Sevi 2008.09.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Osmanlı yönetimiyle uyum açısından Ermeniler ilk sırada yer alıyordu. Bu yüzden onlara ‘millet-i sadıka’ denmişti. Ancak 1915’te yaşanan tehcir, 100 yıllık bir gerilime yol açtı. 6 Eylül’deki maç yeni bir sayfa açılabileceğini gösterdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080923045020im_/http://www.aksiyon.com.tr/resim/719/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080923045020/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080923045020/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080923045020oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080923045020oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   25 Kasım 2007’de, 2010 Dünya Kupası eleme grupları belirlendiğinde Türkiye’nin Ermenistan politikasında açılım yapmasını savunanlar, 6 Eylül’de yaşananları hayal bile edemiyordu. “Türkiye, büyük bir ülke. Türkiye, Ermenistan Cumhurbaşkanı’nı İstanbul’daki maça davet etsin.” diyenler vardı. Ama ilk maç Erivan’da oynanacaktı. O hâlde bu davet yapılamazdı. İyimser olmak için bir sebep yoktu...
   <br>
    <br>
     Şubat 2008’de ise Ermenistan’da yapılan cumhurbaşkanlığı seçimlerinde, Türkiye’den yana olumlu söylemleri olan Levon Ter Petrosyan değil, Karadağlı Serj Sarkisyan ipi göğüsledi. Türkiye’deki Ermenistan uzmanları, sonucun, iki ülke arasındaki ilişkilere olumlu katkı yapmayacağını yazmaya başlamıştı. Bundan sonra yaşanacaklar tam anlamıyla sürpriz olacaktı. Sarkisyan, sürprizi Moskova’ya saklamıştı. Burada Ermenilere konuşurken, Cumhurbaşkanı Abdullah Gül’ü, 6 Eylül’deki maça davet etti. Ardından süreç hızlandı…
     <br>
      <br>
       Ankara, değerlendirmelerinde gitmemeyi gündemine bile almak istemiyordu. Güvenlik alanındaki tüm talepler karşılanınca, Türkiye Cumhurbaşkanı’nı taşıyan ANA uçağı 6 Eylül’de saat 16.45’te Erivan Zvarnots Havaalanı’na indi. Kentte yoğun güvenlik önlemleri alınmıştı. Maçın oynanacağı stada giden yollar kapalıydı. Abdullah Gül ile Serj Sarkisyan’ın görüşeceği Ermenistan Cumhurbaşkanlığı Sarayı’na giden yolda toplanan, ağırlığını Taşnakların oluşturduğu Ermeniler, ziyareti protesto ediyor, tezlerini de ellerindeki afişlerde işliyordu: 1915 soykırımını unutmayacağız. Türkiye’nin soykırım inkârını durdurun. Soykırımı tanı. I’m from Mush, I’m from Agrı, I’m from Van…
       <br/>
       <br/>
       Daha büyük çapta protestolar, hatta taşkınlıklar bekleniyordu. Erivan yönetiminin aldığı önlemler, hem tatsızlıkları engelledi, hem de protestoların büyümesini... Hrazdan Stadı’nın yolunu tutanlar ise, Avrupa Futbol Şampiyonası’nda üçüncü olan komşu takımı izleyecekti. Yollar kapalı, bir vadinin kenarına kurulmuş stada çıkan yolun iki tarafı polis ve asker dolu, herkes yürüyor. Çekirdek ve patlamış mısır, en çok rağbet edilen yiyecek. Ermenistan bayraklarındaki sopalar, stat girişinde toplanacak. İçeriye pet şişe ve siyasi mesaj taşıyan pankart sokmak yasak. Siyasi slogan atmak da.
       <br/>
       <br/>
       Türkiye ve Ermenistan bayrağı, rüzgârlı Hrazdan Stadı’nda, skorbordun üzerinde dalgalanıyor. Şeref tribününün karşısında, kendilerine ayrılan yerde Türkiye’den gelen bir grup Türk ve Ermeni maçı birlikte izliyor. Şeref tribününde ise güvenlik önlemleri had safhada. Birazdan iki cumhurbaşkanı da gelecek… Millî marşlar söyleniyor, Türkiye’ninki ıslıklanıyor. Birkaç pankart açılıyor. Yalnızca bir pankartta siyaset yapılıyor. Ermeniler, ‘tazminat, toprak ve tanıma’ talebinde bulunuyor. Yollarda açılan İngilizce pankartların aksine, ‘3 t’ talebi Fransızca yazılmış. Belli ki, Diasporadan gelmişler.
       <br/>
       <br/>
       Maç başlıyor… Günler öncesinden yapılan yayınlarda, Ermenilerin maç boyunca ‘soykırım’ şarkıları söyleyeceği duyuruluyordu. Oysa, tribünlerdeki herkes hakemin başlama düdüğüyle birlikte futbolla ilgileniyor. Ermenistan takımının en küçük atağında, futbolcuların Türkiye yarı sahasına geçmesinde tribünler ayağa kalkıyor. İlk yarı 0-0. Ermeniler bu skora razı. Türkiye’nin 2 golü de ikinci yarıda geliyor. Hayal kırıklığına uğrayanlar, ikinci golden sonra evinin yolunu tutuyor. 52 bin kişilik stadın zaten büyük bir bölümü boştu.
       <br/>
       <br/>
       Maç bitiyor…Ermeni taraftarlar, rakiple değil kendi takımıyla ilgileniyor. Alkışlar, Ermenistan takımı için. Stadı terk ederken bir Ermeni, bana dönüp, 60 dakikanın sonucunun 0-0 olduğunu hatırlatıyor.
       <br/>
       <br/>
       Şimdi herkes dönüş yolunda. Sessizce yürüyorlar. Taşkınlık yapan yok, bağırıp çağıran da. Aralarındaki sohbetlerde, skoru normal karşılayanlar çoğunlukta.
       <br/>
       <br/>
       Hrazdan Stadı’nda oynanan maç, futbolun dışındakiler ile futbolseverlerin her zaman atıf yaptığı, Türkçeye ‘Futbol Asla Sadece Futbol Değildir’ diye çevrilen ‘Football Against the Enemy’ kitabına girecek cinstendi. Artık Türkiye ile Ermenistan arasında, gelecekten umut duyulabilecek yeni bir dönemin kapısı aralanmıştı. Cumhurbaşkanı Abdullah Gül’ün gitmesi hâlinde, Erivan’da 90 dakikalık maçı izlemesi ve hemen geri dönmesi beklentisi yüksekti. Gül’ün Erivan seferi, 7 saatin üzerinde sürdü. Saatler yetmedi, Dışişleri Bakanı Ali Babacan, Erivan’da kaldı ve meslektaşı Edward Nalbadyan ile ‘yol haritası’nı ele aldı.
       <br/>
       <br/>
       Hem iki ülke cumhurbaşkanlarının hem de dışişleri bakanlarının Erivan’daki ilk temasından çıkan sonuç: Yeni bir dönem başlıyor. Umutlu ama bir o kadar da dikkatli adım atmak gerekiyor. Şimdi Babacan ve Nalbatyan, eylül sonunda, Birleşmiş Milletler (BM) Genel Kurulu toplantıları sebebiyle bulunacakları New York’ta detayları ele alacak.
       <br/>
       <br/>
       Ermenistan’ın bağımsızlığını kazandığı yıldan bugüne kadar Türkiye ile ilişkilerin ‘normalleşmesi’ için çaba sarf eden, Petrosyan-Alparslan Türkeş görüşmesinde de bulunan Samson Özararat’ın yaptığı uyarının dikkate alınması gerekiyor. “Zorlardan değil kolaylardan başlayalım.” diyor Özararat. Çünkü maç sonrasında ortaya çıkan iyimser hava daha önce de yakalanmış; ancak tarafların takıldığı bir cümle bütün çabaları boşa çıkarmıştı.
       <br/>
       <br/>
       İki ülke arasındaki sınır, 1993’ten bu yana kapalı. Diplomatik ilişki de yok. Erivan, ‘ön şart olmadan’ bu iki konuda ilerleme bekliyor. Ankara ise Karabağ Sorunu’na çözüm bulunmasını, Ermenistan’ın Türkiye’nin toprak bütünlüğünü tanıması ve ‘soykırım’ iddialarından vazgeçmesini...
       <br/>
       <br/>
       Özararat, “Türkiye, Ermenistan ile ilişkilerin normalleşmesini istemiyorsa Karabağ Sorunu’ndan başlasın; Ermenistan, Türkiye ile ilişkilerin normalleştirilmesini istemiyorsa soykırımdan başlasın.” sözleriyle uyarısını biraz daha açıyor.
       <br/>
       <br/>
       Richard Gregosian, Erivan’dan bağımsız bir analist. Cumhurbaşkanı’nın Ermenistan’ı ziyaretini sadece iki ülke arasındaki sorunları değil, bölgesel sorunları da çözecek bir açılım olarak yorumluyor.  Gregosian’a göre, Gül’ün ziyareti ile Kafkasya’yı barışa götürebilecek adımın arkasında ne ABD ne de Rusya var. Her ikisi de inisiyatifi kaybetti. Ermeni analistin şu sözleri ilgi çekici: “Bundan sonra Amerika’da soykırım propagandası para etmeyebilir. Türk-Ermeni ilişkileri ilgi çekmeyebilir.” Ancak Gregosian, bir de uyarıda bulunuyor, “Fakat bu durumda diaspora ve yerel ortağı Taşnak Partisi toprak talebi gibi daha sert isteklerde bulunabilir. Karabağ ve işgal edilen toprakların statüsünde Rusya ağırlığını korumak istiyor.”
       <br/>
       <br/>
       Arman Kirokosian’a göre ise yeni açılımlar için, sınırın açılması gerekiyor: “Abdullah Gül’ün gelmesi, hiçbir sonucu olmasa da başlı başına önemli bir gelişmedir. Mutlaka olumlu sonuçları olacak. Diplomatik ilişkiler normal seyrine girerse önce sınır açılır. Sınırın açılması yeni açılımları da beraberinde getirir.”
       <br/>
       <br/>
       Aslında kısa Erivan ziyaretinde yaşananlar, iki ülke halkı arasındaki temasların, sorunun çözümüne küçümsenmeyecek oranda katkı yapabileceğini ortaya koyuyor.
       <br/>
       <br/>
       <br/>
       <br/>
       <br/>
       <br/>
       SORUNLAR ÇÖZÜLÜRSE KAFKASYA TÜRKİYE İÇİN OTOBAN OLUR
       <br/>
       <br/>
       Abdullah Gül, cumhurbaşkanı seçildikten sonra KKTC’nin ardından ilk ziyaretini Azerbaycan’a yapmıştı. Edebiyat meraklılarının yakından bildiği Nizami’nin doğduğu kent olan Gence’de müzeyi gezerken kendisine bir Şeyh Şamil kılıcı hediye edildi. Kılıcı kınından çıkardı ve incelemeye başladı. Gazeteciler, o günlerde Türkiye’de yaşanan iç siyasi tartışmalara ilişkin birkaç cümle alabilmek için “Kılıcı çektiniz!” diye laf attı. Gül ise “Kılıcımız hep kınındadır.” cevabını verdi, ardından, “Tam coğrafyasında!” diyen gazetecinin sözlerini tamamladı: “Kafkas coğrafyasında kılıcın hep kınında durması lazım. Ancak burada, Kafkaslar’da yaşıyorsanız her zaman her şeye hazırlıklı olacaksınız.”
       <br/>
       <br/>
       Gürcistan ile Rusya arasında yaşanan ve komşu ülkenin toprak bütünlüğünü kaybetmesi ile ortaya çıkan sonuçlar, kuşkusuz Türkiye kadar Ermenistan’ı da yakından ilgilendiriyor ve etkiliyor. Son kriz, bölgede donmuş ihtilafların maliyetinin ne kadar ağır olacağını göstermesi açısından da öğretici.
       <br/>
       <br/>
       Ermenistan ile Türkiye arasında yeni bir dönemin başlamasını zorunlu kılan sebeplerden biri de, Kafkasya’daki son gelişmeler. Cumhurbaşkanı Abdullah Gül, hem Ermenistan’la yaşanan sorunun çözümsüzlüğünün Türkiye’den kaynaklanmadığını göstermek hem de diaspora ile Erivan yönetimi arasındaki farka dikkat çekmek için maç davetini kabul etmişti. Nitekim ziyaret sonrasında, Batı basınında yapılan analizlerde artık Türkiye’nin tezlerinin de görülmeye başlandığı dikkat çekiyor. Tıpkı, Kıbrıs’ta Annan Planı ile başlayan süreçte Ankara’nın ‘çözüm’den yana tavır koymasının ardından, uluslararası kamuoyunun Türkiye’nin tezlerini önemsemeye başlaması gibi.
       <br/>
       <br/>
       Kafkasya’da sorunların çözümü, Türkiye’nin Orta Asya’daki Türk cumhuriyetlerine ulaşmasını daha da kolaylaştıracak. Nitekim Cumhurbaşkanı da, Azerbaycan yolunda bunu net biçimde ortaya koyuyordu: “Barış ve istikrar olursa, güven, işbirliği ve dayanışma ortamı ortaya çıkar. O zaman Kafkasya, Türkiye için bir geçit, otoban olur.”
       <br/>
       <br/>
       Cumhurbaşkanı Abdullah Gül’ün 7 saatlik ziyareti ve hiçbir olumsuzluğun yaşanmadığı Ermenistan-Türkiye maçının ortaya çıkardığı hava, hem tarafların özetlenen pozisyonları gözden geçirildiğinde hem de ortaya çıkabilecek tehlikeler birlikte okunduğunda, barışı sağlayacak diplomatların işinin ne kadar zor olduğu ortaya çıkıyor.
       <br/>
       <br/>
       <br/>
       <br/>
       <br/>
       ERMENİSTAN’DA BAŞÖRTÜSÜ YASAĞI YOK
       <br/>
       <br/>
       Görkemli Cumhuriyet Meydanı’na yürüyerek birkaç dakika mesafede. Küçük bir kapıdan içeri giriyorsunuz. Burası, Erivan’da kalan son cami. 6 güvenlik görevlisi tarafından 24 saat koruma altında tutuluyor. İran Ermenisi olan 59 yaşındaki Vazgen Paşayan da, caminin 15 yıllık yöneticisi. Sovyetler Birliği döneminde bütün ibadethaneler gibi. Gök Mescid de kapanmış, başka amaçlar için kullanılmış. Ermenistan’ın bağımsızlığını kazanmasının ardından ülkenin ilk Cumhurbaşkanı Levon Ter Petrosyan, İran yönetimine, cami ile ilgili bir çağrıda bulunur. “Gelin, burada size ait bir eser var, sahip çıkın.” Tahran, Vazgen Paşayan’ı gönderir.
       <br/>
       <br/>
       Döneminin mimarisini en güzel biçimde yansıtan cami biraz mahzun. Sadece perşembe akşamları cemaatle namaz kılınıyor. Ama cami sürekli açık ve isteyen gelip ibadetini yapabiliyor. Bunların arasında, Ermenistan’a iş için gelen Türkler de var. Camideki Farsça kurslarına devam edenlerin sayısı 200’ün üzerinde.
       <br/>
       <br/>
       Erivan’da çok sayıda İranlı yaşıyor. Bunların büyük bölümü öğrenci. Meryem Asgari, 25 yaşında, Erivan Tıp Fakültesi’ne gidiyor. Eğitim ucuz olduğu için Erivan’ı tercih etmiş. Türkiye ile Ermenistan arasındaki sorunların çözümü ile o da yakından ilgileniyor. Sohbetimiz sırasında birkaç kez, “Türkiye’de uzmanlık eğitimi yapmak istediğimde buradan aldığım diploma kabul edilir mi?” diye soruyor. Ali ise diş hekimliği okuyor. Onun soruları daha çok siyaset üzerine. Sohbeti sessizce dinleyen Meryem’in kardeşi Mahsa, İran’da kimya okuyor. Erivan’da iftarı, zaman zaman kafeteryalarda, vejetaryen menülerle açıyorlar.
       <br/>
       <br/>
       Erivan, İranlı öğrenciler için güvenli ve kızlar, sokakta da başörtülü dolaşıyor. Üniversiteye de hiçbir sıkıntı olmadan başörtüsü ile girebiliyor. Erivan’daki üniversitelerde İran’ın yanı sıra Hindistan ve Suriye’den de çok sayıda öğrenci var.
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31210), [web.archive.org (arşiv bağlantısı)](http://web.archive.org/web/20080923045020/http://www.aksiyon.com.tr:80/detay.php?id=31210)
