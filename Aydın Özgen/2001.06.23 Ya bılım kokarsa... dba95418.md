# Ya bılım “kokarsa”...

*Aydın Özgen 2001.06.23*

<div>
 <p>
  <font>
   Prof. Dr. Ali Demirsoy’un televizyonda söylediği “Allah’a inanan birisinin kolundan tutup onu üniversiteden atmak lazım” sözleri büyük tepki topladı. Demirsoy, kendi söyledikleriyle çelişiyor aslında. Şayet inanan birisi inancından dolayı taraf oluyorsa inanmayan birisinin tarafsız kalacağını kim garanti edebilir?
   <br>
    <br/>
    <br/>
    Her şey Ali Demirsoy’un bir televizyon kanalındaki şok sözleriyle başladı. Anlı şanlı Profesör Demirsoy’a göre inanan birisinin bilim adamı olması mümkün değildi. Prof. Demirsoy daha da ileri giderek “Allah’a inananı kolundan tutup üniversitelerden atmak” gerektiğini dile getiriyordu. İnanmanın bilimsel objektifliğe engel olduğu tezi aslında Demirsoy’un kendi sözleriyle çürüyor. Eğer inanan birisi inancından dolayı subjektif davranıyorsa bu karşı taraf için de geçerli. Yani ateist birisi de bir tarafı temsil ediyor. Dolayısıyla Demirsoy’un tezine göre onun da tarafsız davranması mümkün değil. Demirsoy’un mantığından hareketle inanan birisi üniversitelerde görev alamayacaksa, inanmayan birisi de almamalı. Peki kim görev alacak? Prof. Demirsoy’un iddia ettiği ve pratikte gerçekleşmesi için her türlü ortamın oluşturulması gerektiğini dile getirdiği ilk tezi buydu. Aslında onun amacı üzüm yemekten çok bağcıyı dövmekti. Çünkü evrim teorisinin savunuculuğuna soyunan bu zat aynı zamanda biyolojik faşizmin de taraftarlığını yapıyordu. Ve özünde propagandasını yaptığı da buydu. Ona göre özürlü doğan her bebek öldürülmeliydi. Onun tüm verilerden hareketle yaymaya çalıştığı şey ateizmdi. Demirsoy’a göre her şey malum maymunla başladı.
    <br>
     <br>
      Bu dergi nasıl ortaya çıktı
      <br>
       <br>
        Oysa evrim terorisini çürüten ve yaratıcının varlığına dair o kadar çok delil var ki. Anlı şanlı profesörlerimiz bunu görmezden gelebiliyorlar çoğu zaman. Şu an bu dergiyi okuyor, sayfalarındaki yazı ve resimleri inceliyorsunuz. Tam bu sırada birisi size “Bu dergi nasıl ortaya çıktı?” diye sorsa, vereceğiniz cevap herhalde çok açık olur: “Dergideki yazılar yazarlar tarafından kaleme alınmış, editörler tarafından gözden geçirilmiş, sayfa düzeni bilgisayarda özenle yapılmış, filmleri alınıp matbaada dikkatle basılmıştır.” Dergiyi sizin önünüze getiren sürecin her aşaması bir akıl ürünü. Yazarları, sayfa sekreterlerini hiç görmemiş olabilirsiniz, ama onların varlığından eminsinizdir. Bu, değişmez bir kuraldır. Her detaylı tasarım, onu var eden bir aklı ispat eder. Örneğin, arkeolojik kazılar sonucunda bulunan bir heykele bakan insan, onun bir sanatçı tarafından yapıldığından şüphe duymaz. Bırakın sayısız sanat eserinin kendi kendine oluştuğunu düşünmek, üst üste duran iki—üç tuğlayı bile mutlaka planlı bir hareketle o şekle getiren biri olduğunu kimse inkar etmez. Dolayısıyla küçük ya da büyük, düzen olan her yerde, mutlaka bu düzenin bir kurucusunun ve koruyucusunun olması gerekir. İşte içinde yaşadığımız evrenin, bu evrendeki hassas dengelerin, dünyamızdaki milyonlarca tür canlının durumu da bu düzen üzerine kurulu. Her biri kendi içinde muhteşem birer tasarımdır ve bizlere tüm evrene hakim olan yaratıcının varlığını ispat ederler.
        <br>
         <br/>
         Bu durumda adına “bilim” dediğimiz uğraşının yani içinde yaşadığımız evreni ve dünyayı gözlem ve deneyle incelemenin, bizi farklı bir sonuca götürmeyeceği de açıktır. Bilim evreni ve canlıları inceler ve bunların varoluşundaki yasayı ortaya çıkarmaya çalışır. Bir diğer ifadeyle, Allah’ın evreni ve canlıları ne kadar büyük bir ilim ve akılla yarattığını bize gösterir. Nitekim bilim tarihine damgasını vuran büyük bilim adamlarının çoğunluğu bu mantıkla düşünmüşler. Keppler, Newton, Galile, Kopernik, Max Planck, Albert Einstein gibi ünlü bilim adamlarının ortak yanı, “Allah’ın kanunlarını keşfetmek, O’nun yarattığı sistemleri tanımak” için bilim yapmış olmaları.
         <br/>
         <br/>
         İngiliz araştırmacılar Michael Baigent, Richard Leigh ve Henry Lincoln, Darwinizm konusunda şöyle bir yorum yaparlar:
         <br/>
         <br/>
         “Darwin’den bir yüzyıl önce, bilim dinden ayrı değildi; aksine onun bir parçasıydı ve nihai amacı da ona hizmet etmekti... Ama Darwin’in zamanındaki bilim, o zamana dek taşımakta olduğu bu anlamdan koparıldı ve kendisini dine karşı mutlak bir rakip ve alternatif bir anlam olarak tanımladı. Artık insanlık, bu ikisi arasında bir seçim yapmaya zorlanacaktı.”
         <br/>
         <br/>
         “Biyolojik faşistim”
         <br/>
         <br/>
         Darwin’in tüm teorisinin temelinde materyalist felsefe yatıyor. Evrim teorisinin yaygın kabul gören bir teori olmasının nedeni, bu teoriyi ispatlayacak yeterli delilin var olması değil, ancak diğer alternatifin yani doğaüstü yaratılışın tümüyle kabul edilemez olması.
         <br/>
         <br/>
         Canlıların, hiç bir ilahi yaratma olmadan, tesadüfler sonucunda oluştuğunu ileri süren evrim teorisi materyalizmin binlerce yıldır gelen iddiasından başka bir şey değil. Evrimcilerin koşulsuz savunageldikleri iddialarından bir tanesi de sağlıklı bir toplum yetiştirmeyle ilgili olanı. Bu düşüncedeki bilim adamlarına göre sağlıklı bir toplum yetiştirebilmenin yegane yolu toplumdaki özürlü insanları temizlemekten geçiyor. Prof. Dr. Ali Demirsoy da iddialarını bu verilerden hareketle ileri sürüyor. Demirsoy’un 26 Aralık 1997 yılında Türkiye Sorunlarına Çözüm Konferansı’nda dile getirdikleri aynen şöyleydi: “Her ne kadar politikacılar kürsülerde sık sık halkın sağduyusuna güven diye bağırsalar da, bir toplumun sağduyu ile yönlendirilemeyeceği açıktır. Bakın, bu kayık su alıyor, diyoruz ki, bu kayığın içinden birilerinin ayıklanması lazım. Bana sorarsanız ben biyolojik bir faşistim, ana karnında dördüncü ayında bu özellikleri gösteren kişileri dışarı almak lazımdır”. Demirsoy’un nazik ifadeyle dışarı alınması gerektiğini söylediği insanlar özürlü doğma ihtimali olanlar. Tıpkı Hitler Almanya’sındaki durum gibi. Hitler de saf ve sağlıklı Alman milleti yetiştirmek için toplumdaki özürlü insanları öldürüyordu.
         <br/>
         <br/>
         Öjene yani saf ırk teorisi, yaygın olarak Nazi Almanya’sında uygulandı. Bu dönemde Hitler Almanlar içindeki akıl hastalarını, sakatları, zeka özürlüleri, kör olanları ve kalıtsal bir başka rahatsızlığı olan tüm insanları belirlenen merkezlerde topladı ve onları toplumdan dışladı, kısırlaştırdı. Ayrıca bu insanların büyük çoğunluğu ilaçlarla öldürüldü.
         <br/>
         <br/>
         Prof. Demirsoy bu düşüncede ve bu düşüncelerine rağmen üniversitelerde rahatlıkla görev alabiliyor. Buna mukabil inançlı birisinin yer almasını sakıncalı buluyor.
         <br/>
         <br/>
         Materyalist düşünceye sahip olanlar dahil olmak üzere bilim adamlarının büyük çoğunluğunun evrim teorisini çürütmelerine, bu teroninin geçersizliğini ortaya koyan onlarca delil olmasına rağmen bunları görmezden gelip bilim faşizanlığı yapanlara aslında çok da söylenecek bir şey yok.
         <br/>
         <br/>
         E—mail: ayozgen@mynet.com
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 90 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12699), [web.archive.org (arşiv bağlantısı)](http://web.archive.org/web/20060426171944/http://www.aksiyon.com.tr:80/yazdir.php?id=12699)
