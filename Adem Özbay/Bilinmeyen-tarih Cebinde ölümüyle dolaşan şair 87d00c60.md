# Cebinde ölümüyle dolaşan şair

*Adem Özbay Bilinmeyen-tarih*

<div>
 <font>
  <img border="0" height="1" src="/web/20050223015624im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050223015624im_/http://www.aksiyon.com.tr/resim/448/68.jpg" vspace="5"/>
  </p>
 </font>
 <font class="content">
  Maraş"ta Ahırdağı eteklerinde doğan iki kardeşten Rasim Özdenören öykünün özgün patikasında ilerlerken, Alaeddin Özdenören"in bahtına "yalnızlığının yalnız olmadığı" bir hayat ve şiir düşer. Onu çoğumuz Rasim Özdenören"in şair ikizi olarak tanıdık.
 </font>
 <br/>
 <p>
  <font class="content">
   Edebiyatın magazinine giren bu bilginin ötesinde İkinci Yeni"yle başlayan şiir serüvenindeki o hüzünlü, kırılgan, tedirgin fakat dirençli şiiriyle tanıyamadık Alaeddin Özdenören"i. Bunun da ötesinde doğu-batı, geleneksel ve modern dünya kavramlarına getirdiği derinlikli yazılarıyla ise hiç tanıyamadık. Şair kalbi ve felsefeci zihniyle kimi zaman imgelerle, kimi zaman makalelerde not düşmeye çalıştığı dünyanın ona çok sıcak davrandığını da söyleyemeyiz. Tıpkı bakanlık müşavirliğinden emekli olup Balıkesir"e hicret etmesini hiç kimsenin anlamlandıramadığı gibi.
   <br>
    <br>
     Alaeddin Özdenören"in çalkantılı yaşam öyküsünde, edebiyat ve fikir dünyamızın mihenktaşı olan birçok isim satıraralarına gizlenmiştir. Örneğin İstanbul günlerinde Nuri Pakdil"in askerden yazdığı mektuplarla güç bela gitmeye ikna ettiği Sezai Karakoç. Yine Sezai Karakoç"un adeta çekerek götürdüğü Üstat Necip Fazıl. Yine bugün kıyamet sessizliğiyle konuşan Nuri Pakdil"le yaşadığı uzun bir dönemi kapsayan inişli çıkışlı ilişkiler. Erdem Bayazıt, Cahit Zarifoğlu, Akif İnan gibi aksiyoner şairlerle birlikteliği. Fakat Özdenören"i tüm bu insanlardan ayıran bir yalınlık vardır. Dünyanın karmaşasından içinin fırtınalarına açılan kapının gerisinde müthiş imtihanlarla sınanmıştır. Dağılan evliliği, ilk oğlunun kendisini reddedişi, yeni evliliği, çok sevdiği diğer oğlunu trafik kazasında yitirmesi, öğretmenlik yaparken oradan oraya tayini, yıllarca binbir hastalıkla boğuşması, hastane odaları"
     <br>
      <br>
       Çocukluğunda dam evlerinin çatısında bir alev akıntısı ve uzakları tarayan sessizlikle gelen akşamlarda, sabahlara kadar yıldızları gözler. Arkasından yekpâre izler bırakarak kayıp giden yıldızların altında, kayan her yıldız için dileği de hazırdır. Sonra İstanbul"da birden bire insana ferahlık vererek gelen yağmurları tanır. Fakat ölüm hep yanıbaşında durmaktadır. Bu yüzden Yağmur şiirinde der ki: "İçin için yağan bu yağmur \ Kalbime sızıyor \ Damlalar içinde hayat ve ölüm \ Sensin; işte sensin sırılsıklam \ Karşımda gördüğüm. \ Nerden çıkageldin, nerden \ Yıldızların doğduğu yerden \ Durgun gözlerinin içinden \ Akan bulutlar gördüğüm. \ Yağmur yağıyor ve ben \ Yer altı nehirlerinden \ Islana ıslana kalbinden \ Sessizce geçiyorum."
       <br/>
       <br/>
       Özdenören"in yaşam serüveni kadar şiir serüveni de bazen yükselen bazen alçalan bir deniz munisliğindedir. Sezai Karakoç"un Dirilişi"nde, Nuri Pakdil"in Edebiyat Dergisi"nde, Cahit Zarifoğlu"yla Mavera"da bir yandan şiir mecrası bulmaya çalışır, bir yandan da dergilerin görünmeyen çalışanı olur. Necip Fazıl"ın daha ilk tanışmalarında, "Yazımı bugün gazeteye sen götüreceksin" diyerek eline tutuşturduğu zarfı koşar adım ve kaçak bindiği vapurla yerine ulaştıran şair, Üstad"ın Büyük Doğu"su ve Karakoç"un Diriliş"i için trenle il il dolaşarak abone ve satış yapar. Gittiği yerlerde bir dost bulunamazsa banklarda yatar, kuru ekmekle karnını doyurur. Ama Necip Fazıl"ın da, Karakoç"un da istediği kadar aboneyi yapar ve gelir. Arkasından Nuri Pakdil"in Edebiyat Dergisi"ne katkıda bulunmaya başlar. Bu arada Edebiyat Dergisi"yle ilgilenmesine kızan Sezai Karakoç"la arası bozulur. Pakdil"e ulaştırdığı bir mektuptan sonra da Pakdil"le. Çünkü Karakoç, Pakdil"den Diriliş temsilciliğinden dolayı kalan paraları sert bir üslupla istemektedir. Bu mektup iki sıkı dostun arasını bir daha düzelmemek üzere bozar ve işler karışır. Arada kalan ise hep Alaeddin Özdenören olmaktadır. Fakat fedakarlıktan ve herkesin her dileği için koşturmaktan asla geri durmaz. Bütün bunlara ve uzun kopuşlara rağmen dostlarını hiç ihmal etmez. Zarifoğlu"nun ve İnan"ın vefatından sonra onların şiirlerini tahlil ettiği Şiirin Geçitleri kitabını hazırlayacak kadar sadıktır.
       <br/>
       <br/>
       Son zamanlarında Ay Vakti dergisinde ürünlerini yayınlayan Alaeddin Özdenören artık çocuksu bir mutlulukla yazdığını söylemişti. Şiir programlarından birine katılmak üzere geldiğinde Recep Garip, Şeref Akbaba, Nurettin Durman ile birlikte uzun uzun konuşmuştuk onunla. Sonra radyo programı için dört saat süren bir kayıt yapmış ve çoğumuzun ilk kez duyduğu heyecanlı hayat serüvenine şahit olmuştuk. Burada aktarılanlar bunlardan birkaçı. Şunu belirtmek gerekir ki Ay Vakti ailesinin, özellikle Recep Garip"in maddi manevi destekleri son yıllarında Özdenören"in hep yanında olmuştur"
       <br/>
       <br/>
       Alaeddin Özdenören her zaman yorgun bir yüzle dolaştı aramızda. Cebinde dolaştırdığı ölüm sırrını, kentin soluk yüzlü çocuklarına avuç avuç dağıtacak kadar cömert bir kalp taşıdı. "Gülüm gülüm \ Bu kentin koynuna girdiğim günden beri\ Cebimde ölümüm \ Avuç avuç dağıtırım insanlara \ Bir türlü tükenmez ölümüm. \ Üzümleri aydınlatırım masal çarşılarını \ Yatağına sığmayan ırmakları \ Mağara içlerine gizlenmiş aşkları \ Yerler mühürlenince akşamları \ Kanlı sulara gömülürüm \ Gülüm gülüm \ Benim ölümüm \ Çocukların kulaklarına küpedir \ Vitrin denizlerine zincirlenmiş çocukların."
       <br/>
       <br/>
       Cevat Akkanat"la yaptığı son söyleşinde "avucuma düşen yıldızı, ellerimi kenetleyerek boğdum" diyerek dünya gaileleriyle alakasını kestiğini de söylerken, kaybolduğu fırtınalarda sahil-i selamete çıkmış bir adamın sesini duymak mümkündür. O yalnız ve kırılgan yaşadığı hayatının sonunda "En Yalnız"a kavuşma telaşını yakasında imrenilecek bir madalya olarak hüzünle taşımıştır. "Uçsuz bir dinleyişle dinle \ Üstlen çöllerdeki rahmeti \ Ey gürleyen yalnızlığımız \ Yolumuzu gözleyen \ Toprağa girdiğimiz vakit \ Uğultulu derinlikler kalır. \ Duy unutuş rüzgârının \ Açtığı son kapı benim \ Çekilince kalbimin suları \ Geriye senden başka ne kalır."
       <br/>
       <br/>
       Ay Vakti"nde yayınlanan son yazısı Şairin Duası"nda: "Gölün ortasında \ Uzak sayılmaz. Ne tuhaf! \ Kesilen bedenimin o parçası artık bana ait değil" derken okuruna vedasını da yapmıştı. Mekanı cennet olsun"
       <br/>
       <br/>
       ALAEDDİN ÖZDENÖREN KİMDİR?
       <br/>
       <br/>
       Şair 1940 yılında Maraş"ta doğdu. İlk ve orta öğrenimini Maraş, Tunceli, Malatya ve İstanbul"da tamamladı. İstanbul Üniversitesi Felsefe Bölümü"nden mezun oldu. Çeşitli okullarda öğretmenlik görevinde bulundu. 1991 yılında Kültür Bakanlığı"ndan müşavir olarak emekli oldu. 26.06.2003 tarihinde Hakk"ın rahmetine kavuştu. Lise yıllarında ikiz kardeşi Rasim Özdenören, Cahit Zarifoğlu ve Erdem Bayazıt, Akif İnan ile Maraş"ta çıkardıkları Hamle dergisi ile mahalli gazetelerde edebiyatla ilgilenmeye başlayan Alâeddin Özdenören, daha sonraları Yeni İstiklal, Diriliş ve Edebiyat Dergisi ile, 1976"da kurucuları arasında yer aldığı Mavera dergisinde yazmaya devam etti. Özdenören"in, son yıllarda ise Edebiyat Ortamı, Yedi İklim, Hece, Ay Vakti dergilerinde eserleri yayınlanmıştır. Özdenören, kimi zaman kendi adıyla, kimi zaman da Bilal Davut müstear ismiyle Yeni Devir, Milli Gazete, Zaman, Tutanak ve Sağduyu gazetelerinde de yazılar kaleme aldı.
       <br/>
       <br/>
       ESERLERİ: Güneş Donanması (şiir), Batılılaşma Üzerine (deneme), Yakın Çağ Batı Dünyası ve Türkiye"deki Yansımaları (deneme), Devlet ve İnsan (deneme), Gide Gide Yalnızlık (şiir), Şiirin Geçitleri (şiir tahlili), Unutulmuşluklar ve Bütün Şiirleri.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2754), [web.archive.org (arşiv bağlantısı)](http://web.archive.org/web/20050223015624/http://www.aksiyon.com.tr:80/detay.php?id=2754)
