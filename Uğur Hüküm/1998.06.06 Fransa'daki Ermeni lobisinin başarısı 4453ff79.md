# Fransa'daki Ermeni lobisinin başarısı

*Uğur Hüküm 1998.06.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fransız Millet Meclisi 29 Mayıs Cuma günü, sayıları farklı kaynaklara göre 29'la 34 arası değişen milletvekilinin katılımıyla gerçekleştirdiği bir oturumunda aldığı kararla "Fransa'nın 1915'te
  </font>
 </div>
 <div id="newsText">
  <font class="detail-text">
   Doğu Anadolu'da meydana gelen olayları Ermeni Soykırımı olarak tanıdığını" açıkladı. Kararın yasallaşması için Senato'nun onayı gerekiyor. Cumhurbaşkanı da, her kanun gibi bu kanunu veto etme yetkisine sahip. Zira "Ermeni Soykırımı"nın tanınma yasası, son zamanlarda çok iyi dostluğa sahip olduğu bilinen, TürkiyeFransa ilişkilerine büyük oranda gölge düşürmüş durumda. Birçok uzman ve gözlemciye göre, Lionel Jospin hükümetinin kendini bu girişimin dışında tutma çabası ile bu yasayla bugünkü Türk hükümetinin veya halkının hedeflenmediği söylemi inandırıcı olmaktan çok uzak. Kaldı ki bu konu Fransız Sosyalist Partisi'nin iktidar programında öteden beri varolan bir nokta...
   <br/>
   <br/>
   Fransız kamuoyunda sıradan bir olay olarak geçen yasa, özellikle 83 yıl önceki büyük facianın izlerini hafıza ve gönüllerinde yaşıyan, sayıları 300400 bin arası değişen Ermeni kökenli Fransız'a genel bir sevinç yaşattı. Meclisin kararı aldığı sabah otobüslerle Almanya, Belçika, İtalya ve Fransa'nın bazı kentlerinden gelen çoğunluğu 60 yaşın üstünde yaklaşık bin kişilik bir topluluk, Meclisin Konuk sıralarında ve Palais Bourbon (Millet Meclisi binası) arkasındaki küçük parka kurdukları çadırlarında yasanın çıkışını kutladılar.
   <br/>
   <br/>
   Bu vahim tarihi facianın Fransa'da resmi dilde "soykırım" sözcüğüyle telaffuz edilmesi ise, Türkiye'nin olağanüstü şiddetli tepkisine neden oldu. Tepkinin bazı hükümet üyelerinin (örneğin İsmail Cem) sözleriyle kazandığı boyutlar ise Fransız basın yayınının konuyla biraz daha fazla ilgilenmesini getirdi. İki gün sonra kamuoyu için olay kapandı. AFP'nin küçük bültenlerinde bile olaya itibar eden kalmadı. Ama çeşitli endüstriyel, ticari ve mali çevrelerin, dolayısıyla hükümetin de belli bir endişeyle izlediği bir sürece girildiğinden hiç kimsenin kuşkusu yok.
   <br/>
   <br/>
   Niçin şimdi?
   <br/>
   <br/>
   Bu soru bir kaç gündür sıkça sorulur oldu: "Dost Fransa" niçin böyle bir konuyu şimdi gündeme getirdi? "Karanlık dış güçler bir düğmeye bastılar" söylemi isteyeni avutabilir. Ama farklı fikirlere itibar edenlere bir kaç çift söz, argüman hatırlatmakta yarar var. Fransa'da yaşayan 400 binlik Nicel nüfusuna, en azından 23 milyon Ermonofil veya Ermeni hassasiyetli Fransız kazandırmış bir topluluk, Ermeni toplumu. 300 milletvekili, belediye reisi veya belediye meclis üyesi politikacı, sayıları en azından 10 bini bulan TV kanallarının en önde gelen sunucularından her eğilimde gazeteciye, bilim adamlarından, çok ünlü sanatçı ve sporculara, geniş bir esnaf kesiminden büyük iş çevrelerine toplumun her kesimini kapsayan, evsaflı bir etkinlik ağına sahip bir topluluk. 24 saat çift dilde yayın yapan topluluk radyoları var. Mevcut bağımsız bir devlet ve cumhuriyete sahip olmalarına ve belki de en önemlisi tarihî haklılıklarına inanmış olmalarına rağmen, tarihi yalnızca yeniden yazmak değil, yapmaya da çalışan bir halk. Göçmen ve diasposa olarak bulundukları bütün ülkelerde sistemli olarak örgütlenmiş, aralarındaki 'görüş farklılıkları' ne olursa olsun "asgari müşterekler"de biraraya gelmeyi öğrenmiş bir toplum. Varoldukları her ülkede uzun vadeli planlar yapabilen, kültür ve araştırma merkezleri, müzeleri, vesaireyle yerleşen bir toplum. Nüfuzla nüfusu dengelemiş bir toplum. Nüfus gücünü, ama kendi ülkesinde, ama göç ettiği ülkede yalnızca politik bir "lobi" dayanağı olarak görmeyen bir toplum. "Lobi" gücünü yalnızca "turistik afişlerde" veya kendine yakın gördüğü "Devlete Kayıtlı Bizim Dernekler"de aramayan, uzun soluklu ve uzlaşmaya açık, karşılıklı saygı, hoşgörü ve diyaloğa, içtenlikle inançlı bir yaklaşıma itibar etmeye çalışan bir toplum.
   <br/>
   <br/>
   Yasayı tasarı olarak Meclise sevkeden Sosyalist grubun sözcüsü, milletvekili René Rouquet, aynı zamanda Fransa Ermenilerinin en yoğun yaşadığı Paris banliyö kentlerinden biri olan Alfortville'in belediye reisi ve Millet Meclisi FransaErmenistan Dostluk Grubu başkanı.
   <br/>
   <br/>
   Fransa'da örgütlü olan çok sayıda Ermeni kökenli kuruluşun en yumuşak ve yapıcılarından "Ermeni Diasporası Araştırma Merkezi" sorumlusu JeanClaude Kebebdjian'ın belirttiğine göre "Yasa 83 yıllık sistemli bir mücadelenin sonucudur. Hedef intikam değil, unutulmamak ve diyalogdur. Derin ağlara sahip olan Türk ve Ermeni halklarının dostluk diyaloğudur."
   <br/>
   <br/>
   Güneye sürme operasyonu ardından, çoğunluğu Ermeni yöre halkından, Osmanlı'nın resmi açıklamalarına göre 600 bin kişinin öldüğü söylenir. Daha sonraki Türk resmi açıklamaları bu sayıyı 250 binle 300 bin arası verirken, bazı Ermeni çevreler de kırılan Ermenilerin sayısını 1.5 milyona kadar varan rakamlarla açıklar. Her durumda tarihçi ve siyasal bilim uzmanlarının "katliam" veya "soykırım" sözcükleri üzerinde hemfikir olamadıkları konu hakkında, uluslararası planda bir fikir kargaşasıdır sürmektedir.
   <br/>
   <br/>
   Türkiye "bütün arşivleri açtık" der. Birçok taraflı veya tarafsız çevre "hayır" diye cevaplar. Türkiye, "yalnızca savaş ve sürgünde telef olmuş insanlar vardır" der; karşı taraf "planlı programlı bir katliam olmuştur" der. Peki olaya sahne olmuş bir ülke ve onun bugüne uzanan, fakat meydana gelen felakette hiçbir sorumluluğu olmayan yöneticileri, yetkili mercileri niçin hodri meydan diyemez karşı tarafa? Büyüklüğüne bu kadar güvenen bir ülkenin tarihten çekinecek nesi vardır?
   <br/>
   <br/>
   Yoksa Türkiye'nin içinden, sözgelimi Ermeni topluluğundan, yerel gazeteler veya Ermeni Patriğinden Fransa'nın kararına karşı gelen bir kaç tepkinin maalesef hemen hemen hiçbir değeri yoktur. Zira Türkiye'de serbest iradeyle halktan, sivil toplumdan gelebilecek tepkiler o kadar cılızdır ki; Batıdaki inanç, önyargı bunların tamamen devlet güdümlü olduğunu varsayar. Veya böyle bir yasanın kağıt üstünde kalmaya aday bir tek maddelik içeriğini bahane edip, çocukları öcülerle korkuturcasına "şimdi teröristler gelecek" diyen resmi ağıza arkadan kıs kıs gülünürken, "politikacılar tarihçilerin yerini almamalı" resmi argümanı ciddi ciddi düşündürür.
   <br/>
   <br/>
   Tercihlerin ne zaman ve nasıl yapılacağı, tutarlılığı, kalıcılığı ve kimlerle yapılacağı belirlenebilse, geleceğin Türkiye'sinin çok daha sağlıklı kurulacağından dostdüşman kimsenin kuşkusu kalmayacak...
   <br/>
   <br/>
   *Radio France Internationale Türkçe Yayınlar Şefi
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3808-fransadaki-ermeni-lobisinin-basarisi.html), [web.archive.org (arşiv bağlantısı)](http://web.archive.org/web/20130911120020/http://www.aksiyon.com.tr:80/aksiyon/haber-3808-fransadaki-ermeni-lobisinin-basarisi.html)
