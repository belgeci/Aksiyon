# Türkiye'nin beyni Amerika'da çalışıyor

*Necati Aydın - Mustafa Sungur 1998.08.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Oscar ya da Nobel ödül törenlerini bilmeyenimiz pek yoktur. Programın sunucusu elinde liste ile sahneye geldiğinde, sessizliği bozan tek şey salonu dolduran binlerce insanın kalp atışlarıdır.
  </font>
 </div>
 <div id="newsText">
  <font class="detail-text">
   Açıklama sonrasında, alkışlar ve gözyaşları birbirine karışır. Bugüne kadar hiç bir Türk'ün bu ödülü alamadığı, daha doğrusu aday listesine dahi giremediği aklınıza gelince içinizde bir burukluk hissettiğiniz de olmuştur belki. Peki sizce, "zeki ve çalışkan" Türk milleti mi bağrından başarılı insan çıkaramıyor, yoksa bu kıskanç Batılılar mı bize ödül vermiyor?
   <br/>
   <br/>
   İdeal peşinde bir ömür
   <br/>
   <br/>
   "Çoğu Türk genci gibi, milletime hizmet verme ideali ile dolu bir delikanlıydım. Memleketim olan Adana'da liseyi bitirdikten sonra büyük ilgi duyduğum, İstanbul Teknik Üniversitesi'nin Metalurji bölümünü kazandım. 1977'de bu okuldan mezun olarak yeniden memleketime döndüm ve iki sene İskenderun Demir Çelik'te çalıştım. Hayal ve ideallerim büyük, imkanlarım ise kısıtlıydı. Master ve doktoramı yurtdışında yapmaya karar verdim ve bunu gerçekleştirmek için Amerika'ya gittim. Üniversitedeki idarecilerin kalmam için bütün ısrarına rağmen doktoramı tamamlar tamamlamaz yeniden Türkiye'ye döndüm ve yapabileceğim bir iş aradım. 67 ay süren gayretlerime rağmen, birikimimi değerlendirebilecek bir açık kapı bulamadım. Doktora sonrası araştırması için çaresiz yeniden Amerika'ya döndüm. Bu dönüş beni üzmüştü ama üniversite görevlileri çok sevinmişlerdi. Hiç bir zaman burada kalmayı düşünmedim ama içimde gizli bir korku da yok değildi. Korktuğum başıma geldi."
   <br/>
   <br/>
   Ali Erdemir 44 yaşında bir bilimadamı, Türk kamuoyu, onun adını ilk kez ABD'nin Orlando kentinde yapılan Discover Bilim Oscarında aldığı ödül ile duydu. Daha önceki buluşları ve aldığı ödüller hakkında ise bilgi sahibi değildi. Daha bir iki ay geçmedi ki, ilim dünyasını sarsan, sürtünmeyi neredeyse sıfıra indirgeyen buluşu ile bu kez de bilimin Nobel'i kabul edilen R&amp;D ödülüne layık görülünce gazetelerimizde resim ve haberleri çıkmaya başladı.
   <br/>
   <br/>
   Bu millet insan yetiştiriyor
   <br/>
   <br/>
   Türk bilimadamlarının uluslararası başarıları Dr. Ali Erdemir ile başlamadı elbet. Fakat kabul edilmesi gereken bir gerçek var ki; Erdemir, buluşları ile teknoloji dünyasında devrim yaptığı yabancı ilim çevrelerince ikrar edilen, bilimin Oscar ve Nobel ödüllerini koleksiyonunda toplayan, dünyanın en itibarlı bilim dergilerinden bazılarına kapak, bazılarına da sayfalarca  dosya   konusu olan,  hem dünya
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1F1FCD7C6EDF99B1E3CDE73B3392FF89?newsId=4000), [web.archive.org (arşiv bağlantısı)](http://web.archive.org/web/20120701092839/http://www.aksiyon.com.tr:80/aksiyon/newsDetail_getNewsById.action;jsessionid=1F1FCD7C6EDF99B1E3CDE73B3392FF89?newsId=4000)
