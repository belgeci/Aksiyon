# Rekorları kırıyorlar, özür dilemiyorlar!

*Mustafa Yüksel 2003.01.06*

<font class="agenda2NewsSpot">
 İzmir Tekerlekli Sandalye Basketbol Takımı, ilklere ve en'lere imza atıp rekorlar kırıyor. ABD Tekerlekli Basketbol Milli Takımı'nın 58 maçlık yenilmezlik rekorunu tarihe gömen İzmirli özürlülerin yeni hedefi, çıtayı 75 müsabakaya yükseltmek
</font>
<font class="newsDetail">
 Futbolda Beşiktaş'ın namağlup unvanına sürekli atıfta bulunuluyor. Fenerbahçe ve Galatasaray'ın kendi sahalarındaki yenilmezlik rekorları spor sayfalarında geniş yer alıyor. Fakat İzmir Büyükşehir Belediyesi Tekerlekli Sandalye Basketbol Takımı'nın dünya rekoru gündeme pek gelmiyor. İzmir'in ve Türkiye'nin gururu olan bu özürlü basketbolcular, Amerika Birleşik Devletleri Tekerlekli Sandalye Basketbol Milli Takımı'nın 58 maçlık yenilmezlik rekorunu tarihe gömmenin haklı sevincini yaşıyorlar.
 <br/>
 <br/>
 19992000 sezonunda İzmir'de İskenderun Bedensel Engelliler Takımı'na yenildikten sonra hiç mağlubiyet yüzü görmeyen İzmirli özürlü basketbolcular, namağlup bir şekilde üçüncü şampiyonluklarına koşuyorlar. İzmir Tekerlekli Sandalye Basketbol Takımı, bir ay kadar önce Samsun Engelliler Takımı'nı 9020 gibi farklı bir skorla yenerek ABD Milli Takımı'nın rekorunu egale etti. Bu maçın ardından yeni hedef dünya rekoruydu ve rakip de İzmir RSK idi. Bu karşılaşmayı da 7732 kazanan İzmirli özürlüler, kendilerine yeni bir hedef belirlediler: Yenilmezlik rekorunu 75 maça çıkarmak.
 <br/>
 <br/>
 İzmirli özürlüler, rekorlara doymuyor
 <br/>
 <br/>
 Her maçın ardından yeni bir hedef belirleyerek konsantrasyonunu korumayı başaran İzmir Tekerlekli Sandalye Basketbol Takımı, iki hafta önce Adana Engelliler Takımı'nı 9521 yendi ve kendi rekorunu bir maç daha geliştirdi. Karşılaştıkları tüm rakipleri kolay mağlup eden İzmirli özürlüleri bu sefer güçlü bir rakip bekliyordu. O rakip, sekiz maçtır mağlubiyet yüzü görmeyen Beşiktaş'tı. İzmirli özürlülerin 60 maçlık yenilmezlik rekorunun sekteye uğrama ihtimali, daha önceki maçlara göre çok çok yüksekti. Ve ilk devrenin son karşılaşması olan bu heyecanlı maçtan galip ayrılan taraf, 7747'lik skorla İzmir Tekerlekli Sandalye Basketbol Takımı oldu.
 <br/>
 <br/>
 Arka arkaya 61 maç kazanarak dünya rekorunu elinde bulunduran İzmir Tekerlekli Sandalye Basketbol Takımı, aynı zamanda sayı rekortmeni de. İzmir Büyükşehir Belediyesi Spor Kulübü bünyesinde kurulan ve 199697 sezonunda faaliyete başlayan İzmir Tekerlekli Sandalye Basketbol Takımı, şu ana kadar ligde toplam 125 maç oynadı ve rakip potalara 5083 sayı gönderdi. Buna karşılık potasında 1929 sayı gördü. İzmir Tekerlekli Sandalye Basketbol Takımı, başarılı olacağının sinyallerini daha ilk sezonunda verdi. 199697 sezonunda Basketbol 2. Ligi'nde şampiyon olarak 1. Lig'e yükselen İzmirli özürlüler, 199798 sezonunda yedinci, 199899 sezonunda beşinci, 19992000 sezonunda da üçüncü sırayı elde ettiler. 20002001 ve 20012002 sezonlarında namağlup bir şekilde zirveye çıkan İzmir Tekerlekli Sandalye Basketbol Takımı, hiç yenilmeden üçüncü şampiyonluğa doğru koşuyor.
 <br/>
 <br/>
 Aralarında işsiz yok
 <br/>
 <br/>
 İzmir Tekerlekli Sandalye Basketbol Takımı, 15 oyuncudan oluşuyor. On oyuncu, İzmir Büyükşehir Belediyesi'nin çeşitli şirketlerinde, beş oyuncu da kamu dairelerinde çalışıyor. İzmir Büyükşehir Belediyesi Spor Kulübü de önemli maçlarda özel primler vererek sporcularına maddi destekte bulunuyor. Sağlanan imkanlar sayesinde Türkiye'deki birçok sporcudan iyi durumda olan İzmirli özürlülerin uluslararası başarıları da var. İzmir Tekerlekli Sandalye Basketbol Takımı, 20002001 sezonunda Fransa'da düzenlenen Andre Wergauven Cup'ta dördüncü, bir sonraki sezon İngiltere'de düzenlenen aynı kupada üçüncü oldu. Ayrıca, 2000 yılında Sakız Adası'nda düzenlenen uluslararası bir turnuvada şampiyon olarak Türkiye'ye kupa kazandıran ilk bedensel engelli takımı olma unvanını elde etti.
 <br/>
 <br/>
 Yazıcıoğlu: Çok büyük zevk alıyorum
 <br/>
 <br/>
 İzmir Tekerlekli Sandalye Basketbol Takımı'nın başarılı olmasında en büyük emeği geçenlerin başında Teknik Direktör Harman Yazıcıoğlu geliyor. İzmirspor, Balçova, Karantina ve Çayırlıbahçe takımlarında basketbol oynayan, aktif sporculuğu bıraktıktan sonra antrenörlüğe başlayan Yazıcıoğlu, hayatının en zor ve en mutlu günlerinin İzmir Tekerlekli Sandalye Basketbol Takımı'nda geçtiğini söylüyor. Kurulduğu günden bu yana İzmir takımının özürlülerini çalıştıran Harman Yazıcıoğlu, başarılı olmalarının en önemli sebebini şöyle açıklıyor: "İlk yıllarda maçları izleyen seyirciler gibi çok duygusaldım. Bir gün birkaç sporcum gelerek, 'Hocam biz sizin Karşıyaka'da antrenörlük yaptığınız dönemleri biliyoruz. Sporcularınıza sürekli kızıyor, onlara bağırıyordunuz. Niçin bize de aynı davranışları sergilemiyorsunuz?' dediler. Bu sözlerden sonra oyuncularıma yaklaşımımı değiştirdim. Başarının bu değişimden sonra geldiğini söyleyebilirim."
 <br/>
 <br/>
 İzmir Tekerlekli Sandalye Basketbol Takımı Antrenörü Harman Yazıcıoğlu, yola, tamamen kendilerinin yetiştirdiği oyuncularla çıktıklarını da belirtiyor: "Bu takımı kurarken bazı oyuncuları parktan, bahçeden toplayarak, ellerinden tutarak salona getirdik. Şimdi bu sporcular Milli Takım'a kadar yükseldiler. Aralarında basketbol topunu hayatlarında görmeyenler vardı. Ama biz buna rağmen bu oyuncularla başarılara imza attık. İnanın hayatım bu oyuncularla tanıştıktan sonra tamamen değişti. Hayatımın en zor ve en mutlu günlerimi bu insanlarla geçirdim. Onların akıttığı terin her damlasının kutsal olduğuna inanıyorum. Avrupa'da 45 bin dolar maaş alan profesyonel özürlülere biz bu çocuklarla kafa tuttuk." Yazıcıoğlu, başarının diğer sebeplerini de şöyle sıralıyor: "Oyuncular, teknik kadro ve kulüp yönetimi gerçekten örnek bir dayanışma biçimi sergiledi. Bunun yanı sıra sabır, özveri ve çok çalışmayla hedeflerimize ulaştık. Başarıya giden yolda İzmir Büyükşehir Belediye Başkanı Ahmet Piriştina ile eşi Mine Piriştina'nın da haklarını vermek gerekir. Her zaman bize destek oldular ve tüm kritik maçlarımızda salona gelerek bize destek verdiler."
 <br/>
 <br/>
 Aynı zamanda Tekerlekli Sandalye Basketbol Milli Takımı Başantrenörü olan Harman Yazıcıoğlu, kendi yetiştirdiği oyuncularla Avrupa'da A klasmana yükselmek istediklerini söylüyor. "Bir taraftan  İzmir Tekerlekli Sandalye Basketbol Takımı'nın, bir taraftan da A Milli Takım'ın başarılı olması için çalışıyorum. A Milli Takım'da beş oyuncumuz forma giyiyor. 21 Yaşaltı Milli Takım'ı Avrupa ikincisi yapmayı başardık. Sırada A Milli Takım var. Avusturya, Çek Cumhuriyeti, Polonya, BosnaHersek, Finlandiya, Hırvatistan ve İsviçre ile B klasmanda mücadele veriyoruz. Hedefimiz, grupta ilk dörde girerek Fransa, İtalya, İspanya, Almanya ve İngiltere gibi ülkelerin mücadele ettiği A klasmana katılmak. Şu anda dünyada önemli bir yerdeyiz. Tekerlekli Sandalye A Milli Basketbol Takımı, dünya sıralamasında 15. sıraya kadar yükseldi. Hedefimiz Avrupa şampiyonluğu."
 <br/>
 <br/>
 Karabağlı: Türkiye'nin en büyük kulübüyüz
 <br/>
 <br/>
 İzmir Büyükşehir Belediyesi Spor Kulübü Başkanı Safter Karabağlı ise Türkiye'nin en büyük spor kulübü olduklarının altını çizerek şunları söylüyor: "1979 yılında kurulan İzmir Büyükşehir Belediyesi Spor Kulübü, 25 branşla Türkiye'nin en büyük kulüplerinden biri. 2 bin 200 sporcusu bulunan İzmir Büyükşehir Belediyesi Spor Kulübü'nün tüm sporcuları İzmirli. İzmir'de faaliyet gösteren profesyonel kulüplerin el atmadığı tekerlekli sandalye basketbol, buz hokeyi, paletli yüzme, okçuluk, judo, tekvando ve badminton gibi değişik branşlara hizmet veriyoruz. Özellikle tekerlekli sandalye basketbol takımımızın rekorlar kırarak başarılı olması bizi çok duygulandırdı. Biz öncelikle sporcularımızın geçim derdini ortadan kaldırınca en büyük sorunu çözmüş olduk. Bu sporcularımızın daha birçok başarıya imza atacaklarına yürekten inanıyoruz."
 <br/>
 <br/>
 İLKLERİN VE EN'LERİN TAKIMI
 <br/>
 <br/>
 -Avrupa Kupası'nda mücadele eden ilk Türk takımı.
 <br/>
 - Tekerlekli Sandalye Basketbol 2. Ligi'nin ilk takımı.
 <br/>
 - Namağlup şampiyonluğa ulaşmayı başaran ilk takım.
 <br/>
 - Üst üste iki kez şampiyon olan ilk takım.
 <br/>
 - Üst üste namağlup şampiyon olan ilk takım.
 <br/>
 - Avrupa'da kupa kazanan ilk takım (Sakız Adası Kupası).
 <br/>
 - Tüm sporcularına maaş ödeyip, iş sahibi yapan ilk takım.
 <br/>
 - Bir resmi karşılaşmada en fazla sayı üreten takım (161).
 <br/>
 - Maç başına en yüksek sayı ortalamasıyla oynayan takım (81).
 <br/>
 - Lig tarihinin maç başına en az sayı yiyen takımı (32).
 <br/>
 - A Milli Takım'a en çok oyuncu gönderen takım (5).
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-11027-38-rekorlari-kiriyorlar-ozur-dilemiyorlar.html), [web.archive.org (arşiv bağlantısı)](http://web.archive.org/web/20100910095751/http://www.aksiyon.com.tr:80/aksiyon/haber-11027-38-rekorlari-kiriyorlar-ozur-dilemiyorlar.html)
