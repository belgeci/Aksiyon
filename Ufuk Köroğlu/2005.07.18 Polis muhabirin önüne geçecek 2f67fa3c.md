# Polis muhabirin önüne geçecek

*Ufuk Köroğlu 2005.07.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Polis muhabirliği son mu bulacak? Televizyonlarda sık sık karşılaştığımız, olay yerine polisten önce gidip çatışmaları, yangınları ve kazaları görüntüleyen muhabirlerin işi zorlaşıyor. Polisin gözü olacak MOBESE sayesinde telsizlerin yerini elektronik sistem üzerinden haberleşme alıyor. Polislerin olay yerine ulaşması iki dakikaya iniyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608025748im_/http://www.aksiyon.com.tr/resim/554/65.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Polis telsizlerinden yükselen ses bir çatışmanın olduğunu bildiriyordu. Bölgedeki tüm ekiplerin olay yerine hareket etmesi emredildi. Polisler, çatışmanın olduğu bölgeye ulaşınca ellerinde telsiz, fotoğraf makinesi ve kameralarla olayı görüntüleyen muhabirlerin kendilerinden önce geldiğini fark etti. Polis muhabirleri çatışma, hırsızlık, yangın ve kaza gibi olayları görüntüleyebilmek için polis telsizlerini dinliyor. Bu sayede kimi zaman olay yerine polisten önce ulaşıyor.
   <br>
    <br>
     Ancak geçtiğimiz haftalarda devreye giren MOBESE (Mobil Elektronik Sistem Entegrasyonu) sistemiyle polis muhabirliği son bulacak. Yeni sisteme göre, polisler haberleşmek için artık telsiz kullanmayacak. Bunun yerini ise GPRS üzerinden bilgi aktarımı alacak. Daha önceden polislere gelen ihbarlar yine telsizler üzerinden bildiriliyordu. Günde 20 bin ihbarın geldiği 155 hattı artık MOBESE Komuta Kontrol Merkezi’ne bağlandı. Buraya gelen ihbarlar GPRS sistemi üzerinden olay yerine en yakın ekibe bildirilecek. Mesajlaşma ile bilgiyi alacak polis hemen bölgeye hareket edecek. Sistem, polis ekibinin olay yerine kaç kilometre hızla, hangi yoldan gittiğini gösteriyor. İstanbul’daki 3 bin 500 polis aracına takılan PC tabletlerle bir polis ekibinin olay yerine ulaşmasının iki dakikaya düşürülmesi planlanıyor.
     <br/>
     <br/>
     Böylece polislerin iç denetimi de sağlanacak. Polislerin zaman zaman ‘güvenlik gerekçesiyle’ olay yerine ulaşması gecikiyordu. İstanbul Emniyet Müdür Yardımcısı Şammaz Demirtaş, sistemin asıl amacının şehrin değil polislerin denetimini sağlamak olduğunu söylüyor.
     <br/>
     <br/>
     Polis, ihbarların yanı sıra İstanbul’da nüfusun en yoğun olduğu bölgelere yerleştirdiği kameralar ile şehirde olup bitenlerden de haberdar olacak. 180’i plaka tanımlamak, 390’ı ise şehri gözetlemek için konulan kameralar adeta polisin gözü olacak. Londra polis teşkilatı kendine ait 28 bin kameranın yanı sıra iş yerlerindeki 5 milyon kameranın görüntülerine ulaşma yetkisine sahip. Londra’daki saldırılara karışan teröristlerin kimliğinin bu yoldan bulunacağı düşünülüyor. Kameraların şehri gözetlemesi asayiş suçlarını izleyenler üzerinde baskı da oluşturacak. Amsterdam’da bir hırsızlık olayı kameralar sayesinde, bir film çeker gibi bütün ayrıntılarıyla ortaya çıkarıldı.
     <br/>
     <br/>
     İstanbul’daki sistem bu kadar ileri aşamaya ulaşmamış olsa da önümüzdeki yıllarda daha verimli hale gelmesi bekleniyor. 3 hafta içinde MOBESE kameralarına hırsızlık gibi 20 civarında olay takıldı. Emniyet Müdürlüğü Bilgi İşlem Şube Müdürü İlhan Kara, şu an yüz tanımlama sistemi üzerinde çalıştıklarını söylüyor. Bu sisteme göre suçluların yüzleri MOBESE bilgi bankasına aktarılacak, polis istediği zaman karşılaştırmalar yapıp şüpheli hakkında bilgi sahibi olabilecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22133), [web.archive.org (arşiv bağlantısı)](http://web.archive.org/web/20070608025748/http://www.aksiyon.com.tr:80/detay.php?id=22133)
