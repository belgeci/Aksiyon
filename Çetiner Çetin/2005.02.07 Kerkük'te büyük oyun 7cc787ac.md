# Kerkük’te büyük oyun

*Çetiner Çetin 2005.02.07*

<div bgcolor="#FFFEF6">
 <font>
  <img border="0" height="1" src="/web/20060105165851im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060105165851im_/http://www.aksiyon.com.tr/resim/531/40.jpg" vspace="5"/>
  </p>
 </font>
 <font class="content">
  KERKÜK - Gece boyu çatışmalarla inleyen Kerkük, seçim sabahını da zaman zaman çok şiddetli şekilde hissedilen havan toplarıyla karşılıyor. Ürkek ama seri adımlarla, yakınımızda bulunan Kız Meslek Lisesi’ndeki seçim merkezine doğru ilerliyoruz. Sokakta, çok uzakta ağır aksak yürüyen yaşlı bir Kerküklüden başka kimse yoktu.
  <br>
   Fakat seçim merkezindeki kalabalıkla gerçeği görüyoruz. Daha seçim sandığı, ambulansla merkeze taşınmadan, halk oy kullanmak için kuyruk oluşturmuş. Çok sıkı şekilde aranan seçmenlerle birlikte biz de içeri giriyoruz. Manzara çok ilginç. Hiçbir demokratik tecrübesi olmayan halk çok muntazam bir şekilde oyunu kullanıyor, hiçbir gerginlik göze çarpmıyor. İnsanlar gerginliği adeta içlerine gömmüş.
  </br>
 </font>
 <p>
  <font class="content">
   Konuştuğumuz Türkmenler sadece ve sadece siyaset masasından tamamen dışlanmamak için oy kullandıklarını belirtiyor ve seçimin bir düzmeceden ibaret olduğunu söylüyor. 35 yaşındaki Turhan Bey, yüz binlerce insan Kerkük dışından sadece kentin etnik yapısının değiştirilmesi için getirilirken, seçimin nasıl adil olabileceğini soruyor. Oy kullanmaya akrabalarının sırtında gelen Seyfettin Dede de, kenti artık tanıyamadığını belirtiyor ağlamaklı gözlerle.
   <br>
    <br/>
    30 Ocak’ta tarihi bir seçime sahne olan Irak, belki de dünyanın en ilginç seçimini yaşadı. Nüfus sayımı yapılmadan ve işgal altında gerçekleştirilen seçime en fazla sevinenler, Irak’ın müstakbel idarecileri olan Şiiler ile ABD’nin müttefiki ve bu işbirliğinden büyük çıkarlar bekleyen Kürtler. Sünni Araplar Kerkük dışında seçimleri boykot ederken, Türkmenler ise Irak denkleminden tamamen dışlanmamak için sandığa gitti.
    <br/>
    <br/>
    İlk gayriresmi sonuçlara göre Şiiler beklendiği gibi seçimden zaferle çıkarken, Kürtler de Süleymaniye, Erbil ve Dohuk vilayetlerine dördüncü bir kardeş geldiğini ilan etti şimdiden: Kerkük.
    <br/>
    <br/>
    Kürt kontrolünde bir Türkmen şehri
    <br/>
    <br/>
    İkinci Körfez Savaşı’nda büyük çatışmalara sahne olmamasına rağmen Kerkük çok kötü bir durumda. Yollar tıpkı havan toplarıyla dövülmüş gibi delik deşik, çöpler neredeyse kenti yutmuş, binalar bakımsızlıktan dökülmeye başlamış. Kentin bu özelliğiyle uyuşmayan tek görüntü, lüks Land Rover, Nissan, Toyota cipler ve otomobiller. Kerküklülere göre lüks araçların çok büyük bir kısmı Saddam yönetiminin dağılmasından sonra hükümet binalarından ya da Saddam yanlısı kişilerin evlerinden çalınmış.
    <br/>
    <br/>
    Kent, kültürüyle, geleneğiyle tam bir Türkmen kenti özelliğine sahip olmasına rağmen tamamen Kürtlerin kontrolüne geçmiş izlenimi veriyor. ABD ile müttefik olmanın karşılığı olarak kentin valisi de dahil, güvenlik birimleri, milli muhafızlar, resmi görevliler, polis, belediye görevlileri ağırlıklı olarak Kürtlerden oluşuyor.
    <br/>
    <br/>
    Kürt liderlere göre bu olması gereken bir durum. Kentin tarihi ve coğrafik olarak Kürt şehri olduğunu öne süren Irak Kürdistan Demokratik Partisi Kerkük Temsilcisi Basın Danışmanı Bahtiyar Talabani, kentte yaklaşık yüzde 70 oy aldıklarını, bunun da halkın gerçek iradesini yansıttığını belirtiyor.
    <br/>
    <br/>
    Fakat iddialar ile gerçekler birbirine uymuyor. Kentin çevresi gecekondularla dolup taşmış durumda ve bunların hemen hemen tamamı apar topar getirilen Kürtler için inşa edilmiş. Bazısı para karşılığı kandırılan, bazısı da birtakım iş vaadleriyle getirilen bu insanların durumu ise içler acısı. Çoğu buraya getirilip unutulduklarını, yarı aç yarı tok yaşamak zorunda bırakıldıklarını belirtiyor.
    <br/>
    <br/>
    Kerkük’ün özellikle Kürt liderler açısından seçim kampanyaları sırasında ve seçim sonrasında sloganik bir önem kazanması dikkat çekiyor. Sık sık Kerkük konusunda Türkiye’yi çok rahatsız eden açıklamalar yapan Kürt liderlerin bunu Kürtler arasında daha fazla taraftar toplama amacıyla dillendirdikleri belirtiliyor.
    <br/>
    <br/>
    Her ne kadar ittifak yapsalar da Talabani ve Barzani arasında soğuk bir savaş yaşandığı, bunun özellikle de Irak hükümetinin kurulması aşamasında gün yüzüne çıkabileceği belirtiliyor.
    <br/>
    <br/>
    Kürtlerin derdi Kerkük petrolü
    <br/>
    <br/>
    Kürtlerin Kerkük konusundaki hassasiyetlerinin en temel sebebini ise şüphesiz kentin altında yatan yaklaşık 10 milyar metreküplük petrol hazinesi oluşturuyor. Kürt liderlere göre petrol, Kürtlerin güçlenmesi ve ardından da bağımsızlık demek.
    <br/>
    <br/>
    Gerçekten de Türkiye, İran, Suriye ve Irak arasında dar bir alanda sıkışmış durumda olan Kuzey Irak’taki Kürdistan Federasyonu’nun bir güç olabilmesi için ya ABD gibi büyük bir gücün desteğini sürekli hissetmesi ya da ekonomik, siyasi ve askeri olarak hızla kalkınması gerekiyor. Bunun için de petrol kısa yoldan zenginleşmenin anahtarı olarak görülüyor.
    <br/>
    <br/>
    Türkiye için Kerkük, bölgede ağırlığını hissettirmesi ve arka bahçesini sağlam tutması, daha da önemlisi topraklarının parçalanmasını önleme açısından büyük bir önem arz ediyor. Kürtlerin petrol sahalarını ele geçirmesinin ileride önüne geçilmez büyük tehlikeler doğuracağının farkında olan Türkiye, sürekli olarak konuyu ABD ile ilişkilerde gündeme getiriyor.
    <br/>
    <br/>
    Fakat kentte durumun bu hale gelmesinde Türkiye’nin yıllardır izlediği dış politika başarısızlıklarının büyük rolü olduğu göze çarpıyor. Bazı Türkmen kaynaklara göre, Türkmenleri organize etmede sadece Milli İstihbarat Teşkilatı ve Irak sınırları içinde görev yapan askeri birimlerin sorumlu olması, konu üzerinde Dışişleri Bakanlığında önemli hiç bir çalışmanın yapılmamış olması büyük bir eksiklik.
    <br/>
    <br/>
    Türkiye’nin bazı Türkmen partiler yoluyla bölgedeki gelişmeleri kontrol etmeye çalışması tüm Türkmenler arasında destek bulmuyor ve bu da Türkmenlerin kendi aralarında büyük bölünmeler yaşamasına sebep oluyor.
    <br/>
    <br/>
    Seçimlerde 7 parti Irak Türkmen Cephesi çatısı altında, Türkmen Milliyetçi Hareketi ise tek başına yer aldı. Dört Türkmen parti Kürtlerin oluşturduğu Kardeşlik Federasyonu’na destek verdi. Türkmen nüfusunun yarıdan fazlasını oluşturduğu öne sürülen Şii Türkmenler ise ağırlıklı olarak Arap Şii partilere destek verdi.
    <br/>
    <br/>
    Türkmen Milliyetçi Hareketi Başkanı Turhan Ketene’ye göre Türkmenlere en büyük zararı bu bölünmüşlük veriyor.
    <br/>
    <br/>
    1957 yılında yapılan nüfus sayımına göre kentin yüzde 40’ını Türkmenler, yüzde 35’ini Kürtler ve gerisini de diğer unsurlar oluşturuyordu. Fakat bugün, Kürtlerin oranının dışarıdan getirilenlerle birlikte yüzde 50’yi geçtiği tahmin ediliyor. Bu da yapılacak ilk referandumda kentin Kürdistan Federasyonu’na dahil olmasının yolunu açıyor.
    <br/>
    <br/>
    Amerikalılar ise gelişmelere açıkça göz yumuyor. Bir süre önce Kerkük’ün sivil yönetiminden sorumlu Amerikalı komutan Albay Kenneth Holshouser’in yaptığı açıklama bu durumu gözler önüne seriyor: “Geçici Irak Anayasası’nın 58. maddesini gerekçe göstererek, Kerkük’e gelen aileleri geri çevirmemiz söz konusu değil. Böyle bir duruma kalkışmamız Saddam yönetiminden bir farkımız olmadığını gösterir.” Holshouser, kentin nüfusunun yüzde 35 Kürt, yüzde 35 Arap, yüzde 25 Türkmen, yüzde 5 Hıristiyanlardan oluştuğunu da öne sürüyor.
    <br/>
    <br/>
    Kürtleştirilme korkusu yaşanıyor
    <br/>
    <br/>
    Lozan barış görüşmeleri sırasında, Musul’la birlikte Kerkük’ün de sınırlarımıza dahil edilmesinde ısrar ettiğimizde İngilizler, bölge halkının çok cahil olduğunu, okur yazar bile olmadığını öne sürerek buna karşı çıkmış ve bu iki kent İngiliz sömürgesi altında kalmıştı.
    <br/>
    <br/>
    Bundan sonra da bu iki kentte İngilizlerin başlattığı Türkleri asimile ve yerlerinden etme çabaları daha sonra Saddam rejimi döneminde doruk noktasına çıkmıştı. Türkmenlerin şimdiki endişesi ise muhtemel bir Kürt Federasyonu’na dahil olma durumunda bu kez Kürtleştirilme tehlikesiyle karşı karşıya kalacakları ve bir zamanlar Türk damgası taşıyan Erbil’in durumuna düşebilecekleri... Erbil, şu anda neredeyse tamamen Kürtleşmiş durumda.
    <br/>
    <br/>
    Hasa Nehri’nin ikiye böldüğü kent, özellikle yer altında yatan petrolden dolayı 5 bin yıldır büyük bir önem taşıyor. Bölgeyi elinde bulunduran pek çok devletin petrolü silah olarak kullandığı ifade ediliyor. Kent özellikle Asurlular döneminde en parlak devrini yaşamış ve Harrapha ismiyle ün salmıştı. Osmanlılar zamanında zengin bir Türk şehri olan kent en büyük talihsizliğini Saddam Hüseyin döneminde yaşadı ve farklı milletleri barış içinde yüzyıllarca bünyesinde barındırmasıyla bilinen kentin yapısını hızla değiştirmeye başladı.
    <br/>
    <br/>
    Telafer, Tuz Hurmatu ve Bayat gibi hemen hemen tamamı Türkmenlerden oluşan bölgeleri Kerkük’ten ayırarak Musul, Selahaddin, Erbil ve Diyela gibi Arap ve Kürt yoğun vilayetlere bağladı. Daha sonra güneyden Arapları getirerek kente yerleştirdi.
    <br/>
    <br/>
    Kürtler de aynı akıbete maruz bırakıldıklarını, Kürt yoğun bölgelerin Arap yoğun bölgelere bağlandığını, ancak en büyük darbeyi yüz binlerce Kürdün Kerkük’ten sürülmesiyle yediklerini öne sürüyor. Kürt kaynaklara göre Saddam döneminde 250 bin ile 450 bin arasında Kürt Kerkük bölgesinden başka vilayetlere sürüldü. Türkmen ve Araplar ise bu sayının en fazla 10 ile 50 bin arasında olabileceğini ileri sürüyor. Bu durum, kentle ilgili yaşanan en önemli sorunun kaynağını teşkil ediyor.
    <br/>
    <br/>
    Türkmen kaynaklara göre bu safhadan sonra Türkiye’nin başta BM olmak üzere uluslararası kuruluşları Kerkük’e davet ederek, kentin asli unsurlarını ortaya koyması gerekiyor. Bu şekilde daha önce kentte yaşayan, fakat Saddam Hüseyin’in zulmüyle kaçmak zorunda kalan asıl Kerküklüler geri dönebilecek ve sorun da ortadan kalkacak.
    <br/>
    <br/>
    Bunun için de öncelikli olarak, seçimlerin geçersiz sayılması gerekiyor. Bu amaçla Türkmenler, Araplar ve Keldaniler Bağdat’ta bulunan Yüksek Seçim Komiserliği’ne başvurdu.
    <br/>
    <br/>
    Güvenlik gerekçesiyle çok az sayıda uluslararası gözlemcinin takip ettiği Irak seçimleri, gerek BM’nin kontrolünde olmamasından, gerekse de seçimler öncesi ve sonrası yapılan yolsuzluklara ABD’nin göz yummasından dolayı Kürtler ve Şiiler dışındaki gruplar tarafından tepkiyle karşılanıyor.
    <br/>
    <br/>
    <b>
     HADİDİ*: KÜRTLER, SEÇMEN KAYDI İÇİN RÜŞVET TEKLİF ETTİ
    </b>
    <br/>
    <br/>
    31 Aralık’ta bana karşı uygulanan yoğun baskılardan dolayı görevimi bırakmak zorunda kaldım. Kürt gruplar gerek basın yoluyla, gerek sözlü olarak sürekli beni yıpratmaya çalıştı. Sürekli onların hakkını yediğimi, daha fazla Kürt kaydetmediğimi işlediler. Halbuki benim dönemimde 108 bin kişi kaydedildi ve herkese de eşit mesafede davranarak, gerekli belgeleri istedim. Seçimlere kaydolmak isteyenlerden daha önce Kerkük’te yaşadıklarına dair belgeler getirmelerini şart koşuyordum.
    <br/>
    <br/>
    Fakat baskıların yanı sıra bir yandan rüşvet teklifleri aldım. Hiçbir şekilde bu tür davranışlara boyun eğmedim ve seçimlere bir ay kala görevimi bırakmak zorunda kaldım. Benden sonra kayıt sürelerinin uzatılmasıyla 100 binden fazla kişinin kaydolduğunu duydum. Bunlar hangi kriterler göz önünde bulundurularak seçmen olarak kaydoldu bilmiyorum. Bu konunun incelenmesi gerekir.
    <br/>
    <br/>
    * Yahya Asi el Hadidi  Kerkük Bağımsız Seçim Komisyonu’nun Arap asıllı müstafi Başkanı
    <br/>
    <br/>
    <b>
     KETENE*: PKK’NIN EN FAAL OLDUĞU KENT
    </b>
    <br/>
    <br/>
    Kuzey Irak’taki Mahmur Kampı’ndan gelenlerin hücum ettiği kent durumunda Kerkük. Bu da kentin PKK üssü haline gelmesine sebep oluyor. Artık pek çok yerde PKK bayraklarını görüyoruz. Barzani ve Talabani, Türkiye ile sorun yaşamamak için onları topraklarında barındırmak istemiyor. Bu durumda Kerkük onlar için belki de bulunmaz bir fırsat oluşturuyor. Çünkü şu anda kent kimsenin kontrolünde değil.
    <br/>
    <br/>
    Türkiye; Kuzey Irak ve Kerkük konusundaki politikalarını yeniden gözden geçirmeli, ilk başta Türkmenlerin birlik olmalarını sağlamalı. Kürt grupları maddi olarak güçsüzleştirmek için kesinlikle Habur sınır kapısı kapatılmalı ve Ovaköy sınır kapısı açılmalı. Bu hem Kürtleri etkisizleştirir, hem de Türkmenlerin daha fazla kalkınmasını sağlar.
    <br/>
    <br/>
    * Türkmen Milliyetçi Hareketi lideri.
    <br/>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19503&yorum=2966), [web.archive.org (arşiv bağlantısı)](http://web.archive.org/web/20060105165851/http://www.aksiyon.com.tr:80/detay.php?id=19503&yorum=2966)
