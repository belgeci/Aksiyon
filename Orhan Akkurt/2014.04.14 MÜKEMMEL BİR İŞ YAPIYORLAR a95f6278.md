# MÜKEMMEL BİR İŞ YAPIYORLAR

*Orhan Akkurt 2014.04.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   160 ülkede olduğu gibi Amerika’da da veliler Türk okullarından memnun. İki çocuğunu Brooklyn Amity School’a gönderen Monica Bayraktareviç, “Yavrularım mutlu, ben de mutluyum.” diyor.
  </font>
 </div>
 <div id="newsText">
  <font class="detail-text">
   <p>
    Tüm dünyada olduğu gibi Amerika’da da veliler çocuklarını Türk okullarına vermek için yarışıyor. Veliler arasında üst düzey insanlar da bulunuyor. Bunlardan biri, Kazakistan New York Konsolosu Yerlan Kubashev. Kazakistanlı diplomat, çocuğunu Amerika’daki devlet okulundan alıp Brooklyn’deki Türk-Amerikan okulu Amity School’a vermeyi tercih etmiş. Sebebi, ülkesinde bulunan Türk okullarının başarılı olması. Yerlan Kubashev, “Kazakistan’da farklı milletlere ait okullar var. Ama Türk-Kazak okulları en popüler olanları. Çünkü farklı kesimden insanların çocuklarına okuma fırsatı veriyorlar. Öğrencilerin başarılı olmasını sağlıyorlar. İyi derecede İngilizce, Türkçe, Kazakça ve Rusça öğretiyorlar. Öğrencilerin farklı kültürleri öğrenmesine yardımcı oluyorlar. Bu da onları hem rekabetçi hem de başarılı kılıyor.” diyor.
    <p>
     <img alt="" height="337" src="http://web.archive.org/web/20140426133127im_/http://medya.aksiyon.com.tr/aksiyon/2014/04/14/orhan-abd-egitima.jpg">
      Kubashev, Türk hükümetinin bu okulları neden kapatmaya çalıştığını da anlayamadığını dile getiriyor: “Neden böyle bir şey yaptıklarını bilmiyorum. Ama kapatırlarsa Türkiye, kendi kültürünü yurtdışında tanıtan kurumları kaybetmiş olacak. Mesela, Uluslararası Türkçe Olimpiyatları’nda görüyoruz. Bu etkinliklerde farklı kültür ve ülkelerden insanlar bir araya gelip birbirini tanıyor. Okullar kapatılırsa önce Türk insanı ve Türk hükümeti kaybeder.”
      <p>
       Türkçe Olimpiyatları’nın New York’taki Amerika finaline gelen Nijerya’nın Birleşmiş Milletler Daimî Temsilcisi Büyükelçi L. M. Hamidu da kendi ülkesindeki Türk okullarının çok başarılı olduğunu söylüyor. Okulların Nijerya-Türkiye ilişkilerinin kuvvetlenmesine vesile olduğunu belirten Hamidu “Nijerya-Türkiye ilişkileri uzun zamana dayanıyor. Ama bu okullar, bu ilişkilerin daha da kuvvetlenmesine yardımcı oluyor. Sadece Nijerya’da değil, bulundukları tüm ülkelerde…” diyor.
       <p>
        İki çocuğunu Brooklyn Amity School’da okutan Monica Bayraktareviç de görüşlerini “Okul yönetimi ve öğretmenlerin yüksek bir motivasyon ve sabırla çalıştığını görüyorum. Mükemmel bir iş yapıyorlar. Çocuklarımın bunu fark ettiğini ve okulda olmalarının kendilerini çok mutlu ettiğini görebiliyorum.” cümleleriyle dile getiriyor. Okulun akademik alanda ve sporda da çok teşvikte bulunduğunu belirten Bayraktareviç, “Kızım ABD genelinde yapılan karate yarışmasında ikinci oldu. Oğlum da 7 yıldır Amity’de okuyor. İkisi de okullarını çok seviyor. Çocuklarımın bu okulda okuması beni son derece mutlu ediyor.” şeklinde konuşuyor.
        <p>
         Kızını 6 yıldır Amity School’da okutan Dian Aris de okuldan şu ana kadar çok memnun olduğunu ifade ediyor: “Bir arkadaşımın tavsiyesi üzerine Amity School’a başvurdum. Okul yönetimi ve öğretmenler öğrencilerle yakından ilgileniyor. Kızım Amerika’daki Türkçe Olimpiyatları elemelerinde dereceye girerek Türkiye’deki finallere gitmeye hak kazandı. Emeği geçen herkese çok teşekkür ediyorum.”
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=9DE993F67860198BD06DAE8AE7CABCDA?newsId=38324), [web.archive.org (arşiv bağlantısı)](http://web.archive.org/web/20140426133127/http://www.aksiyon.com.tr:80/aksiyon/newsDetail_getNewsById.action;jsessionid=9DE993F67860198BD06DAE8AE7CABCDA?newsId=38324)
