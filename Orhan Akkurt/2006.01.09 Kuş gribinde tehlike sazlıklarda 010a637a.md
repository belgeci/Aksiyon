# Kuş gribinde tehlike sazlıklarda

*Orhan Akkurt 2006.01.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir ay önce Patnos’ta 5 bin tavuk telef olmuştu. Bu ilk uyarı takip edilmediği için şimdilik 3 canın yitirildiği, 20 şüpheli hastanın tedavisinin sürdüğü kuş gribinde Türkiye kötü günler yaşıyor. Bahara kadar özellikle Doğu Anadolu’daki sulak alanların izlenmesini öneriliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070804134753im_/http://www.aksiyon.com.tr/resim/579/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tarih 31 Aralık 2005. Yer Van Yüzüncü Yıl Üniversitesi Hastanesi yoğun bakım ünitesi. Hastaneye Ağrı’nın Doğubeyazıt ilçesinden yüksek ateş, kusma, halsizlik gibi şikâyetlerle Muhammet, Fatma, Hülya ve Ali Hasan Koçyiğit isimli dört kardeş getirildi. Aileleri tarafından hasta hayvanlarla temas ettikleri ve tavuk yedikleri ifade edilince enfeksiyon uzmanları kuş gribinden şüphelendi. Durumu gittikçe ağırlaşan Muhammet Koçyiğit (14) gerekli müdahalelere rağmen hayatını kaybetti. Koçyiğit’ten alınan numuneler Ankara Refik Saydam Hıfzıssıhha Hastanesi’ne gönderildi. Sağlık Bakanlığı ölen kişi ve 4 hastadan alınan numunelerde yapılan testlerin negatif çıktığını, Koçyiğit’in ölüm nedeninin zatürree olduğunu açıkladı. Olayın kesinlik kazanması için akciğerden de numune alındı. Bu sonuçlar ise Koçyiğit’in kuş gribinden öldüğünü ortaya çıkardı. Böylece Muhammet Koçyiğit, Türkiye’de ve Avrupa’da ilk defa kuş gribinden ölen kişi olarak literatüre girdi.
   <br>
    <br>
     Türkiye’de ilk olarak Ekim ayında Balıkesir’in Manyas ilçesinin Kızıksa beldesinde ortaya çıkan kuş gribi kanatlı 1800 hayvanın itlafıyla son bulmuştu. Hastalık kısa süreli paniğe yol açsa da H5N1 adlı virüsün insanlara bulaşmamış olması olayın sevindirici yanıydı. Balıkesir’in ardından virüsün Iğdır’da ortaya çıkması gözleri Doğu Anadolu’ya çevirdi. Kümes hayvanlarında kuş gribinin tespit edilmesi ile kanatlı 1559 hayvan öldü, 359 hayvan itlaf edildi. Fakat geçtiğimiz günlerde Doğubeyazıt’ta 4 kardeşin tavuk yedikten sonra hastalanması kuş gribinin Türkiye’de insana bulaştığının işareti oldu. Muhammet Koçyiğit’in ölümünün ardından abla Fatma (15) ve Hülya’da (11) hayatını kaybetti. Artık kuş gribi resmen Türkiye’deydi.
     <br/>
     <br/>
     Kuşlar İran’dan mı geldi? Şimdi gözler ölüm vakalarıyla tarihe geçen Türkiye’de. Hastalığın önce Manyas’tan, sonra Doğubeyazıt’tan çıkması bu beldelerin kuş göç yolu üzerinde olmasıyla doğrudan alakalı. Fakat Batı’daki kuşların iç göçlerini tamamlayıp gitmiş olması Doğu’daki kuşların nereden gelmiş olabileceği sorusunu gündeme getirdi. Ağrı Çevre ve Orman Müdürü Cesim Gökçe, göçmen kuşların şehirde uğrayabilecekleri iki sazlığın bulunduğuna dikkat çekiyor. Gökçe, göçmen kuşların Avrupa’dan gelip Asya’ya giderken bu sazlıklara uğradığını belirtiyor: “Biri Patnos’ta Sarısu sazlığı, diğeri Doğubeyazıt Ortadirek’te bulunan sazlıklara göçmen kuşlar uğrayabilir. Uluslararası bir geçiş yeri olan Doğubeyazıt, özellikle kasım ve aralık aylarında kuşların uğrak yeri olabiliyor. Muhtemelen göçmen kuşlar virüsü Doğubeyazıt’a getirmiş.”
     <br/>
     <br/>
     Bir ay önce 5 bine yakın tavuğun Ağrı’nın 82 kilometre güneyinde Ağrı- Van yolu üzerinde bulunan Patnos’ta telef olması bir anda gözleri ilçeye çevirmişti. Laboratuvar sonuçları tavuk ölümlerinin ardında ‘tavuk vebası’nın olduğunu ortaya çıkardı. Üç çocuğun ölümüyle sonuçlanan ikinci vaka Doğubeyazıt’ta patladı. Patnos’ta göçmen kuşların uğradığı sazlığın bulunması endişelere sebep oldu. Doğubeyazıtlı vatandaşlar ise birkaç hafta öncesinden Patnos’taki sazlıkta çok sayıda kuşun telef olduğunu ileri sürüyor. Vedat Tayfur isimli vatandaş kuşların bu mevsimde İran’dan Türkiye’ye göçtüğünü savunarak “Bizim kuşlarda hiçbir zaman bir hastalık yoktu. Ama tahmin ediyorum ki İran kuşları bizim kuşlara bulaştırmış olabilir.” diyor.
     <br/>
     <br/>
     Sulak alanlarda ocak- şubat aylarında risk artacak!
     <br/>
     <br/>
     Ülkemizde kalan kuşların kısa mesafeli bölgesel uçuşlarının çok dikkatli bir şekilde izlenmesi gerekiyor. Kuşların bu sene içindeki sonbahar göçünü tamamlamış olması riski azaltsa da özellikle sulak alanların mercek altına alınması şart. Çünkü ocak ve şubat aylarında Türkiye’ye konaklamaya gelen su kuşları, göçmen kuşlardan daha riskli.
     <br/>
     <br/>
     Türkiye Kuş Göçleri Araştırma Takımı lideri Mehmet Deli’ye göre ocak, şubat aylarında su kuşları bütün sulak alanları kaplayacak ve ilkbahara kadar ülkemizde konaklayacak. Yani risk sürecek. Anadolu’da yüzden fazla sulak alan bulunuyor. Çoğu Doğu Anadolu’da yer alan sulak alanlar bölgedeki salgın riskini artırıyor. Üstelik bu alanlardaki bazı bölgelerde yoğun olarak tarım ve hayvancılık yapılıyor. Deli, acilen bu bölgelerin kontrol edilmesi ve çevresinde yaşayanların uyarılması gerektiğine dikkat çekiyor. Sulak alanlara kümes hayvanlarının bırakılması ve işletmeciliğin açık alanlarda yapılması bölgedeki riski artırıyor. Bu durum hayvanların kuşlarla temas kurmasına neden olduğundan hastalıklar insanlara kolayca geçebiliyor. Kanatlı kümes hayvanlarının bölgelere salıverilmesinin önlenmesi ve dezenfeksiyon şart. Kuş gözlemcisi Ahmet Kütükçü de sulak alanlardaki kuşların daha fazla risk taşıdığını ifade ediyor. Su kuşlarının gün içerisinde yaptığı kısa mesafeli göçler virüsün taşınmasını kolaylaştırıyor.
     <br/>
     <br/>
     Doğubeyazıt’ın Asya’ya açılan sınır kapısı olması ve burada kuşların uğrayabileceği sazlıkların yer alması kuş gribi virüsünü göçmen kuşların getirebileceği ihtimalini güçlendiriyor. Özellikle ava çıkan vatandaşların daha duyarlı olması gerektiğini ifade eden Gökçe “Bu aylarda avcılar bilinçli bir şekilde avlanmalı. Hatta Doğubeyazıt ve çevresinde av yapmamaları gerekir. Çünkü hangi kuşun ne getirdiğini bilemeyiz. Zaten birçoğu göçmen kuş.” uyarısında bulunuyor. Kuş gribinin yayılmasını önlemek için vatandaşların bilinçlendirilmesi ve devlet kurumlarının kuş göçlerini, kanatlı hayvan ölümlerini sıkı takip altına alması şart.
     <br/>
     <br/>
     KUŞ GRİBİ RİSKİ BULUNAN YERLER
     <br/>
     <br/>
     Doğubeyazıt, Van merkez, Iğdır merkez, Iğdır- Aralık ilçesi, Erzurum Horasan, Şanlıurfa Hilvan, Yozgat Akmadeni, Kars, Muş, Bingöl, Ardahan
     <br/>
     <br/>
     DOĞU ANADOLU’DAKİ ALARM VERİLECEK SULAK ALANLAR
     <br/>
     <br/>
     Erzurum ovası, Haçlı gölü, Nemrut gölü, Aktaş gölü, Çıldır gölü, Kuyucak gölü, Balık gölü, Doğubeyazıt sazlığı, Arin gölü Ercek gölü, Van Gölü, Yüksekova sazlığı
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23163), [web.archive.org (arşiv bağlantısı)](http://web.archive.org/web/20070804134753/http://www.aksiyon.com.tr:80/detay.php?id=23163)
