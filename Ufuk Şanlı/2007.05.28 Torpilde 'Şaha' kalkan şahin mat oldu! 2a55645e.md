# Torpilde ‘Şaha’ kalkan şahin, mat oldu!

*Ufuk Şanlı 2007.05.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sevgilisi Şaha’ya torpil yaptığı ortaya çıkan Dünya Bankası Başkanı Paul Wolfowitz, kendi koltuğunu torpilledi. Şahin başkan, ‘yolsuzlukla mücadelenin kalesi’ olan bankanın imajına da büyük darbe indirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211123145im_/http://www.aksiyon.com.tr/resim/651/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ABD Başkanı George W. Bush’un yakın dostu, Irak Savaşı’nın mimarı ‘şahin’lerden Paul Wolfowitz, Dünya Bankası Başkanlığı görevini bırakmaya hazırlanıyor. Bankada çalışan sevgilisine yüksek oranda zam yaptığı,  ardından da torpille ABD Dışişleri Bakanlığı’nda üst düzey bir göreve getirdiği ortaya çıkan Wolfowitz, skandalın açığa çıkmasının ardından yoğunlaşan baskılara dayanamayarak istifa edeceğini açıkladı. ABD Savunma Bakan Yardımcılığı görevini yürütürken, ABD Başkanı Bush tarafından Dünya Bankası Başkanlığına aday gösterilip Haziran 2005’te göreve başlayan Wolfowitz’in ayrılmasına yol açan olaylar Irak Savaşı gibi entrikalarla dolu.
   <br>
    <br>
     ABD ile Avrupa yönetimlerini karşı karşıya getiren skandal, Wolfowitz’in bankada çalışan İran asıllı sevgilisi Şaha Rıza’ya maaş ve kıdem torpili yapmasıyla patlak verdi. Banka yönetim kuruluna haber vermeden sevgilisine terfi ve maaş artırımı yapılmasını emreden Wolfowitz, İnsan Kaynakları Müdürü Xavier Coll’e 27 Temmuz ve 11 Ağustos 2005 tarihlerinde bu konuda iki yazılı talimat gönderir. Başkan bununla da yetinmez, Coll’a “Şaha Rıza’nın yıllık maaş artışı yüzde 8 civarında olsun” talimatı verir. Bu ‘düzeltmelerle’ yıllık maaşı 245 bin dolara fırlayan Şaha Rıza bir anda ülkenin en çok kazanan kadın bürokratı hâline gelirken, bu durum personel arasında rahatsızlığa yol açar. Durumdan rahatsız olan çalışanların olayı basına sızdırması ise başkanı çılgına çevirir.
     <br/>
     <br/>
     Wolfowitz, hakkındaki suçlamaları “düzmece ve kirli bir kampanyanın ürünü” olarak nitelendirip yalanlama yoluna giderken, banka çalışanlarını da ‘mafyatik’ yöntemlerle sindirmeye çalışır. “Bana veya sevgilime bulaşırlarsa ben de onlara bulaşırım!” diyerek çalışanları tehdit eden ‘şahin’ başkana bu zor günlerinde en büyük desteği Washington’daki kadim dostları verir.
     <br/>
     <br/>
     VURUŞARAK ÇEKİLDİ, İTİBARINI KURTARDI
     <br/>
     <br/>
     ABD Başkanı Bush, Wolfowitz’e açık desteğini esirgemezken Başkan Yardımcısı Dick Cheney de kendisine sahip çıkar. Amerikan yönetiminin açık desteğini arkasına alan şahin başkan, olayı zamana yayarak unutturmayı hedeflerken bankanın ana ortaklarının vetosuyla karşılaşır. Kanada, Fransa, Almanya, İtalya ve İngiltere’den oluşan kurucu üyelerin başkana destek vermemesi, sorunun uluslararası boyut kazanmasına yol açar. Aynı dönemde banka kurulu tarafından hazırlanan soruşturma raporunun basına yansıması, çanların Wolfowitz için çalmasına sebep olur.
     <br/>
     <br/>
     “Wolfowitz, kendisini kuralları koyan; ancak bu kurallara uymak zorunda olmayan bir yabancı olarak görmektedir ve 12 bin kişinin çalıştığı bankayı yönetecek yetkinliğe sahip bulunmamaktadır.” Özel kurul tarafından hazırlanan soruşturma raporunda geçen bu ifadeler, Paul Wolfowitz’e sonuna kadar destek veren Washington yönetiminin çark etmesine yol açar. Ve bankanın yönetim kurulu görevini üstlenen İcra Direktörleri Kurulu’na,  “görevden alınmaması hâlinde Wolfowitz’in kendi isteğiyle istifa etmesinin sağlanacağı” sinyali gönderilir.
     <br/>
     <br/>
     Sonunda taraflar uzlaşır ve 18 Mayıs’ta Dünya Bankası İcra Direktörleri Kurulu Wolfowitz’in Mayıs sonunda istifa edeceğini ve istifasının 30 Haziran’da işleme konacağını açıklar. O güne kadar bankadaki görevini azaltılmış yetkilerle sürdürecek olan Wolfowitz bu süre içinde politika ve personel konularında önemli kararlar alamayacak.
     <br/>
     <br/>
     İstifayı, ‘Wolfowitz’i aklama’ olarak yorumlanabilecek bir açıklamayla duyurdu İcra Direktörleri Kurulu:  “Wolfowitz ahlaken doğru şekilde ve iyi niyetle davrandığı konusunda bize güvence verdi. Biz de bunu kabul ediyoruz.” Ona ‘şerefli bir istifa’ imkânı tanıyan açıklamada “Son olayın Wolfowitz’in iki yıllık başkanlık döneminde yoksul ülkelerin borçlarının silinmesi, temiz enerji yatırımları ve kuş gribi konusunda başarıları gölgelemesi üzücüdür.” ifadelerinin de kullanılması, yapılan pazarlıkların bir işareti olarak yorumlanır.
     <br/>
     <br/>
     63 yaşındaki ‘ihtiyar kurt’ Wolfowitz ise bankanın iyiliği için istifa edeceğini belirterek, “Bankanın hizmet verdiği insanların (yoksul ülkelerin) çıkarı için kurumun görevini yeni bir liderlik altında yürütmesinin daha iyi olacağına karar verdim.” savunmasını yapar. Görev yaptığı süre içinde etik kurallara uyduğunu ve hep iyi niyetli davrandığını iddia eden Wolfowitz, İcra Direktörleri Kurulu’nun etik ve iyi niyetli davrandığı konusunda verdiği güvenceleri kabul etmesini de nazara verir.
     <br/>
     <br/>
     YOLSUZLUKLA MÜCADELEYE DARBE
     <br/>
     <br/>
     Beyaz Saray, istifasını açıklayan Paul Wolfowitz’in yerine Başkan Bush’un kısa sürede yeni bir aday göstereceğini duyurur. Ancak kamuoyuna yansıyan adaylar listesinde Tony Blair’in de adının geçmesi büyük hayret uyandırır. ABD’nin Blair’e yeşil ışık yakacağı iddiası da bu hayrete tuz-biber eker. Çünkü Blair’in bu makama gelmesi ikiz kuruluşlar olarak tanınan IMF ve Dünya Bankası’nda bugüne kadar sağlanan AB-ABD dengesinin bozulması anlamına geleceği için büyük önem taşımaktadır. Alışılageldiği üzere IMF Başkanlığını Avrupalılar yürütürken, Dünya Bankası’nın kaptan köşkünde ise bir Amerikalı oturuyor. Ancak hafta içinde bir açıklama yapan Bush, bu ihtimali reddederek bankanın başına bir Amerikalının gelmesini tercih edeceğini bildirdi.
     <br/>
     <br/>
     Gelinen noktada, Wolfowitz’e halef adaylar arasında ABD eski Ticaret Temsilcisi Robert Zoellick, Hazine Bakan Yardımcısı Robert Kimmitt ve IMF’nin eski birinci başkan yardımcısı Stanley Fischer’in isimleri öne çıkıyor. Ancak yeni başkan kim olursa olsun onu bekleyen en önemli konu kurumun uğradığı itibar kaybı olacak. Bugüne kadar gelişmekte olan ülkeleri “adam kayırmacılık” ve “ahbap-çavuş kapitalizmiyle” suçlayan ve bir dizi reform yapılmasını şart koşan banka, kendi içindeki skandallar sebebiyle zor günler geçiriyor. Daha önce, bankanın öncelikli amacının “yolsuzlukla savaş” olduğunu, üye ülkelere yapılacak yardımlarda da “yönetimlerin yolsuzluğa bulaşmamış olmasını” kıstas olarak kullanacaklarını ilan eden Wolfowitz’in içine düştüğü son durum bambaşka bir kara mizah örneği oluşturuyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27540), [web.archive.org (arşiv bağlantısı)](http://web.archive.org/web/20071211123145/http://www.aksiyon.com.tr/detay.php?id=27540)
