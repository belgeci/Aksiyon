# Amerika’daki bankamı yedirtmem

*Ufuk Şanlı 2005.01.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Erol Aksoy’un Amerika’daki Park Avenue Bank’ına önce Aydın Doğan sonra gizemli bir Rus grup, son olarak da Yahudi milyarder David Linchtenstein talip oldu. Ancak bankanın kaderini Tasarruf Mevduatı Sigorta Fonu belirleyecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626192255im_/http://www.aksiyon.com.tr/resim/527/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   “İlk ve ortaokulu Galatasaray’da, liseyi Fransa’da, üniversiteyi Amerika’da MIT Üniversitesinde okudum. Harvard Business School’da MBA master derecemi aldım. Dünya Bankası’nda çalıştım. Smith Barney isimli yatırım bankasında New York ve Paris’te çalıştım. Türkiye’ye geldim. Koç Grubunda Finansbank Koordinatörlüğü; İnterbank’ta başkanlık ve genel müdürlük yaptım. 1984’te İktisat Bankası’nın sahibi oldum. 1987’de Hazine’nin izniyle Fransa’da, 1990’da Amerika’da banka aldım. Türkiye’ye leasing ve factoring sektörlerini getirdim. İhtisas bankacılığı yaptım. Maalesef, 2001 senesinde kasım ve şubat krizleri neticesinde, çok büyük devlet hazine bonosu portföyümüz vardı, Demirbank’tan sonra ikinci büyük bankaydık, zora düştük, mevduat çekilişi oldu. Merkez Bankası kanuni karşılıklarımızı ödemedi ve TMSF bankaya el koydu.”
   <br>
    <br>
     Erol Aksoy’un yıldızının parladığı yıllar
     <br/>
     <br/>
     1980’lerin ortasında yıldızı parlayan Erol Aksoy, Türkiye Büyük Millet Meclisi Türkbank Soruşturma Komisyonu’na verdiği ifadesinde, kısa zamanda elde ettiği büyük başarıları bu sözlerle anlatıyordu. Genç ve ihtiraslı bir bankacı olarak ün yapan Aksoy’un yıldızı Anavatan Partisi iktidarıyla parlamaya başladı. Dönem ‘Prensler Dönemi’ idi ve dönemin Başbakanı Turgut Özal’la Dünya Bankası yıllarından gelen tanışıklığı Erol Aksoy’un ikbal basamaklarını hızla tırmanmasına yardım etti.
     <br/>
     <br/>
     Türkiye gibi finansal hizmetlerin çok gelişmediği ve sektörün ana lokomotiflerinin kamu bankaları ve İş Bankası olduğu bir ülkede Aksoy ihtisas bankacılığı ve yurtdışında banka satın almak gibi şaşırtıcı hamleler yaptı. 1987’den itibaren sınır ötesi alımlarıyla dikkat çeken Aksoy, 1987’de Paris’te Banque Internationale de Commerce (BIC) hisselerinin yüzde 75’ini satın aldı. Aksoy bankaya Cenevre’de bir şube ekleyerek herkesi şaşırttı. Fransa’dan sonra 1990’da New York’ta faaliyet gösteren özel bir banka olan The Park Avunue Bank N.A’nın satın alınması Türkiye gibi mali sektörü çok gelişmemiş olan bir ülke açısından önemli bir aşama olarak değerlendirildi.
     <br/>
     <br/>
     Yıldızı giderek parlayan Aksoy medyadan sanat dünyasına kadar birçok alanda giderek ağırlığını hissettirmeye başlıyordu. Ancak 1994 yılında İktisat Bankası’nın mali yapısı giderek bozulmaya başladı. Türkbank Soruşturma Komisyonu’ndaki ifadesinde Aksoy bu durumu şöyle aktarıyordu: “Biz, 1994 senesinde Bankalar Kanunu’nun 64’üncü maddesi kapsamına girdik, 1996 yılında çıktık. Çıktığımıza dair Hazine bize yazı gönderdi.”
     <br/>
     <br/>
     ABD’deki Türk bankasının ilginç öyküsü
     <br/>
     <br/>
     Bankacılık sektörünün “Altın Çocuğu” Erol Aksoy’un kısa zamana sığdırdığı büyük başarıları 15 Mart 2001 tarihinde Bankacılık Düzenleme ve Denetleme Kurumu’nun (BDDK) İktisat Bankası’na el koymasıyla sona erdi. Bankanın Tasarruf Mevduatı Sigorta Fonu (TMSF) verilerine göre devir tarihinde 1 milyar 954 milyon dolarlık borcu, 2004 yıl sonu itibariyle 3 milyar 238 milyona ulaştı. Bu borcun tahsili için uğraşan TMSF yönetimi ilk iş olarak bankaya el konulduğu yıl Erol Aksoy’un Fransa’daki bankası BIC hisselerinin yüzde 75’ini  Fransız Bred-Bank Populaire’ye satılmasını kararlaştırdı. Erol Aksoy komisyona verdiği ifadede süreci şu sözlerle aktarıyordu: “Fransa’daki bankayı TMSF sattı ama Amerika’daki banka devam ediyor. Amerika’da bankacılık yapabiliyorum ama Türkiye’de yapamıyorum. Amerika’nın çok zor izin verdiği bir konuma sahiptik ve bilhassa Türk ihracatının o zamana kadar yapılan Avrupa ve Ortadoğu’ya dönük pazarlarının dışına çıkıp yeni pazarlar kazanmak, ki o zamanlar Amerika en zor ve en büyük pazardı.”
     <br/>
     <br/>
     Erol Aksoy, kendisini ABD’de banka satın almaya iten süreci Aksiyon’a anlattı. “Eğitimimi aldığım ve bankacılığı öğrendiğim ABD’den bize bir teklif geldi.” diyen Aksoy, “1986 yılında birçok küçük yatırımcının hissedar olduğu ve bireysel bankacılık yapma amacıyla kurulan Park Avenue Bank güçlü rekabet yüzünden kısa zamanda kuruluş sermayesini kaybetmiş. Biz New York gibi mali piyasalar için büyük öneme sahip bir şehirde banka sahibi olmanın faydalı ve iş planımız için uygun olduğunu gördük ve bankayı satın aldık.” şeklinde konuşuyor.
     <br/>
     <br/>
     David Lictenstein adlı bir yatırımcı
     <br/>
     <br/>
     Erol Aksoy’un, diğer bankalarının bulunduğu Fransa, İsviçre ve Rusya ile güçlü ilişkileri olması, New York’ta bulunan, ağırlıklı olarak kurumsal bankacılık konusunda hizmet veren Park Avenue Bank’ı etkili kılıyordu.
     <br/>
     <br/>
     Kamu alacaklarını batık banka sahiplerinden tahsil etmeye çalışan TMSF yönetimi, banka sahiplerinin yurtdışındaki iştirakleri ve mal varlıklarını da tespit etmeye çalışırken Erol Aksoy’un ABD’deki Park Aveune Bankası hakkında ilginç bilgilere ulaştı. TMSF tarafından mallarına ve şirketlerine el konulan Erol Aksoy, kendisine göre bankayı hayatta tutmak, TMSF yönetimine göre “mal kaçırmak” amacıyla  ABD’deki bankasını David Lictenstein isimli bir yatırımcıya satmaya çalışırken yakalandı. Aksoy, ortada mal kaçırma değil, bankanın ayakta kalması için ortak arama çabası olduğunu savunuyor.
     <br/>
     <br/>
     Ruslar, ABD’de banka almak için Aksoy’a teklifte bulunuyor
     <br/>
     <br/>
     Yaklaşık 15 milyon Amerikan doları sermayeye sahip bankanın Türkiye’de yaşanan krizler yüzünden 8 ila 9 milyon dolarlık bir sorunlu alacağı olduğunu anlatan Aksoy, sorunlu kredilerin önemli bir bölümünün Çukurova Grubu’ndan kaynaklandığını dile getiriyor: “New York bankacılık düzenleme otoritesi 10 milyon dolarlık sermayenin yetersiz olduğunu ve sermaye artışına gitmemiz gerektiğini bildirdi. Bizim Çukurova Grubu’ndan 5 milyon dolar ve ayrıca 2001 krizi nedeniyle sorunlu hale gelen 3-4 milyon dolarlık bir karşılığımız daha vardı. Sonuçta Türkiye riski bankanın bilançolarına olumsuz yönde yansıdı. Düzenleyici kurum da yasalar gereği banka yönetimine ya yasal olarak sermaye artışına gitmeyi veya gönüllü olarak bankanın tasfiyesini öngören bir çağrı yaptı.”
     <br/>
     <br/>
     Bankanın adım adım kepenk indirmeye doğru gittiğini gören Aksoy, ortak aramaya başlar. “Sabancı ve İş Bankası’na gittim. Halit Cıngıllıoğlu ve Aydın Doğan ilgi gösterdi. Fakat onlar da bankanın yüzde yüzünü satarsam yardımcı olacaklarını söylediler. Başka sermayedar aradım.” diyen Aksoy’un imdadına bu kez Ruslar yetişir: “Bu sırada bir Rus sermaye grubu ile görüşmelerim oldu. ABD’de 4 milyon civarında Rus yaşıyor. Bunların kendilerine ait bir tane bile bankaları yokmuş. Soğuk Savaş döneminde izin verilmemiş ama ABD yönetimleri insanların etnik yapılarına göre banka sahibi olmalarını desteklediği için harekete geçmişler; ancak son anda olmadı.”
     <br/>
     <br/>
     11 Eylül saldırıları sonrasında ABD’nin mali hareketleri daha yakından izlemeye başladığı, özellikle Ortadoğu kökenlilerle Rusların banka sahibi olmasına hiç de sıcak yaklaşmadığı düşünülünce Rus grubunun çekilme nedeni az çok anlaşılıyor. Para arayışlarını sürdüren Aksoy bu sefer koyu bir Yahudi olan David Lichtenstein isimli gayrimenkul milyarderiyle tanışır. 2 milyar dolarlık aktif büyüklüğe sahip, halka açık The Lightstone Group’un başkanı olan David Lichtenstein bankanın ihtiyaç duyduğu 10 milyon dolarlık sermayeyi yönetimin kendisine devredilmesi karşılığında kabul eder.
     <br/>
     <br/>
     TMSF’nin ABD operasyonun perde arkası
     <br/>
     <br/>
     Anlaşmaya göre, Lichtenstein bankaya 10 milyon dolar sermaye koyacak; Erol Aksoy da bankanın yüzde 51’ini ona devredecekti. Aksoy’un elinde kalan yüzde 44’lük hisse ise yönetim hakkı olmayan niteliğe dönüşüyordu: “Ben sermayemi satmıyordum. Banka 10 milyon dolarlık hisse satışı yapacaktı. Bu sırada Çukurova Grubu borcunu aniden ödedi. Sonunda benim 15 milyon dolarlık bir sermayem oluştu. Onun 10 milyon doları var. Ben kâr payı alacaktım çünkü banka artık ulusal banka değil eyalet bankası oluyor ve sadece konut finansmanına odaklanıyordu.”
     <br/>
     <br/>
     Bu gelişmeleri son anda öğrenen TMSF hemen harekete geçiyor ve bankanın satışını öngören genel kurulu önce erteletiyor, sonra da iptal ettiriyor. Önce Erol Aksoy’un bankadaki hisselerini David Lichtenstein’e satışını durduran TMSF, daha sonra da aynı kişiye satışı kurum lehine çeviriyordu. Hukuki olarak köşeye sıkışan Park Avenue Bank ile David Lichtenstein, TMSF’nin aldırdığı kararlara itiraz ediyor ancak itirazla ilgili duruşmalar arasında Park Avenue Bank ve Lichtenstein, TMSF’nin Amerika’daki avukatlarına anlaşma teklifinde bulunuyordu. Pazarlık sonucunda, Erol Aksoy’un hisseleri ile İktisat Leasing üzerinde görünen hisselerin Lichtenstein’e devrine karar verildi. Ancak, TMSF’nin bankanın tüm kayıtları ile binasındaki mevcutlarını 1 ay süreyle incelemesi şartıyla.
     <br/>
     <br/>
     7 milyon dolarlık hisse bedelinin dışında kayıtlarda yer almayan bir varlığın bulunması halinde, TMSF tarafından tahsil edilemeyen bakiye alacağın bu varlıklardan tahsili konusunda anlaşmaya varıldı. TMSF açıklamasında gelişmeler şöyle özetleniyor: “Bankanın 45 gün içinde 7 milyon dolara veya hisselerin o günkü rayiç değerinin yüzde 70’ine denk gelen tutarlardan hangisi yüksekse o fiyat üzerinden Lichtenstein’e satışı konusunda anlaştık. Lichtenstein bankanın yönetimini devralınca 30 gün boyunca TMSF’nin orada inceleme yapmasına izin verecek. Bu inceleme ABD’deki bankacılık otoritesinin izin vermesiyle gerçekleşecek. Bankada 7 milyon dolarlık hisse bedelini aşan kayıtdışı varlık bulunursa, TMSF buradan bakiye alacağını tahsil edecek. Lichtenstein, TMSF’nin inceleme yapmasını engellerse, TMSF’ye 2 milyon dolar tazminat ödeyecek.”
     <br/>
     <br/>
     TMSF, kamuyu zarara uğrattı
     <br/>
     <br/>
     Aksoy, bu aşamada TMSF’nin kamuyu zarara uğrattığını ileri sürüyor: “TMSF burada büyük bir hata yapıyor ve David Lichtenstein’a giderek ‘Biz Aksoy’un hisselerine el koyacağız. Bunu bizden alır mısın?’ diyor. Adam akıllı tüccar, üçte bir indirimle alacağını söylüyor. 15 milyon dolar nakit zaten bankanın kasasında var. Adam 20 milyon dolara 25 milyon dolarlık banka sahibi olacak. TMSF 15 milyon dolarlık bir bankayı 10 milyon dolara satacak. Sermayesi 25 milyon dolar bir banka iyi çalışırsa bugün en az 50 milyon dolar lisans bedeline sahiptir.”
     <br/>
     <br/>
     Gelinen son noktayı TMSF yetkilileri şöyle özetliyor: “TMSF’nin banka ile ilgili yapmış olduğu işlem banka hissedarı Erol Aksoy’un TMSF’ye borçlarından dolayı bu bankadaki hisselerinin haczedilmesi ve haciz akabinde hisselerin satılması işlemidir. Bankanın mali durumuna ilişkin elimizde somut veriler yok; ancak kamu zararının en kısa sürede kapatılması için hisselerin en uygun koşullarda satılmasını istiyoruz. Bu konuda yasal süreç hâlâ devam ediyor.”
     <br/>
     <br/>
     Bir Türk girişimcinin ABD’de banka sahibi olması kadar, kamunun sırtına yüklenen 47 milyar dolarlık batağın da önemli olduğu kuşkusuz bir gerçek. İki gerçek arasında bir tercih yapmak zorunda kalan TMSF’nin Türk alıcı çıkmaması halinde bankaya ilişkin çok fazla bir şey yapabilmesi ise şimdilik mümkün görünmüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19361), [web.archive.org (arşiv bağlantısı)](http://web.archive.org/web/20070626192255/http://www.aksiyon.com.tr:80/detay.php?id=19361)
