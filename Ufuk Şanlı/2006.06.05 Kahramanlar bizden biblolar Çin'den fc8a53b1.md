# Kahramanlar bizden biblolar Çin’den

*Ufuk Şanlı 2006.06.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir hediyelik eşya firmasının Çin’de ürettiği Osmanlı Sultanlarının bibloları, şimdilerde turistik eşya satan dükkânların vitrinlerini süslüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060719091636im_/http://www.aksiyon.com.tr/resim/600/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Osmanlılar, İstanbul Mercan yokuşundaki bir hediyelik eşya mağazasından Avrupa’ya yeniden akıyor. Üç kıtaya hükmeden ve tarihin en görkemli medeniyetlerinden birine imza atan Osmanlıların bu yeni seferinin öyküsü ise son derece ilginç.
   <br>
    <br>
     Aile mesleği olarak hediyelik eşya ve biblo imalatı yapan Mahmut Kahraman yıllarca uluslararası fuarlara katılır. Buralarda değişik ülkelerden gelen ürünleri yakından inceleme fırsatı bulur ve her fuar dönüşü hüzünlenir. “İşimiz gereği dünyadaki tüm önemli fuarlara katılıyorum. Burada Batılı ülkelerin kendi tarihleriyle ilgili ürünleri ne kadar başarılı bir şekilde ürettiklerini görünce içim burkuluyordu. Kızılderili, kovboy, şövalye, kral, İngiliz kraliyet askerleri hatta lejyonerlerin bile büyük bir alıcısının olması hatta Türk firmalarının reyonlarında da bu ürünlerin boy göstermesi beni çok üzerdi.” diyen Kahraman bir fuar dönüşü bu işe nokta koymaya karar verir: “2002 başıydı; artık yeter dedim ve çalışmalara başladık. Tarihe karşı büyük bir merakım olduğu için işimin kolay olduğunu düşünüyordum ama yanılmışım. Benim okul ve ansiklopedik bilgilerimle biblo imalatı yapmamız mümkün değildi. Bu sefer kütüphane ve arşivlere yöneldim.”
     <br>
      <br/>
      Minyatürler, gravürler ve fotoğraflar taranarak geniş bir görsel arşiv oluşturulur. Yaklaşık bir buçuk sene süren araştırmalar sonunda biblolaştırılacak karakterler tespit edilir. Bir padişah, 9 saray görevlisinden oluşan “Osmanlı Erkânı Serisi” tamamlandığında yeni bir karar aşamasına gelinir. “Projeye hobi olarak başlamıştım ancak maliyetler öyle bir noktaya geldi ki, ‘bu işi ticarete döksek mi?’ diye düşünmek zorunda kaldık. Şirketimiz çok büyük bir şirket olmadığı için seri üretimin getireceği maliyeti karşılayabilir miyiz diye uzun uzun düşündüm ve sonunda başlamaya karar verdim.”
      <br/>
      <br/>
      Üç kıtaya nam salan bir cihan imparatorluğunun kahramanlarına hayat verecek proje sonunda başlar. Tüm detaylar en ince ayrıntısına kadar düşünülür. İyi ürünü satmanın birinci yolu ambalajlama ve pazarlamadan geçtiği için üzerinde Piri Reis’in o meşhur haritasının yer aldığı özel bir kutu tasarlanır. Bunlara biblo karakterlerin özelliklerinin anlatıldığı çeşitli dillerde yazılmış birer tanıtım kitapçığı konulur. “Mesela solak diye bir karakterin biblosunu yaptık. Solaklar padişahın yakın korumalığını yapan çok seçkin bir muhafız bölüğünün askerleri. 300 kişilik bu birliğin neden solak olarak adlandırıldığını yazdık. İngilizcesi için Londra’daki çok ünlü bir Türkoloji profesöründen yardımcı olmasını rica ettik. Sağolsun bizi kırmadı ve kitapçığımızı okuyarak gereken düzeltmeleri yaptı.”
      <br/>
      <br/>
      Sonraki aşama seri üretimdir. Türk sultanlarına hayat verecek ellerin Anadolu insanı olması gerektiğini düşünen Mahmut Kahraman, burada ciddi bir sorunla karşılaşır. “Her bir biblonun elde boyanması gerekiyordu ve ülkemizde bunu seri olarak yapacak atölyeler yoktu. Bu nedenle güzel sanatlar mezunu gençlerin istihdam edileceği bir atölye açalım diye düşündük. Ancak bu sefer de maliyet engeli karşımıza çıktı. Biz de tüm dünyadaki üreticilerin yaptığı gibi rotayı Çin’e çevirdik.”
      <br/>
      <br/>
      Genç işadamı istemeyerek de olsa Çin’in yolunu tutar ama burada onu bir sürpriz beklemektedir. Hemen her işkolunda “en ucuz üretimin” yapıldığı çekik gözlülerin ülkesinde, seri üretimin bazı şartları vardır. Üretici firma yetkilileri 100 bin adetten az üretim yapmadıklarını söyleyince Mahmut Kahraman yeni bir kararın eşiğine gelir. İstenilen miktarda üretim yapılır ve bunlar elde kalırsa yılların aile şirketi iflasın eşiğine gelecektir. Tutkuları ile ticari arzuları arasında kalan işadamı sonunda içgüdülerine güvenerek bu riski alır ve seri üretim için sipariş verir.
      <br/>
      <br/>
      OSMANLI’NIN DA KORSANI ÇIKTI
      <br/>
      <br/>
      Osmanlı hükümdarı Kanuni Sultan Süleyman, sadrazam, yeniçeri, solak, başçuhadar, humbaracı, kalyoncu, kapucubaşı, binbaşı ve bostancı’dan oluşan ilk Osmanlı bibloları Ekim 2003’te Kapalıçarşı ve Taksim’deki hediyelik eşya satan mağazalarda görücüye çıkar. Ürün önceleri beklenen ilgiyi görmediği için hatır gönülle raflarda yer bulur. 5 ay sonra ise satıcılardan iyi haberler gelmeye başlar. Kısa zamanda yerli-yabancı birçok satıcıdan telefonlar gelmeye başlayınca endişe yerini sevince bırakır. “Ürünlerin bu kadar kısa zamanda hüsn-ü kabul görmesi bizi çok sevindirdi. Turistler için hazırladığımız bu ürüne kendi vatandaşlarımızın sahip çıkması bizi ayrıca duygulandırdı.”
      <br/>
      <br/>
      Bu başarı yeni projelere de ilham verir. Osmanlı erkânı serisinin ardından Şubat 2005’te “Sultanlar” serisi satışa sunulur. Devlet-i Ali Osmaniyi idare eden 36 hükümdarın 10 tanesinin yer aldığı bu yeni serinin hazırlanması da oldukça vakit alır. Devletin yükselme, duraklama ve çöküş dönemine damgasını vuran hükümdarlardan oluşan bu serinin hazırlanmasında yaşanan en büyük zorluk padişahların önemli bir bölümünün görsellerinin bulunmamasıdır. “Resimli kaynak olmaması bizim açımızdan ciddi bir sorun teşkil ediyordu. Son dönem padişahlarının resimlerinin olması kolaylık sağlarken, diğerlerinde ciddi sıkıntılarla karşılaştık. Osmanlı arşivlerinde görevli Abdülkadir Balgarış Bey bu hususta bize ciddi anlamda yardımcı oldu. Bu sayede sonuca ulaşabildik.”
      <br/>
      <br/>
      Osman Gazi, Yıldırım Bayezid, II. Murad, Fatih Sultan Mehmet, Yavuz Sultan Selim, IV. Murad, IV. Mehmed, II. Mahmud, Sultan Abdülmecid ve Sultan II. Abdülhamid’in biblolarının satıldığı “Sultanlar” serisinin gördüğü yoğun ilgi, ülkemizde sık yaşanan bir olaya, “taklit ürünlerin” piyasaya sürülmesine neden olur. Dört yıl emek verdiği projenin başarısını başkalarıyla paylaşmamakta kararlı olan işadamı Kahraman, marka tescili olduğu için kısa zamanda rakiplerini piyasadan toplatır. “İlk serimizin taklitleri yapılınca bizim satışlarımız ciddi anlamda düştü. Hemen yasal yollardan harekete geçtik ve bu ürünleri piyasadan toplattık. Marka ve ürün tescili yaptırmamız bize büyük yarar sağladı.”
      <br/>
      <br/>
      Gelen büyük talep üzerine yeni rota Cumhuriyet dönemi olur. Gazi Mustafa Kemal başta olmak üzere Cumhuriyetin kuruluşunda katkısı bulunan isimlerin abideleştirildiği bu yeni seri Şubat 2006’da piyasaya sürülür. Diğerlerinden farklı olarak 10 karakterin yer aldığı bu yeni ürün paketinin beş tanesi Mustafa Kemal’i anlatır. Atatürk’ün asker, sivil ve devlet başkanı olarak tasvir edildiği seride ayrıca İsmet İnönü, Mareşal Fevzi Çakmak, Kâzım Karabekir, Celal Bayar ve Mehmet Akif Ersoy’un da bibloları bulunuyor. Piyasada 50 ila 60 YTL arasında değişen fiyatlardan satılan bu seriler perakende olarak satıldığı için hangi ürünün ne kadar satıldığına ilişkin bir fikri olmadığını söyleyen Kahraman, “Ürünlerimize daha çok Türklerin ilgi göstermesi beni gerçekten çok şaşırtıyor. Halbuki ilk başta yabancıları hedeflemiştik. Satış rakamlarımızın yüzde 65’inin ülke içi olması bana oldukça ilginç geliyor. En ciddi geri dönüş Türk Silahlı Kuvvetlerinden geldi. Büyük bir ilgiyle çalışmalarımızı izlediklerini ifade ediyorlar.”
      <br/>
      <br/>
      Beş yıldızlı oteller, turistik eşya satılan mağazalar, büyük perakende zincirleri ve hediyelik eşya satılan mağazalarda satılan bu ürünler Mercan yokuşundaki mütevazı şirketi uluslararası bir marka haline getirmiş durumda. Almanya, Amerika gibi Türklerin yoğu olarak yaşadığı ülkelerde internet üzerinden satışı yapılan ürünlerin Batı Avrupa’da ciddi bir alıcısı olduğunu anlatan Mahmut Kahraman, şimdi yeni projeler peşinde. Pek sır vermeyen Kahraman yeni projelerinin de diğerleri gibi büyük ilgi göreceğinden emin: “Biz sadece üretim yapmıyor, tarihimizi ve değerlerimizi de bu şekilde gündeme getiriyoruz. 4 bin yıllık Türk tarihine baktığımızda tarihin her dönemine damgasını vurmuş kahramanlarla karşılaşıyoruz. Biz şu ana kadar bunlardan sadece bir bölümünden kesitler sunduk ama hâlâ el atmadığımız çok kişi var.”
      <br/>
      <br/>
      BATILILAR KANUNİ, TÜRKLER FATİH VE ABDÜLHAMİD ALIYOR
      <br/>
      <br/>
      Taksim ve kapalıçarşıda yaptığımız kısa bir araştırma Batılılar ile Türklerin ürün tercihleri arasındaki farkı ortaya koydu. Batılılar “Muhteşem Süleyman” olarak bildikleri Kanuni Sultan Süleyman ve yeniçeri biblolarını tercih ederken, Türklerin tercihleri  Fatih Sultan Mehmed ve Sultan II. Abdülhamid üzerinde yoğunlaşıyor. Batılılar ile Türk müşterilerin ayrıştığı bir diğer husus da satın alınan ürün miktarı . Batılılar ürünleri set halinde almayı tercih ederken, Türkler fiyattan ötürü tek tek almayı tercih ediyor. Dünyanın dört bir tarafından gelen  turistlerin büyük ilgi gösterdiği biblolara sadece eskiden Osmanlı hakimiyetindeki ülke vatandaşlarının ilgi göstermediğini söyleyen satıcılar bunun tek istisnasının Bosna-Hersekliler olduğunu  belirtiyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24475), [web.archive.org (arşiv bağlantısı)](http://web.archive.org/web/20060719091636/http://www.aksiyon.com.tr:80/detay.php?id=24475)
