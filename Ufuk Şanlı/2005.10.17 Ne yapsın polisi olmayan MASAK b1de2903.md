# Ne yapsın polisi olmayan MASAK

*Ufuk Şanlı 2005.10.17*

<div>
 <p>
  <font>
   Mali Suçlar Araştırma Kurumu (MASAK) kanun taslağı ancak iki yılda TBMM Genel Kurulu’na gelebildi. ‘Mali İstihbarat Birimi’görevi verilen kurumun sadece gözetimden sorumlu tutulması kara paraya karşı etkin mücadeleyi engelliyor.
   <br/>
   <br/>
   Ekonomik istikrar ve dünya piyasalarında yaşanan gelişmeler sonucunda Türkiye bu yıl adeta yabancı yatırımcıların akınına uğradı. Lübnan’dan İsrail’e, Kanada’dan Rusya, Fransa ve İtalya’ya kadar farklı ülkelerden gelen yabancı yatırımcılar, son dönemde ortaklık ve satın alma yoluyla birçok Türk şirketinde söz sahibi oldu. Telekom, TÜPRAŞ gibi dev şirketlerin yanı sıra liman özelleştirmeleri, bankalar, perakende şirketleri gibi birçok sektörde hızlı bir mülkiyet değişimi yaşandı. Bu süreçte Sermaye Piyasası Kurulu Başkanı (SPK) Doğan Cansızlar’ın ifadesi ile “yerli-yabancı tartışmaları kadar paranın temiz olması” da tartışılmaya başladı.
   <br>
    <br>
     Tartışmalar uzun zamandır faaliyetlerini sessiz sedasız sürdüren Mali Suçlar Araştırma Kurumu’nu (MASAK) yeniden gündeme getirdi. Kanun taslağının yasalaşmasını iki senedir bekleyen MASAK, yapılacak düzenleme ile ‘Mali İstihbarat Birimi’ne dönüştürülecek. Her türlü mali bilgi, burada toplanacak, analiz edilecek ve değerlendirilerek. Düzenlemeyle halen kendi denetim birimi olmayan kurumun kendi uzman araştırma ve inceleme elemanlarını istihdam etmesine izin veriliyor. Eski düzenlemede yer almayan gümrük müfettişleri ile sigorta murakıpları da karapara incelemelerinde görev yapacak. Başbakanlık tarafından TBMM’ye sevk edilen kanun taslağı bu haliyle son derece etkili ve caydırıcı bir kurumun teşekkül etmesine imkan tanıyor; ancak Ankara’nın derin kulislerinde kulaktan kulağa fısıldanan bir iddiaya göre taslak, parlamentoda ciddi anlamda değişikliğe maruz kalacak.
     <br>
      <br>
       Konuyla ilgili Aksiyon’a bilgi veren üst düzey bir Maliye Bakanlığı yetkilisi, yasal düzenlemelerin de kurumu eleştiri oklarından kurtaramayacağı görüşünde. “Kurum yeni düzenleme ile daha çok bir Mali İstihbarat Birimi (MİB) olarak görev yapacak. Yani ülke genelindeki ekonomik faaliyetlerin gözetiminden sorumlu olacak. Dolayısıyla icra yetkisi olmayan bir gözetim kurumunun büyük mali operasyonları engellemesini kimse beklemesin.” Sadece gözetim yetkisi verilen bir kurumun başarısız olmaya mahkûm olduğu nu söyleyen bir başka maliye bürokratı ise şu ilginç tespitte bulunuyor: “Bugün Bankacılık Düzenleme ve Denetleme Kurumu sadece gözetleme yetkisine sahip olsaydı batıkların faturası belki 200 milyar dolara ulaşacaktı. MASAK’ın etkili bir kuruluş olması için Emniyet Kaçakçılık ve Organize Suçlarla Mücadele (KOM) içinde faaliyet gösteren Mali Şube Müdürlüğü’nün MASAK’a bağlanması gerekiyor. Bunun dışında yapılan tüm düzenlemeler kurumu yangını seyreden itfaiyeci olmaktan öteye geçiremez.”
       <br>
        <br>
         Yolsuzluk, uyuşturucu kaçakçılığı, silah ve insan ticareti gibi yasa dışı faaliyetlerden elde edilen paralar yasal sisteme sokulması için organizatörler 180 farklı yönteme başvururuyor. Bunlar arasında özelleştirme ihaleleri, turizm yatırımlarının da gelişmekte olan ülkelerde bir kara para aklama yolu olarak kullanıldığı gözleniyor. Emniyet Kaçakçılık ve Organize Suçlarla Mücadele Daire Başkanlığı tarafından yapılan çalışmalara göre, suçtan elde edilen gelirlerin sisteme sokulmasında bankalar ve diğer finans kurumları çok önemli bir konumda bulunuyor. Bu yüzden, suç örgütlerinin banka sahibi olmak için özelleştirmelere dahi girdikleri biliniyor.
         <br/>
         <br/>
         Bir kara para operasyonunun perde arkası
         <br/>
         <br/>
         Bu konuda akla hemen ilk gelen örnek şüphesiz 1998’de patlayan Korkmaz Yiğit  skandalı oluyor. Türk Ticaret Bankası’nı özelleştirme İdaresi’nden 600 milyon dolara satın alarak diğer bankası Bankekspres’le birlikte finans sektöründe iddialı hale gelen Yiğit, iki gazetesiyle de medyada boy gösteriyordu. Yiğit’in parasının kaynağının ‘kirli’ olduğunun ortaya çıkması çok uzun sürmedi. 10 milyar dolarlık kirli para havuzunun başında duran Musevi tefeci Nesim Malki’nin bankaların özelleştirilmesindeki rolü, mafya lideri Alaattin Çakıcı’nın etkisi, kamu bankalarının hortumlanması ve bürokratların oynadığı etkin rol kısa zamanda ortaya çıktı.
         <br/>
         <br/>
         Milli İstihbarat Teşkilatı (MİT) tarafından hazırlanan bir çalışmaya göre 1994-1998 arasında ülkeye giren kirli paranın miktarı 200 milyar doları aşıyordu. Eski İçişleri Bakanı Sadettin Tantan döneminde başlatılan ve Emniyet’in KOM ekipleri tarafından yürütülen bankacılık ve hayali ihracat operasyonlarında da yine benzer bir tablo ortaya çıkmıştı. Kara paranın bu kadar etkin ve geniş bir tesir sahasının bulunduğu herkes tarafından bilinen bir ülkede özelleştirmeler, özel sektör tarafından yapılan ortaklık ve satış anlaşmaları kara para konusunu ve MASAK’ı yeniden gündeme getirdi.
         <br/>
         <br/>
         Bugün Türkiye’de tartışılan konuların başında son dönemde gerçekleştirilen özelleştirmeler ve özel sektör satışları geliyor. Çukurova Grubu’nun bankası Yapı Kredi’nin Koç-Unicredito ortak girişimi tarafından satın alınması finans sektöründe büyük gürültü kopardı. Ülkenin en büyük altıncı bankası YKB’nin Koç-İtalyan ortak girişimine satılmasının ardından Avrupalı bankaların alım atağı başladı. Türk Ekonomi Bankası’nın (TEB) yüzde 50 hissesini satın alan Fransız BNP Paribas ile süren yabancı rüzgârı, Hollandalı Fortis Bank’ın Aydın Doğan’ın Dışbank’ını değerinin oldukça üzerinde bir fiyata satın almasıyla yeni bir boyut kazandı.
         <br/>
         <br/>
         Bankaya değerinin üzerinde fiyat veren Fortis’in tavrı birçok bankacıyı şaşırttı. Bu olayın hemen ardından bir başka Hollandalı Rabobank’ın emektar Şekerbank’ın çoğunluk hisselerini piyasa değerinin altında bir rakama satın alması kafaların karışmasına sebep oldu. Amerikalı General Electric’in ülkenin en büyük özel sektör bankalarından Garanti Bankası’nın yüzde 50’sini satın almasıyla zirve yapan yabancıların son gözdesi, küçük bir yatırım bankası olan C Bank oldu. Demirbank ve Ulusal’ın eski sahibi Cıngıllıoğlu ailesinin kontrolündeki C Bank’a İsrailli Bank Hapoalim tarafından yapılan ortaklık önerisi herkesi şaşırttı.
         <br/>
         <br/>
         Alıcıların ve satıcıların memnun olduğu bu ticaretten sadece devlet rahatsız olmuş görünüyor. Bankacılık Düzenleme ve Denetleme Kurumu Başkanı Tevfik Bilgin, geçmiş yıllarda yüzde 2,5 seviyesinde olan sektördeki yabancı payının son satın almalar sonrasında yüzde 12’lere tırmandığını söylüyor. Yabancıların, halka açık bankaların hisselerinden önemli bir bölümünü kontrol ettiğini de vurguluyor: “Bu durumda yabancıların sektördeki paylarının yüzde 25’lere fırladığını rahatlıkla söyleyebiliriz. Kamu bankalarının da özelleştirilmesi durumunda bu pay kritik bir eşiğe gelebilir.”
         <br/>
         <br/>
         Kara para konusunu iyi bilen isimlerden Hürriyet gazetesi yazarı Enis Berberoğlu yaşanan hızlı mülkiyet değişiminin arkasında kara paranın değil, küresel sermayenin olduğunu söylüyor. Türkbank, Sümerbank, Etibank gibi kamu bankalarının özelleştirilmesi sırasında yaşananların ülke içindeki bir paylaşım savaşı olduğunu belirterek, bugünkü satınalma ve ortaklıkların küresel sermayenin yeni hareket alanları bulma çabası olduğunu dile getiriyor: “Kara para; uyuşturucu, silah ve insan ticaretinden elde edilen gelirdir. Soğuk Savaş yıllarında örtülü faaliyetlerin finansmanı bu üç gelir kaleminden elde edilir ve üçüncü dünya ülkelerinde kullanılırdı. 1990’ların ortasında Türkiye’de bazı işadamlarının inanılmaz bir hızla yükselmelerinin ardında yatan aslî unsur da kara para idi. Bugün özelleştirme ve ortaklık yoluyla gelen şirketlerin hepsi ciddi ve saygınlığı olan kuruluşlar olduğu için bu süreci Susurluk ekonomisi ile mukayese etmek doğru olmayacaktır.”
         <br/>
         <br/>
         “Kara para ile örtülü faaliyetleri finanse etme dönemi artık sona mı erdi?” sorusuna ise Berberoğlu, güç mücadelesi sürdüğü müddetçe ülkelerin bu tür faaliyetleri sürdüreceklerini belirterek cevaplıyor: “Kara para ile mücadele etmek demek bu büyük mali gücü kontrol altında tutmak demektir. Kontrol altında tutabiliyorsanız yönetebilirsiniz demektir. Silah elinizdeyse namluyu istediğiniz kişiye ve ülkeye doğrultabilirsiniz.”
         <br/>
         <br/>
         Ofer ailesiyle başlayan tartışmalar
         <br/>
         <br/>
         SPK tarafından sık sık uyarı cezası almasıyla ün kazanan eski Başbakan Mesut Yılmaz’ın kuzeni Mehmet Kutman’ın İsrailli işadamı Sami Ofer’le Galata Port ihalesini kazanması bu konudaki soru işaretlerinin artmasına neden oldu. Her ne kadar Ofer dünya denizcilik piyasalarında haklı ve saygın bir üne sahip olsa da gazeteci Necati Doğru’ya göre ‘derin ilişkileri’ de göz ardı edilemeyecek bir işadamıydı: “Irak’a özgürlük, liberalizm, hürriyet getirilince kurulan Kürt Yatırım Bankası’nın sahibi Ofer ailesidir.” Kürt Yatırım Bankası Irak’ın kuzeyinde yaşayan Kürtlere uzun vadeli krediler açarak bölgedeki Arap ve Türkmen topraklarını satın almalarına aracılık eden bir banka olarak biliniyor.
         <br/>
         <br/>
         Aynı zamanda İsrail’in en büyük dördüncü bankası olan ‘United Mizrahi Bank’ın çoğunluk hisselerini elinde bulunduran Ofer Grubu, aynı zamanda kumarhane yatırımları ile dikkat çekiyor. Yasal düzenlemelerin gerçekleşmesi halinde Türkiye’de de kumarhane yatırımı yapmayı planlayan aile kamuoyunda ciddi tartışmalara sebep oldu. TÜPRAŞ’ın özelleştirilmesinden sadece 7 ay önce yüzde 15’ini 446 milyon dolara satın alan Sami Ofer, ihalenin Koç-Shell ortaklığında kalmasıyla bir günde 700 milyon dolar kazandı.
         <br/>
         <br/>
         <br/>
         <br/>
         KAYNAK: PARANIN MİKTARI DEĞİL AMACI ÖNEMLİDiR
         <br/>
         <br/>
         <br/>
         <br/>
         Eski Milli İistihbarat Teşkilatı  (MİT) mensubu Mahir Kaynak, kara paranın özelleştirmeler yoluyla gelmesinin sık görülen bir durum olduğunu vurguluyor. Kaynak’a göre, gelen yabancı sermayeyi iki farklı katogoride değerlendirmek gerekiyor. “Ben özelleştirmeler için gelen yabancı sermayeyi ‘siyasi’ ve ‘iktisadi’ sermaye olarak ikiye ayırıyorum.Siyasi sermayenin amacı özelleştirmeler ve satınalmalar yoluyla ülkede birtakım siyasi ve ekonomik sonuçlar elde etmektir. 1994-97 arası Rusya’da yaşanan hızlı mülkiyet değişimi bunun için iyi bir örnektir. Özelleştirmeleri görünürde Ruslar kazanmasına karşın asıl organizatör küresel sermaye idi. Operasyonun esas gayesi Rusya’yı ele geçirmekti. Buna benzer bir süreç ülkemizde de yaşanıyor. Ben Türkiye’ye gelen sermayenin arkasında genelde siyasi birtakım amaçların yattığını düşünüyorum. Bununla mücadele etmek isteyip istemediğimize ülke olarak karar vermemiz gerekir.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1787 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22683), [web.archive.org (arşiv bağlantısı)](http://web.archive.org/web/20060526070623/http://www.aksiyon.com.tr:80/yazdir.php?id=22683)
