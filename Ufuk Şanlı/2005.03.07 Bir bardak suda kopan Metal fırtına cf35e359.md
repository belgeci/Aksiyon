# Bir bardak suda kopan “Metal” fırtına

*Ufuk Şanlı 2005.03.07*

<div bgcolor="#FFFEF6">
 <font>
  <img border="0" height="1" src="/web/20051226051030im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051226051030im_/http://www.aksiyon.com.tr/resim/535/77.jpg" vspace="5"/>
  </p>
 </font>
 <font class="content">
  İki genç yazar Orkun Uçar ve Burak Turna tarafından kaleme alınan “Metal Fırtına” isimli roman, ülkemiz yazınında pek bilinmeyen siyasi-kurgu romanı herkesin gündemine sokmayı başardı.
 </font>
 <p>
  <font class="content">
   Kuzey Irak’taki bir komando birliğinin ABD ordusu tarafından pusuya düşürülmesiyle başlayan Türk-ABD savaşını anlatan kitap, 1 Mart tezkeresi sonrası gerilen ikili ilişkilerin savaşa kadar uzanacağı iddiasını taşıyor. ABD ile Türkiye arasında Irak yüzünden soğuk rüzgarların estiği bir dönemde piyasaya çıkan kitap, bugüne kadar 100 bin adet sattı.
   <br>
    <br>
     İki ülke arasında yaşanan her siyasi kriz sonrası bu durumdan vazife çıkartarak esen rüzgara göre konum alanların bu işten ciddi bir kazanç sağladıklarına Türk kamuoyu daha önce de şahit olmuştu. Temmuz 2003’te Süleymaniye’deki Türk Özel Kuvvetler bürosuna yönelik baskının hemen sonrasında yeni kurulan bir kola şirketi, esen milliyetçi rüzgarların etkisiyle piyasaya girmiş ve oldukça ciddi bir pazar payına ulaşmayı başarmıştı. Yine Türk-ABD ilişkilerinde soğuk rüzgarların estiği bir dönemde yayımlanan bu eserin, yayıncılarına ve yazarlara ciddi kazançlar sağlayacağı görülüyor. Öncelikle kurgu- roman olma iddiasındaki eserin dil ve üslup açısından yeterli seviyede olmadığı açıkça görülüyor. Bir haber metni üslubuyla kaleme alınan çalışmada anlatımın zayıflığı esere duygusal öğeler yüklenerek kapatılmaya çalışılmış; ancak ciddi bir editoryal destek almadıkları anlaşılan yazarların tüm makyaj çabalarına karşın anlatımdaki boşluklar sırıtıyor. Türkiye’de askerlik hizmetini gerçekleştirmiş olanların bile anlamakta zorluk çekeceği askeri terimler ve ifadelerin açıklama yapılmadan ve gereğinden fazla kullanılması eserin okunurluğuna büyük zarar veriyor.
     <br/>
     <br/>
     Öyküye gelirsek... İstanbul ve Ankara’ya saldırıp Türk topraklarında ilerleyen Amerikan ordusunu iyi resmeden yazarların, Türk ordusunu oldukça aciz göstermeleri kitabı okuyanları büyük bir hayal kırıklığına uğratıyor. Allah’tan bu sırada ‘derin devlet’ harekete geçiyor ve Washington’u atom bombasıyla yerle bir ediyor. Kitabın sonunda Türk milletinin kurtuluşu ise AB ve Rusya eliyle gerçekleşiyor. “Genelkurmay’da bile böyle bir simülasyon yok.” iddiasındaki genç yazarların bir televizyon kanalında “Biz psikolojik savaş yürütüyoruz.” gibi derin cümleler sarf etmesi kitabın ‘derinsever’ Türk halkı tarafından benimsenmesine ve ikinci kitap için gözlerin kapılara çevrilmesine de imkan sağladı. ‘Kurtlar Vadisi’ni bile gerçek sanan toplumumuzun kurgu ile gerçek arasındaki ayrımı görebilmesi için sahip olduğu zekayı biraz harekete geçirmesi gerekiyor.
     <br/>
     <br/>
     Jeopolitik, strateji, askeri bilimler, istihbarat, uluslararası ilişkiler, teoloji okumadan bir Türk-ABD savaşı senaryosu çizmek ne kadar gerçekçidir? ABD’nin 200 milyar dolar borcu olan Türkiye’yi 500 milyar dolar harcayarak işgal etmesi kapitalizmin doğasına uygun mudur? Bor madeni açısından ikinci büyük potansiyele sahip ABD neden bunun gibi ucuz bir nedenle Türkiye’ye saldırsın? Ordusu bile olmayan AB’nin ortak karar alarak Türkiye’yi kurtaracağına inanmak biraz safça bir bakış açısı değil midir? Sorular daha uzatılabilir ama kitabı okuyan bir taksi şoförünün bana sorduğu şu soru tüm soruların özetiydi: “Abi, ABD bize saldırırsa dolar kaç para olur?”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20252), [web.archive.org (arşiv bağlantısı)](http://web.archive.org/web/20051226051030/http://www.aksiyon.com.tr:80/detay.php?id=20252)
