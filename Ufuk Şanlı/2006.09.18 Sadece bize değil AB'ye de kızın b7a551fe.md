# Sadece bize değil AB’ye de kızın

*Ufuk Şanlı 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ABD Dışişleri Bakanlığı Müsteşar Yardımcısı Matthew J. Bryza, terör örgütü PKK ile mücadele konusunda Avrupa’yı hedef gösterdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010184216im_/http://www.aksiyon.com.tr/resim/615/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ABD Dışişleri Bakanlığı Müsteşar Yardımcısı Matthew J. Bryza; Lübnan, Türk-Amerikan ilişkileri, K.Irak ve PKK konularında Aksiyon'a çarpıcı açıklamalarda bulundu. ABD'nin genç kuşak diplomatlarından birisi olarak adından söz ettiren Bryza'nın kartvizitinde "Avrupa ve Avrasya'dan sorumlu Dışişleri Müsteşar Yardımcısı" yazıyor. Bu da onun genç yaşına rağmen ne kadar önemli görevleri başarıyla üstlendiğinin göstergesi adeta. ABD ile imzalanan 'Stratejik Ortaklık Vizyon Belgesi'nin mimarlarından olan Matthew Bryza sempatik tavırları, iletişim kurma konusundaki becerisiyle dikkat çekiyor.
   <br>
    <br>
     Geçtiğimiz hafta sonu işadamı Metin Külünk tarafından organize edilen "'Küreselden Yerele Türkiye'yi Konuşuyoruz" toplantısına katılmak için İstanbul'a gelen Müsteşar Yardımcısı Bryza toplantı öncesinde sorularımızı cevaplandırdı. Röportaja özür dileyerek başlayan Bryza valizinin havalimanında kaybolduğunu, bu nedenle uçağa binerken giydiği tişört ve keten pantolondan oluşan spor kıyafetiyle karşımıza çıktığı için büyük rahatsızlık duyduğunu ifade etti. Biz de Bryza'nın durumunu mazur görüp hemen PKK, Kuzey Irak ve de Lübnan konusunda kendisine sorular yönelttik.
     <br/>
     <br/>
     Konuşmasına Lübnan'a asker gönderilmesi konusunda alınan tezkere için TBMM'ye teşekkür ederek başlayan Müsteşar Yardımcısı, "Asker gönderilmesi konusunda bir meşruiyet sorunu olmadığını düşünüyorum. Asker talebinde kim bulunmuş? Birleşmiş Milletler. Askerin gitmesi konusunda kim irade göstermiş? TBMM. Dolayısıyla Türkiye hem dünyanın hem de bölgesel güç olmanın gereklerini yerine getirmiştir." değerlendirmesinde bulunuyor. "Türkiye bölgenin lideriyse Lübnan'da nasıl var olmayabilir? Bunun stratejik bir derinliği, bir anlamı var." diyen genç diplomat bölgede görev yapacak Türk askerlerinin İsrail veya Hizbullah' güçleriyle çatışmasının söz konusu olmadığı güvencesini veriyor.
     <br/>
     <br/>
     Türkiye'nin Ortadoğu’da Osmanlı İmparatorluğu döneminden kalan özel bir rolü olduğunu kaydeden Bryza çok önemli bir hususun altını çiziyor: "Biz Türkiye'yi model olarak görmüyoruz. Altını çizerek söylüyorum, burada bahsettiğimiz şey bir model değil. Evet, Türkiye birçok açıdan benzersiz bir ülke; ancak ülkelerin kendilerine ait özellikleri var. Başka bir ülkede başarılı olmuş bir model diğer ülkelerde aynı sonucu vermeyebilir. Bu nedenle biz Türkiye'yi daha farklı sözcüklerle tanımlıyoruz. Türkiye demokratik-seküler yapısı ve uyguladığı ekonomik rejim ile gerçekten Ortadoğu'nun en gelişmiş ülkesi."
     <br/>
     <br/>
     RALSTON'LA İLGİLİ HABERLERE GÜLÜYORUM
     <br/>
     <br/>
     ABD'nin PKK Koordinatörü Joseph Ralston'u öven Bryza, "PKK terörü tehdidini ortadan kaldırmak zorundayız. Şimdiye kadar bu başarılamadı ama durum değişecek. Türk basınında çıkan bazı haberler beni güldürüyor. 'Ralston'un atanması ABD'nin PKK'ya savaş açmayacağının delilidir' diyenlere Ralston'un anlamını şöyle anlatabilirim: PKK'nın Türkiye'ye yönelik tehdidini azaltarak ortadan kaldıracağız. Amacımız bu."
     <br/>
     <br/>
     Terör örgütü PKK tarafından Marmaris'te düzenlenen saldırılar sırasında Bodrum'da olduğunu söyleyen ABD'li müsteşar yardımcısı, Türk halkının acısını anladığını ifade etti. "Bize PKK ile mücadele için ne yapıyorsunuz diyorlar. Öncelikle terör örgütünün Kürdistan Demokratik Çözüm Partisi (PÇTK) adı altında Irak'ta faaliyet gösteren ofislerinin kapatılması ve teröristlerin cezalandırılması için Irak hükümetiyle sürekli diyalog halindeyiz. Bu konuda geçen hafta somut adımlar atıldı ve bazı PÇTK yöneticileri yerel polis tarafından gözaltına alındı. Bunun yanı sıra örgüt ile mücadele konusunda Kuzey Irak'taki yönetim ve Irak'taki meşru hükümeti yüreklendirmeye çalışıyoruz. Bir taraftan da örgütün finans kaynaklarının kurutulması için Avrupa'da da çalışmalarımızı sürdürüyoruz. "
     <br/>
     <br/>
     ENERJİ'DE GAZPROM TEKELİNİN KIRILMASI LÂZIM!
     <br/>
     <br/>
     Genç diplomatın bu konudaki diğer açıklamaları ise şöyle: "PKK ile mücadele konusunda Türk kamuoyunda büyük bir beklenti var, bunun farkındayız. Birçok yerde insanlar bize sitem ediyor ancak benim anlayamadığım husus Türk halkının aynı tepkiyi neden örgütün üst düzey yöneticilerinin saklandığı Avrupa ülkelerine karşı göstermediği. PKK ile mücadele bizim Irak'taki ajandamızın ana gündem maddesi olmamasına karşın biz bu konuda somut adımlar atmak için gayret gösteriyoruz. Buna karşın örgüte finansal anlamda kaynaklık eden Avrupa ülkeleriyle ilişkilerinizde herhangi bir sorun yaşanmıyor. Diplomatları bizim kadar çok soruya muhatap olmuyor. Doğrusu bu da beni şaşırtıyor."
     <br/>
     <br/>
     Ortadoğu ve Kafkaslardaki enerji dağıtımında Rus Gazprom'un tekelinin kırılması için Türkiye üzerinden geçecek yeni boru hatlarına ihtiyaç olduğunu söyleyen Amerikalı diplomat, Hazar bölgesindeki enerji kaynaklarının Türkiye üzerinden Avrupa'ya taşınmasının Türkiye-ABD ilişkileri açısından çok önemli olduğuna dikkat çekti. Bryza, Azerbaycan, Türkmenistan ve Kazakistan'ın enerji üretim kapasitelerinin artması ve bunun Avrupa'ya taşınması halinde Avrupa'nın stratejik haritasının büyük oranda değişeceğine işaret ederken, Rusya'nın bunu engellemesinin mümkün olmadığı fikrini savundu: "Ruslar Bakü-Tiflis-Ceyhan'ı da istemiyordu ama sonuçta ülkeler anlaşınca ve çıkarlar örtüşünce o zaman hayal olarak görülen bir proje hayata geçirilmiş oldu. Rus Gazprom şirketinin buna neden karşı çıktığını anlayabilirim ancak ilgili ülkelerin yöneticileri anlaşırsa bunu engellemeleri mümkün olmayacaktır."
     <br/>
     <br/>
     Bryza, İran'dan doğalgaz alınmasını desteklemediklerini belirterek, "Almamanızı dilerdik ama buna saygı duyuyoruz. Türkiye'nin zaten bir anlaşması var. Bu bir gerçek ve durdurmak için bir şey yapılamaz" diye konuştu. Birleşmiş Milletler'in İran'ın nükleer programını durdurması yönündeki kararının uluslararası bir karar olduğunu hatırlatan Bryza, İran'ın kanuna aykırı bir aktivite yaptığına dikkat çekerek, bu nedenle İran gazının Avrupa'ya geçmesini desteklemediklerini ifade etti.
     <br/>
     <br/>
     ERMENİ LOBİSİ BÜYÜKELÇİ ATAMALARINA BİLE KARIŞIYOR
     <br/>
     <br/>
     Kıbrıs konusunda aktif olarak çalışmalar yürüten ve KKTC'ye giden ilk resmî ABD'li diplomat unvanını kazanan Bryza, limanların açılması konusunda çözüm üretmeye çalıştıklarını ifade etti. Konunun karşılıklı görüşülmesi gerektiğine inandığını kaydeden Bryza, "Her iki ülke Türkiye'nin AB'ye katılımının devamını ister. Ben hem Atina hem de Ankara'nın muhtemel bir 'tren kazası'nı önlemek için iletişim kuracaklarını düşünüyorum" diye konuştu.
     <br/>
     <br/>
     ABD’deki Ermeni lobisinin her yıl gündeme getirdiği soykırımı iddialarıyla ilgili de çarpıcı açıklamalarda bulunan Müsteşar Yardımcısı Bryza  “1,5 milyon insanın öldürüldüğü veya tehcir edildiği bu olayın  hangi kategoriye girdiğini sadece siyasilerin oylamalarına bırakamayız.” derken olayları tek taraflı değerlendirmenin yanlış olacağına dikkat çekiyor.  “Olaylar sırasında ne kadar insan öldüğüne ilişkin rakamlar tartışmalı. Ayrıca tarihî araştırmalar bu süreçte çok sayıda Türk’ün de hayatını kaybettiğini gösteriyor.” diyen genç diplomat tarihî bir itirafta bulunuyor: “Ermeni  lobisi meseleyi o kadar yakından takip ediyor  ki Ankara’ya tayin edilecek büyükelçilere bile karışıyorlar.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25300), [web.archive.org (arşiv bağlantısı)](http://web.archive.org/web/20061010184216/http://www.aksiyon.com.tr/detay.php?id=25300)
