# Nerede o eski çıraklar!

*Ufuk Şanlı 2005.02.14*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060118234325im_/http://aksiyon.com.tr/resim/532/30.jpg" vspace="5"/>
   <!--- Resim Burada ---------->
  </p>
 </font>
 <font class="content">
  TÜSİAD’ın eski başkanlarından Tuncay Özilhan, önümüzdeki günlerde farklı bir kimlikle kamuoyunun karşısına çıkmaya hazırlanıyor. Özel bir televizyon kanalında “Çırak” adlı yarışma programı sunacak olan Özilhan, babasının şirketlerinde çırak olarak çalıştığını söylüyor. Yeni çırak adaylarına tavsiyede bulunan Özilhan, “Yalakalık hayatta en nefret ettiğim şeydir.” diyor.
 </font>
 <p>
  <font class="content">
   “Çırak” özel bir televizyon kanalında mart ayında yayımlanacak bir yarışma programı. Daha şimdiden, 40 bine yakın insan yarışmaya katılmak için başvurdu. Sekiz bayan ve sekiz erkek yarışmacının Anadolu Endüstri Holding’de ayda 15 milyar maaşla işe başlamak için ter dökeceği yarışmanın patronluğunu, grubun İcra Kurulu Başkanı Tuncay Özilhan yapacak.
   <br>
    <br>
     Bir dönem Türkiye Sanayiciler ve İşadamları Derneği Başkanlığı görevini de yürüten Tuncay Özilhan, 35 yıllık tecrübeye sahip bir işadamı. Yarışma programı teklifini hem gençleri eğitmek hem de Türkiye’de işadamlarıyla ilgili olumsuz düşünceleri değiştirmek için kabul ettiğini söylüyor. Türkiye’ye yön veren holding patronlarının bir zamanlar babalarının şirketlerinde çırak olarak çalıştığını hatırlatan Özilhan, çıraklarında aradığı özellikleri ve iş hayatına ilişkin sırları Aksiyon’a anlattı.
     <br/>
     <br/>
     -İlk olarak yarışmacılara sizi tanımaları için birtakım kopyalar vermek istiyoruz. Tuncay Özilhan kimdir? Kariyerinin oluşmasında etkili olan olaylar nelerdir?
     <br/>
     <br/>
     Hayatım Saint Joseph’te aldığım Fransız eğitimi ile disipline oldu. İstanbul Üniversitesi İktisat Fakültesi’nden mezun olduktan sonra New York’ta Long Island Üniversitesi’nde işletme mastırı yaptım. ABD’deki eğitim sistemi, çalışma disiplini, araştırmaya ve farklı olmaya imkan tanıyan anlayış benim karakterimi çok ciddi biçimde etkiledi. Sonra iş hayatına atıldım. Aslında, daha öğrencilik yıllarımda yani 18-19 yaşlarında şirkette çalışmaya başlamıştım. Bu dönemde Kamil Yazıcı Bey ve babam İzzet Özilhan Bey beni yanlarında çırak olarak çalıştırmaya başladılar.
     <br/>
     <br/>
     -Şimdi siz ustasınız, yarışmacılar çırak.
     <br/>
     <br/>
     Türkiye’de çırak tabiri bugün her ne kadar aşağılayıcı bir ifade olarak kullanılsa da bana göre usta, hasletlerini aldığınız ve sizin yetişmenizde büyük katkısı olan kişidir. Benim ustalarım yani babam ve ortağımız Kamil Bey, daha gençlik yıllarımda bana yetki verip yönetim kurulu toplantılarına sokup, görüşlerimi aldılar. Şimdi geriye dönüp baktığımda iyi bir ustanın değerini daha iyi anlıyorum. Ustalarım bana sorumluluk verip yönetimi bana bıraktı. 35 yıldır çalışıyorum. Çok önemli tecrübeler edindim ve bunun bir deneyimler silsilesi olduğunu görüyorum.
     <br/>
     <br/>
     -Sizin iş anlayışınızda öne çıkan nedir?
     <br/>
     <br/>
     Benim için her zaman sürdürebilirlik ve istikrar çok önemli oldu. Benim iş modelimde bu yüzden her zaman çalışkanlık ve işe bağlılık ön plana çıkıyor. Hangi görevde olursa olsun çalışanlarımın bulundukları yeri ve konumu küçümsemeden veya kendilerini çok yüksekte görmeden işlerini aynı istekle yapmalarını isterim. Mesailerine zamanında gelen, mesai konusunda zaman limiti olmayan -ki ancak bu da işinizi severseniz olur- dürüst insanlar benim ekibimde yer alabilir. Tabii çalışkanlık, dürüstlük vasıflarının dışında üretkenlik vasfına da sahip olmalıdır.
     <br/>
     <br/>
     İşini rutine bağlayan insanlardan değil, işi daha hızlı ve etkili nasıl yapabilirim diye düşünen yani kendisine ve işine yeni şeyler katabilen insanlardan söz ediyorum.
     <br/>
     <br/>
     -Türk eğitim sistemi farklılaşmayı ve kendini ifade edebilmeyi özendiren bir yapıdan mahrum. Bu, sizin çırak seçim kriterlerinize uygun insanların ortaya çıkma oranını azaltmıyor mu?
     <br/>
     <br/>
     Maalesef haklısınız. Neticede Amerikan eğitim sistemi sizi araştırmacılığa ve kendinizi geliştirmeye iter. Türk eğitim sisteminde bu şekilde insanlar pek yetişmiyor. Bunun sonucunda daha tutucu, kalabalık önünde konuşamayan, derin olmayan fikirlere sahip veya boş şeyleri konuşan insanlar karşımıza çıkıyor. Milli Eğitim sistemindeki eksiklere karşın bu ülke insanının kendine has bir üretkenliği, sorunlara çözüm bulma yeteneği var. İnsanmızın, kendini gösterecek imkanlar tanınırsa büyük başarılara imza atacağına her zaman inanıyorum. Anadolu Grubu’nun başarısında da Anadolu insanına verdiğimiz imkanların ne kadar iyi kullanıldığının öyküsü vardır. İnsanların yaratıcı taraflarını ortaya çıkarmayı ve memur zihniyetinden sıyrılmalarını teşvik ediyoruz. Büroda oturmak yerine piyasayı tanısınlar. Kim neyi konuşuyor bilsinler. Piyasadan, pazardan, ilişkilerden kopmamalarını istiyorum. Çünkü hayatı ofiste öğrenemezsiniz.
     <br/>
     <br/>
     -Geriye dönüp baktığınız zaman, ustalarınızın size verdiği en önemli nasihat neydi?
     <br/>
     <br/>
     Çalışkanlık, dürüstlük dışında bana hayatta ancak deneyimle edinebileceğim bir başka hususu yani risk almayı öğrettiler. Risk almak, risk yönetmek gerçekten büyük bir başarıdır. Bazen bu riski doğru yönetirsiniz başarılı olursunuz, bazen de yönetemez başarısız olursunuz. Ben de hatalar yaptım; ama daha da önemlisi insanın hayal etmesidir. Hayal edemezseniz, düşünemezseniz oraya varamazsınız. Allah’tan isteyeceksiniz. O arzu, o şevk sizi oraya getirecektir.
     <br/>
     <br/>
     -Bir örnek verebilir misiniz?
     <br/>
     <br/>
     1980 yılından bu yana ben SSCB’nin, yani şimdinin Rusya’sının çok önemli bir pazar olduğunu düşünüyordum. Her zaman bu ülkede yatırım yapma arzumuz vardı. İsterseniz motive oluyorsunuz ve sizi oraya getirecek şeylere ulaşmak için çabalıyorsunuz. Yükseklerde gözü olan bir sporcunun nasıl yıllarca çalıştığını herkes biliyor. Dört sene yatıp da başarılı olmuş bir tane sporcu olmadığını herkes bilir. İş hayatında da hayal eden, çok arzu eden yani tıpkı sporcu gibi çalışan bir insan olmanız gerekiyor.
     <br/>
     <br/>
     -Yarışmacılarda aradığınız temel özellikleri daha önce dile getirdiniz. Ama iş dünyasında genel bir hastalık olarak varlığını sürdüren, tüm patronların şikayet ettiği ama bu yüzden bir tek kişinin bile işini kaybetmediği “yalakalık veya evet efendimcilik” anlayışı sizin işe alımlarınızda etkili midir?
     <br/>
     <br/>
     Yalakalık en nefret ettiğim şeydir. Bu tutumu sergileyen insan özgüveni, söyleyecek sözü olmayan, dürüstlükten uzak birisidir. İnsanların sergiledikleri bu tutuma  ise iş hayatımda hiç prim tanımadım. Bundan sonra da tanımayacağım. Eğer farklı düşünülüyorsa bunun yüksek sesle dile getirilmesinden yanayım. Anadolu Grubu olarak biz yıllardır, düşüncelerini yüksek sesle dile getirebilen insanların oluşturduğu bir takımın kaptanlığını yapmaya çalışıyoruz. Buradaki adayların en önemli vasfı takım çalışmasına yatkın olmaktır. Tabii ki bir takım çalışmasına yatkın olacaklar ama aynı zamanda lider karakteri taşımaları gerekiyor; çünkü her takımın bir de kaptanı var ve o sorumluluğu ve riski alan kişidir. Liderlik vasıfları yüksek, beraberindeki insanları bir şemsiye altında bir hedefe yönlendirebilecek kişiliğe sahip olması gerekir. Benimle çalışan insanlara sorabilirsiniz, ben “evet efendimci” bir anlayışa hiç prim tanımış mıyım? Her şeyi patronun bildiği bir ortamda neden müdürlere ve danışmanlara ihtiyaç duyulsun ki? Değişik görüşlerin ortaya konması gerekiyor ki riskler ve fırsatlar görülebilsin?
     <br/>
     <br/>
     -Türkiye’de “Beyaz Türkler” olarak isimlendirilen, kültür seviyesi yüksek, genellikle yurtdışında eğitim görmüş, ekonomik gücü yerinde, inanç ve gelenekleriyle büyük ölçüde bağını koparmış, tarihî mirasını önemsemeyen ve elit azınlık olarak tanımlanan bir gruptan söz ediliyor. Yarışmaya katılanlar içinde beyaz Türklerin bulunması sizin nezdinizde onlara artı bir puan kazandırır mı?
     <br/>
     <br/>
     Benim için bunun hiçbir önemi yoktur. Benim için diğer yarışmacılardan hiçbir farkı yoktur. Etkisi sıfırdır.
     <br/>
     <br/>
     -Beyaz Türklere prim tanımayacağınızı söylediniz. Peki başörtülü bir yarışmacı için görüşünüz nedir? Yarışmaya eksi puanla mı başlar?
     <br/>
     <br/>
     Bu konuda birçok noktanın aşıldığını düşünüyorum. Bir defa biz çokuluslu bir şirketiz. Kazak, Moldovalı, Rus, Türk birçok milletten insan bizim şirketimizde görev yapıyor. Kültür ve renklerin karışımı olduğumuz için ırk, din, dil ve giyim tarzları bizi çok fazla etkilemiyor. Dolayısıyla benim gözümde eksi puanı olmaz ve olamaz.
     <br/>
     <br/>
     -Grubunuzda görev yapıp bugün marka haline gelmiş birçok isim var. Efes Pilsen Basketbol Takımından Aydın Örs ve Ergin Ataman, eski mali işler koordinatörünüz Tevfik Bilgin akla gelen ilk isimler. Yarışmacılar da TV ekranları sayesinde birer marka haline gelecek ve sizin şirketinizde olmasa bile başka şirketlerde önemli görevleri ifa etme imkânına kavuşacaklar. Bu sizi nasıl etkiliyor?
     <br/>
     <br/>
     Ben insanlara yetki veriyorum ve kendilerini göstermeleri için imkan tanıyorum. İşte bunun sonucunda onlar kendi yeteneklerini gösterme ve daha rahat iş yapabilme imkanı buluyorlar. Bunun sonucunda iyi yerlere geliyorlar. Bu da beni fazlasıyla mutlu ediyor. Zaten işe alırken insanların bu kabiliyetlerini az çok hissediyorsunuz. Baştan kontrollü yetki veriyorum. Başarılı olduklarında bu yetkileri ve hareket imkanlarını artırmaya çalışıyorum.
     <br/>
     <br/>
     -Kazanan yarışmacı 15 milyar maaşla yanınızda çalışmaya başlayacak; ama hangi görev ve pozisyonda olacağı belirsizliğini koruyor. Bu konuda sizin aklınızdan geçen bir görev tanımı ve pozisyon var mı?
     <br/>
     <br/>
     Tecrübesiz bir arkadaş da gelebilir, genel müdür seviyesinde biri de... Bize gelen insanın vasıflarına göre bir istihdam politikası izleyeceğim. Şunu da söylemek isterim ki gelen arkadaş yüzünden kimse pozisyonundan olmayacak, yani yarışmacılar yüzünden grubumuzda kimse işini kaybetmeyecek.
     <br/>
     <br/>
     -İş yoğunluğunuz arasında böyle bir organizasyona vakit ayırmanızın sebebi nedir?
     <br/>
     <br/>
     Yarışma teklifini iki sebepten ötürü kabul ettim. İlki bu kadar işsizliğin olduğu bir ortamda acaba birilerine iş fırsatı verebilir miyiz? İkinci olarak, insanlara yol gösterecek, onların gelişimine katkıda bulunacak bir mekanizma olması için bu yarışma teklifini kabul ettim. Genel anlamda bir de Türkiye’de işadamlarının sosyal hayatın bir parçası olduğu düşünülmez. Onların da hisleri, sorumlulukları, çok çalışan, devamlı bisiklette pedal çevirmesi gereken ve hayatın içinde kırgınlıkları veya büyük başarıları olan insanlar olduğunu göstermek için kabul ettim. Ben Donald Trump değilim, çünkü her yiğidin bir yoğurt yiyişi vardır. Benim yetişme kültürüm farklı tabii ki...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=19536), [web.archive.org (arşiv bağlantısı)](http://web.archive.org/web/20060118234325/http://aksiyon.com.tr:80/detay.php?id=19536)
