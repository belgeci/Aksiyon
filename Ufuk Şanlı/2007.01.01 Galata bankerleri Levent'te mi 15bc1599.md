# Galata bankerleri Levent’te mi?

*Ufuk Şanlı 2007.01.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İktidarı döneminde Türkiye ekonomisini aralıksız büyütmeyi başararak bir rekora imza atan AK Parti Hükümeti için 2006 bir hayli zorlu geçti.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mayıs ayında Danıştay’a düzenlenen ‘karanlık saldırı’iç piyasaları; ABD Merkez Bankası’nın faiz oranını yükseltmesi ise küresel piyasaları etkileyince Cumhuriyet tarihinin en büyük sermaye çıkışı yaşandı. Dolar 1,32’lerden 1,72 YTL’ye fırladı. Borsa endeksinde 15 bin puan gibi tarihî bir düşüş meydana geldi.
   <br>
    <br>
     Ekonomiden sorumlu Devlet Bakanı Ali Babacan’ın açıklamasına göre dışarıya çıkan para 11 milyar dolar. Bu çıkış ekonomideki tüm dengeleri sarstı ancak yerinden oynatamadı. Çünkü 2005 yılının son çeyreğinden itibaren kısa vadeli sermaye hareketlerinin hem miktarı hem de toplam sermaye içindeki payı giderek azalmaktaydı. Hazine Müsteşarlığı tarafından açıklanan verilere göre 2005 yılında kısa vadeli sermaye akımlarının sermaye girişindeki oranı yüzde 41,6 idi. Bu oran 2006 yılı Ocak-Eylül döneminde yüzde 15,3’e geriledi. Bu durum açıkça yabancı yatırımcıların Türkiye’nin geleceğine güvenle baktıklarını gösteriyordu. Nitekim doğrudan yabancı sermaye yatırımlarının rekor miktara ulaşarak 17,5 milyar dolar seviyelerinde gerçekleşmesi, yabancı yatırımcıların ülke ekonomisine duydukları güvenin bir diğer göstergesiydi.
     <br/>
     <br/>
     Yabancılar daha ziyade telekomünikasyon, enerji ve bankacılık sektörlerine ilgiliydi. En fazla yatırımı bankacılık alanında ortaya koydular. Geçtiğimiz yıl içinde Finansbank, Denizbank, Tekfenbank ve Alternatifbank, Şekerbank ve TMSF bünyesindeki Adabank’ın çoğunluk hisseleri ile Akbank’ın yüzde 20’si yabancı yatırımcılar tarafından satın alındı. 2006, özelleştirmede de altın bir yıldı. Satışlardan rekor miktarda gelir elde edildi. TMSF bünyesindeki Telsim 4,55 milyar dolara İngiliz Vodafone şirketine satılırken, Tüpraş ve Erdemir’de yönetimi özel sektöre devroldu. Bu iki satıştan devletin kasasına 7 milyar dolara yakın para girdi. Mayıs krizini bir kenara bırakırsak böylesine olumlu bir tablonun sergilendiği 2006 yılında, cari açık ve kuş gribi can sıkan olumsuzluklar hanesine yazıldı. Aslında şunları eklemek de gerekiyor. Türk bankacılığındaki yabancı sermaye payının giderek yükselmesi bir risk mi? Pay oranı hangi rakama varırsa tehlike çanlarının sesi duyulacak? Birilerinin ileri sürdüğü gibi geçmişin ‘Galata Bankerleri’, Levent’te konuşlanmaya mı başladılar yoksa?
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26348), [web.archive.org (arşiv bağlantısı)](http://web.archive.org/web/20070314111735/http://www.aksiyon.com.tr:80/detay.php?id=26348)
