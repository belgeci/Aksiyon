# Yapı Kredi’de devletin kaybı 88 milyon dolar

*Ufuk Şanlı 2005.05.23*

<div>
 <p>
  <font>
   YKB’nin satışı en çok Çukurova Grubu’ndan 4,2 milyar dolar alacağı olan BDDK ve TMSF’yi sevindirdi. Ancak evdeki hesap çarşıya uymadı...Koç-İtalyan ortaklığı tarafından satın alınan Yapı Kredi Bankası’nın (YKB) satışı Tasarruf Mevduatı Sigorta Fonu’nu (TMSF) zarara soktu. Çukurova Grubu’na ait Pamukbank’a el konmasının ardından bankanın YKB içindeki yüzde 12,9’luk hissesinin kontrolü TMSF’ye geçti.
   <br/>
   <br/>
   Bankanın 2 milyar 584 milyon dolara satılmasıyla TMSF’nin kasasına satış bedeli üzerinden yapılan hesaplamalara göre 333 milyon dolar girmesi gerekiyordu. Ancak TMSF, Çukurova ile BDDK arasında daha önce imzalanan ana sözleşme hükümleri gereğince bu alacağın 245 milyon dolara sabitlenmesi nedeniyle 88 milyon dolar zarara uğradı.
   <br>
    <br>
     Çukurova Grubu ile Bankacılık Düzenleme ve Denetleme Kurumu (BDDK) ve TMSF arasında imzalanan 31 Ocak 2003 tarihli ana sözleşmeye YKB’nin satışında kamu alacaklarını korumak için özel bir hüküm eklendi. Bu maddeye göre bankanın satış fiyatı ne olursa olsun TMSF’nin 245 milyon dolarlık tahsilat yapması garanti altına alındı. Gelişmeleri doğrulayan üst düzey bir TMSF yetkilisi, alınan bu kararın o günün şartlarına göre doğru bir adım olduğu fikrini savunuyor: “Bu kararı aldığımızda elimizdeki yüzde 12,9’luk hissenin piyasa değeri 180-190 milyon dolardı. Çukurova Grubu’nun da bankanın da durumu belirsizdi. Sonunda hisselere gerçekçi bir değer biçildi ve bu paranın tahsiline karar kılındı. Durumu dönemin şartlarına göre değerlendirmenin daha doğru olduğuna inanıyorum.” Bir BDDK yetkilisi ise satıştan kaybedilen 88 milyon doların Mehmet Emin Karamehmet’in sahibi olduğu Çukurova Holding’e gittiğini belirterek, “Tabii ki bu durumu kamuoyuna izah etmek biraz sorun olacak. İnsanlar bu parayı neden hibe ettiniz diye soracaktır. Ama burada bir kasıt olmadığını herkesin bilmesi gerekiyor.” diyor.
     <br>
      <br>
       YKB’nin Çukurova Grubu ve TMSF’ye ait yüzde 57,42’lik hissesi  Koç-İtalyan ortak girişimi tarafından 2.021 milyar Euro karşılığında mayıs ayının ilk haftası satın alındı. Koç Grubu, Çukurova şirketlerindeki yüzde 44,53 ve TMSF’deki yüzde 12,89’luk hisseleri karşılığında 1 milyar 160 milyon Euro ödemeyi taahhüt etti. Satıştan Çukurova Grubu’nun alacağı 1 milyar 151 milyon doların büyük bölümü Çukurova şirketlerinin YKB’ye olan borçları karşılığı bankaya ödenecek. Çukurova Grubu, Yapı Kredi Bankası’nın yüzde 57,42 oranındaki hissesinin Koç Finansal Hizmetler’e satışı konusunda nihai sözleşme imzalanmasının ardından YKB’ye ait Turkcell İletişim ve Turkcell Holding hisselerini satın alma konusunda bir yıl opsiyona sahip olacak.
       <br>
        <br>
         YKB’nin yüzde 57,4 hissesini satın alan Koç Finansal Hizmetler eğer bu bankayı Koçbank’la birleştirirse Türkiye’nin üçüncü büyük bankası doğacak. Yapı Kredi Bankası, 24 katrilyon 580 trilyon lira, Koçbank ise 9 katrilyon 234 trilyon lira aktif büyüklüğe sahip. İki bankanın toplam aktif büyüklüğü de 33 katrilyon 814 trilyon liraya çıkıyor. Böylece YKB ve Koçbank birleşmesiyle ortaya Ziraat ve İş Bankası’nın ardından üçüncü büyük banka çıkacak.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1799 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21629), [web.archive.org (arşiv bağlantısı)](http://web.archive.org/web/20070626194259/http://www.aksiyon.com.tr:80/yazdir.php?id=21629)
