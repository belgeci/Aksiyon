# Dünya kazan, seyyah kepçe...

*Ufuk Şanlı Bilinmeyen-tarih*

<div>
 <font>
  <img border="0" height="1" src="/web/20050302224706im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224706im_/http://www.aksiyon.com.tr/resim/292/24.jpg" vspace="5"/>
  </p>
 </font>
 <font class="content">
  Bazen düşlerini, bazen yaşadıklarını bazen de her ikisini kağıda döktüler seyyahlar. Kimi zaman bir diplomat, kimi zaman tacir, kimi zaman gemici olarak dünyayı dolaşırken gördüklerini objektif raporlar ya da  mübalağalı gezi yazıları olarak ülkelerine taşıdılar.
 </font>
 <br/>
 <p>
  <font class="content">
   Çin ve Hindistan, Marko Polo'nun anlatımı sayesinde Avrupalıların düşlerine girerken; Avrupayı ve Anadoluyu İbni Battuta'nın kaleminden öğrendi Kuzey Afrika. Evliya Çelebi kimi zaman düşündüren, kimi zaman tebessüm ettiren yazılarıyla coğrafyaları aydınlatıcı bir fener olarak bilindi. Yaşadıkları dönemlerin en büyük iletişimcileri kabul edilen seyyahlar sayesinde ülkeler ve insanları değer kazandı/kaybetti. Bu kadar önemli olan seyyahlar ve seyahatnameler konusunda bütün Avrupanın tanıdığı bir isim olan ve bugüne kadar İzmir tarihiyle ilgili olarak yazılan ancak yayınlanmayan “Smyrne, ancienne et moderne” kitabını günyüzüne çıkaran Prof. Dr Françouis Moureau ile Batılı seyyahların gözünden Doğuyu ve seyahatnameleri konuştuk.
   <br>
    <br>
     — Seyahatnameyi diğer edebi eserlerden ayıran yönler nelerdir?
     <br>
      <br>
       Seyahatname aslında farklı olanı ortaya koyma amacıyla yazılmış eserdir. İnsanlar kendi dşlarındaki insanları ve onların kültürlerini merak ederler. Gerek devletlerarası ilişkiler, gerek ekonomik ve sosyal ilişkiler boyutunda farklı olanı incelemek ve onlarla ilişki kurmak için çeşitli sınıflara mensup insanlar seyahatlar düzenlemişlerdir. Bu yüzden seyahatnameyi sadece edebi yönü olan bir eser olarak değil, tarihî ve sosyolojik disiplerin etkisini gösterdiği bir eser olarak da görmek lazım. Bu sayede yaşanan dönemin kültürünü, coğrafyasını tarihi bir perspektif olarak inceleme olanağına kavuşuyoruz.
       <br/>
       <br/>
       Seyahatnameler üç kategoriden oluşmaktadır. Birinci kısım elçilik raporları ve benzeri resmi yazışmalardan oluşan diplomatik metinlerdir. Bunlar edebi kaygıyla değil, bilgi verme amacıyla kaleme alınmış eserlerdir. İkinci kısım din adamlarının yaptığı misyonerlik amaçlı gezilerde yazılmış daha çok anılardan oluşan metinlerdir. Burada dinî mekanlar ve insanların inanç konusundaki tutumları ön planda yer alır. Üçüncü kısım ise tüccarlar ve gezginlerin meydana getirdiği seyahatnamelerdir. Burada ekonomik analizler, tarihi olaylar ve tarihi eserler ortaya koyulmaktadır.
       <br/>
       <br/>
       — Seyyahları o günün gazetecileri olarak varsaymak çok da yanlış olmayacaktır herhalde. Peki seyyahların objektifinden Batıya yansıyan Doğu manzarası neleri içermekte?
       <br/>
       <br/>
       Doğu imajı çok farklı bir dünya görüşünü ve bakış açısını ortaya koymaktadır aslında. 16—17. yy’a kadar Doğu denince Osmanlı İmparatorluğu akla gelirken, bu dönemden itibaren keşiflerle birlikte Doğu kavramının kapsamında da değişiklikler meydana gelmiş. Ancak Batılılar için Doğu her zaman egzotik ve farklı olanın bulunduğu bir mekan olarak akıllara yer etmiş. 16. yy’a  dönüp baktığımız zaman Batılılar için Doğunun Hindistan ve Çin olduğunu görüyoruz. İpek ve baharat yollarını kontrol etmek isteyen Batılılar uzun yıllar Osmanlı İmparatoluğu ile mücadele etmişler, başarısız olunca Osmanlının etrafından dolanarak Hindistan'a ulaşmaya çalışmışlar. Nihayet 1492 yılında Ümit Burnunu bulmuşlar. Bu dönemde bir kısım gemiciler sürekli doğuya gidilerek Hindistan'a ulaşılabileceğini umarken Amerika’yı bulmuşlar. Herkesin bildiği bu hikayenin bilinmeyen yönü ise İspanyolların Amerika'yı bulunca yaşadıkları büyük hayal kırıklığıdır. Bu keşifler yeni bir dönemin başlamasına neden olmuş ve keşifler dönemi olarak adlandırılan bu dönem dünya coğrafyası netlik kazanıncaya kadar devam etmiştir. Bunun temelinde yatan düşünceyi anlamak için Thomas Moore'un 'Ütopya' adlı eserine bakmak yeterli olacaktır. Bu dönemde yazılan eserlerin çoğunluğunun Haçlı seferlerinden kalma bir alışkanlıkla dini ve egzotik hikayelerle dolu olduğu doğru. Fakat  18. yüzyıldan sonra romantizmin etkisiyle yazılan gezi yazılarına nazaran daha rasyonel olduklarını düşünüyorum. Bu yüzden gazetecilik tabirini 16—17. yy dönemi seyyahları için kullanmak daha doğru bir bakış açısı olur.
       <br/>
       <br/>
       — Ticaret yollarının değişmesine karşın Batının Osmanlı Devletine ilgisinin azalmadan sürdüğünü görüyoruz. Bunu neye bağlıyorsunuz?
       <br/>
       <br/>
       Elbette ki Doğu coğrafyasının görülebileceği en iyi yer Osmanlı coğrafyasıdır. Akdeniz kıyılarından, Orta Avrupaya, oradan da İran sınırına kadar uzanan geniş bir coğrafya Osmanlı hakimiyetindeydi. Bunun doğal sonucu olarak tüccar, din adamı, diplomat olarak yüzlerce insan Osmanlı coğrafyasını gezmişler ve edindikleri intibaları rapor, anı veya seyahatname olarak yazıya geçirmişlerdir. Gözden kaçırılmaması gereken bir diğer nokta da ticaret yolarını değiştiren devletlerin içinde Akdeniz devletlerinin de bulunduğu gerçeğidir. İspanya, Fransa gibi devletler Doğunun zenginliklerini kendi ülkelerine aktarırken, bunları satabilecekleri yeni pazarlar aramayı ihmal etmediler ve Osmanlı canlı bir pazar olarak yeni bir önem kazandı.  Osmanlı Devletinin tanıdığı imtiyazlar bu alanın canlı kalmasının bir diğer nedenidir.
       <br/>
       <br/>
       — Önümüzdeki günlerde Fransa'da İzmir tarihiyle ilgili daha önce yayınlanmış bir kitabı konu alan bir kitabınız yayınlanacak. Biraz bundan bahseder misiniz?
       <br/>
       <br/>
       Sourbounne Üniversitesi Arapça Kürsüsü Başkanı Antonie Galland 1678 yılında tarihi incelemelerde bulunmak için İzmir'e geliyor. 6 ay boyunca İzmir'de kalan Galland şehrin mevcut görünümünü minyatüre aktarıyor ve antik bölgelerin bir haritasını çıkarıyor. Fransa'ya döndüğünde yaptığı çalışmayı kitap olarak yayınlamayı düşünmüyor, belki de yayınevleri ilgi göstermiyor. Aradan 350 yıl geçtikten sonra ilk kez basılıyor. Bilimsel ve objektif bir dille kaleme alınan eserin en önemli yanı 1688 yılında yaşanan ‘Büyük İzmir depremi’nden önce şehrin durumunu tasvir eden tek eser olması…
       <br/>
       <br/>
       — 350 yıl boyunca yayınlanmamış bir esere ulaşmanızın hikayesi de ilginçtir herhalde?
       <br/>
       <br/>
       İzmir tarihine ışık tutacak bu eser 350 yıl adeta gün yüzüne çıkarılmayı beklemiş. Seyahatnameler konusunda bugün dünyada en çok eserin bulunduğu yer Münih Kütüphanesidir. Araştırmalarım sırasında Galland’ın eserinin bir kısmı tesadüfen elime ulaştı, kalan yarısının durumunu merak ederken Belçika'da yaşayan tarihçi bir dostum, İzmir gezileriyle ilgili bir yazmanın Belçika'da bir aile kitaplığında eline geçtiğini söyledi. Daha sonra ikimiz bir araya gelerek “Smyrne, ancienne et moderne” yi yeniden bir araya getirdik. Kitap bir kaç hafta içinde Fransa'da yayınlanacak ve tahminimce akademik çevrelerde büyük  ilgi ve merak uyandıracak.
       <br/>
       <br/>
       — Antonie Galland'ın İzmiri ile konferans vermeye geldiğiniz modern İzmir'i mukayese ettiğinizde hangisini daha çok beğendiniz?
       <br/>
       <br/>
       Tarih kitaplarından tanıdığınız bir şehri yakından görmek oldukça garip bir duygu. Ancak İzmir'e çabuk ısındığımı söyleyebilirim çünkü ne olursa olsun İzmir sonuçta bir Akdeniz kenti ve bütün Akdeniz kentlerindeki sıcaklık kendini burada da hissettiriyor.
       <br/>
       <br/>
       — Türkler arasında büyük popüleritesi olan ünlü gezgin Piyer Loti'nin gizli servis mensubu olduğu iddiaları gündemdeydi, siz neler söyleceksiniz?
       <br/>
       <br/>
       Seyyahları ‘ajan veya istihbaratçı’ olarak değerlendirmek istihbaratçıların görevidir diye düşünüyorum. Ancak benim şahsi kanaatimi soruyorsanız bilsem de size söylemeyeceğimi ifade etmeliyim çünkü ben de konferans için gelmiş gezgin bir profesör değil miyim?
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14220), [web.archive.org (arşiv bağlantısı)](http://web.archive.org/web/20050302224706/http://www.aksiyon.com.tr:80/detay.php?id=14220)
