# Silahlar sustu ayetler konuştu

*Ufuk Şanlı 2003.09.08*

<div>
 <p>
  <font>
   Dışişleri Bakanlığı Yunan-Kıbrıs Masası eski Şefi  Tuncer Topur"un anlattığına göre Kıbrıs görüşmeleri ilginç bir diyaloğa sahne olmuştu. İngiltere Dışişleri Bakanı"nın İncil"den okuduğu ayete Büyükelçi Orhan Eralp Kur"an"dan bir ayetle karşılık vermişti.
   <br/>
   <br/>
   Masanın iki tarafında oturan deneyimli diplomatlar ağır ağır birbirini süzüyor ve diplomasi denen "silahsız savaş"ın kurşunları olan bilgi ve belgelerine son kez göz atıyorlardı. Garantör devletlerden birisi olarak söz alan İngiltere"nin Dışişleri Bakanı J. Callaghan Kıbrıs"a Türk ordusunun müdahalesinin "haksız" ve "gayrimeşru" olduğunu savunuyor ve Türk tarafını ABD"nin desteğinin de kendilerinden yana olduğu görüntüsü vererek sindirmeye çalışıyordu. Diplomatik sözcüklerin yerini sert tartışmaların aldığı sırada İngiliz Dışişleri Bakanı J. Callaghan İncil"den bir bölüm okuyarak söze girişti; "Şu ayeti sizin dikkatinize getirmekte zaruret bulunmaktadır: "Kılıca davrananlar kılıçla yok olacaktır". (Mathew 26:52) Şunu da iyi biliniz ki Kıbrıs Türk ordusunun esiri değil, Türk ordusu Kıbrıs"ın esiri olacaktır."
   <br>
    <br>
     Tansiyonu daha da yükselten bu açıklamalara Türk tarafı adına yanıt Büyükelçisi Orhan Eralp"ten geldi; "Ben de şu ayet-i kerimeyi mealen dikkatinize getirmekte fayda görüyorum. "Sizinle savaşa kalkışanlarla Allah uğrunda savaşın, ama haklı olmayı aşmayın... Savaşta onlara nerede yetişirseniz yok edin. Sizi çıkardıkları yerden siz de onları çıkarın". (Bakara 190/191) Siz de şunu iyi bilesiniz ki Türk ordusu Kıbrıs"ta İngiliz ordusunun İrlanda"da olduğundan daha fazla esiri olmayacaktır."
     <br>
      <br>
       İkinci Kıbrıs Harekatı sonrasında yapılan barış görüşmelerinde yaşanan bu sıcak gelişmelerin üzerinden 19 yıl geçti. Kıbrıs"ta Türk toplumuna yönelik soykırımı engellemek ve Yunan yayılmasının önüne geçmek için gerçekleştirilen Barış Harekatı"nın planlayıcı kadrosu içinde yer alan emekli büyükelçi Tuncer Topur suskunluğunu Aksiyon için bozdu. 74 Kıbrıs Barış Hârekatı"nın planlarının 1967 yılında hazır olduğunu açıklayan 39 yıllık diplomat, "O tarihte çıkarma gemisi bile olmayan Türkiye gerekirse yük gemileri ile kendi vatandaşlarının hayatını kurtarmaya kararlıydı" diye konuşuyor. Kıbrıs"ta yaşanan gelişmelerin Türk dış politika yapıcıları tarafından uzun süre yakından izlendiğini anlatan Topur, "Kıbrıs"ta 15 Temmuz 1974"te Yunan yanlısı askeri darbe olduğunda Türkiye"nin adaya çıkmak için planları çoktan hazırdı. Biz de bu planlar sayesinde darbeden sadece 5 gün sonra tarihi bir çıkarma hârekâtını başarılı şekilde gerçekleştirdik" açıklamasında bulunuyor.
       <br>
        <br>
         İngiltere"de kimse İrlanda"yı
         <br/>
         <br/>
         verelim kurtulalım demiyor
         <br/>
         <br/>
         AB ile ilişkilerde "anahtar" konuma gelen Kıbrıs konusunda her kafadan farklı bir ses çıkıyor. Sivil toplum örgütlerinin farklı açıklamaları kafaların daha da karışmasına neden oluyor. "Kıbrıs bizim canımız, feda olsun kanımız" sloganlarının atıldığı Taksim mitinglerinin çoktan geride kaldığı görülürken, ortalıkta dolaşan bilgi kırıntılarından gerçeğe ulaşmanın gittikçe zorlaştığı şu günlerde Dışişleri Bakanlığı Yunan-Kıbrıs Masası eski Şefi, Büyükelçi Tuncer Topur, Kıbrıs"ta kalıcı barış için Türkiye"nin garantörlüğünün şart olduğunu vurguluyor. Topur, AB"nin Kıbrıs konusunda Türkiye"ye baskı yapmasının haksızlık olduğunu belirtiyor. Kıbrıs meselesinde çözümün önündeki en önemli engel olarak Türkiye hükümetlerinin erken çözüm elde etme ve kısa siyasi başarı arzularının yattığını savunan Topur, buna bir de örnek veriyor; "İngiltere"nin Kuzey İrlanda sorunu vardır. En az 500 yıllık bir meseledir ve İngilizler orada işgalci güç olarak bulunmaktadır. Bugün İngiltere"de hiçbir hükümet "Verelim kurtulalım" demiyor. "Barış yapalım; meseleyi konuşalım fakat İngiltere"nin milli çıkarlarını zedelemeden bunu yapalım" diyen İngilizlere karşı TÜSİAD gibi bazı kuruluşların "ver-kurtulcu tavrının" arkasında başka şeyler aramak gerekiyor."
         <br/>
         <br/>
         Türk dış politikası karar vericilerinin kesinlikle "herkesi memnun etmek" gibi bir yanılgı içine girmemesi gerektiğini söyleyen Topur, "ABD Kongresi"nin girişinde kocaman bir yazı vardır. "Eğer başarısız olmak istersen, herkesi memnun etmeye çalış" yazan bu panonun Dışişleri karar vericileri tarafından unutulmaması gerekir" diye konuşuyor.
         <br/>
         <br/>
         Kıbrıs Barış Harekatının askeri planlarının dört kişi tarafından hazırlandığını belirten büyükelçi Topur, "Askeri planları sadece dört kişi biliyordu. Genelkurmay Başkanı, Genelkurmay Plan ve Prensipler Dairesi Başkanı, Genelkurmay Harekat Dairesi Başkanı ve Özel Harp Dairesi Başkanı tarafından hazırlanan askeri planlar benim hazırladığım siyasi strateji ve acil durum planları üzerine inşa edildi" açıklamasında bulunuyor. Dönemin Başbakanı Bülent Ecevit"in Kıbrıs Türkleri"nin Yunan askeri cuntasından kurtarılmasıyla ilgili bu çıkarma planı hakkında fazla bilgisi olmadığını söyleyen büyükelçi Topur, harekatın siyasiler tarafından bilinmemesi için bakanlara bile bakmadan imza attırıldığını belirtiyor. Tuncer Topur, tüm bu önlemlere rağmen 20 Temmuz 1974"te adaya çıkan Türk güçlerinin dönemin başbakanı Ecevit"in hatalı açıklamaları yüzünden büyük bir kaybın eşiğinden döndüğünü kaydediyor; "Adaya çıkan Türk güçlerine size ateş açılmadıkça ateş açmayın talimatı Yunan ve Rum güçlerine vakit kazandırdı.
         <br/>
         <br/>
         Bizim hedefimiz Larnaka bölgesine kadar olan yerlerin tamamını ele geçirmek ve Rumları kayıtsız şartsız teslim olmaya ikna etmekti. Pazarlıklar sonucunda Magosa"ya kadar geri çekilmeyi planlıyorduk."
         <br/>
         <br/>
         Kıbrıs Türk Federe Devleti hataydı
         <br/>
         <br/>
         Türk toplumunun Barış Harekatından sonraki durumu, daha önce Ada"da kurulan Türk Özerk İdaresi"nin boyutlarını aşınca Türkler 13 Şubat 1975 tarihinde "Kıbrıs Türk Federe Devleti"ni kurdu. Bu yeni devletin o tarihte devam eden Cenevre görüşmelerinde Kıbrıs"ta bundan sonra federal yapı oluşturulacağına inanıldığı için kurulduğunu anlatan emekli Büyükelçi, "Nitekim kurulan Türk Federe Devleti"nin Kıbrıs federe devleti kuruluncaya kadar görev yapacağı açıklanmıştı. O tarihte bile biz Kıbrıs"ın bütünlüğünden yanaydık" değerlendirmesinde bulunuyor. Kıbrıs Türk Federe Devleti"nin kurulmasının o tarihte büyük bir hata olduğunu dile getiren Tuncer Topur tarihi açıklamalarını şöyle sürdürüyor: "1983"te ilan edilen Kuzey Kıbrıs Türk Cumhuriyeti"ni 1975"te ilan etseydik bugün belki Rum Kesimi AB"ye girmek için bizden izin isteyecekti. Soğuk Savaşın tüm ateşiyle devam ettiği bir ortamda, Avrupa, ABD ve Sovyetler Birliği"nin gücünü koruduğu bir dönemde biz devlet kurduğumuzu açıklasaydık inanıyorum ki herkes bu bağımsız devleti tanıyacak ve Kıbrıs meselesi Türkiye lehine çözülmüş olacaktı. Bunu o tarihte yapamadık ve sorunlar yumağı giderek büyüdü."
         <br/>
         <br/>
         Topur"un dikkat çektiği bir diğer nokta ise Adanın güvenliğini sağlayan Türkiye"nin buradaki Türk toplumunun ekonomik beklentilerine ciddi bir karşılık verememesi; "Halkı kurtardık ancak ekonomiyi düzeltemedik. Fakat burada da elimizden geleni yaptığımıza inanıyorum, çünkü bizim ekonomimiz de sürekli sıkıntı içindeydi."
         <br/>
         <br/>
         KKTC olmasaydı 4. ordu kurulacaktı
         <br/>
         <br/>
         Peki Kıbrıs adası Türkiye için gerçekten önemli mi? Verip de kurtulsak olmaz mı? Topur"a göre böyle bir şey mümkün değil. KKTC olmadığı takdirde Türkiye güney sahillerinin savunulması için 4.Ordu"yu kurmak zorunda; "4.Ordu"yu kurmak için Türkiye"nin harcaması gereken para en az 15 milyar dolar olacaktır. Ordu kurmanız sorun değil; uluslararası askeri bir operasyonun muhakkak Mersin limanından yapılacağı gerçeğini düşünürsek Mersin limanı ve güney Akdeniz"deki tüm havalimanlarının güvenliğini nasıl sağlayacaksınız? Bugün Kıbrıs"a yılda 500 milyon dolar para yardımında bulunduğumuz için bazı çevreler "Türkiye adayı maaşa bağladı" diye yaygara yapıyor. Türkiye"nin milli güvenliği için harcayacağımız paralar düşünülünce bu paranın çerez parası olduğunu daha iyi anlayacağız."
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1289 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=2943), [web.archive.org (arşiv bağlantısı)](http://web.archive.org/web/20051102132823/http://aksiyon.com.tr:80/yazdir.php?id=2943)
