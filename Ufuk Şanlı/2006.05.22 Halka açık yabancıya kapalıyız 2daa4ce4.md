# Halka açık, yabancıya kapalıyız

*Ufuk Şanlı 2006.05.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz hafta hisseleri borsada işlem görmeye başlayan Bank Asya'nın CEO'su Ünal Kabaca Aksiyon'a konuştu.
  </font>
 </div>
 <div id="newsText">
  <font class="detail-text">
   Geçtiğimiz hafta borsaya 'merhaba' diyen Bank Asya gördüğü büyük ilgi herkesi şaşırttı. Bankanın halka arz edilen 160 milyon dolarlık hisseleri için 7,5 milyar dolarlık talep gelmesi yerli ve yabancı basının bile dikkatini çekti. Financial Times ve Reuters arza 50 kat gibi inanılmaz bir talebin geldiğini aktarırken aynı gün borsaya açılan Coca-Cola'nın bile Bank Asya'nın gölgesinde kaldığına dikkat çekti. İstanbul Menkul Kıymetler Borsası'nda (IMKB) işlem gören ilk katılım bankası Bank Asya'nın borsa tarihinde hiçbir şirkete gösterilmeyen ilgiye mazhar olmasına şaşıranlardan biri de CEO Ünal Kabaca. "Bu kadar ilgi beklemiyorduk Sorumluluğumuz yeni ortaklarımızla daha da arttı. Bize gösterilen ilgiye layık olacağız"
   <br/>
   <br/>
   - Asya Finans ile Bank Asya arasında  nasıl bir farklılık var?
   <br/>
   <br/>
   1 Kasım 2005'te yürürlüğe giren yeni bankalar kanunu ile daha önce "özel finans kurumları" tabelası altında faaliyet gösteren  kurumlar "katılım bankası" olarak faaliyet göstermeye başladı. Biz de "Asya Finans" olan tabelamızı "Bank Asya" olarak değiştirdik. Bankalar Kanunu'nda yapılan değişikliğin beraberinde getirdiği bir diğer gelişme de 2001 yılında Özel Finans Kurumları Birliği (ÖFKB) bünyesinde tesis edilen güvence fonunun lağvedilmesi ve burada toplanan fonların Tasarruf Mevduatı Sigorta Fonu'na (TMSF) devredilmesi oldu. Düzenlemeyle özel ticari bankalar ve katılım bankaları aynı güvence çatısı altında toplandı.
   <br/>
   <br/>
   -Faize karşı duyarlı bir müşteri kitlesine hizmet veren bir finansal kuruluşun adını "banka" olarak değiştirmesi mudilerinizi nasıl etkiledi?
   <br/>
   <br/>
   İsmimiz değişse de prensiplerimiz değişmediği için müşterilerimiz kısa zamanda bu değişikliği benimsedi. Esasen dünyanın değişik ülkelerine baktığımızda faizsiz bankacılık yapan kurumların hemen hepsinin banka olarak tanımlandığını ve temelde bankacılık hizmeti verdiklerini görürüz. Bu kuruluşlar faiz konusundaki hassasiyetlerini vurgulamak için ticari unvanlarına "Islamic" yani dinî ibresini koyarak faaliyet gösteriyor. Sadece Kuveytte  bu tür kuruluşlar banka olarak tanımlamayıp "Finance House" yani "Finans Kurumu" olarak adlandırılıyor.  -İhlâs Finans'ın batışı sektördeki tüm oyuncuları sarsmış ve mudiler bankalara akın etmişti. O günlerden bugünlere nasıl gelindi?
   <br/>
   <br/>
   Şüphesiz özel finans kurumlarından en büyüğünün takılması diğer oyuncuları çok sarstı. Bu dönemde bir güvence fonu da olmadığı için mudiler büyük bir panikle paralarını çekmek için şubelere akın etti. Tüm kurumlardan yüzde 50'ye varan bir mevduat çıkışı oldu. Hatırlarsanız aynı dönemde 20 bankanın fona devredilmesine karşın bankacılık sektöründe bile böylesi bir çıkış yaşanmadı. Bankacılık sektörü içinde  ÖFK'ların aktif payı yüzde 2'lerden yüzde 1'lere kadar geriledi. Panik havası bizi de etkiledi ama ülkemize ve milletimize duyduğumuz güvenimizi asla kaybetmedik. Bu güvenle 2001 sonunda 200 milyon dolara kadar gerileyen aktif büyüklüğümüzü 2005 yılsonu itibariyle 2 milyar dolar seviyesine çıkarmayı başardık. Bu süreçten alnının akıyla çıkan tüm finans kurumları işlerini yapmaya devam ederek krizden büyüyerek çıkmayı başardı.
   <br/>
   <br/>
   -Bir bankayı dört yılda 10 kat büyütmek bir profesyonel için son derece gurur verici bir gelişme. Bu başarınızın sırrı nedir?
   <br/>
   <br/>
   Bu başarıda en büyük pay müşterilerimizin kurumlarına duyduğu inanç ve güvendir. Bunun yanısıra pazarlamaya verdiğimiz önem ve müşteri odaklı yaklaşımlarımız kurumumuzu büyüten ana unsurlar oldu. Bank Asya sektördeki rakiplerinden önce pazarlama ve müşteri odaklı ürün ve hizmetler sunarak  kısa zamanda büyük başarılara imza attı. Kriz dönemlerinde bile bu konudaki ilkelerinden taviz vermeyen Bank Asya hizmeti müşterilerin ayağına taşımaya çalıştı.Bu anlamda geleneksel dağıtım kanalları adını verdiğimiz şubeleşmeye büyük önem verdik. Bireysel bankacılıkta özel finans kurumları içinde kredi kartı konusunda ilk ciddi yatırım yapan kurum olduk. Alternatif dağıtım kanalları olarak isimlendirilen internet bankacılığı, ödeme noktaları, ATM gibi hizmetlerde ciddi yatırımlara imza attık.
   <br/>
   <br/>
   Üretim ve ticaret sektörlerine verdiğimiz desteği hiç korkmadan sürdürdük. Bu da bize büyüme imkânı sağladı. 2005 sonunda aktif büyüklüğümüzün 2,61 milyar YTL'ye ulaşması, öz kaynaklarımızın 298.5, net kârımızın da 94,8 milyon YTL olması bu ısrarımızın olumlu sonuçlar verdiğinin göstergesidir.
   <br/>
   <br/>
   YABANCI ORTAKLIK DÜŞÜNMÜYORUZ
   <br/>
   <br/>
   -Büyüyen Bank Asya kaynak neden halka arz yolunu seçti?
   <br/>
   <br/>
   Bankamız, kurulduğu günden bu yana çok ortaklı bir yapıya sahip. Bütün ortaklarımızın hisse paylarının yüzde 10'un altında olduğunu düşünürsek, 264 ortaklı yapıyla halka açık bir şirket hüviyetindeydik. SPK'nın her türlü denetimine açık ama fiyat hareketi olmayan Banka Asya daha çok ortak almayı ve şeffaflaşmayı 2002'de karar verdi. Kuruluşumuzun onuncu yıl dönümünde halka açılmayı planladık. Bunun için gereken süreçleri inşa ettik. Sürekli sermaye artırımlarına giderek sonunda halka arz için gereken seviyeye geldik. Burada yerel ve küresel gelişmeler önemli rol oynadı. Malumunuz 2008 yılından itibaren Basel II adı verilen uluslararası bazı standartlar geliyor. Bunları düşünerek halka arza gittik.
   <br/>
   <br/>
   -Bu kadar başarılı bir halka arzın sırrı nedir?
   <br/>
   <br/>
   Gelen yüksek talep bizi de şaşırttı. Halkımızın ve yabancı yatırımcıların gösterdiği bu büyük ilgi hem gurur duymamıza hem de sorumluluklarımızın artmasına neden oldu.
   <br/>
   <br/>
   -Borsaya giren ilk katılım bankası olarak neleri değiştirdiğinizi düşünüyorsunuz?
   <br/>
   <br/>
   Belirli hassasiyetlerinden ötürü sermaye piyasalarına bugüne kadar mesafeli duran yatırımcıları da bu alana taşıdığımızı düşünüyorum. 37 bin 771 tasarruf sahibinden kaç tanesinin ilk kez bizim aracılığıyla İMKB'ye adım attığını bilmiyorum ama tahminim bunların sayısının hiç de az olmadığı yönünde. Bank Asya bu açıdan önemli başarıya imza attı. Bunun ileride diğer katılım bankalarının da borsaya açılmasına vesile olacağına inanıyorum.
   <br/>
   <br/>
   -Yabancı ortaklığı düşünüyor musunuz?
   <br/>
   <br/>
   Finans sektöründe son yıllarda hızlı bir birleşme ve satın alma süreci yaşanıyor. Küçük ve orta ölçekli bankaların büyüklerle rekabette zorlanmaya başlaması bankaları yabancılarla stratejik ortaklığa itiyor. Ölçek sorunu yaşayan Türk bankalarının mevcut vade yapısı ile 10, 20, 30 yıl gibi vadelerle tüketicilere kredi tahsis edebilmesi pek mümkün değil. Bu nedenle bankalar, vites büyütmek için yabancılarla ortaklığa sıcak bakıyor. Kârlılığın yüksek olduğu bireysel bankacılıkta yaşanan rekabette ayakta kalmak isteyen bankaların tercih ettiği bu yol sektördeki yabancı payının giderek büyümesine ve milli bankaların payının azalmasına sebep oluyor. Bank Asya bu süreçten çok fazla etkilenmiyor çünkü kurumsal bankaların girmediği bir alanda yoğunlaşarak, kendi işini yapıyor. Halka arzla da ciddi bir kaynak elde ettiğimiz için Bank Asya olarak yakın dönemde bizim yabancı ortaklık gibi bir düşüncemizin olmadığını söyleyebilirim.
   <br/>
   <br/>
   -Yabancıların sektöre girişi katılım bankalarını nasıl etkiler?
   <br/>
   <br/>
   Türk bankacılık sektörü 51 bankaya, 260 milyar dolar büyüklüğe sahip. 70 milyonu aşan nüfusuyla Türkiye yabancı bankalar açısından hâlâ bakir bir pazar anlamına geliyor. AB uyum sürecinde bireysel bankacılık ihtiyaçlarının artacak olması bankaların ilgisinin daha da artmasına sebep oluyor. İşte burada Bankacılık Düzenleme ve Denetleme Kurumu'nun tutumu çok büyük önem taşıyor. Gelecek lisans taleplerini nasıl değerlendireceği, bunlardan kaç tanesini kabul edeceği sektörde yeni değişimlere neden olabilir.
   <br/>
   <br/>
   -2006 yılı için diğer hedefleriniz nedir?
   <br/>
   <br/>
   Şubeleşme konusundaki atılımlarımızı sürdüreceğiz. Bu konuda belirlediğimiz bir süreç var. Ona uygun olarak yeni şubeler açacağız.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=76278CA5133D675D12A003B727245926?newsId=11719), [web.archive.org (arşiv bağlantısı)](http://web.archive.org/web/20140519052327/http://www.aksiyon.com.tr:80/aksiyon/newsDetail_getNewsById.action;jsessionid=76278CA5133D675D12A003B727245926?newsId=11719)
