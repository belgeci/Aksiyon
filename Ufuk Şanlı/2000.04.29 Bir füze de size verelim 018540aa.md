# Bir füze de size verelim

*Ufuk Şanlı 2000.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Belki de enflasyon canavarını imha etmek için en ciddi 'kurtuluş mücadelesi'nin verildiği şu günlerde Türkiye tasarruf politikalarının tersine tarihinin en ciddi 'savunma ihaleleri' ile karşı karşıya kaldı.
  </font>
 </div>
 <div id="newsText">
  <font class="detail-text">
   Ortadoğu ülkelerinin kendi aralarındaki çatışma senaryoları, en çok, ekonomileri savunma sanayi ürünleri üzerine kurulu ülkelere yarıyor. Komşu ve rakip bir ülke alınca 'bende de olmalı' yaklaşımı şimdilerde füze alma yarışında kendini gösteriyor.
   <br/>
   <br/>
   4.2 milyar dolarlık helikopter ihalesinin ilk aşamasının sonuçlanmasının ardından, 7.5 milyar dolarlık ana muharebe tankı ihalesi için geriye sayım devam ediyor. Uluslararası ilişkilerde ve silah lobilerinde büyük hareketlilik yaşanırken, Türkiye'nin 150 milyar dolarlık alım yapacağını açıklaması devlerin iştahını kabartıyor. Silahlı kuvvetlerin modernizasyonu çerçevesinde yapılan bu alımların yanısıra yeni ve en son teknoloji ile donatılmış silahlar da gündeme geliyor. Bunlar içinde kamuoyunun dikkatle takip ettiği çalışmaların başında Türkiye'nin almayı planladığı Taktik Balistik Füzeler (TBF) geliyor. Özellikle soğuk savaşın sona ermesiyle birlikte silahsızlanma antlaşmaları yaparak savunma bütçelerini minimuma indiren Batı dünyasının Ortadoğu'da büyük miktarda silah satışı yapması dikkatlerden kaçmazken, dünyanın bu en sıcak bölgesinde " yeni bir soğuk savaşın mı başladığı" işin uzmanlarınca ciddi ciddi sorgulanıyor. Özellikle Rusya, Çin, Kuzey Kore gibi endüstirisi savaş sanayii üzerine kurulu ülkelerin bölge ülkelerine çok sayıda uzun menzilli füze ve bunlara uygun kimyasal ve nükleer başlık satmaları cadı kazanı olarak adlandırılan Ortadoğu'da gerilimin tırmanmasına neden oluyor.
   <br/>
   <br/>
   Soğuk savaş döneminde Küba'ya Sovyet füzelerinin yerleştirilmesi yüzünden bütün dünya bir nükleer savaşın eşiğine gelmişti(1962). Bu dönemde meydana gelen kriz ABD'nin Türkiye'ye yerleştirdiği Hercules füzelerini, Sovyetlerin de Küba'daki füzelerini sökmesiyle çözümlenmişti. Türkiye'nin coğrafi konumu 199899 yıllarında yeni bir füze bunalımının yaşanmasına neden olmuştu. Kıbrıs Rum kesiminin Sovyetler'den aldığı S300 füzelerini tehdit oluşturduğu gerekçesiyle Türkiye adaya sokmamış ve bu füzeler Girit'te konuşlandırılmıştı. Yaşanan bunalımlara karşı dünyanın en büyük silah pazarında füze alımları ve üretimi konusunda önemli gelişmeler yaşanıyor.
   <br/>
   <br/>
   Özellikle Körfez Savaşı sırasında Irak tarafından İsrail ve Suudi Arabistan'a karşı kullanılan Scud füzelerinin Patriotlara karşı başarılı olması Ortadoğu liderlerinin bu alandaki çalışmalarının hızlanmasına neden oldu. Rakiplerini ilk anda ortadan kaldırmayı ya da etkili darbe vurmayı planlayan Ortadoğu liderleri bu amaçla çok sayıda orta ve uzun menzilli füzeyi ordularının envanterine dahil ettiler. Hareketli rampalardan atılan ve havada imha edilmesi oldukça zor olan balistik füzelere nükleer ve kimyasal başlık takılabilmesi bölgenin dengelerinin yeniden gözden geçirilmesine yol açtı. Hava kuvvetleri zayıf olan Ortadoğu ülkelerinin bu açıklarını orta ve uzun menzilli füzeler satın alarak kapatma yolunu tercih etmeleri, bunun yanında Ortadoğu'da yaşanan çatışmalarda füzelerin başarılı sonuçlar vermesi bölgenin kısa sürede bir füze cehennemine dönmesiyle sonuçlandı. Eski Sovyet Bloku ülkelerinin tamamının elinde Scud serisi füzeler bulunuyordu. Ancak son dönemde yaşanan gelişmeler Ortadoğu devletlerini Taktik Balistik Füzelerle (TBF) ilgili yeni çalışmalar yapmaya yöneltti. Eski Sovyet Scudlarını geliştirerek yeni modeller üreten ülkelerin başında İran ve Irak geliyor. Geliştirdiği SAHAP ve NAZAHET füzeleriyle 25003000 km menzile ulaşan İran bu konudaki çalışmalarını hız kesmeden sürdürüyor. Nükleer ve kimyasal silah tesislerine sahip olduğu ileri sürülen İran füze teknolojisi konusunda önemli yatırımlar yapıyor. Irak da Scud füzelerini geliştirerek bin 200 km menzilli Al Hamza ve El Hüseyin füzeleriyle ilgili çalışmalar yaptığını gizlemiyor ancak bunların savunma amaçlı olduğunu iddia ediyor.
   <br/>
   <br/>
   İran ve Irak dışında Ortadoğu'da füze teknolojisine en çok yatırım yapan ülkelerden birisi de İsrail. Jorache füze serisiyle yaklaşık 40004500 km menzile ulaşan İsrail aynı zamanda antibalistik füze adı verilen savunma amaçlı füzelerin de üretemini Amerika ile birlikte yürütüyor. Arrow adı verilen bu Patriot tarzı savunma füzelerine Türkiye de büyük ilgi duyuyor.
   <br/>
   <br/>
   Sıcak çatışmaların adeta devlet politikası haline geldiği Pakistan ve Hindistan da füzelenen ülkelerin başında geliyor. Nükleer güce sahip bu iki ülke milli gelirlerinin önemli bir kısmını silahlanmaya harcıyorlar. Nükleer başlık takılabilen ve uzun menzilli balistik füzeler iki ülke arasında yaşanan soğuk savaşta gerilimin daha da artmasına neden oluyor.
   <br/>
   <br/>
   Bunun dışında Suriye, Yemen, Irak, Libya ve Suudi Arabistan'ın elinde çok sayıda Scud ve Kuzey Kore yapımı taktik balistik füzenin bulunması Ortadoğu'da soğuk savaşın devam ettiği izlenimini uyandırıyor.
   <br/>
   <br/>
   Türkiye ne yapacak?
   <br/>
   <br/>
   Füze çemberinin tam ortasında bulunan Türkiye bu konuda komşularına göre farklı bir tutum izliyor. Soğuk savaş döneminin kanat ülkesi, bu dönemde füze taaruzlarına karşı NATO şemsiyesi altında bulunuyordu. NATO'dan alınan Nike Hercules ve Rapier gibi kısa menzilli füzelerle hava savunmasını oluşturan Türkiye komşularının soğuk savaşın ardından giriştiği füzelenme çabalarını sadece izlemekle yetindi. Üst düzey bir istihbarat yetkilisi komşularının çabalarına karşın Türkiye'nin NATO'ya güvenerek gelişmeleri sadece izlediğini ve tehlikenin boyutlarını ancak Körfez Savaşı sırasında Irak'ın GAP ve diğer önemli projeleri vurma olasılığı üzerine kavrayabildiğini ifade ediyor.
   <br/>
   <br/>
   Konuyla ilgili görüşlerini aldığımız savunma sanayii uzmanı Aydın Çetiner, son dönemde dengeleri belirleyen unsurların arasına sahip olunan füze sayısının da eklendiğini belirterek, bu durum karşısında Türkiye'nin çok geç kaldığını söylüyor. TÜBİTAK tarafından çalışmaları sürdürülen Toros füze projesi ile kendi taktik balistik füzemizi üretmeye çalıştığımıza değinen Çetiner, bunun yanısıra savunmaya yönelik Patriot ve Arrow2 ile Hawk füzelerinin temini için görüşmelerin sürdüğünü açıklıyor. Antibalistik füze olarak adlandırılan savunma füzelerinin sadece üç ülkede üretildiğini söyleyen Çetiner Fransa, İsrail ve Amerika'nın ürettiği savunma füzeleri içinde ikili ilişkilerin sıcaklığı ve İsrail'in ikinci satışa izin vermesi yüzünden Arrow2 füzesinin ağır bastığını sözlerine ekliyor.
   <br/>
   <br/>
   200 milyon dolarlık ve Amerikanİsrail ortak çalışması olan Arrow2 projesine Türkiye'nin de dahil edilmesi düşünülüyor. Bu konudaki görüşmelerin devam ettiğini söyleyen askeri bir yetkili görüşmelerde karar aşamasına gelindiğini ayrıca önümüzdeki günlerde Çin ile kimyasal ve nükleer başlık takılabilen uzun menzilli füzeler konusunda görüşmeler yapılacağını açıkladı. Bunun yanısıra uzmanlar "Alçak irtifa hava savunma füzesi" olarak adlandırılan Rapier MK 2 füzesiyle ilgili İngiltere ile Türkiye arasında son dönemde görüşmelerin büyük hız kazandığını ve 150 milyon dolarlık bir ortak üretim projesi için imza aşamasına gelindiğini belirtiyorlar.
   <br/>
   <br/>
   Füzelere karşı güvenlik kuşağı!
   <br/>
   <br/>
   Dünyada büyük bir yayılma gösteren balistik füzeler karşısında gerek üretici gerekse tehdit altında olan ülkeler savunma yolları arıyorlar. Bu amaçla savunma amaçlı füze ve teknoloji geliştirme çabalarının yanısıra diplomatik çabalar da sürüyor. Japonya, Amerika ve Güney Kore arasında imzalanan füze saldırılarına karşı savunma şemsiyesi antlaşmasına benzer ittifakların Ortadoğu'da da gündeme geldiği gözleniyor.
   <br/>
   <br/>
   İsrail'de yayınlanan Haaretz gazetesinin 14 Şubat'ta duyurduğu habere göre, Amerika ve İsrail arasında kurulması için çalışmaların sürdüğü Askeri Güvenlik Paktı, İsrail'e yönelik her türlü füze ve nükleer saldırının Amerika'ya yapılmış sayılacağını öngörüyor. Kurulacak Askeri Güvenlik Paktı'na göre, İsrail'e yapılan her saldırı Amerika'ya yapılmış sayılacak. İsrail'e yapılan saldırının kaynağı olan ülkeye karşı Amerika doğrudan askeri müdahalede bulunacak. İsrail bunun yanında Hindistan ve Çin ile de benzer güvenlik ve askeri işbirliği antlaşmaları imzalamaya çalışıyor. Çin lideri Jiang Zemin'in İsraili ziyaretinde bu konunun da gündeme geldiği sızan haberler arasında. Rusya ile Çin arasında son dönemde büyük bir yakınlaşma yaşanıyor. Amerika'nın Japonya ve Güney Kore ile imzaladığı güvenlik antlaşmasına benzer bir antlaşma Çin ile Rusya arasında yine aynı dönemde imzalanmıştı.
   <br/>
   <br/>
   Buna karşın İran ve Pakistan arasında benzer bir güvenlik kuşağının kurulmasının gündemde olduğu gelen haberler arasında. Suudi Arabistan'ın da bu yeni oluşuma yakın olduğu ve bu konuda görüşmelerin sürdüğü ileri sürülüyor. Türkiye ise bu konuda NATO ülkesi olmanın avantaj olduğunu düşünerek oldukça temkinli yaklaşıyor. Ancak yeni yapılanma karşısında takınacağı tutum sadece Türkiye ve Ortadoğu'yu yakından etkileyecek gibi gözüküyor. Çünkü İsrail Savunma Bakan Yardımcısı Efrahim Şineh'in de ifade ettiği gibi "Savunma sanayii dünyasında acımaya ve dostluğa kesinlikle yer yok!" Fakat her ülkenin bir diğerine potansiyel düşman olarak bakmasının kimlere yaradığını da biraz düşünsek iyi olur galiba!..
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=87D19A8109C4309100AB87D962B36DB9?newsId=6125), [web.archive.org (arşiv bağlantısı)](http://web.archive.org/web/20140818171924/http://www.aksiyon.com.tr:80/aksiyon/newsDetail_getNewsById.action;jsessionid=87D19A8109C4309100AB87D962B36DB9?newsId=6125)
