# Ortadoğu’da suikastlar dönemi bitti

*Ufuk Şanlı 2006.10.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yıllarca Ortadoğu’da görev yapan eski MİT’çi Bülent Ruscuklu’ya göre suikastlar dönemi kapandı. İstenmeyenler artık ekonomik ve psikolojik operasyonlarla hallediliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070314112031im_/http://www.aksiyon.com.tr/resim/621/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bülent Ruscuklu, 1973 yılında katıldığı Millî İstihbarat Teşkilatı (MİT)’ndan 2000 yılında emekli oldu. 27 yıllık devlet görevi sırasında saha elemanı ve irtibat görevlisi olarak Ortadoğu’da görev yapan Ruscuklu coğrafyayı iyi bilen isimlerden birisi olarak kabul ediliyor.  7,5 yıl değişik Ortadoğu ülkelerinde devlet görevlisi olarak çalışan Ruscuklu edindiği birikimleri şimdilerde genç kuşaklara roman yazarak aktarıyor. Şam’ın ara sokaklarında başlayıp, Lübnan ve Tel Aviv’de son bulan casusluk serüvenleriyle yaşadığı heyecana okurları da ortak eden deneyimli istihbaratçı, Alfa Yayınlarından çıkan son çalışması Suikast’ta Başbakan Tayyip Erdoğan’a yönelik bir suikast girişimini konu alıyor. Ortadoğu’nun karanlık ve girift ilişkiler ağını bir kez daha gözler önüne seren bu suikast girişiminden Başbakan MİT ajanları sayesinde kurtulmayı başarıyor. İzmir’de yaşayan Ruscuklu ile önce yazarlığa geçiş öyküsünü konuşuyoruz. “Emekli olduktan bir süre sonra bir şeylerle meşgul olma ihtiyacı hissettim. Önce anılarımı yazmaya niyetlendim ancak teşkilat kanunu buna müsaade etmediği için eşimin de teşvikiyle roman yazmaya karar verdim.” diyen eski istihbaratçı görevliyken okuduğu casus romanlarının da etkisiyle “Mete Çeliker” adını verdiği Türk James Bond’u denilebilecek bir karakter oluşturur ve onun etrafında Ortadoğu’da yaşanan önemli olayları anlatır.
   <br>
    <br>
     MİT’İN DÜNYA GÖRÜŞÜ VAR MI?
     <br/>
     <br/>
     -Anlattığınız olayların ve mekânların gerçek olması çalışmalarınızın gizli bir anı kitabı olduğu hissi uyandırıyor.
     <br/>
     <br/>
     Yabancı casus romanlarını çok uzun süre ilgiyle takip ettim. Bunun neticesinde şunu fark ettim ki başarılı tüm çalışmaların ortak noktası gerçeğe olan yakınlıklarıydı; bu nedenle ben de elden geldiği ölçüde gerçek mekânları, olayları işlemeye çalıştım. Evet, birikim ve deneyimlerimi imkânlar ölçüsünde aksettirmeye çalıştım ancak anı kitabı demek fazla iddialı bir değerlendirme olacaktır.
     <br/>
     <br/>
     -Şu ana kadar yayımlanmış dört roman çalışmanız var ve bunların hepsi Ortadoğu’da yaşanan gelişmeleri ele alıyor. İstihbaratçı olarak bölgede görev yaptınız mı?
     <br/>
     <br/>
     Değişik zaman dilimleri içinde yaklaşık 7,5 yıl Ortadoğu’da görev yaptım.
     <br/>
     <br/>
     -Hangi ülkelerde bulundunuz?
     <br/>
     <br/>
     Bu konuda açıklama yapamam.
     <br/>
     <br/>
     -Son kitabınız Suikast’ta Başbakan Erdoğan’a yönelik bir suikast girişimini konu alıyorsunuz. Kitapta MİT mensuplarının Başbakan’dan pek de hazzetmediği görülüyor. Bu sizin uzun yıllar boyunca edindiğiniz intibaların bir sonucu mudur yoksa şahsi kanaatiniz mi?
     <br/>
     <br/>
     Sayın Başbakan’ın siyasi görüşlerine ilişkin eleştiriler benim şahsi görüşlerimdir. Ne bu kitap hazırlanırken ne de sonrasında hiçbir MİT mensubu ile oturup bu konuları da konuşmadım. Kaldı ki benim yazdıklarım koskoca bir gizli servisi de bağlamaz. Bahsettiğiniz gibi romanda MİT yöneticileri kendi aralarında ülkedeki genel siyasi konjonktürü değerlendirmekte ve bazı şeyleri eleştirmektedir ancak tüm bunlar kendi kişisel düşüncelerimden ibarettir.
     <br/>
     <br/>
     -Millî İstihbarat Teşkilatı (MİT) belirli bir dünya görüşüne sahip değil midir?
     <br/>
     <br/>
     Millî İstihbarat Teşkilatı, Türkiye Cumhuriyeti’nin anayasa ile belirlenen esaslarını her türlü iç ve dış tehditten korumakla görevlidir. Dolayısıyla bunu temsil eden bir anlayışla yönetilmektedir. Lakin kurum personeli farklı dünya görüşlerini ve ideolojileri benimseyebilir. Neticede hiçbirimiz robot değiliz.
     <br/>
     <br/>
     -MİT, dünya görüşünü benimsemediği bir başbakanı korumak için gerçekten bu kadar çaba harcar mı?
     <br/>
     <br/>
     Bakın, bir başbakanın dünya görüşü sizi rahatsız edebilir ancak bu durum işinizi yapmanızı engellemez. Bugün Başbakan’ın yakın korumaları içinde de AKP’yi desteklemeyen insanlar bulunabilir ancak bu insanlar gözlerini kırpmadan ölümün kucağına atlamaktan çekinmezler. Neden? Çünkü siz Tayyip Erdoğan’ın şahsını değil, Türkiye Cumhuriyeti’nin başbakanını koruyorsunuz.
     <br/>
     <br/>
     -Kitabınızda Başbakan’ı hedef alan suikastçılar Büyük Ortadoğu Projesi (BOP)’nin hayata geçirilmesi için çabalamaktadır. Size göre bu projeye engel olması hâlinde Başbakan’ın hayatı tehlikeye girer mi?
     <br/>
     <br/>
     Öncelikle şunu söyleyeyim ki Başbakan’a yönelik bir suikast girişimi olamaz. Ben kitaba heyecan katması için böyle bir kurgu yaptım ancak gerçekte bunu gerçekleşme olasılığı son derece zayıftır.
     <br/>
     <br/>
     Ortadoğu’da uzun yıllar bölgede görev yapmış birisi olarak şunu rahatlıkla söyleyebilirim; bu coğrafyada silahlı suikastlar dönemi artık kapanmıştır. Bu münasebetle BOP veya başka bir nedenden ötürü kendisine yönelik dışarıdan bir saldırı olacağına ihtimal vermiyorum.
     <br/>
     <br/>
     -Suikastlar dönemi kapandığına göre büyük güçler hazzetmedikleri liderleri nasıl tasfiye ediyorlar?
     <br/>
     <br/>
     Suikast yerine ekonomik ve psikolojik operasyonlar tercih ediliyor.
     <br/>
     <br/>
     -ABD’nin Tahran’a yönelik olası bir askerî müdahalesini bölgede de bulunmuş bir devlet görevlisi olarak siz nasıl değerlendiriyorsunuz?
     <br/>
     <br/>
     İran, Şah döneminden bu yana Ortadoğu’da hegemonik bir güç olmanın mücadelesini vermektedir. Hatırlarsanız 1973 Petrol Bunalımı sonrasında ekonomik olarak zenginleşen İran ciddi şekilde silahlanmaya başlamış, istihbarat örgütü SAVAK’ı hem Irak’taki Kürt ayaklanmasında hem de diğer Ortadoğu ülkelerine karşı etkin bir şekilde kullanır hâle gelmişti. Benim şahsi kanaatim Şah kendisine çizilen hareket alanının dışına çıkıp Ortadoğu’ya göz koyduğu için ABD ve İsrail tarafından gözden çıkarıldı.
     <br/>
     <br/>
     YABANCI SERVİSLERLE İLİŞKİDEYİZ
     <br/>
     <br/>
     -Bu iddianız gözleme mi bilgiye mi dayanıyor?
     <br/>
     <br/>
     Deneyimlerim bana şunu gösteriyor; CIA ve Mossad’ın Şah’a karşı halkta oluşan büyük tepkiyi fark etmemeleri mümkün değildi. Buna rağmen asayişi sağlamak için Pehlevi’yi daha sert önlemler almaya yönlendirdiler ve bu da akabinde ihtilali getirdi. İran; Irak ve Suriye’deki yönetimlere karşı bir denge unsuru olarak düşünülmüştü. Fakat İran’ın Ortadoğu’da oynamak istediği rol ile kendisine verilen rol örtüşmeyince Şah’ın suyu ısındı. Bunda Şah yönetiminin Cezayir Anlaşması ile Kürtlere verdiği desteği kesmesinin de etkisi olduğunu düşünüyorum. Bugüne gelirsek İran’ın etrafında onu askerî ve ekonomik açıdan rahatsız edecek kim var? Kimse yok! Peki, buna rağmen neden nükleer silah üretimi için tüm dünya ile didişiyor? Sebep yine aynı; Tahran bugün de bölgede büyük oyuncu olma ihtirasını sürdürüyor.
     <br/>
     <br/>
     -Kitabınızda İsrail ve ABD içindeki derin bir örgütün İran operasyonu için Kürt devletini kullanmak istediğinden bahsediyorsunuz. Kürt devleti böyle bir operasyon için mi hazırlanıyor?
     <br/>
     <br/>
     İsrail’in Arap olmayan ülkelerle yakınlaşma stratejisi 1950’lerde başladı. “Çevre İttifakları” adı verilen bu yeni strateji çerçevesinde Tel Aviv’in ilişki kurduğu gruplardan birisi de Kuzey Iraklı Kürtlerdi. Irak’ın kuzeyinde yaşayan çok sayıda Museviyi koruma adına başlayan bu misyon kapsamında bölgeye hastaneler, su kuyuları, radyo istasyonları ve eğitim merkezleri açan İsrail bölgeye hem hizmet götürdü hem de Kürtleri daha sonra gerçekleşecek ayaklanmalar için eğitti. İsrail yaklaşık yarım asırdır bölgede örtülü faaliyetler yürütmekte ve Arap olmayan ikinci bir devletin kurulmasını istemektedir. Bugün gazetelere ve TV’ye yansıyan haberler de sadece malumu ilandan ibarettir. Tel Aviv yönetimi kendi millî menfaatleri açısından bakıldığında son derece tutarlı davranmaktadır. Bugün İran’a yönelik olası bir operasyonda Irak’taki Kürt bölgesi iyi bir üs olabilir ve İsrail bunu pazarlamaya çalışmaktadır.
     <br/>
     <br/>
     -İsrail’in Ortadoğu’daki hayati çıkarlarının korunmasında Mossad önemli roller üstleniyor. MİT Türkiye’nin bu bölgeye ilişkin politikalarının oluşturulmasında ne ölçüde etkili?
     <br/>
     <br/>
     Şunu gönül rahatlığı ile söyleyebilirim; Türk gizli servisi Ortadoğu’da gerek haberalma kaynakları gerekse de etkinlik açısından son derece iyi bir konumdadır. Bugün medyada “derin devlet” uzmanı geçinen kişilerin yazdıkları gibi yabancı servislerin kapısını aşındırmamakta bilakis onların bile yetersiz kaldığı noktalarda çalışabilmektedir. MİT’in ne olduğunu ilgili ülkelerin istihbarat birimlerine soracaksınız; çünkü ben ne desem siz propaganda yaptığımı düşüneceksiniz. Dış politikaya gelirsek; elde edilen stratejik bilgilerden devlet kurumlarının ne ölçüde istifade edeceği kurumun başındaki kişilere bağlıdır. Kimileri bunu büyük bir kaynak olarak görür ve değerlendirmek ister, kimileri de ciddiye almaz; bu tercih meselesidir.
     <br/>
     <br/>
     -Yani dış istihbaratta CIA, Mossad veya SIS gibi örgütlere bağımlı değiliz. Öyle mi?
     <br/>
     <br/>
     İşbirliği ile bağımlılık arasında kalın bir çizgi var. Türkiye çok uzun zamandır Batı kampının bir parçası, dolayısıyla dost ve müttefik ülkelerin gizli servisleriyle yapılmış anlaşmalar var. Bu anlaşmalar kapsamında karşılıklı bilgi alışverişi gerçekleşir. Ancak, işbirliği karşı tarafın size gelip en mahrem bilgileri paylaşması anlamına gelmez. Size bilmeniz gereken kadarı verilir, siz de karşı tarafa lüzumu kadar bilgi verirsiniz. Bugün Türkiye dış istih baratta belirli coğrafyalarda, bölgelerde son derece yeterlidir; dolayısıyla siz bunu verirken, eksik olduğunuz alanlarda da dost yabancı servislerden destek alırsınız. Bu dünyanın bir gerçeğidir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25746), [web.archive.org (arşiv bağlantısı)](http://web.archive.org/web/20070314112031/http://www.aksiyon.com.tr:80/detay.php?id=25746)
