# Genelkurmay’dan faili meçhullere özel birim

*Ufuk Şanlı 2005.06.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Genelkurmay Başkanlığı terörle mücadele döneminde meydana gelen faili meçhul cinayetleri aydınlatmak için düğmeye bastı. İstihbaratçılar ve hukukçulardan oluşan özel bir birim kuran TSK, üzeri tozlanan faili meçhul cinayetler dosyasını yeniden açmayı ve bunları hukuk kapsamında yeniden ele almayı amaçlıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070808010752im_/http://www.aksiyon.com.tr/resim/551/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Genelkurmay Başkanlığı “faili meçhul cinayetler” konusunu incelemek için özel bir birim kurdu. Genelkurmay İstihbarata Karşı Koyma (İKK) ve Güvenlik Dairesi Başkanlığı bünyesinde teşekkül ettirilen birim, hukukçu ve istihbaratçılardan oluşuyor. Söz konusu birim, Doğu ve Güneydoğu Anadolu’da terörle mücadele döneminde işlenen faili meçhul cinayetlerin dosyalarını yeniden ele almayı ve bölücü terör örgütünün propagandasını engellemeyi amaçlıyor. Olağanüstü Hal Bölgesinde 1991-2000 yılları arasında resmî rakamlara göre 750, sivil toplum örgütlerine göre 2500 civarında faili meçhul cinayet işlendi.
   <br>
    <br>
     Türkiye’nin en önemli insan hakları sorunlarından biri olan faili meçhul cinayetlerle ilgili tartışmalar terörle mücadele döneminde yoğun şekilde gündeme geldi. Silahlı çatışmaların yoğunlaştığı bu dokuz yıllık dönemde meydana gelen cinayetlerin faillerinin meçhul kalması, bölge halkının devlete duyduğu güveni sarsan sebepler arasında yer aldı. Terör örgütü PKK’nın silahlı eylemlerin yanı sıra psikolojik savaş anlamında da ciddi faaliyetler yürüttüğünü anlatan bir Jandarma yetkilisi, PKK’ya karşı mücadele eden birimlerin her dönem hedef haline getirildiğini ifade ediyor. Terör örgütü PKK’nın bölgede görev yapan askerî birlikleri ve komutanlarını kamuoyu nezdinde küçük düşürmek ve operasyonları zaafa uğratmak için faili meçhul cinayetler konusunu sürekli gündeme getirdiğini anlatan yetkili, bu konuda ilginç bir açıklamada bulunuyor: “Herkesin silahlı olduğu bir coğrafyada çok sayıda cinayet işlenmesi de mümkün oluyor. Kriminal teknolojisinin bugünkü kadar gelişmiş olmaması birçok cinayetin karanlıkta kalmasına sebep oldu. Örgüt de bu durumu iyi bir propaganda malzemesi olarak kullandı.”
     <br/>
     <br/>
     Tazminat almak için mi açılıyor?
     <br/>
     <br/>
     Bu arada, Diyarbakır Cumhuriyet Savcılığı, mart ayında PKK itirafçısı, JİTEM eski elemanı A.A’nın anlatımlarına dayanarak sekiz kişi hakkında dava açtı. A.A’nın açıklamalarından yola çıkılarak hazırlanan iddianamede, varlığı sürekli inkar edilen JİTEM için “Sözde devlet adına ancak yasadışı yollarla birçok adam öldürme, adam kaldırma ve terör örgütü PKK yandaşı olduklarına inandıkları veya sandıkları kişiler aleyhine ve kendi çıkarlarına gasp eylemleri yapan çete.” şeklinde bir tanımlama yapılması dikkat çekiyor. İddianamede, A.A, M.G, F.Ç, emekli Binbaşı A.K, halen Siirt Jandarma Komutanlığı’nda görev yapan Astsubay U.Y, “Yeşil” kod adlı M.Y, Diyarbakır Emniyet Müdürlüğü Güvenlik Şube Müdürlüğü’nde görevli K.E ve Diyarbakır Askerlik Şubesi’nde memur olan eşi S.E’nin “cürüm işlemek için teşekkül oluşturmak ve taammüden adam öldürmek” suçlarından cezalandırılması isteniyor. Talimatları A.K’nin verdiği ileri sürülen iddianamede sanıklar, 1992-1994 arasında işlenen sekiz faili meçhul cinayetle suçlanıyor.
     <br/>
     <br/>
     İşte böyle bir dönemde Diyarbakır’ın Kulp ilçesinde ‘yargısız infaz’ edilmiş 11 köylünün mezarının bulunmasıyla yeniden ‘faili meçhul’ cinayetler dosyasının kapağı açılmış oldu. Genelkurmay 2. Başkanı Orgeneral İlker Başbuğ tarafından yapılan açıklama TSK’nın bu konudaki yaklaşımını açıkça ortaya koyuyordu. Orgeneral Başbuğ infazların bölgedeki güvenlik güçleri tarafından gerçekleştirildiğine ilişkin iddialara sert cevap veriyor, “Devlete ve güvenlik güçlerine yönelik çoğu iddianın, Avrupa İnsan Hakları Mahkemesi (AİHM) kanalıyla tazminat almak, terör örgütü ve yandaşlarına destek sağlamak için yapıldığı bilinmektedir. İddiaların profesyonelce organize edildiği düşünülmektedir.” açıklamasında bulunuyordu.
     <br/>
     <br/>
     ‘Kulp Katliamı’nı değerlendiren İçişleri Bakanı Abdülkadir Aksu da Başbuğ’a paralel bir açıklama yaparak, “bu tür iddiaların örgüt sempatizanı kuruluş ve şahıslar tarafından güvenlik güçlerini yıpratmak amacıyla gündeme getirildiğini” vurguluyordu. Adalet Bakanı Cemil Çiçek ise ‘Kulp Katliamı’nın bölücü terör örgütü PKK tarafından gerçekleştirildiğini ve örgütün bu olayın sorumluluğunu devlete yıkmak istediğini dile getirmişti. Terörle mücadelede aktif rol alan askerî birliklerle komutanlarına yönelik AİHM’de açılan davaların Türkiye aleyhine sonuçlanmasını önlemek için Türk Silahlı Kuvvetleri ile İçişleri ve Adalet bakanlıkları arasında bir işbirliği sağlanmıştı. Buna karşın Türkiye’nin insan hakları konusundaki karnesinin pek parlak olmaması nedeniyle birçok davada devlet ciddi tazminatlar ödemek zorunda kaldı.
     <br/>
     <br/>
     PKK savaşmadan da kazanıyor
     <br/>
     <br/>
     PKK terör örgütü lideri Abdullah Öcalan’ın Şubat 1999’da Kenya’daki Yunan Elçiliğinde saklanırken özel bir operasyonla yakalanarak Türkiye’ye getirilmesi tüm ülkeye rahat bir nefes aldırmıştı. Öcalan, Türk Ceza Kanunu’nun 125. maddesi uyarınca ‘’devletin hakimiyeti altında bulunan topraklardan bir kısmını devletin idaresinden ayırmaya teşebbüsten’’ yargılandığı davada idama mahkum edildi. Ancak Avrupa Birliği’ne uyum çerçevesinde çıkarılan yasalar uyarınca, Öcalan’ın idam cezası müebbet ağır hapis cezasına dönüştürüldü. 1999 yılından bu yana hapiste bulunan Öcalan’ın PKK’sı, 1999-2002 yılları arasında güvenlik güçlerinin kararlı tutumu sayesinde ciddi anlamda güç kaybetti. Ancak tıpkı 1990 yılında olduğu gibi örgütün imdadına yine uluslararası konjonktür yetişti. Körfez Savaşı sonunda Irak’ın kuzeyinde ortaya çıkan güç boşluğunu iyi değerlendiren örgüt bu dönemde ordulaşma sürecine girmişti. 2003 yılında ABD ve İngiltere’nin Irak’ı işgali bir bakıma örgüte yeniden canlanma fırsatı verdi. AB süreci ile siyasallaşma yolunda ciddi kazanımlar elde eden örgüt, ABD’nin Irak’a yerleşmesi ile Türkiye karşısındaki konumunu muhafaza etmeyi başardı.
     <br/>
     <br/>
     Bölgede görev yapan bir güvenlik yetkilisi, 11 Eylül saldırıları sonrasında yaşanan gelişmelerin bölücü örgütün meşruiyetine büyük darbe vurduğunu anlatıyor. Irak’ın işgali sonrasında yeniden yapılanma sürecine giren örgütün askeri hazırlıkları kadar kendisine milletlerarası kamuoyunda meşruiyet sağlayacak argümanlarla da gündeme gelmeye çalıştığını aktaran yetkili, “Bugün 5 ila 6 bin militan Kuzey Irak’ta pimi çekilmiş el bombası gibi duruyor. Bu adamlar sadece su içseler 50 bin dolar günlük masrafı var. Bu harcamalar nasıl ve kim tarafından karşılanıyor?” diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22037), [web.archive.org (arşiv bağlantısı)](http://web.archive.org/web/20070808010752/http://aksiyon.com.tr:80/detay.php?id=22037)
