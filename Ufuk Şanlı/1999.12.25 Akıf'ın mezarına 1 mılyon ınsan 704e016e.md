# Akıf'ın mezarına 1 mılyon ınsan

*Ufuk Şanlı 1999.12.25*

<div class="pNewsDetailMainContent" itemprop="articleBody">
 27 Aralık 1936.
 <br/>
 "Cenaze Beyazıd meydanından kalkacak. Oraya gittim. Kimseler yok; bir cenazenin kalkacağı belli değil. Çok sonra bir kaç kişi göründü. Biraz sonra çıplak bir tabut geldi. Bir fıkara cenazesi olmalı dedim. O anda Emin Efendi lokantasının sahibi Mahir Usta, elinde bir bayrakla cenazeye koştu. Sebebini anlamadım. Yine o anda yüzlerce genç peyda oldu. Üniversitenin büyük sancağına çıplak tabutu sardılar. Ellerimi yüzüme kapadım. Cenazeyi tanımıştım.
 <br/>
 <br/>
 Al sancakla siyah Kâbe örtüsüne sarılan tabut, üniversitelilerin bir ürperme manzarası alan elleri üzerinde gidiyordu. Cenazenin ardında yekpare bir karaltı yürüyordu; bunda bir damla "teşkilat" yoktu; bunlar, bir işaretin, bir teşekkülün topladığı insanlar değildi; kendi kendilerine gelenlerin saflarıydı; sırf cenazeye gelmişler, ve bu şahidi olmayan güzel bir dostluktu. Cenaze arabası, tekerleklerinde, beygirlerinde şuurlaşan bir durgunlukla arkadan uzaktan geliyordu...
 <br/>
 <br/>
 Mezarlıkta maketini almak istediler, bana danıştılar: Tabutunu açabilir miyiz? Ona bu kadar yakın olmaktan utandım ve üniversite gençlerini gösterdim:
 <br/>
 <br/>
  Çocuklarına sorun! dedim.
 <br/>
 <br/>
 İstiklal Marşı ile gömdüler. Fetihten beri şehrin toprağına kendi eseriyle gömülen ilk ölü!"
 <br/>
 <br/>
 İstiklal Marşı şairimiz Mehmet Akif'in cenaze merasimini böyle nakleder Mithat Cemal Kuntay, Mehmet Akif isimli kitabında.
 <br/>
 <br/>
 İlk okunduğunda bizzat Mustafa Kemal Paşa'nın ayakta alkışladığı ve büyük bir coşkuyla defalarca okunan İstiklal Marşı için konulan devre göre oldukça yüksek bir meblağ olan 500 lirayı kahraman orduya bağışlamış, Mısır'da rahat bir yaşam sürmesine karşın vatanında ölmek için Türkiye'ye dönmüş Mehmet Akif Ersoy'un cenazesi işte böyle kaldırılmıştı.
 <br/>
 <br/>
 İstiklal Marşı ve Çanakkale gibi iki başyapıtıyla milyonların gönlünde taht kuran büyük şaire karşı vefa duygusu hissedenler, Akif'in gerçekten milletiyle kucaklaştığı gün olan 27 Aralık günü ona küçük bir hediye vermek için harekete geçtiler. Edirnekapı Mezarlığının küçük bir köşesinde son bulan bu kucaklaşmayı bütün bir yurda yaymak  için harekete geçen gönüllülerin başında başarılı program yapımcısı Engin Noyan geliyor. Engin Noyan 27 Aralık'taki büyük buluşma için bir de kampanya  başlattı: Bir milyon kişi Akif'in mezarına...
 <br/>
 <br/>
 Vefa borcumuz var!
 <br/>
 <br/>
 "Akif bizim için son derece önemli bir değer. Çanakkale Destanının; hergün, her maçta, her kitabın içinde okuduğumuz ve duygulandığımız İstiklal Marşımızın yazarı. Ancak o da bir çok değer gibi unutulan, unutturulan bir değer. Madem böyle bir insana saygımız var, ona değer veriyoruz veya en azından böyle olduğunu söylüyoruz böyle aziz bir ölüyü anmak için vefat yıl dönümü olan 27 Aralık'ta mezarı başında olmalıyız. Bizler Asım'ın torunları olarak ancak bu şekilde vefa borcumuzu ödeyebiliriz" diyen Noyan 'Neden 1 milyon kişi?' sorusuna ise şöyle cevap veriyor. "Bunun özellikle seçilmiş bir rakam olmadığını söylemeliyim. Keşke daha çok insan gelse ve orada bulunsa. Bildiğiniz gibi kabir ziyareti bizim dinimizin de bir gereği. İnsanlar istedikleri saatte gelsinler, dualarını okusunlar ve hep birlikte bandosuz, mızıkasız, devlet törensiz tıpkı gömüldüğü gün gibi içten ve samimiyetle onu ansınlar istiyorum."
 <br/>
 <br/>
 Evet vefatında onu yalnız bırakmayanlar yine Asım'ın nesliydi. Ölümünün 63'üncü yılında onu Edirnekapı Şehitliği'nde bulunan ebedi istiratgahında yalnız bırakmayacaklar da elbette Asım'ın nesli olacaktır. Tıpkı 63 sene önce onu yalnız bırakmadıkları gibi...
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/akifin-mezarina-1-milyon-insan_505667), [web.archive.org (arşiv bağlantısı)](http://web.archive.org/web/20150512144325/http://www.aksiyon.com.tr:80/dosyalar/akifin-mezarina-1-milyon-insan_505667)
