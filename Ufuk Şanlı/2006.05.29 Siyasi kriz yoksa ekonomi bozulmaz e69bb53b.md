# Siyasi kriz yoksa ekonomi bozulmaz

*Ufuk Şanlı 2006.05.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Danıştay'a yönelik silahlı saldırı sonrasında piyasalarda yaşanan çalkantıyı bazı uzmanlar kriz emaresi olarak yorumladı.
  </font>
 </div>
 <div id="newsText">
  <font class="detail-text">
   Türkiye ekonomisi uzun bir aradan sonra döviz ve faiz oranlarındaki dalgalanma ile yeniden karşı karşıya. Nisan ayı enflasyon oranlarının beklenenden yüksek çıkmasının ardından, Cumhurbaşkanı'nın Sosyal Güvenlik Yasa Tasarısı'nı veto etmesiyle piyasalarda başlayan hareketlenme, Danıştay'a düzenlenen saldırıyla daha da derinleşti. Doların 1,6 YTL'yi gördüğü, Avro'nun 2 YTL seviyesinden geri döndüğü bu süreç hükümet ve iş dünyasının kararlı tutumuyla kazasız belasız atlatıldı ancak herkes bir an "Acaba 2001 öncesine geri mi dönüyoruz?" endişesi yaşadı. Biz de yaşanan son süreci dünyanın en büyük yatırım bankalarından Merrill Lynch'in Avrupa Ortadoğu ve Afrika Bölgesi Ekonomik ve Stratejik Araştırmalar Bölümü Başkanı Mehmet Şimşek'e sorduk. Şimşek'e göre ekonomide yaşanan bu dalgalanmalar son derece normal. Borsa ve dövizde yaşanan gelişmelerin küresel ve yerel gelişmelerin etkisiyle meydana geldiğini kaydeden Şimşek, uluslararası yatırımcıların Türkiye'ye duydukları güvenin sürdüğünü söylerken, kriz senaryolarının siyasi istikrarı hedef aldığını ifade ediyor.
   <br/>
   <br/>
   -Son dönemde yaşanan dalgalanmaların kaynağı nedir?
   <br/>
   <br/>
   Dünya piyasalarında kendisine yön arayan bol miktarda 'ucuz para' vardı. Lakin 11 Eylül'den sonra bile yaşanmayan bir süreç başladı. Yüzde 1,5'lerdeki Amerikan faizleri bir yıldan kısa bir sürede yüzde 5'e çıktı. Dolayısıyla küresel yatırımcılar daha güvenilir gördükleri ülkelerin mali piyasalarına akmaya başladı. Bu da beraberinde küresel likiditede bir daralma yaşanacağına ilişkin endişeleri körükledi. Bunun neticesinde aralarında Türkiye ve Brezilya'nın bulunduğu gelişmekte olan piyasalarda yaşanan huzursuzluk neticesinde bir hareketlenme başladı. Bu hareketlenme aynı kategorideki ülkeler içinde Türkiye'de daha sert yaşandı. Cari açık, değerli YTL, siyasi gelişmelerin yanı sıra özellikle İran konusunda yaşanan gerginlikler Türkiye'yle ilgili endişelerin artmasına neden oluyor. Dediğim gibi bir dalgalanma bekleniyordu ama neden bu kadar sert olduğu sorusunun cevabı iç politik dinamiklerde aranmalıdır. Ülke içinde siyasi tansiyonun son dönemde giderek yükselmesi ve şiddet olayları yatırımcıların küresel kaygılarıyla birleşince beklenenden daha sert bir çıkış yaşandı.
   <br/>
   <br/>
   -AB ve ABD merkez bankalarının son dönemde faiz artırımına gitmelerinin bu süreçte etkisi nedir?
   <br/>
   <br/>
   Bahsettiğiniz gibi iki merkez bankasının faiz artırımına gitmesi para sahiplerinin bu ülkelere yönelmesine neden oldu. Bu da Türkiye gibi kalkınmak için dış finansman desteğine ihtiyaç duyan ülkeler açısından musluktan akan suyun azalması anlamına gelmektedir. Burada sorulması gereken bazı sorular vardır, bu sorulara doğru cevap verilirse mesele daha iyi anlaşılacaktır. Öncelikle düşük faiz dönemi neden kapandı sorusuna cevap ararsak, bunun temelinde 'enflasyon korkusu'nun yattığını görürüz. ABD, Avrupa, Japonya gibi küresel merkez bankaları faiz artırımına giderek likiditeyi kontrol altına almayı ve enflasyonu azaltmayı planlıyor. Batı ekonomik sistemine bakıldığı zaman bu uygulamanın son derece yerinde olduğunu görürüz. Bu sistemde tüketiciler her zaman borçludur. Bu durumda faiz artırımına gittiğiniz zaman piyasadaki para bolluğunu azaltıyorsunuz. Yükselen faizler nedeniyle tüketim harcamaları azalıyor ve insanlar daha çok tasarruf etmek durumunda kalıyor. Bunun neticesinde enflasyonda düşüş sağlanıyor ancak alınan bu önlemler bizim gibi sıcak para çekerek ekonomiye kaynak girişi sağlayan ülkeler için bir miktar problem oluyor.
   <br/>
   <br/>
   -Bu gelişmeler neticesinde Kasım ve Şubat krizlerindeki gibi büyük bir sıcak para çıkışı yaşanabilir mi?
   <br/>
   <br/>
   Son dönemde çok konuşulan bu sıcak para mevzuunda bazı şeylerin doğru anlaşılamadığını düşünüyorum. Birincisi 64 milyar dolar olduğu söylenen sıcak paranın yaklaşık 40 milyar doları hisse senedi piyasasında. Yani yatırımcılar bu ülkenin şirketlerine gelip ortak olmuşlar. Bu parayı çıkartmak isterseniz borsada çok ciddi kayba uğrarsınız. Son sürece bakarsak yabancı çıkışlarının büyük bir bölümünün hisse satışlarından değil, bonolardan kaynaklandığı görülmektedir. Yabancıların burada çıkış yapmalarını da gerektirecek çok somut gelişmeler olmamasına karşın bir çkış yaşanmıştır ancak  dediğim gibi bu ekonomi yönetimine duyulan güvensizlikten değil, uluslararası piyasalarda yaşanan dalgalanmalardan kaynaklanmaktadır. Bunun yanı sıra YTL'nin aşırı değerli oluşu da problem oluşturuyordu. Türkiye gibi "para ticareti" yaparak kaynak sağlayan ülkelere ucuz dövizle girip yüksek faizle para kazanmanız gerekiyor. Bu olmadığı takdirde yani sizin para kâr marjlarınız azaldığı vakit bir miktar çıkışlar yaşanıyor.
   <br/>
   <br/>
   -Merkez medyaya göre bunun temel nedeni AKP iktidarına duyulan güvensizlik.
   <br/>
   <br/>
   Biz yatırımcılarla sürekli olarak görüşüyoruz. Yabancılar açısından AK Parti iktidarıyla ilgili soru işaretleri olmadığını rahatlıkla söyleyebilirim. Hükümetin AB konusundaki kararlı adımları ve bu standartların yerleştirilmesiyle oluşturulan güven ortamı yabancıların ilgisinin sürmesini sağlıyor. Güçlü ve reformcu bir hükümetin işbaşında olması yine güven tazeleyen bir başka unsur. Maliye Bakanlığı'nın bütçe disiplini konusundaki kararlılığı özellikle kamunun borçlanma ihtiyacının karşılanmasında izlenen yollar güven ortamını güçlendiriyor. Uluslararası Para Fonu ile de ufukta bir sorun görünmüyor. Burada yatırımcıların siyasetten değil, aşırı değerli YTL, cari açık ve küresel risklerden kaynaklanan endişeleri olduğu açıkça görülürken, bu tür analizlerin gerçekçi olmadığını düşünüyorum. Yaşanan son olaylara rağmen Türk ekonomisinde çok ciddi bir sarsıntı meydana gelmemesi de bunun en iyi göstergesi.
   <br/>
   <br/>
   SEÇİM İÇİN VAKİT ERKEN
   <br/>
   <br/>
   -Türkiye'de son dönemde yükselen siyasi tansiyonun ekonomiye etkileri nasıl olur?
   <br/>
   <br/>
   Hükümet makro ekonomik dengeler ve siyasi açıdan oldukça zayıf bir dönemde böylesi bir çıkışla karşılaştı. Dolayısıyla biraz bocaladı ama tehlike savuşturuldu. Şunun altını çizerek söylemek istiyorum. Türkiye'de siyasi istikrar bozulmadan, ekonomik krizin çıkma ihtimali son derece düşüktür. Burada ortaya çıkabilecek en büyük risk politik istikrarsızlıktır. Bir erken seçim veya çok parçalı bir siyasi yapı ciddi bir tehlike oluşturmaktadır. Bunun önüne geçilmesi ülkenin içinde bulunduğu ekonomik süreç açısından da büyük bir önem taşımaktadır. Bu nedenle gelinen son nokta itibarıyla politik bir kriz çıkmazsa, ekonomik bir krizin yaşanmayacağını rahatlıkla söyleyebiliriz.
   <br/>
   <br/>
   -Kur son süreçte ciddi anlamda değişti. YTL dolar ve Avro karşısında yüzde 20 oranında değer kaybetti. Sizin bu konudaki değerlendirmeniz nedir?
   <br/>
   <br/>
   Ülkemizde 2001'den bu yana "dalgalı kur" rejimi uygulanıyor. Bu uygulamanın neticesinde son birkaç yılda YTL yabancı paralar karşısında ciddi anlamda değer kazandı. Bu durum Türkiye'nin rekabet gücünü oldukça olumsuz etkiledi ve ciddi şikâyetler başladı. Olumsuz olayların neticesinde kurda yabancı paralar lehine yüzde 20'lik bir düzeltme yapıldı. Bizim düşüncemize göre gelinen son nokta yani doların 1,5, Avro'nun 1,9 seviyesine gelmesi yeterlidir. Eğer bahsettiğimiz kaygılar devam ederse bizim "overshoot" dediğimiz aşırı aralıklara doğru gidilir; o zaman başka sorunlar ortaya çıkabilir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-11650-siyasi-kriz-yoksa-ekonomi-bozulmaz.html), [web.archive.org (arşiv bağlantısı)](http://web.archive.org/web/20130924142501/http://www.aksiyon.com.tr:80/aksiyon/haber-11650-siyasi-kriz-yoksa-ekonomi-bozulmaz.html)
