# Dikkat; Ufo Tarikatı

*Ufuk Şanlı Bilinmeyen-tarih*

<div>
 <font>
  <img border="0" height="1" src="/web/20050302225004im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225004im_/http://www.aksiyon.com.tr/resim/296/56.jpg" vspace="5"/>
  </p>
 </font>
 <font class="content">
  ‘Evrende bizim dışımızda başka zeki canlılar var mı?’ sorusu uzun zamandır çeşitli platformlarda tartışılıyor.
 </font>
 <br/>
 <p>
  <font class="content">
   Elde apaçık, bilimsel bir kanıt olmamasına rağmen dünyanın bir çok bölgesinde meydana gelen ilginç olaylar, çeşitli dergilerde yayınlanan UFO fotoğrafları, bu konuyla ilgili yayınlanan çok sayıda makale, kitap ve Hollywood filmleri sayesinde insanlar artık inansa da inanmasa da sanal bir ‘UFO’ gerçeğine angaje olmuş görünüyor.
   <br>
    <br>
     Türk medyasının da UFO olayına aşırı yer vermesi kamuoyunun dikkatini konuya çekiyor. Geçtiğimiz ay Lütfi Kırdar Kongre Merkezi’nde düzenlenen ‘2. UFO ve Yeniçağ Kongresi’nin üç gün içinde 2500 kişi tarafından ziyaret edilmesi ve bu rakamın Avrupa ve Amerika ortalamalarının üstünde olması konuya olan ilgiyi ortaya koyuyor. Konunun muallakta olması İslami hassasiyete sahip kişilerin bile bu konuda kesin fikir bildirmelerini engelliyor. Esasen ‘yoktur’ iddiasını ispatlamak için uzayın her tarafını karış karış dolaşmak gerekiyor. Günümüzde ise UFO’larla ilgili iki farklı akım var. Bir gruba göre, UFO’lar reddedilemez bilimsel bir gerçek. Ancak bu konuda  ‘Tanrıların Arabaları’ gibi sonradan yazarı E. Daniken’in de kabul ettiği gerçek dışı fotoğraf ve resimlerin yer aldığı bir kitabı referans kabul etmeleri ve bilimsel açıdan hiçbir itibarı olmayan bir yazarı kendilerine ‘ideolog’ olarak seçmeleri kafaları karıştıran ayrı bir nokta.
     <br>
      <br>
       Ancak magazinel olarak ‘UFO’lar iyi bir malzeme ve bu konuda basına yansıyan isimlerin başında Sirius Uzay Araştırmaları Merkezi Başkanı Haktan Akdoğan geliyor.
       <br/>
       <br/>
       Uzun yıllar yurtdışında yaşadığı veya çok iyi bir okuldan mezun olduğu Amerikan aksanlı konuşmasından anlaşılan Haktan Akdoğan 1965 yılında İzmir’de dünyaya geliyor. İlk, orta ve lise öğrenimini İzmir’de tamamladıktan sonra 1985 yılında üniversite öğrenimi için ABD’ye gidiyor. Burada soyut resim çalışmalarına başlayan Akdoğan ülkenin önde gelen sanat okullarından ‘Art Students League of New York’ta okumasına karşın asıl ilgi alanını dünya dışı varlıklar olarak belirliyor. Çocukluk çağlarında bir hobi olarak başlayan UFO merakı artık yavaş yavaş bir tutku haline dönüşüyor Akdoğan’da. ABD’de bulunduğu dönem zarfında çeşitli dernek ve toplulukların çalışmalarına katılıyor. Türkiye’ye dönünce bu alanda büyük bir boşluk olduğunu fark eden Akdoğan arkadaşlarıyla birlikte 1996 yılında Star televizyonunda ‘UFO gerçeği’ adlı programı hazırlamaya başlıyor. 40 programa ulaşan ‘UFO gerçeği’ çalışmalarına devam ederken; 1998 yılında ‘Sirius UFO Uzay Bilimleri Araştırma Merkezi’ ni kurar. Dernek 1999 yılında ‘1. Uluslararası UFO kongresini’ geçtiğimiz ay da ‘2.UFO Kongresini’ gerçekleştirdi.
       <br/>
       <br/>
       Türkiye’nin ilk uzay toplum örgütü olan ‘Sirius Uzay Araştırmaları Merkezi’nin kuruluş amacıyla ilgili olarak Akdoğan şunları söylüyor: “Kainat denen gerçeğin boşuna yaratılmadığını ve sadece insana mahsus bir yaşam formu olmadığını ortaya koymaya çalışıyoruz. Samanyolu galaksisi içinde 400 bin yıldız var. Bu olay kainat içinde binlerce yaşam formunun olma ihtimalini ortaya çıkarıyor. Ayrıca çeşitli kutsal metinlerde de uzayda başka canlılar olduğuna dair bilgiler mevcut. Kur’an’da “Biz 18 bin âlem yarattık” ayetinin yanında bir çok ayette gök cisimlerinden çoğu yerde bahsedilmesi oldukça dikkat çekici. Bunun dışında Tevrat’ta, İncil’de ve Budizm’de de konuyla ilgili işaretler var. Aztekler ve Sümer uygarlıklarında buna benzer ilginç astronomik bilgiler olduğunu görüyoruz. Mühürlerinde güneşi ve 9 gezegeni yerleştirmişler. Biz 8. gezegeni 1800’lerde, 9.’yu ise yine yakın bir zamanda keşfettik. Peki Sümerler bu bilgilere nasıl ulaşmışlardı?
       <br/>
       <br/>
       “Biz de Sirius Uzay Araştırmaları Merkezi olarak UFO’larla ilgili gerçekleri insanlara sunmak için aralarında üst düzey askeri ve sivil kişileri —ki bunların içinde astronotlar da var; konferanslara çağırarak halkı bilgilendirmeye çalışıyoruz. Türkiye’de bu konuda büyük bir ilgi var. Bunun dışında merkezimizde veya çağrıldığımız yerlerde konferanslar, seminerler, toplantılar yapıyoruz. Bunların dışında en son Kanal—6’da yayınlanan “ UFO gerçeği” programını hazırlıyoruz. Ama gene de ilginin istenilen düzeye ulaşması için vakit olduğunu düşünüyorum”.
       <br/>
       <br/>
       900 milyon insanın açlıkla boğuştuğu gezegenimizde uzaylılar ya da UFO’ların herkesin ilgisini çekmeyeceği bilinen bir gerçek. Akdoğan’a göre UFO’lara olan ilgiyle ekonomik gelişmişlik arasında doğru bir orantı var. Bu konuya ilişkin sorumuza ilginç bir polemikle yanıt veriyor Haktan Akdoğan.
       <br/>
       <br/>
       “Sadece Türkiye’de değil Avrupa’da da çok sayıda insanın bu konuya yeterince ilgi göstermediğini görüyoruz. Çünkü ülkemizde genelde insanlar ekonomik sorunlarla boğuşmaktan başka alanlarla ilgilenemiyorlar, konuya ilginiz olduğu ölçüde bilginiz oluyor yoksa bir ABD Başkanı veya İngiltere Başbakanı çıkıp da “Kusura bakmayın biz size yıllardır yalan söyledik! Bizim Hava Kuvvetlerimiz ve uzay misyonlarımız defalarca onlarla karşılaştı” demezler. Çünkü bu durumda bütün sistemler çöker!”
       <br/>
       <br/>
       Bilgisayar virüslerinin ya da hackerların sistem çökerttiğini duymuştuk ama UFO’ların nasıl bütün sistemleri çökerteceği sorusu aklımızı karıştırıyor ve Akdoğan’dan konuyu açmasını istiyoruz.
       <br/>
       <br/>
       Derin devlet iş başında!
       <br/>
       <br/>
       Soruya komplo teorileriyle yanıt veriyor Haktan Akdoğan; “Biliyorsunuz dünyayı derin devletler dediğimiz gizli yapılanmalar yönetiyor. Dünyayı yönetenler aslında istihbarat servisleri, ülkelere para verecek kadar zengin bazı aileler ve çok gizli bir yapıya sahip bazı örgütlerdir. UFO’larla ilgili bilgilerin açığa çıkması bunların işine gelmiyor çünkü bunların oluşturdukları sömürü düzeni ortaya çıkacak ve planları başarısız olacak. İnsanların uyanmaları halinde politikacılara güven kalmayacak çünkü 50 yıldır Roswell hadisesinden bu yana sürekli yalan söyleniyor. Politik sistemlerin çürümüşlüğü zaten ortada... Böyle bir bilginin açıklanması bütün ekonomik, sosyal sistemlerin çökmesine neden olacaktır. Belki de dinsel kavramlar değişecektir.”
       <br/>
       <br/>
       Konu din konusuna gelince ortaya ilginç bir durum çıkıyor. Akdoğan bir çoklarına nasıl bu kadar kesin bilebiliyorsun? sorusunu sorduran şu değerlendirmeyi yapıyor:  “Ben tanrı denen süper kozmik güce inanıyorum. O her yerdedir ve işin ilginç tarafı uzaylılar da tanrıya inanıyorlar. Böyle bir enerjiye kesinlikle inanıyorum. Uzaylılar da aynı güce inanıyorlar ama dinsel açıdan bize göre bazı farklılıkları var. Onlar sevgi dinine inanıyorlar, onların algılaması bizden çok farklı. Onlar Müslümansın, Hıristiyansın, Yahudisin gibi ayırmıyor; hepsi bir noktada, sevgide birleşiyor.”
       <br/>
       <br/>
       Uzaylıları bu kadar yakından tanıyan Sirius Araştırma Merkezi Başkanına daha önce hiç UFO görüp görmediği sorusunu yöneltiğimizde sorumuza ‘iki kere’ diye yanıt veriyor. İlginç açıklamalarına devam ediyor Akdoğan “ Bir kere ABD’de bulunduğum dönemde bir kere de Tarabya’da otururken, ama aslında benim UFO görmeme de gerek yok. Çünkü ben aklımla onların varlığını anlamıştım ama görmem benim için bir hobi olarak başlayan araştırmalarımı bir tutkuya dönüştürdü.”
       <br/>
       <br/>
       Tişörtler, şapkalar, fincanlar, web siteleri, kitaplar sayesinde UFO’lar artık bir sektör haline dönüşüyor. UFO’lar ve benzeri bilinmeyen olayları konu alan “X—Files” dizisi büyük reyting topluyor ve görülen o ki UFO’lar sayesinde bu dünyada birileri yolunu buluyor. Haktan Akdoğan bunları bir reklam kampanyası olarak görüyor ama dikkatleri bambaşka bir alana çekiyor:
       <br/>
       <br/>
       Uzay tarikalarına irtica uyarısı!
       <br/>
       <br/>
       “UFO’ların ticari metâ olarak kullanılmasından pek hoşnut olduğumuz söylenemez ama sonuç olarak bunlar birer reklamdır. Çünkü bu sayede insanların kafasında bir araştırma hissi, bir merak veya en azından bir imaj oluşturulmuş oluyor. Hollywood filmleri ve diğer yan öğelere bu yönüyle biz karşı değiliz ama bizim esas kızdığımız bazılarının bunu ABD’de olduğu gibi tarikatlaştırmaya çalışmaları. Türkiye’de de bazı çevrelerin bu alanda çalışmalar yaptığını üzülerek görüyorum. Hatırlarsanız 1996 yılında Cennetin Kapısı (Heaven’s Gate) tarikatına mensup 36 kişi intihar etmişti. Niye? Çünkü bunlar ölünce bedenlerinin uzay gemisine alınacağına inanıyorlardı. Türkiye’de de bazı insanlar “uzaylılardan bilgi alıyorum” diyerek ortaya çıkıyor ve etraflarına topladıkları kişilerle tehlikeli ve bilimsellikten uzak birtakım şeyler yapıyorlar. Bu tehlikeli sonuçlar doğurabilir. Buna çok dikkat edilmesi lazım! Bunun dışındaki çalışmaları ben bir hazırlama aşaması olarak görüyorum. Uzaylılar hakkında gerçekleri açıklamayan devletlerin çabasına karşın prototip bir uzaylı tipinin artık yavaş yavaş şekillenmeye başladığını ve bunun reklamlarda veya filmlerde kullanıldığını görüyoruz.”
       <br/>
       <br/>
       Acaba Akdoğan’ın dediği gibi Türkiye’de bu tür UFO tarikatları var mı? Yaptığımız araştırmalar Akdoğan’ı haklı çıkardı. Dünya Kardeşler Birliği adı altında faaliyet gösteren bir dernek gerçekten de tam anlamıyla bir UFO tarikatı gibi gözüküyor. Sirius gezegeninde yaşadıklarına inandıkları kendi ifadeleriyle ‘büyük biraderler’, yani UFO’lar, dünyamızı sürekli koruyup gözetiyorlar. Dünya Kardeşler Birliği’nin özellikle gelir düzeyi yüksek kesimlerden İstanbul, İzmir, Ankara gibi büyük şehirlerde binlerce üyesi bulunuyor.
       <br/>
       <br/>
       Gerçekten de UFO konusuna ilgi duyan insanların genelde boş vakti çok olan veya ekonomik açıdan üst gelir kesiminden insanlar olduğu görülüyor. Haktan Akdoğan da kendisi veya Batı toplumu için böyle bir genelleme yapılmasının doğru olacağını belirtirken, Türkiye’de de bu konuya büyük bir ilgi olduğunu savunuyor: “Bugün taksi şöfüründen manavına veya ne bileyim bakkala kadar bir çok insanın bu konuya ilgi duyduğunu görüyoruz. 1996 yılında ABD’den geldiğim zaman bu konuya bu kadar büyük merak duyanların sayısı oldukça azdı ama şimdi gerek yaptığımız tv programları ve gerekse faaliyetlerimiz sayesinde çok sayıda insanın ilgisini uyandırmayı başardığımıza inanıyorum.”
       <br/>
       <br/>
       Genelkurmay ve MİT gerçekleri saklıyor!
       <br/>
       <br/>
       “Gizli dosyalar” dizisinin her bölümünde ajanlarımızın araştırmaları bilinmeyen eller tarafından kapatılır ve olaylar örtbas edilir. Gizli servislerin, bilinmeyen canlıların, paranormal olayların yaşandığı gizemli bir dünya içinde Türk gizli servisinin ve silahlı kuvetlerinin de bir rolü var mıydı acaba? Akdoğan bunu şöyle cevaplandırıyor: “Geçen yıl düzenlediğimiz kongreye iki tane korgeneral katılmak istedi ve bunun için emir subaylarını bize gönderdi. Hatta bunlardan bir tanesi şu anda ordu komutanı. Yine bu dönemde bizimle görüşmek için Ankara’dan özel bir tim geldi. Bu konuya en çok ilgi gösteren birim doğal olarak Hava Kuvvetleri. Çünkü hava sahasının ihlali söz konusu, bunun dışında MİT ‘in bir UFO dairesi olduğunu biliyoruz (Tanımlanamayan Uçan Cisimleri Araştırma Birimi). 1996 yılında yaşadığım bir hadise kesin konuşmama neden oluyor. Bu dönemde Kara Kuvvetlerinden bir general beni aradı ve benden yaptığım programı kesinlikle devam ettirmemi istedi. “Paşam dedim sizin pozisyonunuz bunu açıklamaya daha müsait değil mi?” dedim, “Bu sistem böyle işliyor ve bunu benim açıklamam mümkün değil” dedi. Politikacıları geçersek çünkü onlar 2—3 yılda bir değişiyor ama istihbaratçılar, askerler bunun ne demek olduğunu çok iyi biliyorlar.”
       <br/>
       <br/>
       Sonuç olarak ‘UFO’lar hakkında konuşmak gerçekten çok keyifli çünkü herkesin bu konuya ilişkin anlatabileceği bir hikayesi var ama dikkatlerden kaçan çok önemli bir hususu bizzat Haktan Akdoğan’ın kendisi gözardı ediyor. Akılla evrenin boş olamayacağı çıkarımını yapan ufologlar, burada yaşayan canlılar hakkında nasıl oluyor da ellerinde kesin veriler olmadan bu kadar kesin konuşabiliyorlar acaba? Böylesi gizemli bir yazının sonunu X—Files dizisinin sloganıyla bitirmek sanırım en gerçekçi yorum olacak: “Gerçek oralarda bir yerlerde saklı...”
       <br/>
       <br/>
       ufuksanli@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14118), [web.archive.org (arşiv bağlantısı)](http://web.archive.org/web/20050302225004/http://www.aksiyon.com.tr:80/detay.php?id=14118)
