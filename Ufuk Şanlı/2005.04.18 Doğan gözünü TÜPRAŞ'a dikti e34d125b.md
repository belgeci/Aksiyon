# Doğan gözünü TÜPRAŞ’a dikti

*Ufuk Şanlı 2005.04.18*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060118085052im_/http://www.aksiyon.com.tr/resim/541/38.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Hollanda Bankacılık devi Fortis, Dışbank’ı satın alarak Türk piyasasında büyümeyi hedefliyor. Banka satışın karşılığında Doğan Grubu’na 1,1 milyar dolar ödedi.
  <br>
   Doğan Holding patronu Aydın Doğan geçen hafta bankacılık çevrelerinde uzun süredir konuşulan bir operasyonu onayladı
  </br>
 </font>
 <p>
  <font class="content">
   ve Dışbank’ın yüzde 89,34 hissesini 880 milyon Euro karşılığında Hollandalı finans devi Fortis’e sattı. Türk medyasının yaklaşık yüzde 60’ını elinde tutan Aydın Doğan, birçok yorumcuya göre yükselmek için safra attı. Grup, eline geçen nakitle özelleştirme sürecindeki TÜPRAŞ ve Telekom’a girerek, Petrol Ofisi ile elde ettiği ekonomik gücü artırma niyetinde.
   <br>
    <br/>
    1964’te Amerikan-Türk Dış Ticaret Bankası ismiyle kurulan Dışbank, Bank Of America’nın yüzde 20, bu bankanın İtalya’daki uzantısı Banca d’Amaricaed’ İtalia’nın yüzde 4 ve İş Bankası ortaklığı ile faaliyete geçti. Cumhuriyet tarihinin yabancı sermaye ortaklığı ile kurulan ilk bankası olan Dışbank, zamanla Amerikalı grubun sermaye artırımlarına katılmaması nedeniyle tamamen İş Bankası’nın denetimine geçti. İş Bankası Dışbank’ı 1994’te önce Lapis Holding’e sattı. Ancak Lapis taksitlerini ödeyemeyince İş Bankası bankayı geri aldı. Bunun üzerine İş Bankası Doğan Grubu’na 20 Kasım 1994’te Frankfurt şubesi kanalıyla yedişer milyon dolarlık iki kredi vererek bankayı alması için imkan sağladı. Doğan Grubu da bu krediyi peşinat yaptı ve 90 milyon dolara Dışbank’ı satın aldı.
    <br/>
    <br/>
    Aydın Doğan’ın o dönemde elinde sadece Milliyet gazetesi vardı. Daha sonra Hürriyet’i satın alan Doğan için banka, hem ciddi bir kazanç hem de sinir ucu oldu. Bankalar Kanunu kapsamında her yıl yapılan sermaye artırımları banka için sürekli problemdi. Özellikle Doğan Grubu’nun İş Bankası ile birlikte satın aldığı Petrol Ofisi nedeniyle üstlendiği borçlar bankanın mali yapısını olumsuz etkiledi. 2000 yılında 300 milyon dolar özsermayesi olan bankadan 200 milyon doların Petrol Ofisi’nin satın alınması için kullanılması bankayla ilgili iddiaları ayyuka çıkardı. Banka ile hem kaynak sağlama hem de uluslararası piyasalardan hazine garantisi ile daha uygun şartlarda borçlanma imkanına kavuşan Doğan, sonuna kadar dayandı ve bankasını gönül rızasıyla satan ilk basın patronu olarak tarihe geçti.
    <br/>
    <br/>
    Banka-medya ilişkisine bakıldığında bunun anlamı daha iyi anlaşılıyor. İşadamı Cavit Çağlar’la birlikte Etibank’ı satın alarak bankacılık macerasına atılan Sabah Grubu, 27 Ekim 2000’de BDDK’nın bankaya el koymasıyla sarsılmıştı. Etibank’ın TMSF’ye devri ile birlikte grup, bankacılık sektöründen zorunlu olarak çekilmişti. Başta Sabah olmak üzere atv’nin de sahibi olan Medya Grubu halen Etibank borçlarının tasfiyesi konusunda TMSF ile anlaşmaya çalışıyor.
    <br/>
    <br/>
    Bir diğer güçlü medya patronu Erol Aksoy İktisat Bankası’nın Fon’a devri ile hem medyadan hem de mali sektörden çekilmek zorunda kaldı. Show TV, CINE 5, radyolar ve bir dönem Hürriyet’in de yüzde 25 ortağı olan Aksoy, şimdi 3 milyar dolara ulaşan borçlarını ödemeye çalışıyor.
    <br/>
    <br/>
    Türk basınının bir diğer önemli oyuncusu Uzanlar da İmar Bankası’nda ortaya çıkan skandal sonrasında medya sahnesinden çekilmek zorunda kaldı. Star Gazetesi, Star TV, Kral TV ile Türkiye’nin dinlenme oranları en yüksek radyoları Metro FM, Joy FM, Radio Blue TMSF’nin kontrolüne geçti ve yeni sahiplerini bekliyor.
    <br/>
    <br/>
    ‘Hem medya hem banka patronu’ kimliği taşıyan Mehmet Emin Karamehmet de Pamukbank’a el konulması ile “banka sahibi medya patronu” hüviyetini kaybetti. Bundan sonra bankacılık yapamayacak olan Karamehmet, yönetim ve denetim hakları TMSF’ye geçen, sadece temettü hakkını kullanabildiği Yapı Kredi Bankası’nı Koç’a satmak üzere pazarlıklara devam ediyor.
    <br/>
    <br/>
    Şimdi “hem medya hem banka sahibi” sıfatını omuzlarında taşıyan bir tek Doğuş Grubu kaldı. Garanti Bankası’nın sahibi Doğuş Grubu, NTV ve CNBC-e ile özellikle mali piyasalarda ciddi bir etkinliğe sahip.
    <br/>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20913), [web.archive.org (arşiv bağlantısı)](http://web.archive.org/web/20060118085052/http://www.aksiyon.com.tr:80/detay.php?id=20913)
