# İstifalar devlet terbiyesine aykırı

*Ufuk Şanlı 2006.03.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çiller döneminin Merkez Bankası Başkanı Yaman Törüner, toplu istifaların belli güç odaklarının bankaya müdahalesi olduğu görüşünde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070406174549im_/http://www.aksiyon.com.tr/resim/590/69.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye, görev süresi 13 Mart'ta sona eren Merkez Bankası’nın eski başkanı Süreyya Serdengeçti'nin yerine atanacak isme kilitlendi. Serdengeçti'nin görev süresinin uzatılması için belirli çevreler tarafından yapılan çağrıları dikkate almayan hükümet, başkan ile yollarını ayırdı. Cumhuriyet tarihinin yirminci Merkez Bankası başkanını atamak için son derece sessiz hareket eden AK Parti hükümeti yeni gelecek ismi kendi bakanlarından bile sakladı. Boş bir kararnameye atılan imzaları Cumhurbaşkanı Ahmet Necdet Sezer'e takdim eden Devlet Bakanı Ali Babacan'ın düşünülen ismi şifahen söylemesiyle başlayan bekleme süreci hâlâ sürüyor. Gelişmeleri yakından izleyen Merkez Bankası’nın eski başkanlarından Yaman Törüner, başkanları yeniden atamanın veya yolları ayırmanın hükümetin tercihi olduğunu ve buna saygı duyulması gerektiğini vurguluyor: "Kaldı ki hükümet 2002'den beri önceki iktidar döneminde atanan bir isimle devam ederek bu konuda büyük bir olgunluk gösterdi."
   <br>
    <br>
     BAŞARIDA HÜKÜMETİN PAYI BÜYÜK
     <br/>
     <br/>
     Başkanlık görevine atandığında yüzde 50'lerde seyreden enflasyonu tek başına tek haneli rakamlara indiren isim olarak takdim edilen Serdengeçti'nin başarısında hükümetin büyük payı olduğunu anlatan Törüner, "Başarılıydı çünkü IMF programı vardı ve yeni gelen hükümet IMF'nin öngördüğü hedeflere uygun hareket etmişti. Ama bankanın temel görevi olan fiyat istikrarını sağlama ve sürdürme konusunda son derece başarısızdı. Bütün bunları bilmeden yapılacak bir değerlendirme göz boyamaktan öteye gidemez." diyor.
     <br/>
     <br/>
     Peki, Merkez Bankası'nda yaşanan toplu istifalar ne anlama geliyor? Deneyimli bankacıya göre bankanın karar organlarını felç eden toplu istifalar banka tarihinde bir ilk. Merkez Bankası'nda başkan ayrılınca yardımcılarının aynı anda ayrılmaması gerektiğini hatırlatan Yaman Törüner, "Bankanın geleneklerine göre başkan yardımcıları hemen görevlerini bırakmaz ve bir süre yeni gelen başkanla çalışmaya devam eder. Eğer anlaşamayacaklarını anlarlarsa o zaman ayrılırlar. Şimdiye kadar bütün Merkez Bankası başkanları için ya da Merkez Bankası’ndaki değişiklikler için bu iş böyle oldu; çünkü sürekliliği olan bir kurumun tüm makamlarının bir anda boşaltılması akıllıca bir davranış olmadığı gibi, sorumlu bir davranış da değildir." diyor.
     <br/>
     <br/>
     Ancak Serdengeçti'nin yardımcıları Fatih Özatay ve Şükrü Binay daha yeni başkan belli ol madan görevlerinden istifa etti. Bir diğer başkan yardımcısı Sedef Ayalp ise Serdengeçti emekli olmadan istifa ederek devlet geleneğinde eşine pek rastlanmayan bir uygulamaya imza attı. Bu gelişmeler Merkez Bankası’nı yakından izleyenlerin aklına tek bir soru getirdi: "Acaba bürokratlar toplu istifalar ile hükümete karşı kazan mı kaldırmıştı?" Yaman Törüner, bu soruya önce "evet, olabilir" diyor: "Kazan kaldırma olarak algılamak mümkündür. Ancak bu durumda akla şu soru gelir. Acaba böyle bir karar neden alındı? Birtakım güç odakları bu arkadaşları önce banka yönetimine yerleştirdi, daha sonra da istifa ettirdi. Buna bir bakmak lazım. Bu kişilerin bir arada ayrılmamaları gerekirdi; çünkü sorumlulukları ve devlet terbiyeleri bunu zorunlu kılıyordu."
     <br/>
     <br/>
     İstifaların ardından banka yönetimine kadro atamak için harekete geçen hükümet ciddi bir dirençle karşılaştı. Özellikle bürokratların özel hayatları ve eşlerinin başörtülü olması tartışmaya açıldı. Törüner'e göre, bir insanın eşinin kapalı olması yüzünden atamanın yapılmaması gibi bir durum söz konusu olamaz. Devlette liyakat önemlidir. Mesleki ve bürokratik tecrübeler öne çıkar. Bunun için insanların eşlerinin değil, liyakatli olup olmadıklarının konuşulması daha sağlıklıdır. Törüner, bu noktada banka yönetimi için hükümetin belirleyip Cumhurbaşkanına sunduğu dört başkan yardımcısının da eşleri başörtülü kimselerden seçilmesinin hükümetin elini zayıflattığı görüşünde. Ona göre bir renklendirme yapılabilir ve bazı üyeler farklı dünya görüşlerinden veya en azından eşi başörtülü olmayan kişilerden seçilebilirdi. Törüner, Cumhurbaşkanı Ahmet Necdet Sezer'in atama konusunda hâlâ kararsız davranmasının ülke ekonomisi açısından büyük risk taşıdığını hatırlatıyor.
     <br/>
     <br/>
     Şubat 2001 krizi sonrasında Dünya Bankası'ndan 'kurtarıcı' olarak çağrılan Kemal Derviş'in ilk icraatlarından biri de Merkez Bankası'na özerklik sağlayan bir yasal düzenleme çıkartmak oldu. Törüner'e göre 'Özerk Merkez Bankası' söylemi bir slogandan ibaret: "Türkiye'de Merkez Bankası'nın özerkliği veya özgürlüğü söz konusu olamaz. Neden? Çünkü bankasının yüzde 55'i Hazine'nin kontrolünde. Hazine, Merkez Bankası yönetimini ibra eder, el kaldırır ve sahip olduğu güçle isterse otomatik olarak başkanı düşürebilir." Dolayısıyla bankanın para politikalarının belirlenmesinde 'tek yetkili' olduğu iddiaları da havada kalıyor. "Merkez Bankası para politikasını oluştururken maliye ve hazinenin politikalarıyla uyumlu hareket etmek zorundadır. Demek ki özerkliği veren yasalar değil, hükümetin izlediği politikalardır." diyen Törüner, bankayı bağımsız kılan gücün de bu iki kurum olduğunu vurguluyor.
     <br/>
     <br/>
     BAŞKAN DEĞİŞSE DE PARA POLİTİKASI DEĞİŞMEZ
     <br/>
     <br/>
     Bu anlamda eski başkan Serdengeçti'nin çok şanslı bir başkan olduğunu hatırlatarak, "Merkez Bankası tarihinin en özerk dönemini bu hükümetle yaşadı; çünkü bütçe açıkları azaldı, maliyenin gelirleri arttı. Dolayısıyla bankanın üzerindeki yükler asgariye indi. IMF ile 1999'dan bu yana yürütülen programın bu başarıda büyük rolü vardır, bunu kabul etmek gerekiyor." diyor.
     <br/>
     <br/>
     Merkez Bankası'nın özerkliği konusunda hassas davranan çevrelerin bir taraftan sanayicilerin kur konusundaki taleplerinin değerlendirilmesini istemeleri ciddi bir çelişki oluşturuyor. TİM Başkanı Oğuz Satıcı'nın önderliğindeki "Kur Lobisi" YTL'nin aşırı değerli olmasından yakınarak, Merkez Bankası’nın kurun yükselmesine yönelik hamleler yapmasını istiyorlar. "Serbest pazar ekonomisinin" ruhuna ve uygulanan kur politikalarına aykırı bu talepleri eski başkan Serdengeçti sert bir dille reddediyordu. Serdengeçti sonrasında gelecek başkanı bekleyen en önemli sorun olan 'kur' meselesinde ciddi bir politika değişikliği beklemediğini söyleyen Törüner, bunun IMF ile yürütülen ekonomik programdan taviz vermek anlamına geleceğini söylüyor. IMF ile 2007'ye kadar yolların ayrılmayacağını hatırlatarak, bu konudaki kararı başkanın değil, başbakanın vereceğini dile getiriyor.
     <br/>
     <br/>
     VEKİL OLAN BAŞKAN OLMADI
     <br/>
     <br/>
     Cumhurbaşkanı Sezer'e sunulan ismin Başkan Yardımcısı Erdem Başçı olduğu ileri sürülmüştü. Ancak Sezer'in geçen hafta başında kendisine sunulan kararnamede Başçı'nın adının yazmadığını açıklaması Ankara'yı ve mali piyasaları karıştırdı. Başçı'nın adının kararnamede yer almamasını hükümetin muhtemel bir vetoyu engelleme hamlesi olarak algılayanlar olduğu gibi, gerçek adayın başkası olduğuna yorumlayanlar da oldu. Yaman Törüner, banka tarihinde zaman zaman bu tür olayların yaşandığını hatırlatıyor: "Ben ayrıldıktan sonra Merkez Bankası 3,5 yıl vekille idare edildi, sonra Gazi Erçel atandı. Daha önce de mesela Rüştü Saraçoğlu döneminde Zekeriya Yıldırım vekil olarak atanmıştı. O da uzunca bir süre vekâlet etti. Vekâlet dönemleri var ve çok enteresan bir şey de var. Vekâleti kim yapıyorsa onun ataması yapılmıyor."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23708), [web.archive.org (arşiv bağlantısı)](http://web.archive.org/web/20070406174549/http://aksiyon.com.tr:80/detay.php?id=23708)
