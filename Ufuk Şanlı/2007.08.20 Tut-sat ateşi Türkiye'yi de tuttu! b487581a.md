# Tut-sat ateşi Türkiye’yi de tuttu!

*Ufuk Şanlı 2007.08.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ABD’de yüksek riskli mortgage kredilerinin tetiklediği küresel yangın, tüm dünyaya yayılıyor. İlk tespitlere göre 5 trilyon dolarlık zarara sebep olan bu ateş, Türkiye  ekonomisinde de önemli kayıplara yol açtı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211120618im_/http://www.aksiyon.com.tr/resim/663/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Her şey üç hafta önce bazı Amerikan konut kredisi şirketleriyle BNP Paribas’ın fonlarında likidite problemi yaşanmasıyla başladı. Konut kredilerine dayalı özel fonların, emlak fiyatlarında düşüş yaşanacağı endişesiyle başlayan çıkışları engellemek için nakit varlıklarını fiyatına bakmaksızın satması krizi daha da derinleştirdi. Dünya ekonomisinin fay hatlarından birisi olan ABD emlak sektöründe yaşanan bu gelişmenin yanı sıra diğer büyük fay kırığı olan “Hedge fonları”nın da çatırdamaya başlaması küresel bir krize zemin hazırladı. Riskli alanlara yatırım yaparak büyük kazançlar elde etmesiyle ünlü Hedge fonlarının ABD borsasından çıkmaya başlamasıyla kriz giderek yayıldı ve ardından dünyanın her yerinden felaket haberleri gelmeye başladı. Önce Londra, Frankurt, Amsterdam Tokyo, Avustralya borsalarından olumsuz haberler geldi. Ardından gelişmekte olan ülkelerin piyasaları tepetaklak oldu.
   <br>
    <br>
     20 GÜNDE 4,5 TRİLYON DOLAR
     <br/>
     <br/>
     Yangının büyüdüğünü gören ABD, Avrupa, Japonya ve Avustralya merkez bankaları ateşi söndürmek için piyasaya 330 milyar dolar aktardılar. Bu müdahale, ateşi söndürmeye yetmese de en azından kontrol altına aldı. Bu süreçte dünyanın en büyük borsalarından biri olan Japon Nikkei yüzde 5,4 değer kaybetti ve son 7 yılın en büyük günlük düşüşünü yaşadı. Diğer Asya borsalarında benzer sahneler yaşandı ve ortalama değer kaybı yüzde 3-5 düzeyinde gerçekleşti. Sonunda yangın kontrol altına alındı; ancak geride bıraktığı tahribat büyüktü. Uluslararası haber ajansı Bloomberg’in hesaplamalarına göre geçtiği her yeri enkaza çeviren bu dalgalanmanın ilk 20 günlük faturası 4,5 trilyon dolara ulaşırken, sadece New York borsasında endeksin bir puan aşağıya inmesiyle 350 milyar dolarlık zarar ortaya çıkmıştı.
     <br/>
     <br/>
     Bu büyük sarsıntıdan 22 Temmuz seçimleri sonrasında coşan İstanbul Menkul Kıymetler Borsası da payına düşeni aldı. Seçimden kısa bir süre sonra 55 bin 600 puanı gören endeks üç hafta içinde yüzde 20 gibi tarihî bir düşüş yaşadı. Borsa şirketlerinin değeri 23 Temmuz’da 274,2 milyar dolardan 194,7 milyar dolara geriledi. İlk 100 şirketin değer kaybı ise korkunçtu: 68,3 milyar dolar. Yaşanan bu süreçte Güney Kore’nin ardından en çok değer kaybeden ikinci borsa olan İMKB,  cuma günü 46.576 puandan kapandı. Ulusal 100 Endeksi’nin bir önceki güne göre  yüzde 4,73 değer kazanması borsanın yeniden toparlanmaya başladığının işareti olarak yorumlansa da endişeler hâlâ sürüyordu. Geçen sene Mayıs-Haziran döneminde yaşanan sert düşüşleri hatırlayanlar iki durumu da karşılaştırarak geleceğe dair öngörülerde bulunuyordu. Sabancı Holding Finansal Hizmetler Grubu Başkanı Akın Kozanoğlu dalgalanmanın geçen yıl Mayıs-Haziran’da yaşanandan çok daha ciddi boyutlarda olduğunu söylerken “Bu beni biraz endişelendiriyor; ama bunun çok uzun süreğini, çok vahim neticelere ulaşacağını pek zannetmiyorum.” yorumunu yapıyordu. Merrill Lynch Avrupa, Orta Doğu ve Afrika Bölgesi Makro Ekonomik Araştırmalar Bölümü eski başkanı, AK Parti Gaziantep Milletvekili Mehmet Şimşek de “Dışarıda ciddi bir fırtına var.” diyerek durumu teyit ediyor;  ama hemen arkasından ekliyordu: “Türk mali piyasaları dünya ile bütünleştiği için kaçınılmaz olarak süreçten etkileniyor; ancak geçmişe oranla Türkiye’nin temelleri bugün çok daha sağlam. Bu nedenle geçmişe oranla daha az etkileneceğimize inanıyorum.”
     <br/>
     <br/>
     MERKEZ BANKASI İŞ BAŞINDA
     <br/>
     <br/>
     Bu sarsıntının beklenenden daha az hasarla atlatılmasında geçen krizde olduğu gibi Merkez Bankası (MB) kritik bir rol oynadı. 2006 Mayıs’ındaki dalgalanmada aldığı pozisyon ve sergilediği kararlı duruşla krizin savuşturulmasında büyük rol oynayan MB, kriz sonrasında kısa vadeli faiz oranlarını yüzde 17,5 seviyesine çekmiş ve o günden bu yana pozisyonunu korumuştu. Merkez Bankası Başkanı Durmuş Yılmaz ve ekibi yaşanan son çalkantıda da sıkı duruşunu muhafaza ederek hayati önemi haiz bono cephesini korumayı başardı. Surda yeni bir gedik açılmasına müsaade etmeyen bu strateji sayesinde Türkiye kritik süreçten en az etkilenen piyasalardan biri olmayı başardı.
     <br/>
     <br/>
     Bazı basın yayın organlarının durumdan istifade ederek, sarsıntının sebebini Çankaya Köşkü’ne Abdullah Gül’ün aday olmasıyla ilişkilendirmek istemesi ise uzmanlar tarafından şüpheyle karşılandı. Bizim Menkul Değerler Portföy Yönetimi Müdürü Avşar Sungurlu, iddiaların aksine süreçte dış faktörlerin baskın olduğu görüşünde. “Evet, Türkiye’nin diğer gelişen pazarlara göre kaybı daha yüksek olmuştur, ancak seçim öncesi dönemde Türkiye borsasındaki çıkışın diğer borsalara nazaran daha çok olmasının da bunda etkisi büyük.” diyen Sungurlu yabancıların yurtdışı kredilerini kapatmak amacıyla yaptıkları satışların da bu dalgalanmayı körüklediğine dikkat çekiyordu.
     <br/>
     <br/>
     BAHAR HAVASI SONA MI ERDİ ?
     <br/>
     <br/>
     Sungurlu’nun dikkat çektiği bir diğer önemli nokta da; emlak piyasasındaki problemlerin yaklaşık iki yıldır farkında olan Amerikalı denetim otoritelerinin sorunun çözümüne ilişkin hiçbir adım atmamasıydı. Sungurlu’nun bu tezi Wall Street Journal gazetesinde yayınmlanan bir habere de konu oluyor, Moody’s ve Standard &amp; Poors gibi saygın kredi derecelendirme kuruluşlarının gayrimenkul şirketlerine taşıdıkları büyük risklere rağmen yüksek kredi notu vermesinin işlerin çığırından çıkmasına sebep  olduğu ifade ediliyordu. Gazeteye göre toplam 1,1 trilyon dolara ulaşan yüksek riskli konut kredileri piyasalarını gerçekten farklı olarak, oldukça olumlu bir tabloyla sunan kredi derecelendirme şirketleri krizde ciddi anlamda sorumluluk sahibiydi ve her şey göz göre göre gerçekleşmiş; ancak kimse bir şey yapmamıştı. Dalgalanmanın kaynağı ABD olmasına rağmen faturanın bu ülkedeki tut-sat (mortgage) piyasasına yatırım yapan Avrupa bankaları tarafından ödenmesinin de etkisiyle olsa gerek, Avrupa Komisyonu, “sorunlar konusunda kamuoyunu uyarmakta çok yavaş davrandıkları” gerekçesiyle kredi derecelendirme kuruluşları hakkında inceleme başlatıldığını açıkladı. Tam bu dönemde Fransa Cumhurbaşkanı Nicolas Sarkozy’nin sanayileşmiş 7 ülkenin oluşturduğu G-7’ye, uluslararası bir ‘kredi darlığı’nı önceden tespit edecek bir ‘alarm sistemi’ kurulması çağrısında bulunması oldukça anlamlıydı. Sarkozy’nin benzer bir krizin tekrar yaşanmaması için daha etkin bir izleme yapılması önerisi ise birçok kişi tarafından ‘bir dönemin kapanışı’ olarak yorumlandı.
     <br/>
     <br/>
     Sebepler ne olursa olsun yaşanan bu son olayla ‘her güzel şey bir gün biter’ sözü bir kere daha doğrulanmış oldu. 2002’den beri özellikle gelişmekte olan ülkelerin piyasalarında esen bahar havası artık sona erdi ve herkes bu gerçeği anladı. Artık küresel yatırımcılar olarak tanımlanan büyük bankalar, hedge ve emeklilik fonları, sigorta şirketleri gibi kurumsal yatırımcıların ceplerini dolduran güzel hava, yerini soğuk rüzgârlara bırakıyordu. Düşük faizli piyasalardan borçlanarak yüksek getiri sağlayan piyasalara yatırım anlamına gelen ‘carry trade’lerde yaşanan çözülmeyi bu sürecin başlangıcı olarak yorumlayan uzmanlar, kasalarında tuttukları trilyonlarca doları büyük getiri sağlayacağını düşündükleri alanlara ve ülkelere yatıran ‘para sihirbazları’ için artık bir devrin kapandığı görüşünde.
     <br/>
     <br/>
     AMERİKA HAPŞIRACAK, DÜNYA GRİP OLACAK!
     <br/>
     <br/>
     Global Menkul Değerler Stratejisti Arzu Odabaşı, uluslararası piyasalarda artık bir güven bunalımının ortaya çıktığını belirterek, bu durumun likiditeye yönelik endişeleri de beraberinde getirdiğine dikkat çekiyordu. Bu aşamada bütün yatırımcıların risk algılamalarını yeniden gözden geçirmek durumunda kalacağını söyleyen Odabaşı, “Son 4 yıldır devam eden likidite bolluğu içerisinde son derece yüksek seviyedeki risk alma iştahının törpülenmesi ve tüm varlık fiyatları için yeniden bir fiyatlama yapılması gereği ortaya çıkmıştır.” değerlendirmesinde bulunuyordu.
     <br/>
     <br/>
     Yaşanan son olaylar, Amerika’nın hapşırması halinde tüm dünyanın gripten yatağa düşeceğini bir kere daha gözler önüne serdi. Küreselleşmenin doğal bir sonucu olarak yorumlanan bu durumun gelecekte başka ne gibi sürprizlere gebe olduğunu bekleyip hep birlikte göreceğiz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28187), [web.archive.org (arşiv bağlantısı)](http://web.archive.org/web/20071211120618/http://www.aksiyon.com.tr/detay.php?id=28187)
