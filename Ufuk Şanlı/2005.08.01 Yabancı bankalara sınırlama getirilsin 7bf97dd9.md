# Yabancı bankalara sınırlama getirilsin

*Ufuk Şanlı 2005.08.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yabancı bankalara karşı olmadıklarının altını çizen İSO Başkanı Tanıl Küçük, buna karşın kontrolün yabancılara bırakılmaması gerektiğine dikkat çekiyor. Küçük, “Sektörün yabancılaşması kabul edilebilir ancak bunun belirli bir oranda olması yani bir anlamda sınırlandırılması gerekir.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070809172128im_/http://www.aksiyon.com.tr/resim/556/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türk sanayi kesiminin nabzını tutan en etkili sivil toplum örgütü İstanbul Sanayi Odası’nın (İSO) başkanı Tanıl Küçük, finans sektöründe yaşanan gelişmeleri yakından izleyen bir isim. Sanayi kesimi ile finans kesimi arasındaki ilişkiyi kaderleri birbirine bağlı iki insan arasındaki ilişkiye benzeten Küçük, bu anlamda sektördeki mülkiyet değişiminin kendileri açısından büyük önem taşıdığını vurguluyor. Yabancı sermayeli bankalara karşı olmadıklarının altını çizen İSO Başkanı Küçük buna karşın piyasanın kontrolünün de yabancılara bırakılmaması gerektiğine dikkat çekiyor. Türkiye’nin, kalkınabilmesi için yabancı sermayeye her zaman ihtiyaç duyduğunu anlatan Küçük, buna karşın bazı sektörlerin tamamen yabancıların eline geçmesinin birtakım zafiyetler doğuracağı kanaatinde. Türk ekonomisinin son yıllarda yakaladığı olumlu tablonun muhafaza edilmesi halinde daha fazla yabancı yatırımcının Türkiye’ye yöneleceğini vurgulayarak, çok önemli adımlar atıldığını; ancak yapılması gereken daha çok iş olduğunu belirtiyor.
   <br>
    <br>
     —Genel anlamda Türk ekonomisinin son durumunu nasıl görüyorsunuz?
     <br/>
     <br/>
     Makro ekonomik dengelerin sağlanması anlamında Türkiye son üç yıldan bu yana çok ciddi bir yol aldı. Enflasyonla mücadelede çok ciddi bir başarı var. Aynı şekilde faizlerde ciddi gerileme sağlandı. Yabancı sermaye yatırımlarını çekebilmesi için birtakım olumlu çalışmalar oldu. Bu anlamda ben 2005 yılının ülkemiz açısından büyük önem taşıdığını söyleyebilirim.
     <br/>
     <br/>
     —2005’i önemli kılan husus nedir?
     <br/>
     <br/>
     Türkiye’nin kronik sorunlarından biri olan işsizliğin azalmasına büyük katkı sağlayacak doğrudan yabancı sermaye yatırımlarının ülkemize çekilmesi ve önümüzdeki yıllarda bunların hayata geçirilmesi için bu yıl büyük önem taşıyor. Yapılan araştırmalar ülkemizin sahip olduğu potansiyel büyüme oranının yüzde 7—8 civarında olduğunu göstermektedir. Bu ülkenin artık hak ettiği yerlere gelebilmesi için önümüzdeki yıllarda kesintisiz ve en az potansiyeli nispetinde büyümesi gereklidir. Bu anlamda biz içinde bulunduğumuz yılı ve sonrasını büyüme hedeflerinin gerçekleştirmesi için adımların atılacağı yıl olarak görüyoruz. Ancak bunları başardığımız takdirde ülke ekonomisinin gelişmesine ciddi katkı sağlayacak doğrudan yabancı sermaye yatırımlarını ülkemize çekmeyi başarabiliriz.
     <br/>
     <br/>
     —Ekonomideki olumlu tablo sanayi kesiminde neleri değiştirdi?
     <br/>
     <br/>
     Geçen hafta 500 Büyük Sanayi Kuruluşu listemizi açıkladık. Bu çalışmayı hazırlarken ekonominin ne kadar iyiye gittiğini gözlemleme imkânı bulduk. Göze çarpan ilk şey şirketlerin üretimden doğan satışlarının artması, kârlılıklarının ciddi oranda büyümesi oldu. Şirketlerin faaliyet dışı gelirlerinde ciddi bir azalma olması çok ama çok önemlidir. Faaliyet dışı gelirlerin satışlar içindeki payı 2001 yılında yüzde 8,7 iken 2004 yıl sonu itibarıyla bu oran yüzde 2,4’e geriledi. Faaliyet dışı gelirlerin bir alt kalemi olan faiz gelirlerinde de reel faizlerde yaşanan düşüşe bağlı olarak ciddi bir gerileme yaşandı ve 2001 yılında faiz gelirlerinin toplam satışlara oranı son üç yılda yüzde 3’lerden 0,8’lere geriledi. Sanayici artık esas işinden yani üretimden para kazanmaya başladı.
     <br/>
     <br/>
     —Türk ekonomisi son üç çeyrektir büyüyor. Bu büyümenin kalıcı ve sürdürülebilir hale gelmesi için yapılması gerekenler nelerdir?
     <br/>
     <br/>
     Sanayici üzerine düşeni yapmakta ve üretime odaklanmaktadır.Bu anlamda yerli üreticilerin globalleşen dünyada rekabet güçlerinin artırılması için hükümetin atması gereken adımlar var. Mesela enerji fiyatları bugün hâlâ bizler için ciddi bir maliyettir. Hâlâ sosyal güvenlik reformu gerçekleşmedi. Ekonomik İşbirliği ve Kalkınma Teşkilatı (OECD) verilerine baktığımız zaman en yüksek prim ve vergi yükünün Türk sanayicilerin omuzlarında olduğu görülecektir. Yine kayıt dışı ekonomi bizim rekabet gücümüzü zayıflatmaktadır. Rakamlar son 12 senede dolaylı vergilerin yüzde 10,5’lerden yüzde 32’ye fırladığını yani üç misli bir artışın olduğunu gösteriyor. Bugün vergi gelirleri içinde dolaylı vergilerden elde edilen gelirler her sene daha çok artmakta ve toplam vergi gelirlerinin yüzde 74’ünü oluşturmaktadır. Prim ve vergi yükleri toplandığı zaman OECD ülkeleri içinde en zor şartlarda üretim yapan sanayicilerin Türkler olduğu açıkça ortaya çıkmaktadır. Artık dünyada büyük balığın küçük balığı yuttuğu dönem sona erdi. Hızlı balığın büyük balığı yuttuğu döneme doğru süratle ilerliyoruz. Bu anlamda hükümetten, üretim ve istihdam sağlayan insanların ihtiyaçlarının karşılanmasının ertelenmemesini istiyoruz.
     <br/>
     <br/>
     —Bu anlamda kurda yaşanan düşüş rekabet gücünüzü nasıl etkiliyor?
     <br/>
     <br/>
     Baktığımız zaman kur konusunda yapılabilecek çok fazla şey olmadığı açıkça görülüyor. Kur ihracatta önemli elbette ama tek önemli enstrüman değil. Burada esas olan devletin ürettiği mal ve hizmetlerde rekabet ettiğimiz ülkelerle eşit şartların sağlanmasıdır. Bu anlamda enerji maliyetlerinin aşağıya çekilmesi ve kayıt dışı ekonomi ile mücadele konusunda atılacak ufak adımlar bile çok önemli kazançlar sağlayacaktır. Malumunuz Türkiye’nin ihracatının yüzde 55’i AB üyesi ülkelere gerçekleşiyor. Euro/dolar paritesinde ilk başlarda AB para birimi lehine esen rüzgâr sebebiyle sanayiciler uzun süre kur meselesinde seslerini yükseltmedi. Lakin zaman içinde Euro’da meydana gelen değer kaybı bugün bu sorunu ciddileştirdi. Dediğim gibi döviz kuru önemli ancak yapabileceğiniz çok şey olmadığı zaman, yapabileceklerinize odaklanmanız gerekiyor.
     <br/>
     <br/>
     —Geçtiğimiz yıl yüzde 10 gibi tarihî bir büyümeye imza atan Türk ekonomisinde çok tartışılan hususların başında işsizlik geliyor. Bu kadar büyüyen bir ekonomide işsizlik neden aynı hızla azalmadı?
     <br/>
     <br/>
     Sanayi kesiminde verimlilik ve kapasite kullanımı oranlarının artması büyümeye karşın işsizliğin azalmamasının temel sebebidir. 500 Büyük Sanayi Kuruluşu çalışması da bu durumu test etmemizi sağladı. 500 bin çalışanın görev yaptığı bu kuruluşların üretim ve gelirleri hesaplandığı zaman ciddi bir artış olduğunu, buna karşın bu işletmelerin sadece 12 bin 238 yeni çalışanı kadrolarına dahil ettiğini gördük. Sanayi istihdam sorununun çözümünde önemli bir adrestir ancak tek başına yeterli değildir. İstihdam sorununun çözümü için ülkemiz diğer sektörlerde de arayışlara girmeli ve bir strateji kapsamında alternatifler geliştirmelidir. Küreselleşme bağlamında ele alırsak görülecektir ki bu sorun sadece ülkemizin değil, AB ve Amerika’nın da en önemli sorunudur.
     <br/>
     <br/>
     —İşsizliğin azalmasına yönelik süreç ne zaman başlayacaktır? Sizin bu konudaki öngörüleriniz nedir?
     <br/>
     <br/>
     Ekonomideki sürdürülebilir büyümenin devam etmesi ve yatırım ortamının iyileştirilmesi halinde yabancı doğrudan yatırımların da gelmesiyle bu sorun önemli ölçüde çözülecektir. Şunu unutmamak gerekiyor; genç bir nüfusa sahip ülkemizde her yıl 800 bin genç insan istihdama katılıyor yani iş hayatına atılıyor. Eğer biz her yıl potansiyelimiz kadar büyümeyi başarırsak en azından bu insanların geleceğini kurtarmış oluruz. Bu sorun bugünden yarına çözülecek bir konu değil. Daha fazla büyümemiz gerekiyor.
     <br/>
     <br/>
     —Türk sanayi kesiminin iç riskler kadar uluslararası risklerle de boğuştuğunu görüyoruz. Çin mesela bu anlamda sanayimizi nasıl etkiliyor?
     <br/>
     <br/>
     Aşırı değerli YTL ithalat bağımlılığımızı artırıyor, özellikle mamul ürün imalatında kullanılan ara mallara yönelik ciddi bir ithalat patlaması yaşanıyor. Biz İSO olarak ithalatı düşünmeden öncelikle iç pazardan ara malların temin edilmesini ve kendi paramızla rakiplerimizin desteklenmemesi gerektiğini düşünüyoruz. Rekabet elbette önemli ancak iç pazarda yaşanan ciddi durgunluğu ancak bu şekilde aşabileceğimizi unutmamalıyız. Hükümet bu anlamda özellikle tüketim mallarına yönelik ciddi kontrole başladı. Çin tehdidine karşı bizim almamız gereken yegane önlem markalaşmak ve kalitemizi üst seviyelere çıkarmak olacaktır.
     <br/>
     <br/>
     —Rekabet edebilmek için Çin’e yerleşen ve yatırımlarını bu ülkeye kaydıran sanayicilerin sayısı her geçen gün artıyor.
     <br/>
     <br/>
     Kendi ülkemizde bu şartlar yaratılırsa insanlar neden ülkelerini terk etsin ve fabrikalarını bu ülkelere taşısın? Öncelikle bunun oluşturulması şart. Türkiye bir taraftan doğrudan yabancı sermaye yatırımlarını çekmeye çalışırken bir taraftan sermaye ihraç etmiş oluyor ama küresel ekonomide bir bakıyorsunuz rakipleriniz de orada. Dolayısıyla bu bir süreç...
     <br/>
     <br/>
     —Yabancı sermaye yatırımlarının Türkiye’ye çekilmesi konusunda hükümet ciddi arayışlar içinde. Sizce atılan adımlar ne kadar başarılı oldu?
     <br/>
     <br/>
     Ekonomik istikrarın sağlanması, yatırım ortamının iyileştirilmesi, özelleştirme çabalarının hızlanması, yabancı sermayenin Türkiye’ye olan ilgisinin artması sevindirici gelişmeler olarak karşımıza çıkmaktadır. Esas olan yabancı yatırımcıların ülkeye gelmesi, yatırım yapması, teknolojisini transfer etmesi ve istihdama katkı sağlamasıdır, ancak bunun dışında son dönemde büyük tartışma yaratan satınalma ve birleşmeler de önemli adımlardır.
     <br/>
     <br/>
     —Yabancıların finans sektöründeki etkinliğinin artmasını muhtemel yabancı sermaye yatırımlarının hazırlıkları olarak mı görmek gerekiyor?
     <br/>
     <br/>
     Yabancı sermaye elbette finans sektörüne de gelecek ama esas olan millî bankacılığımızın da güçlendirilmesidir. Türkiye’nin kendi millî bankacılığını güçlendirmesi ve rekabet koşullarını iyileştirmesi gerekiyor.
     <br/>
     <br/>
     —Bu benim sorumun cevabı değil ama...
     <br/>
     <br/>
     Bankacılık sektörünün belirli bir oranda yabancılaşması kabul edilebilir ancak altını çizerek söylüyorum. Bunun belirli bir oranda olması yani bir anlamda sınırlandırılması gerektiğini düşünüyoruz. Kendi millî bankacılığımızı güçlü tutmamız gerekiyor. Sektörün tamamen yabancıların kontrolünde olmaması ve rekabet eden millî bankaların daha güçlü bir yapıya kavuşturulması gerektiğine inanıyoruz.
     <br/>
     <br/>
     —Doğrudan yabancı sermaye yatırımlarının hız kazanması için bankacılık sektöründeki yabancı payının da artması gerektiğine ilişkin düşüncelere katılıyor musunuz?
     <br/>
     <br/>
     Uluslararası doğrudan yatırımların gelmesi için bizim yapmamız gereken idari ve hukuki reformların hayata geçirilmesidir. Daha sonra da rekabet ettiğimiz ülkelerle şartlarımızın aynı olması gereklidir. Vergi sistemi, sosyal sigortalar ve enerji maliyetleri aşağıya çekilmeden yabancı yatırımcılar gelmeyecektir. Finans kesimi önemlidir ancak asli unsur değildir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22256), [web.archive.org (arşiv bağlantısı)](http://web.archive.org/web/20070809172128/http://aksiyon.com.tr:80/detay.php?id=22256)
