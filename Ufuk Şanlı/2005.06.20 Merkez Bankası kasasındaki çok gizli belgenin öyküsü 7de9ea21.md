# Merkez Bankası kasasındaki çok gizli belgenin öyküsü

*Ufuk Şanlı 2005.06.20*

<div bgcolor="#FFFEF6">
 <font>
  <img border="0" height="1" src="/web/20060113115945im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113115945im_/http://www.aksiyon.com.tr/resim/550/64.jpg" vspace="5"/>
  </p>
 </font>
 <font class="content">
  Ecevit hükümeti Şubat 2001 krizinden 50 gün önce merkez bankası Gazi Erçel’i görevden almak istedi ancak bunu başaramadı. Erçel’in görevden alınmasını hangi güç engellemişti?Başbakanlık Teftiş Kurulu Başkanı kendisine sunulan dosyayı dikkatle inceledi. Ülkenin en önemli bürokratı hakkında müfettişlerinin kaleme aldığı raporu tekrar tekrar okudu ve raporun içeriğini düşündü.
 </font>
 <p>
  <font class="content">
   Ülke zor günler geçiriyordu. Uluslararası Para Fonu (IMF) ve Dünya Bankası ile yürütülen ekonomik program daha 15 gün önce spekülatif bir döviz saldırısıyla çökme noktasına gelmişti. Kasım 2000’de Türkiye tarihinin en büyük mali krizlerinden biri yaşanmış, faizler çıldırmıştı. Kriz, Demirbank’ın fona devredilmesiyle sona ermişti. İstikrar programı sarsılmış, uluslararası piyasalarda Türkiye’nin krizden çıkamayacağı tartışmaları başlamıştı. Hükümetin kararlı tutumuyla badire atlatılmıştı. İşte böyle kritik bir zamanda önüne gelmişti dosya. Başmüfettişler Mutalip Ünal ile Mehmet Gürbüz’ün imzasını taşıyan iki ayrı soruşturma da aynı ismi işaret ediyordu: Merkez Bankası Başkanı Süleyman Gazi Erçel.
   <br>
    <br>
     1945 doğumlu Gazi Erçel, 1967’de Ankara Siyasal Bilgiler Fakültesi’nin Maliye Bölümü’nü bitirdi. Bankalar Yeminli Murakıbı ve Hazine Genel Müdür Yardımcılığı görevini yaptıktan sonra 1982-1986 yılları arasında IMF İcra Direktör Yardımcısı oldu. 1989-94 arası Yaşar Holding’de çalıştı ve ailenin sahibi olduğu Yaşarbank’ta bir süre genel müdürlük görevini üstlendi. 1994 yılında yaşanan ekonomik krizden sonra iki yılda iki başkan gören kurumun başına 1996 yılında getirildi. Böylece bankacılık macerası, Merkez Bankası Başkanı olmasıyla yeni bir mecraya girdi. Başkan olduktan sonra meydana gelen üç hükümet değişikliğinde de konumunu muhafaza etmeyi başardı.
     <br/>
     <br/>
     Erçel’in bankacılık kariyerini gölgeleyen ilk olay Türkbank özelleştirmesi oldu. Tasarruf Mevduatı Sigorta Fonu (TMSF) bünyesindeki banka, 1998 yazında özelleştirilmek üzere ihaleye çıkarıldı. Televizyondan canlı yayınlanan ihaleyi işadamı Korkmaz Yiğit 600 milyon dolarlık teklifle kazandı. Ülkenin en büyük 25. bankasının satışını MB’nin onyedinci katında kutlayan bürokratlar, Emniyet İstihbaratı tarafından hazırlanan “Çok Gizli” ibareli yazıyı görünce adeta bembeyaz kesildi. İstihbarat notunda ihaleyi kazanan işadamı Korkmaz Yiğit’in organize suç örgütü liderleriyle ilişkisi olduğu belirtiliyordu. Bu durumda yapılması gereken tek bir şey vardı: Bu belgenin gereğini yerine getirerek ihaleyi iptal etmek.
     <br/>
     <br/>
     Yıllar sonra TBMM Türkbank Soruşturma Komisyonu’na o günü anlatan Erçel, Emniyet yazısının, ihale bittikten 6 saat sonra TMSF’ye ulaştığını, bu sırada kendilerinin MB binasında “ihale başarısını” kutladıklarını anlatıyordu. Bu sırada eline ulaşan notu gören Erçel’in ilk tepkisi sert olur. “Ben de sinirlenerek, ‘40 gün sonra ne biçim cevap veriyorlar, yapacağımız bir işlem yoktur’ diye üzerine not yazdım. Sinirim Emniyet’e. Önceden gelseydi, ihaleyi iptal ederdim.” diyordu.
     <br/>
     <br/>
     Ancak Erçel bunu yapmadı. Notu okudu ve bu tarihi belgeyi  Merkez Bankası’nın özel kasasına kaldırttı. Satışa onay veren Hazine’nin emniyet tarafından hazırlanan bu belgeden hiçbir şekilde haberi olmadı. Dolayısıyla kurumun karar ve tasarruflarını etkileyecek önemdeki bu belgenin gereğinin yapılmaması sayesinde Korkmaz Yiğit Türkbank ihalesini aldı.
     <br/>
     <br/>
     Yiğit, Bankekspres ve Türk Bank’ın yanısıra sahip olduğu üç televizyon kanalı ve satın aldığı Milliyet gazetesiyle bir anda ülkenin en kudretli işadamlarından biri haline geldi. Ancak gizli ortağı Alaattin Çakıcı’nın ihaleden kısa bir süre sonra Fransa’da yakalanması planları bozdu. CHP’li Fikri Sağlar’ın açıkladığı Yiğit’le Çakıcı arasındaki telefon konuşmaları, ikilinin Türkbank ihalesinde etkili olmak için çalıştıklarını ortaya döküyordu. Bu olayla deşifre olan siyaset-bürokrasi ve iş dünyası arasındaki kirli ilişkileri incelemek için harekete geçen kurumlardan biri de Başbakanlık Teftiş Kurulu (BTK) idi.
     <br/>
     <br/>
     “Gizli” belgenin ardında yatan gerçekler
     <br/>
     <br/>
     17 Aralık 1999 ve 31 Aralık 2000 tarihini taşıyan iki soruşturma raporunda da Gazi Erçel’in Türkbank’ın özelleştirilmesi sırasında görevi ihmal suçu işlediğine ilişkin güçlü kanıtlar yer alıyordu. Bu noktadan sonra yapılması gereken şey aslında son derece basitti: Hazırlanan rapor Ankara Cumhuriyet Başsavcılığı’na intikal ettirilecek ve merkez bankası başkanı yargı önünde hesap verecekti.
     <br/>
     <br/>
     Başbakan Bülent Ecevit liderliğindeki 57. hükümet, bankanın özelleştirilmesi sırasında “görevi ihmal” suçu işlediği tespit edilen Erçel’in görevden alınmasını onaylıyordu. Ancak uygulanan para ve ekonomik programın bozulmaması da gerekiyordu. Bütün bunları düşünen Teftiş Kurulu Başkanı, dengeleri gözeten yeni bir çözüm düşündü. Sonuçta yangına körükle gitmek anlamına gelen bir görevden alma operasyonu yerine Merkez Bankası başkanının görev süresi dolana kadar soruşturmanın bekletilmesi kararlaştırıldı. Nisan 2001’de görev süresi dolacak olan Erçel’e bu tarihe kadar dokunulmamasına karar verildi.
     <br/>
     <br/>
     BTK’nın, ekonomik krizden sadece 50 gün önce Gazi Erçel’in görevden alınması yönünde hazırladığı “gizli” ibareli rapor, o gün IMF’ye takıldı. IMF destekli programın 21 Şubat’ta çökmesi üzerine hükümet Erçel’in istifasını bekledi. İstifanın ardından 1 Mart 2001 tarihinde Merkez Bankası’nın eski başkanı hakkında “Türkbank skandalı” nedeniyle suç duyurusunda bulundu. Cumhuriyet Savcısı Ayhan Şan, Erçel hakkındaki suç duyurusunu hemen sonuçlandırdı. Çıkan karar son derece ilginçti: 4616 sayılı kanun uyarınca kamu davası açılmasının ertelenmesine...
     <br/>
     <br/>
     Kamuoyunda “Rahşan affı” olarak bilinen 4616 sayılı kanun 23 Nisan 1999 tarihine kadar işlenen suçlardan dolayı dava ve cezaların ertelenmesine imkan sağlıyordu. Bir dönem “dünyanın en iyi merkez bankası başkanı” ödülüne layık görülen Erçel, kriz sonrasında mahkemelerle uğraşırken ciddi bir prestij kaybına uğradı. 21 Şubat 2001’de yaşanan büyük ekonomik krizden sonra görevinden istifa eden Erçel, Halkbank’taki parasını devalüasyondan kısa bir süre önce dövize çevirdiği için ‘’görevi kötüye kullanma’’ suçundan halen Ankara 11. Asliye Ceza Mahkemesinde yargılanıyor.
     <br/>
     <br/>
     EMNİYET İSTİHBARATININ TARİHİ BİLGİ NOTU
     <br/>
     <br/>
     “Türk Ticaret Bankası AŞ’nin satış ihalesiyle ilgili olarak, ilgi yazınızda ismi geçen firmaların, halen yurtdışında bulunan ve aranır durumdaki organize suç liderleri ve elemanları tarafından tehdit edildikleri, ihalenin söz konusu firma sahiplerinden olan Korkmaz Yiğit lehine sonuçlanması için diğer firmaların ihaleye katılmak şartıyla herhangi bir artırımda bulunmamaları yönünde baskıya maruz kaldıkları, bununla birlikte; ismi geçen firma sahiplerinin bazı organize suç liderleri ile de ilişki içerisinde oldukları yönünde istihbari bilgiler elde edilmiş olup, bu bilgiler Emniyet Genel Müdürlüğü İstihbarat Daire Başkanlığı’nca 03.08.1998 tarihinde ilgili bütün yetkililere bildirilmiştir. Gereğini bilgilerinize arz ve rica ederim.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21999&yorum=5074), [web.archive.org (arşiv bağlantısı)](http://web.archive.org/web/20060113115945/http://www.aksiyon.com.tr:80/detay.php?id=21999&yorum=5074)
