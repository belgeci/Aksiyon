# Iraklı Kürtlerin soykırım siyaseti

*Ufuk Şanlı 2007.02.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Saddam tarafından kendilerine ‘soykırım’ yapıldığını iddia eden Kürtlerin hayali suya düştü. Plana göre ‘Kürt soykırımı’ kabul edildikten sonra uluslararası arenaya taşınacaktı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070402160522im_/http://www.aksiyon.com.tr/resim/635/23.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   25 yıl önce Duceyl kasabasında 148 Şii’nin öldürülmesiyle ilgili olarak yargılanan devrik Irak lideri Saddam Hüseyin, “insanlığa karşı suç işlediği” gerekçesiyle asılarak idam edildi. Ancak özellikle Enfal ve Halepçe katliamlarıyla ilgili mahkeme sonucu beklenmeden yapılan bu idam, “önemli bir delil yok edildi” şeklinde yorumlandı. Saddam’la birlikte, “Kimyasal Ali” lakaplı kuzeni Hasan Ali el Mecid’in de aralarında bulunduğu bazı kurmayları da yargılanıyordu.
   <br>
    <br>
     Geçtiğimiz hafta başında Duceyl davasında suçlu bulunan Saddam’ın kardeşi Barzan İbrahim el-Tıkriti ve eski başsavcı Avad Hamed el-Bander de infaz edilmesiyle mahkemenin kararı infaz edilmiş oldu. Gelinen durumda Kürtlere yönelik katliamlardan sorumlu tutulan Hasan Ali el-Mecid ile ilgili kararın ne olacağı merakla bekleniyor. “Kendisine verilen görevi yerine getirdiğini” savunan El Mecid’in sadece suç ortağı olarak değerlendirilecek olması, Kürtlerin tepkisine yol açtı. Kürtler kendilerine ‘soykırım’ yapıldığını ileri sürüyor ve bu konudaki mağduriyetlerinin giderilmesini istiyor.
     <br/>
     <br/>
     BAKANLIK BİLE KURDULAR
     <br/>
     <br/>
     Diğer taraftan Baas iktidarı döneminde gerçekleşen hadise sadece o dönemi bağlıyor; kurulan yeni Irak devletinin geçmişi kabul etmediğini ilan etmesi ise birçok konuyla birlikte “Kürt soykırımı” meselesinde de bir çıkmazın yaşanmasına yol açıyor. Saddam Hüseyin’in idamı Şiileri sevindirirken, Sünni Arapları öfkelendirdi şüphesiz. Ancak Saddam döneminde Bağdat yönetiminden çok çeken Kürtler, infaza en az Sünni Araplar kadar tepki gösterdi. Enfal olaylarında ve Halepçe’de katledilen binlerce Kürt sivilin hesabının görülmediğini, konunun artık tarihin derinliklerine gömüldüğünü düşünen Kürtler gerçekleşen idam ile ‘Kürt soykırımı’ tezinin suya düştüğünü düşünüyor. 1968’den itibaren kendilerine karşı bir yok etme politikası uygulandığını savunan Kürtler Enfal ve 1988’deki Halepçe katliamıyla  bu politikanın zirveye ulaştğını ileri sürüyor.  Yine soykırımı savunan Kürtlere göre geçen süre zarfında 180 bin Kürt hayatını yitirdi; bu da ‘jenosit-soykırım’ tanımına uyuyor.
     <br/>
     <br/>
     Aslında Kürtler ‘soykırım’ iddialarını sadece söylemde bırakmamış, tezlerini geliştirmek için ciddi hazırlıklar da yapmışlardı. Irak Kürdistan Federe Bölgesi’nin ilanı ile birlikte yapılan ilk işlerden biri ‘Şehit ve Enfal Bakanlığı’nın kurulması. Bakanlık, 3 yıldır Kürtlere yönelik her türlü saldırı ve katliamları araştırıp tanıklardan aldığı ifade ve belgeleri bir veri bankasında topluyor. Ancak Kürtlerin ‘soykırım’ hesabı Saddam’ın boynundaki ilmeğe takılmış durumda. Kürtler, Irak mahkemesinden soykırım kararının çıkması için çaba harcıyordu. Böylece Yahudilerden sonra Kürtlerin de soykırıma uğradığı tezi yerel bir mahkeme tarafından da olsa resmiyete dökülmüş olacaktı.
     <br/>
     <br/>
     Diyarbakır Barosu üyesi ve Saddam Hüseyin davasına gözlemci olarak katılan Avukat Fahri Karakoyunlu, “Yerel mahkemenin alacağı bir karar, ‘soykırım’ın daha sonra dünyadaki diğer mahkemelerce tanınmasını kolaylaştıracaktı.” diyor. Kürt soykırımının yapıldığını savunan Karakoyunlu’ya göre Saddam’ın ölümüyle Kürtler adına büyük bir fırsat kaçtı: “Yerel mahkeme kararı önemliydi. Daha sonra konu AİHM’ye taşınabilirdi. Şu anda AİHM Irak devletinin yargılamasını kabul etmiyor; ama zamanla bu durum değişecek ve tanınma gelecek. Kürtlere yönelik katliam, bir zihniyetin ürünü; ancak Saddam ile bütünleştiği için onun asılması delilleri ortadan kaldırdı. Aynı şekilde bu sefer karşıda ne suçlanacak birisi ne de bir devlet var. En büyük delil ortadan kaldırılmıştır.”
     <br/>
     <br/>
     SADDAM’A ‘SOYKIRIM’ İLGİSİ
     <br/>
     <br/>
     ‘Kürt soykırımı’ tezini sadece Kuzey Irak’ta değil dünyanın değişik ülkelerinde yaşayan Kürtler de savunuyor. Onlara göre de Halepçe’de yaşananlar bir ırkı yok etme politikasıydı. Ve onlar kulaklarını Irak’tan gelecek bir devrin sonlandığı haberine değil, “soykırımla ilgili müjdeye” çevirmişti. Bu yüzden başta Türkiye’den olmak üzere birçok Kürt kökenli kuruluş ve dernek Saddam’ın adil yargılanmasını istemiş ve idamını protesto etmişti. Demokratik Toplum Partisi ve değişik Kürt platformlarının, Saddam’ın idamını protesto etmesinin altında ‘soykırım’ talebi yatıyordu.
     <br/>
     <br/>
     Avukat Fahri Karakoyunlu, bu davada alınacak bir kararın dünyanın her yerinde ezilen Kürtler için emsal niteliğini taşıyacağı tezini savunuyor: “Bu durum Türkiye’de yaşayan Kürtleri de ilgilendiriyordu. Psikolojik anlamda Kürtler etkilendiler. Kürtler tarihî fırsatı kaçırmış oldu; bir daha şartların bu kadar olgunlaşmasını beklemek uzun bir zaman alacak. Jenosit kabul edilecekti ve Kürtlerin birtakım ayrıcalıkları, talepleri olacaktı.”
     <br/>
     <br/>
     Saddam’ın 27-28 Kasım’daki duruşmasına katılan Karakoyunlu, idamı beklediklerini; ancak bu kadar çabuk olacağını tahmin etmediklerini söylüyor: “Kürdistan Bölgesel Parlamentosu’nun dönemin İnsan Hakları Bakanı Dr. Muhammed İhsan ‘elimizi çabuk tutalım’ demişti. Ama Saddam’ın asılması çok çabuk oldu. Dosyalarımız, çalışmalarımız elimizde kaldı. Biz Kürt yönetimi ile ortak çalışıyoruz.”
     <br/>
     <br/>
     Irak’ta Kürtlere yönelik soykırım uygulandığını sadece Kürtler ileri sürmüyor. Uluslararası bazı kurumlar da konuyu değişik platformlara taşımak için çaba gösteriyor. Bu kuruluşlar her şeye rağmen ‘Kürt soykırımı’ tezini güçlendirmek için çalışmalarına devam ediyor. Çalışmalarla, Kürtlere soykırım uygulandığını dünyaya kanıtlamak; ardından da mağduriyetin giderilmesi ve suçluların cezalandırılması hedefleniyor. Meselenin bilimsel tezlerle desteklenip başta AİHM olmak üzere uluslararası yargı kurumlarına taşınması, ayrıca ‘soykırım’ın çeşitli ülkelerce kabulünü sağlamak da hedefler arasında. Alınan bilgiye göre, İsviçre ve İsveç ‘Kürt soykırımı’nı kabul etmek için hazır olduklarını Kürt yönetimine bildirmiş. Kürtlerin soykırıma uğradığını iddia eden ve bu tezini bilimsel verilerle destekleyenlerin başında Dr. Choman Hardi geliyor. Hardi’ye göre Saddam’ın asılması ‘Kürt soykırımı’nı ortadan kaldırmıyor.
     <br/>
     <br/>
     İngiliz sivil toplum kuruluşu Leverhulme Trust’a bağlı olarak faaliyet gösteren “Uluslararası Soykırım Araştırmaları Merkezi” uzmanı Dr. Hardi, yaklaşık 10 yıldır Enfal ve Halepçe katliamları hakkında araştırmalar yapan bir isim. İngiltere’de yaşayan Hardi’ye göre 100 binin üzerinde insanın hayatını kaybettiği Enfal olayı Irak’taki ‘Kürt soykırımı’nın en bariz örneği: “3 bin köyün yakıldığı, hayvanların boğazlandığı ve sivillere hiçbir çıkış yolunun bırakılmadığı bir olaydan bahsediyoruz.” Dr. Hardi’ye göre bütün bunlar Saddam Hüseyin’in iddia ettiği ayaklanmayı bastırma kastının olmadığının çok açık göstergeleri. Devrim muhafızlarının başrolünü oynadığı bu olayda amaç Kürtleri bir millet olarak Irak’tan silmekti. Bu da ona göre açık bir soykırım girişimi.
     <br/>
     <br/>
     ‘KÜRT SOYKIRIMI MASASI’
     <br/>
     <br/>
     İngiltere ve İsveç’te bu konuda çalışmalar yapan ve Irak’ta bir “Kürt soykırımı” yaşandığını tezini işleyen Dr. Hardi’nin konuyu bu kadar önemsemesinin ardında iki önemli sebep bulunuyor. Bunlardan ilki kendisinin ve ailesinin de Halepçe mağduru olması. Hardi’ye göre, 1988 yılında Irak ordusu daha önce İran’a karşı kullandığı Amerikan ve İngiliz malı kimyasal silahları bu sefer ayaklanmacı Kürtlere yöneltmiş, faturayı da masum siviller ödemişti.
     <br/>
     <br/>
     Halepçe’den kılpayı kurtulan Choman Hardi, ailesiyle birlikte İngiltere’ye iltica talebinde bulunur ve buraya yerleşir. Halepçe travmasının etkisini uzun yıllar üzerinden atamayan Dr. Hardi, bu olay karşısında dünya kamuoyunun sergilediği ‘suskun tavrı’ kabullenemez ve hayatını bu katliamları araştırmaya vakfeder. Üniversite eğitimini sosyoloji bölümünde tamamladıktan sonra Leverhulme Trust tarafından yönetilen İsveç’teki ‘Soykırım Araştırmaları Merkezi’nde çalışmaya başlayan Hardi, 1998 yılından itibaren senenin altı ayını Kuzey Irak’ta gerçekleşen bu katliamın izlerini araştırmaya ve tanıklarıyla görüşmeye ayırır.
     <br/>
     <br/>
     Şu ana kadar 100’ün üzerinde mağdurla görüştüğünü, bunların sesli ve görüntülü kayıtlarını elinde bulundurduğunu hatırlatarak, yaptığı işi “delil avcılığı” olarak nitelendiriyor: “Bugün tüm dünyanın aklına soykırım denilince Yahudilerin ve Ermenilerin yaşadıkları geliyor. Bunlardan bir tanesi dünya kamuoyu tarafından tanındı ve mağdurlarına ciddi tazminatlar ödendi. Yahudilerin yaşadığı büyük trajedinin failleri tarih ve uluslararası toplum nezdinde mahkûm edildi. Benim de yegâne amacım aynı; yani Kürtlere bu büyük acıları yaşatanları hem uluslararası toplum hem de tarih önünde mahkûm ettirebilmek.” Choman Hardi, Uluslararası Soykırım Araştırmaları Merkezi’nin Kürtlere soykırım yapıldığını kabul ettiğini ve bu amaçla kurumun bünyesinde bir “Kürt Soykırımı Masası” açtığını da sözlerine ekliyor.
     <br/>
     <br/>
     <br/>
     ENFAL’DE NE OLMUŞTU?
     <br/>
     <br/>
     Kuzey Irak’ta yaşayan Kürtlerin Ruslarla işbirliği yapması ve bağımsızlık istekleri Irak’ta 1968’de başlayan Baas iktidarının Araplaştırma politikası ile çakışınca bölgede bir baskı süreci başladı. Molla Mustafa Barzani önderliğinde Irak yönetimine başkaldıran Kürtler bu tarihten itibaren katliama maruz kaldıklarını açıklamaya başladı. Saddam Hüseyin’in iktidara gelmesiyledaha da şiddetlenen baskılar İran-Irak Savaşı savaşında Kürtlerin durumu fırsat bilerek ayaklanmasıyla kitlesel kıyımlara dönüştü. Öfkeden deliye dönen Bağdat yönetimi 23 Şubat-6 Eylül 1988 tarihleri arasında altı ayrı Kürt bölgesine büyük bir askeri harekat başlattı. Yürütülen sekiz eşgüdümlü askerî saldırıya “Enfal Operasyonları” adı verildi. Adını ‘savaş ganimeti’ anlamındaki Enfal Sûresi’nden alan saldıraları Saddam Hüseyin, bir cihat olarak nitelendirdi.
     <br/>
     <br/>
     Saddam Hüseyin bu operasyon için Ali Hasan el-Mecid’i özel olarak görevlendirdi.  Binlerce Irak askerinin yanısıra bazı Kürt aşiretlerinin de katıldığı operasyonlarda halk köylerden şehirlere sürüldü. Kadın ve çocuklar büyük köy ve kasabalarda toplanmaya başladı. Ancak asıl vahşet 16 Mart 1988’de yaşandı. Ali Hasan El-Mecid’in emriyle havadan atılan kimyasal bombalar Halepçe’de binlerce masum sivilin zehirlenerek hayatını kaybetmesine yol açtı. Bu olaydan sonra Ali Hasan el-Mecid için “Kimyasal Ali” lakabı kullanılmaya başladı. Saldırıyı önceden haber alan ya da bölgeden sağ kurtulan onbinlerce Kürt, Türkiye’ye sığınarak hayatlarını kurtardı ve Diyarbakır, Van, Muş gibi şehirlerde oluşturulan geçici konutlarda aylarca yaşadı.
     <br/>
     <br/>
     Kürtler Enfal Operasyonları süresince 180 bin Kürt’ün öldürüldüğünü ileri sürüyor. Bazı kaynaklar ise bu sayının 100 bin olabileceğini iddia ediyor. Kimyasal Ali, Halepçe katliamı sonrasında yaptığı açıklamada; “Nerden çıkıyor bu abartılmış 180 bin rakamı? 100 binden fazla olmamıştır.” yorumunu yapmıştı. Operasyonlar sonrasında geriye 60 bin yetim ve 35 bin dul kaldığı iddia ediliyor.
     <br/>
     <br/>
     <br/>
     <br/>
     Prof. Dr.FERİT HAKAN BAYKAL:* KÜRTLER BAĞIMSIZ OLURSA ‘SOYKIRIM’ KABUL EDİLİR
     <br/>
     <br/>
     “Soykırım tanımı BM tarafından 1948’de belirlenen ve 1951’de yürürlüğe giren şekliyledir. Buna Irak taraftır. Soykırım olabilmesi için kasıtlı birtakım olayların ve hareketlerin yaşanması gerekir. Herhangi sosyal bir yapıya, ırka, dine, cemaate, topluluğa yönelik işlenmesi lazım. Burada, var olanı tamamen ortadan kaldırma hedefi aranmalı. Halepçe’yi bu haliyle bir soykırım içinde değerlendirmek biraz zor. Bu, daha çok savaş sırasında yapılmış bir fiildir ve savaş suçuna girer. İnsanlığa karşı işlenmiş bir suçtur. Suçluların cezalandırılması gerekiyor; bu konuda devletler cezalandırılamaz. Çünkü suç devletin değildir. Ve bu tür suçların, aynı şekilde soykırımın zaman aşımına uğraması söz konusu değildir. Soykırımda devlet de suçlu bulunabilir. Çünkü yürütülen politikaların sonucu suç işlenmiştir. Kürtler soykırıma uğradıklarını söylüyorlar. Bunun delilleri ciddi biçimde toplanırsa tezlerinde başarılı olabilirler. Ancak Saddam’ın hemen idamı bazı konuların ortaya çıkmasını engellemiştir. Çünkü konunun uluslararası bir boyutu vardı. Ancak şu bir gerçek ki, Kürtler bağımsızlıklarını ilan edip bağımsız bir Kürt devleti kurarlarsa o zaman ‘soykırım’ tanımını alabilirler. Konuyu Lahey Adalet Divanı’na götürürler ve mesele burada çözülür. Irak devletinden tazminat ve suçluların cezalandırmasını ister. Bu da çok uzak bir ihtimal değil.”
     <br/>
     <br/>
     *Marmara Üniversitesi Hukuk Fakültesi Öğretim Üyesi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26644), [web.archive.org (arşiv bağlantısı)](http://web.archive.org/web/20070402160522/http://www.aksiyon.com.tr:80/detay.php?id=26644)
