# Ülker için 2006 dış yatırımlar yılı olacak

*Ufuk Şanlı 2006.06.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülker 2001 yılında Suudi Arabistan ile başladığı yurtdışı yatırımlara 2006 yılında hız veriyor. 7 ülkede 10 fabrikası ile dış yatırımda toplam 250 milyon dolara ulaşan Ülker, bölgenin en büyük gıda şirketi olmayı hedefliyor. Firma, 2006'da dış yatırımlarla birlikte 400 milyon dolar ciro elde etmeyi hedefliyor.
  </font>
 </div>
 <div id="newsText">
  <font class="detail-text">
   Romanya'nın başkenti Bükreş'teki fabrikasında basın mensuplarını bilgilendiren Ülker grup Sözcüsü Metin Yurdagül, yerli ve yabancı ortak ayrımı yapmaksızın yatırımlarına devam edeceklerini söyledi. Yıllık 12 bin ton kapasiteye sahip Bükreş fabrikasının hâlihazırda 3 üretim hattının çalıştığını belirten Yurdagül, 5 hattın daha devreye gireceği bilgisini verdi. Ağırlıklı olarak tuzlu aparatifler, bisküvi ve kraker üretimi yapılacak fabrikanın stratejik bir öneme sahip olduğunu vurgulayan Yurdagül, 457 milyon nüfusuyla büyük potansiyele sahip Avrupa kapılarının Bükreş'ten aralanacağını vurguladı. Başlanan yatırımların tamamlamasıyla 9 ülkede 12 fabrikaya ulaşacak olan grubun halen yurtdışında 552 bin metrekare fabrika alanı, 323 bin ton yıllık üretim kapasitesi ve 3 bin 376 çalışanı bulunuyor.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=046E7A95627E00E87C34CF902F7A68B1?newsId=11583), [web.archive.org (arşiv bağlantısı)](http://web.archive.org/web/20120218090107/http://www.aksiyon.com.tr:80/aksiyon/newsDetail_getNewsById.action;jsessionid=046E7A95627E00E87C34CF902F7A68B1?newsId=11583)
