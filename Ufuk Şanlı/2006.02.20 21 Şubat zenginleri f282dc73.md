# 21 Şubat zenginleri

*Ufuk Şanlı 2006.02.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      21 Şubat 2001 tarihli ekonomik krizin üzerinden tam beş yıl geçti. Krizin sebeplerine ilişkin tartışmalar ise hâlâ sürüyor. Konuyu masaya yatıran Meclis Araştırma Komisyonu'nun raporlarına göre bu krizden bazı kişiler ve çokuluslu şirketler ciddi menfaat sağladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060503172849im_/http://www.aksiyon.com.tr/resim/585/78.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kasım krizinden yaklaşık üç ay sonra, 19 Şubat 2001 günü Milli Güvenlik Kurulu (MGK) toplantısında yaşanan 'anayasa kitapçığı krizi' ülkemiz tarihinin en büyük ekonomik bunalımının görünen gerekçesidir. Cumhurbaşkanı Ahmet Necdet Sezer ile dönemin başbakanı Bülent Ecevit arasında başlayan tartışmaya Devlet Bakanı Hüsamettin Özkan'ın da katılmasıyla siyasi krize dönüştü. Yabancı bankaların tetiklemesiyle de 'döviz krizi' hâline geldi. Hükümet bu krizi aşamadı ve sonuçta 22 Şubat günü IMF'nin de onayıyla dalgalı kura geçildiğini ilân etti. Doların 630 bin liradan 960 bin liraya fırlamasına sebep olan bu karar ülkedeki tüm siyasi ve ekonomik dengeleri yerinden oynattı. Şüphesiz en büyük değişiklik siyasi arenada meydana geldi. Dönemin iktidar partileri DSP, MHP ve ANAP 3 Kasım 2002 tarihinde yapılan seçimde yüzde 10'luk barajın altında kaldı. Sadece bir yıllık geçmişi bulunan AK Parti de tek başına iktidara geldi.
   <br>
    <br>
     Şubat krizine ilişkin bilinen bu kısa öykü dışında devletin gizli kayıtlarına geçen ama yüksek sesle ifade edilmeyen başka gerçekler de var. Gizli belgelere göre 21 Şubat krizinin perde arkasında biri yerli diğeri yabancı iki önemli bürokrat yer alıyor. Hükümeti önce 'sabit kur sistemi'ne ardından da 'dalgalı kur'a geçmeye ikna eden bu iki bürokrat, dönemin IMF Birinci Başkan Yardımcısı Stanley Fischer ile Merkez Bankası Başkanı Süleyman Gazi Erçel. Devlet kayıtlarına göre şubat krizinin bu iki başrol oyuncusu aldıkları kararlarla sadece Türkiye'yi iflasın eşiğine getirmekle kalmadılar, bu krizden ciddi menfaat de elde ettiler.
     <br>
      <br/>
      Kriz gecesi vurgun yapan bankalar
      <br/>
      <br/>
      TBMM Yolsuzlukları Araştırma Komisyonu tarafından hazırlanan "Türkiye Cumhuriyeti Merkez Bankası'nca 19-21 Şubat Tarihlerinde Eski Kurlar Üzerinden Yapılan Döviz Satışları" başlıklı özel rapora göre, krizin baş gösterdiği 19, 20 ve 21 Şubat günlerinde Merkez Bankası kasasından 84 kuruluşa 5,2 milyar dolarlık döviz satışı yapıldı. Bu rakam o tarihte Merkez Bankası’nın elinde bulundurduğu uluslararası rezervlerin beşte birine tekabül ediyordu. Büyük miktarda döviz satılması kadar satış sırasında uygulanan yöntemler de olağandışı bir durum olduğunun bir göstergesi.
      <br/>
      <br/>
      Krizden sadece iki gün önce 630 bin liradan 5 milyar 188 milyon dolar alan ve bir gecede dolar bazında yüzde 50 kâr edenlerin büyük bir bölümü bankalardan oluşuyor. Rapora göre, satılan dövizin yüzde 55'ini tek başına yedi yabancı banka satın aldı. Komisyon'a ulaşan ancak raporda bahsedilmeyen "gizli" ibareli belgelere göre döviz satışında aslan payını Citibank, Deutsche Bank, Chase Manhattan, HSBC, WLB, ABN Ambro ve CSFB almış. Eski kur üzerinden 1 milyar 63 milyon dolar alarak bir gecede 304 milyon dolar kazanan Citibank tarihi bir kazanç elde eder.
      <br/>
      <br/>
      Ticari öngörü olarak da izah edilebilecek bu olayda birçok ilginç nokta bulunuyor. Bankacılık Düzenleme ve Denetleme Kurumu (BDDK) üyesi Servet Taşdelen tarafından hazırlanan bilirkişi raporuna göre, bankaların bilanço büyüklüklerine, sermaye tutarları ve işlem hacimleri gibi kriterler dikkate alınarak yapılması gereken döviz satışından yabancı bankalara ciddi bir avantaj sağlandığına dair güçlü kanıtlar var. Yine devalüasyon kararının alınmasında etkin rol oynayan bir bürokratın krizden hemen sonra Citibank'ta göreve başlaması da son derece ilginç. Bu kişi dönemin IMF Birinci Başkan Yardımcısı Stanley Fischer'dan başkası değil.
      <br/>
      <br/>
      Kur politikaları konusundaki uzmanlığı ile tanınan Fischer, 1999 yılında Türkiye ile imzalanan stand-by düzenlemesinde 'kur çıpası' modelini öneren kişiydi. Uzun zamandır uygulanmayan ve kırılgan ekonomiler için büyük riskler içeren bu sistemin uygulanması için direten Fischer, programı sarsan Kasım 2000 krizi sırasında, kamuoyuna çok yansımayan bir öneride bulunuyor: "Program darbe aldı. Dalgalı kura geçmekten başka seçeneğiniz yok!" Hükümetin kararlı tutumu ve Demirbank'ın fona alınmasıyla atlatılan Kasım Krizi'nden sonra, New York'ta, Türk ekonomi kurmayları ile görüşen Fischer, şubat ayındaki senaryosunun ipuçlarını da veriyordu: "Köpek balıkları bir kere kan kokusunu aldı. Bundan sonra sizi rahat bırakmazlar. Bu işi birincisinde halletmek lâzımdı!"
      <br/>
      <br/>
      Stanley Fischer ve Gazi Erçel'in kesişen yolları
      <br/>
      <br/>
      Fischer'ın bu krizdeki rolünü Gazi Erçel 26 Nisan 2001 günü Başbakanlık müfettişlerine şöyle anlatıyor: "IMF Birinci Başkan Yardımcısı Stanley Fischer, IMF Avrupa Bölüm Başkanı Micahel Deppler ve IMF Türkiye sorumlusu Carlo Cottarelli ile 19 Şubat günü Merkez Bankası Sosyal Tesisleri ve Başbakanlık’ta gece 02.30'a kadar süren bir toplantı yapılmış ve dalgalı kura geçme kararı alınmıştır."
      <br/>
      <br/>
      Fischer'ın o dönemdeki en büyük destekçisi Merkez Bankası Başkanı Gazi Erçel olur. 1943 doğumlu Stanley Fischer ile 1945 doğumlu Süleyman Gazi Erçel pek çok ortak özelliğe sahip. Fischer gibi Erçel de 1982-1986 yılları arasında IMF İcra Direktör Yardımcısı olarak görev yaptı. Fischer, 'Dünya hükümeti' olarak bilinen Bilderberg toplantılarına son 15 yıl içinde Uluslararası Para Fonu'nu (IMF) temsilen üç kere katıldı. 1996, 1998 ve 1999 yıllarında toplantılarda boy gösteren Fischer'le Erçel'in yolları bir kere daha kesişir. Bilderberg toplantılarına dört defa katılarak 'katılım rekorunu' elinde bulunduran Erçel, 1996 ve 1999 yıllarında düzenlenen toplantılarda Fischer'le karşılaşır. İkilinin yollarının kesişmediği tek nokta ise 21 Şubat krizi sonrasındaki kariyerleri olur.
      <br/>
      <br/>
      Şubat krizi bu ikiliden birinin önünü açarken diğerinin sonunu hazırlar. Fischer krizden sonra Citibank'ın içinde bulunduğu Citigroup Inc'nin başkanlığına getirilir. Türkiye dâhil, 100'ü aşkın ülkede faaliyet gösteren, net aktif değerleri toplamı 1.05 trilyon doları aşan Citigroup'un sahibi, Bilderberg toplantılarının organizatörü David Rockefeller'den başkası değil. Fischer'in başarılı kariyerinin son halkası 2005 Mayıs'ında İsrail Merkez Bankası Başkanlığına atanması olur.
      <br/>
      <br/>
      Şubat krizinin bir diğer önemli aktörü Süleyman Gazi Erçel, Fischer kadar şanslı değildir.
      <br/>
      <br/>
      Türkiye Cumhuriyet Merkez Bankası’nın 18. merkez bankası başkanı olarak göreve başlayan Erçel, koalisyon hükümetleri döneminde bile koltuğunu korumayı başaran başarılı bir bankacı olarak başladığı kariyerini Türkbank ve Şubat krizi ile bitirir. Kriz sonrasında görevinden istifa eden Erçel, dalgalı kura geçildiği dönemde 'görevini kötüye kullandığı' gerekçesiyle mahkemeye verilir. Suçlamalar son derece ağırdır: "Merkez Bankası’nın döviz gişelerinden mesai saatleri dışında 124 milyon dolar satılmasını sağlamak ve Halk Bankası'ndaki 57 milyar 879 milyon liralık şahsi mevduatını 19 Şubat 2001 tarihinde 83 bin 952 dolara çevirmek suretiyle görevini kötüye kullanmak."
      <br/>
      <br/>
      9 gün
      <br/>
      <br/>
      TBMM Yolsuzlukları Araştırma Komisyonu raporunda bu konuya şu sözlerle dikkat çekilir: "Merkez Bankası eski Başkanı Gazi Erçel, T. Halk Bankası Posta Caddesi Şubesi'nde bulunan kendi TL hesaplarını 19 Şubat 2001 tarihinde dolara çevirmiştir. Bu hesaplardan birinin vadesi 9 gün önceden bozdurulmak suretiyle dolara çevrilmiş olması dikkat çekicidir. Gazi Erçel'in kendi şahsi hesaplarının dolara çevrilme süreciyle ve bu işlemin gerçekleşmesiyle ilgili açıklamaları ise tatmin edici değildir. Konunun bu yönüyle ilgili bulgulardan Gazi Erçel'in 19 Şubat tarihinde kendi şahsi hesaplarını dolara çevirirken resmi görevi dolayısıyla öğrenmiş olduğu dalgalı kura geçileceği bilgisiyle ve düşük kurdan döviz satın alarak kendisine menfaat sağlamak amacıyla hareket ettiği kanaatine ulaşılmıştır."
      <br/>
      <br/>
      Başbakanlık Teftiş Kurulu müfettişleri tarafından hazırlanan bilirkişi raporlarının da bu konudaki yolsuzluğu açıkça ortaya koymasıyla Erçel mahkûm olur. Ankara 11. Ağır Ceza Mahkemesinde görülen davada eski TCK'nın 80. maddesi uyarınca 1 yıl 2 ay hapis, 164 YTL adli para cezası ve 3 ay 15 gün memuriyetten men cezası alır. Eski başkan Gazi Erçel'in ifadelerini hafifletici neden görerek cezada 6'da 1 oranında indirim yapan mahkeme, Erçel'e 11 ay 20 gün hapis, 136 YTL adli para cezası ve 2 ay 27 gün memuriyetten yoksun kalma cezası verir.
      <br/>
      <br/>
      <img src="/web/20060503172849im_/http://www.aksiyon.com.tr/resim/585/80.jpg"/>
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23402&yorum=8279), [web.archive.org (arşiv bağlantısı)](http://web.archive.org/web/20060503172849/http://www.aksiyon.com.tr:80/detay.php?id=23402&yorum=8279)
