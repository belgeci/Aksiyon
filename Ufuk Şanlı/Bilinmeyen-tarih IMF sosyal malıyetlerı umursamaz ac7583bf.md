# "IMF sosyal malıyetlerı umursamaz"

*Ufuk Şanlı Bilinmeyen-tarih*

<div>
 <font>
  <img border="0" height="1" src="/web/20050225005115im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005115im_/http://www.aksiyon.com.tr/resim/386/26.jpg" vspace="5"/>
  </p>
 </font>
 <font class="content">
  12 Mart döneminin Kemal Derviş’i olan ve uzun yıllar Dünya Bankası’nın başkan yardımcılığını yürüten Atilla Karaosmanoğlu’na göre IMF, programlarını hazırlarken ilgili ülkedeki sosyal maliyetleri umursamıyor. Karaosmanoğlu, ‘IMF bizden şunu istiyor, Dünya Bankası baskı yapıyor’ gibi tavırların da ahlâkî olmadığını, hükümetlerin yüklerini hafifletmek için sorumluluğu IMF ve Dünya Bankası’na attıklarını söylüyor
  <br>
  </br>
 </font>
 <br/>
 <p>
  <font class="content">
   Türk ekonomisinin içinde bulunduğu kronik sorunların dışında ülke ekonomisinin istenilen seviyeye ulaşmamasında önemli bir role sahip bir faktör daha var: IMF ve Dünya Bankası tarafından önerilen politikalar. Ekonominin bozulması askeri darbeleri, askeri darbeler ise demokrasiyi ve yerli sermayenin rekabet şansını zora sokuyor. Durum böyle olunca ekonomik krizden çıkmak için her askeri darbenin ardından Türkiye yeni kurtarıcılara ihtiyaç duyuyor. 27 Mayıs askeri darbesinin ardından IMF’den Kemal Kurdaş’ı çağıran askerler, 12 Mart sonrasında ise Dünya Bankası’nın başarılı bürokratı Atilla Karaosmanoğlu’na görev teklif etmişlerdi.
   <br>
    <br>
     Önce Milli Eğitim Bakanlığı gibi garip bir teklif alan Atilla Karaosmanoğlu daha sonra tam yetkili olarak —tıpkı Kemal Derviş gibi— ekonominin başına getirildi. Askerler ve dönemin MİT Müsteşarı Fuat Doğu, yeni kurtarıcının uygulamak istediği ekonomi politikalarını fazla liberal ve askeri yönetimin imajını bozucu olarak görerek destek vermeyince Karaosmanoğlu tekrar Dünya Bankası’na dönmek zorunda kaldı. Bir dönem ekonominin flaş ismi olan Karaosmanoğlu ile IMF ve Dünya Bankası politikalarını konuştuk.
     <br>
      <br/>
      Nihat Erim, 12 Mart 1971 tarihinde askerlerin verdiği muhtıra ile iktidarı bırakan Demirel hükümetinin yerine Genelkurmay Başkanı Memduh Tağmaç tarafından kabineyi kurmakla görevlendirildi. CHP milletvekili olan Erim, CHP lideri İnönü’nün iznini aldıktan sonra 26 Mart 1971 tarihinde Cumhurbaşkanı Cevdet Sunay tarafından başbakanlığa getirildi. Adalet Partisi’nden 5, CHP’den 3 bakan transfer ederek siyasi yelpazeyi dengelemeye çalışan Erim hükümeti Türkiye tarihinin aynı zamanda ilk teknokratlar (uzmanlar) kabinesi olarak biliniyor. Toplam 423 gün süren Erim hükümeti 22 Mayıs 1972’de görevi bıraktı.
      <br/>
      Askeri darbenin ardından kurulan bir hükümette görev yapmanın zorluklarıyla birlikte avantajları da olduğunu anlatan Karaosmanoğlu o günleri şu sözlerle anlatıyor: “12 Mart Muhtırası’nın ardından kurulan geçiş hükümetinin başbakanı olan Nihat Erim Bey beni arayarak bakanlık teklifinde bulundu. Ben kendisinin teklifini önce nazik bir şekilde reddettim ancak ısrar etti. Önce Milli Eğitim Bakanlığını teklif etti. Bu görevi yürütecek bir hazırlığım ve donanımım olmadığını söyledim. Ancak kendisine ekonomik konularda yardımcı olabileceğimi ifade edince bana yeniden teklifte bulundu. Ekonomiden sorumlu devlet bakanı ve başbakan yardımcılığı teklifini düşündüm, yoğun ısrar üzerine de kabul ettim”.
      <br/>
      <br/>
      Dönemin başbakanı Nihat Erim’in kendisine çok değer verdiğini anlatan Karaosmanoğlu, buna binaen Sadi Koçaş’la birlikte başbakan yardımcısı olarak da görev yaptığını anlatıyor. “Ekonomik işlerden sorumlu başbakan yardımcısı olarak beni tayin ederken, siyasi işlerden Sadi Koçaş Bey sorumluydu. Bütün ekonomik kurumlar ve ilgili bakanlar o tarihte bana bağlıydı” diyen Atilla Karaosmanoğlu, 1970’lerin Türk ekonomisinin de günümüzden pek farklı olmadığını anlatıyor. “Türkiye’nin 1970’lerde ciddi ekonomik sorunları vardı; tıpkı şimdi olduğu gibi. Ülkenin genelinin şeffaflıktan uzak bir yönetim altında olması yanında kamu iktisadi teşeküllerinin verimsiz kullanılması büyük zararlara yol açıyordu.”
      <br/>
      <br/>
      ‘Reform isteyen çok, yapan yok’
      <br/>
      <br/>
      Dünya Bankası’nın genelde ülkelerin kalkınmasına yönelik projeler üretmesi ve ekonominin içinde bulunduğu sorunlar yüzünden Karaosmanoğlu ve bürokratları bir ekonomik program hazırladı. Yeni ekonomik programa önceleri büyük destek veren kabine üyeleri, basına bu programın ekonominin kurtuluşu için gerekli olduğunu anlatmakta adeta yarışmaktaydılar. Ekonomik programın en önemli ayağı olan yasaların çıkması ve kararnamelerin imzalanması kısmına gelindiğinde ise Karaosmanoğlu hayatının en büyük şokunu yaşar. “İş kararnameleri imzalamaya gelince bazı arkadaşlar halkın tepkisini çekeceği gerekçesiyle karşı çıktılar. Sosyal güvenlik reformu, toprak reformu, eğitim reformu, idari reform, KİT reformu gibi çalışmaların önemli bir kısmı uluslararası kuruluşlara verilen sözlere ve devletin kendi planlama teşkilatının hazırladığı 3. beş yıllık kalkınma planında yer almasına karşın hayata geçirilemedi. Bir süre sonra verdiğimiz sözlerle yapabileceklerimizin ayrı olduğunu gördüm ve kamuoyunu bir şeyler yapılıyor diyerek aldatmamak için istifa ettim. Çünkü vadettiğimiz şeyleri yapamayacaktık.” Reformların gerçekleşmemesinde ordu ve MİT desteği olmamasının etkisinin olduğunu söyleyen Karaosmanoğlu, yaşanan her krizde IMF ve Dünya Bankası’nın suçlanmasını ise şark kurnazlığına bağlıyor: “Türk hükümetleri IMF ve Dünya Bankası’yla yapacakları görüşmeler öncesinde bazı taahhütlerde bulunurlar ve bunu altında en yetkili kişilerin isimlerinin bulunduğu bir mektupla bildirirler. Ondan sonra hükümetler çıkar, ‘IMF bizden şunu istiyor, Dünya Bankası baskı yapıyor’ derler; bu tavır ahlâkî değildir. Hiçbir ülkenin ekonomi politikalarında bu iki kurumun yüzde yüz hakimiyeti olmaz ve olamaz. Hükümetler işin kolayına kaçarak kendi sorumluluklarını hafifletmek için sorumluluğu IMF ve Dünya Bankası’na atarlar. Ülkelerin siyasi kararlarını o ülkelerin hükümetleri verir. Zam, özelleştirme veya benzeri tüm kararları o ülkelerin yöneticileri alır. Bu iki kurum hata yapmıyor mu? Elbette yapıyorlar, hatta önemli hatalar yapıyorlar. Para Fonu da, Dünya Bankası da 1945’lerin kurumları ama şu andaki ekonomik sistem, değerler ve rasyolar 1945’lerdeki gibi değil. Bugün bu kurumlar günün şartlarına uygun yapılanmış değiller hâlâ...”
      <br/>
      <br/>
      Dünya Bankası iyi polis, IMF kötü polis
      <br/>
      <br/>
      Karaosmanoğlu, Dünya Bankası’nın yapılanma gayesinin kuruluş yıllarında Avrupa’nın II. Dünya Savaşı sonrasında inşasını sağlamak ve büyümeye olanak sağlamak olduğunu anlatıyor. “Dünya Bankası ise genelde altyapı hizmetlerinin gerçekleştirilmesi için kalkınma kredileri veren bir kurumdur. Genelde altyapıya ilişkin yatırımların desteklenmesine yönelik çalışmalara destek verir. Yol, enerji, ulaşım, haberleşme gibi temel kalkınma konularında verilen krediler kimi zaman da proje kredisi olarak verilir. 1960’lardan itibaren eğitim konusuna da büyük önem vermeye başladı. Hatta bir ara turizm konusunda bile krediler veriyordu. Bunun için Sınai ve Kakınma Bankaları gibi yapıların oluşturulup desteklenmesini de sağladı. Doğu Asya ekonomilerinin kalkınmasında bu uluslararası kredilerin büyük katkısı olduğu unutulmasın. Güney Kore, Japonya, Malezya ve özellikle Endonezya gibi ülkelerin kalkınmasında bu kredilerin büyük rolü vardır.”
      <br/>
      <br/>
      Peki ya ülke ekonomisinin çökmesinde ısrarlarıyla büyük etkisi olan IMF’nin ekonomik düzendeki rolü neydi?
      <br/>
      <br/>
      “IMF ise uluslararası ödemeler dengesinin durdurulmadan devam ettirilmesi, ülkelerin para politikalarını belirlerken onları uyarmak ve zora düştüklerinde de yardım etmek için kuruldu. 1970’lere kadar da genelde iyi işler yaptı. 1980’lerden itibaren ise biraz yapısı değişti. Şu unutulmamalı, IMF’ye gittiğiniz vakit yani para almak isterseniz yanınızda borcunuzu ödemek için neler yapabileceğinize ilişkin bazı hedefler ve taahhütler koyarsınız. IMF kimseye bunu zorla yapın demez zaten; para istemezsen de sana nasıl karışabilir. IMF ve Dünya Bankası görevlileri her ülkeye gittiklerinde isteyecekleri aşağı yukarı bellidir. Ödemeler dengesinin yeniden rayına oturtulması ve bunun için yabancı sermaye ve özel sektöre rahat hareket imkanı sağlanması, vergilerin artırılması, bütçe açıklarının giderilmesi için zarar eden kamu kuruluşlarının ya özelleştirilmesi ya da tasfiyesi istenir. IMF’ye ve Dünya Bankası’na kredi almaya gelen ülkelere ilk olarak şu sorular sorulur: Satılabilecek önemli neler var? Bir çok gelişmekte olan ülkede önemli devlet tekelleri vardır. Bu tekeller çoğu zaman iyi işletilmediği ve rantabl kullanılmadığı için ya zarar eder ya da çok küçük kârlarla çalışırlar. Bu kurumlar hem rekabeti bozar, hem de bütçeye yük getiriyorsa bu kurumların ya tasfiyesi ya da satışı gerekir. Bazen özelleştirme de çare olmayabilir. Devletin özelleştirmek istediği bir alan ya da kurum özel sektör için çok kâr getirmeyeceği gerekçesiyle ilgi görmeyebilir. Devlet bunları da hesaba katarak kendine bir uygulama planı çıkarmalıdır”.
      <br/>
      <br/>
      IMF Fas’ı nasıl mahvetti?
      <br/>
      <br/>
      IMF ve Dünya Bankası’nın kredi vermek için bir şeyler istemesine kimsenin itirazı olamaz elbette. Peki ya istenen şeylerin o ülkenin sosyal yapısıyla çelişmesi halinde oluşacak sosyal maliyet ne olacaktır? Atilla Karaosmanoğlu sosyal maliyet konusunun kesinlikle gözardı edilmemesi gereken önemli bir unsur olduğuna işaret ediyor ve ekliyor: “Bir ülkenin sorunlarının neler olduğunu normal şartlarda en iyi o ülkenin hükümeti bilir ama siz dizginleri onların ekonomistleri daha iyi diyerek uluslararası uzmanlara bırakırsanız o bildiği kadarıyla sorunu çözmeye çalışır. Dışarıdan gelen birisi sizin sorunlarınızı ne kadar iyi bilebilir ki?”
      <br/>
      <br/>
      Atilla Karaosmanoğlu, Dünya Bankası’nda görev yaptığı sırada karşılaştığı sıradışı bir olayı da bu konuyla ilgili olarak anlatıyor: “IMF sosyal meselelerde özellikle iktisadi olayların sosyal maliyetleri üzerinde kesinlikle kafa yormaz; bu benim işim değil diye düşünür. 1970’lerde Dünya Bankası’nda benim yanımda iktisatçı olarak görev yapan Kuzey Afrikalı bir arkadaşım vardı. Bu kişi daha sonra kendi ülkesinin ekonomi bakanı oldu. IMF’den kredi almaya gittiğinde kendisinden ülkesinde yıllardır değişmeyen ekmek fiyatlarına zam yapması istenmiş, konuyu bana anlattı. Ben daha önce o bölgede görev yaptığım için bunun doğuracağı olumsuz sonuçları kendisine hatırlattım ve bu konuyu yeniden tartışması gerektiğini söyledim. Bakan dostum yeniden görüşmeye gitti ancak itirazlarını IMF yönetimi kabul etmedi. Ekmeğe bu ülkede büyük bir zam yapıldı ve ertesi gün ülke karıştı. Onlarca kişi çıkan olaylarda öldü”.
      <br/>
      <br/>
      Karaosmanoğlu talihsiz meslektaşının hangi ülkede görev yaptığını açıklamasa da ünlü yazar Roger Garaudy’nin ‘Çöküşün Öncüsü: ABD’ isimli kitabına göre bu ülke Fas: “IMF programı ya da düzenleme politikaları yüzünden ekmek fiyatlarının yükselmesi halk ayaklanmalarına neden oldu. Fas’ta 1981 ve 1984, Karakas’ta 1985 ve Mart 1989, Cezayir’de Ekim 1988 ve Ürdün’de 1996 isyanları gibi. Geçim ekonomileri, özellikle de yiyeceğe dayalı tarım ekonomileri küçümsenen, borçları dolar olarak ödeyebilmek için ihracat yapması teşvik edilen ülkeler üretim yapabilmek için daha çok tüketirler ve ürettikleri tüketimlerini karşılayamaz. İşte bu sayede 20 yıldan beri IMF ve Dünya Bankası Arjantin’den Tanzanya’ya kadar bir çok ülkeyi bu sayede kırıp geçiriyor”.
      <br/>
      <br/>
      Karaosmanoğlu, 1932 yılında İzmir’de başladığı hayat yolculuğunu 1956—57 yılları arasında ABD Harvard Üniversitesi’nde konuk akademisyen olarak, 1960—62 yıllarında ise Başbakanlık Devlet Planlama Teşkilatı’nda İktisadi Planlama Dairesi Başkanı olarak devam ettirdi. 1966—71 yılları arasında Dünya Bankası’nda kıdemli iktisatçı olarak çalıştıktan sonra 12 Mart askeri müdahalesinin ardından Başbakan Nihat Erim tarafından ekonomiden sorumlu devlet bakanı ve başbakan yardımcısı olarak göreve çağrıldı. Ancak ekonomik program konusunda hükümet ve devletin samimi olmaması üzerine aradan bir sene geçmeden görevinden istifa etti. Bir süre İsmet Paşa’nın ısrarlarını kıramayarak İş Bankası Yönetim Kurulu’nda görev aldı ancak kendisinin bazı konulardaki eleştirileri ve gizli oturumlar basına sızdırılınca bu görevi bırakarak yeniden Dünya Bankası’na döndü. Bugüne kadar bir Türk’ün Dünya Bankası’nda gelebildiği en yüksek makam olan başkan vekili sıfatına kadar yükselen Atilla Karaosmanoğlu, 1994 yılında bu görevinden ayrılarak Türkiye’ye döndü.
      <br/>
      e—posta: u.sanli@zaman.com.tr
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11898), [web.archive.org (arşiv bağlantısı)](http://web.archive.org/web/20050225005115/http://www.aksiyon.com.tr:80/detay.php?id=11898)
