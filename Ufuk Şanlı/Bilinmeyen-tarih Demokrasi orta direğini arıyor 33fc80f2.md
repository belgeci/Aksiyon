# Demokrasi orta direğini arıyor

*Ufuk Şanlı Bilinmeyen-tarih*

<div>
 <font>
  <img border="0" height="1" src="/web/20050302175920im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175920im_/http://www.aksiyon.com.tr/resim/307/50.jpg" vspace="5"/>
  </p>
 </font>
 <font class="content">
  İçi boşaltıldıktan sonra devlet tarafından el konulan bankalara 8.3 milyar dolar aktarılması tartışmaları devam ediyor.
 </font>
 <br/>
 <p>
  <font class="content">
   Ancak IMF Türkiye Masası Şefi Cottarelli’nin ince ayar uyarısının ardından memura verilen yüzde 10’luk zam, uygulanan ekonomik politikaların ne kadar gerçekçi olduğu sorusunu bir kere daha gündeme getirdi. Polisin düzenlediği operasyonlarla ortaya çıkan milyarlarca dolarlık her vurgunun ardından gözler hep aynı kesimin üzerinde toplanıyordu: Ortadirek.
   <br>
    <br>
     ‘Öteki Türkiye’ tartışmalarıyla birlikte gündeme gelen gelir dağılımındaki çarpıklıklar ve birbiri ardınca gerçekleşen operasyonlarla ortaya çıkarılan yolsuzlukların gerçek mağdurları olan ortadirekle ilgili tartışmalar ise geçtiğimiz ay başladı. Özel bir şirketin yaptığı araştırmalar ilginç gerçeklerin günyüzüne çıkmasını sağlarken, çıkan sonuçlar gerçekten korkutucu boyuttaydı. Elde edilen bu verilere göre, toplam nüfusun yüzde 4.5’ini oluşturan bir tabaka, milli gelirin yüzde 53’ünü elinde bulunduruyor. Bu tabakada yer alanların şahıs başına yıllık geliri 12 bin dolar civarında iken, aynı grupta yer alan ailelerin yıllık geliri ise 62 bin 500 dolardı. Aynı araştırmanın sonuçlarına göre nüfusun yüzde 36’sını oluşturan 22.5 milyon kişinin yıllık ortalama gelirinin bin dolar civarında olduğunu buna karşılık, toplam nüfusun yüzde 20’sini oluşturan en alt gelir grubunda yer alan 11 milyon insanın yıllık gelirinin 640 dolar olduğunu gösteriyordu. Bu araştırmanın sonuçları, Türkiye’de yaşayan 30 milyon kişinin, kişi başına ortalama ulusal gelirin (takriben 3 bin dolar) yarısından daha az bir gelire sahip olduğu gerçeğini ortaya çıkarıyordu.
     <br>
      <br>
       Peki böylesi büyük uçurumların bulunduğu bir dağılım tablosu nasıl ortaya çıkmıştı? Marmara Üniversitesi öğretim görevlisi Dr. İbrahim Öztürk’e göre bunun temelinde yatan nedenleri ortadireğin fakirleşmesinde aramak gerekiyor. “Bana göre Türkiye bir İsviçre, 2 tane Belçika ve yaklaşık 4 tane Zimbabwe’yi bünyesinde barındıran bir ülke konumuna gelmektedir. 4 kişilik bir ailenin geçinme sınırı 550 milyon iken, açlık sınırı 160 milyon olarak açıklanıyor. Buna göre iki sınır arasında kalanlar ortadirek diye tanımlanıyor. Türkiye’deki sosyal piramit içinde büyük bir role sahip olan ortadirek 1980 sonrasında başlayan ve 1990 sonrasında hız kazanarak devam eden bazı gelişmeler sonucunda yüzde 18—19 civarına gerilemiştir. Özal döneminde başlayan liberalizm akımından oldukça etkilenen ortadirek bu dönemde en azından artan milli gelirden pay aldığı için sesini çıkartmamıştır. Çünkü üst gelir grubuna mensup olanların geliri 10 artarken, aşağıda bulunanın da en az 1 artıyordu. Ancak Özal’ın vefatıyla birlikte bu ortadireğin o küçücük payı da birileri tarafından paylaşıldı. Doğal olarak ortadireğin piramitteki alanı gün geçtikçe fakirlerin alanına dahil olmaya başladı.” 1991 yılından sonra artan terör olayları yüzünden yatırımların durmasının ve artan iç borçlanmaların faturasını ise yine ortadirek ödemek zorunda kalıyordu. Bu dönemde özellikle yabancı yatırımcıların Türkiye’yi güvenlik açısından riskli bulması yüzünden yatırımlar durma noktasına geldi. Yaşanan bu ağır ekonomik krizden kurtulmak isteyen devlet iç borçlanmaya giderek sorunu aşmaya çalıştı. Ancak devlete borç vererek buradan tatlı kârlar elde eden yerli yatırımcıların bu sefer de kendi yatırımlarını durdurması vergi kayıplarının büyümesiyle sonuçlandı. 1994 sonrasında, bir yanda yüksek ama istikrarsız bir büyüme hızı, diğer yanda yüksek ve istikrarlı bir enflasyonla beş yıl daha geçti. Latin Amerika ve İsrail’de 80’li yıllarda olduğu gibi hiperenflasyona dönüşmeyen, sürekli ve yüksek bir enflasyon aracılığıyla kalkınmayı sürdürmeyi başaran Türkiye’nin 1997 yılında gücü tükendi. Yıllarca gelir dağılımının mülk sahipleri lehine yumuşak bir biçimde bozulmasının aracı olan yüksek enflasyondan sonra, istikrar politikalarının yükünün esas olarak alt gelir gruplarına, sabit ücretlilere ve tarım sektörüne ödetileceği çok daha acıtıcı bir yeni dönem başladı.
       <br/>
       <br/>
       28 Şubat süreci olarak adlandırılan ve NATO’nun yeni düşman tanımıyla örtüşen bir sürecin de etkisi ile Türkiye’de esnaf, memur veya çiftçinin de içinde bulunduğu orta tabakanın rolü ne olacaktı? Herkesin merak ettiği bu sorunun yanıt bulması çok uzun sürmedi. İrticayla mücadele kapsamında BÇG tarafından hazırlanan raporlarda bazı büyük holding ve KOBİ’lerin de adlarının geçmesi halkta büyük şaşkınlık yarattı. Uygulanan hatalı vergi politikaları yüzünden zor duruma düşen küçük esnaf ve üretecilerin bir de irticacı damgası yemesi 1991’den itibaren uygulamaya konan politikaların bilinçli bir programın eseri olup olmadığı sorusunu gündeme getirdi!
       <br/>
       <br/>
       Komplo’nun içindeki gerçekler
       <br/>
       <br/>
       Konuyla ilgili görüşlerini aldığımız MÜSİAD Genel Başkanı Ali Bayramoğlu ise komplo teorilerinin içinde bazı gerçeklerin de bulunduğunu ifade etti. Ali Bayramoğlu yaşanan uluslararası krizlerin ve hükümetlerin acımasız vergi politikalarının ortadireği yok olmanın eşiğine getirdiğini belirtti. İnsanların inanç ve düşüncelerinden ötürü fakirleştirilmesinin ise devlete olan inancı sarsacağını kaydeden Bayramoğlu, böyle bir yaklaşım tarzının toplumsal barışa yönelik çabaları engellemekten başka bir sonuç doğurmayacağını savunuyor. Ortadireğin zayıflamasının meydana getireceği zararların boyutuyla ilgili görüşlerini aldığımız sosyolog Kenan Çayır ise son derece çarpıcı açıklamalarda bulundu.
       <br/>
       <br/>
       Terörün arkasında fakirlik var!
       <br/>
       <br/>
       “Radikal ve şiddet eğilimli hareketler her zaman alt tabakalarda taban bulur. Çünkü kaybedecek bir şeyi olmayan insanlar her şeyi yapabilirler. Ancak ortadirek ya da küçük burjuva olarak adlandırılan kesim kaybedecek bir şeyleri olan insanlardan oluşur. Kendilerine ait işletmeleri olan bu insanlar devletin politikalarından hem etkilenirler hem de oluşturdukları güç ile bunu etkilerler. ABD ve Avrupa’ya baktığımız zaman rejimin ve demokrasinin teminatı olarak adlandırılırken ortadirek Türkiye’de zaafa uğratılmaktadır. Zaten uluslararası para hareketleri ve çağın getirdiği teknolojik altyapıyı oluşturamayan küçük yatırımcıların bir de sosyal baskı altına alınması özgür düşünce ve söylemlerin azalmasıyla sonuçlanacaktır. Bunu da demokratik bir ülkede kimsenin isteyeceğini zannetmiyorum.”
       <br/>
       <br/>
       Yaşanan her ekonomik kirizin ardından hükümetlerin daha da yüklendiği orta direğin yaşanan bütün olumsuzluklara karşın devlete sahip çıkması ise oldukça ilginç. Normalde ekonomik altyapının değişmesiyle birlikte toplumsal üst yapının da değişeceğini savunan Marksist yaklaşım açısının Türkiye toplumunda yankı bulmadığı görülüyor. Bu teoriye göre sınıf çatışması olarak adlandırılan gelir düzeyindeki farklılaşma arttıkça şiddet artacak ve bu durum işçi sınıfı iktidara gelinceye kadar devam edecekti. Ancak yapı olarak milliyetçi ve muhafazakâr bir ruh haletine sahip olan ortadirek buna rağmen devletinin her çağrısına yanıt verdi.
       <br/>
       <br/>
       17 Ağustos depremindeki büyük yardımlaşma örneği ve dünyanın bir çok ülkesinde Türkiye’nin sesini duyuran eğitim hizmetlerine destek veren bu insanların ruh haletini Ülküm İşçiler Derneği Başkanı Ahmet Polat “Asker toplamak ve vergi almak dışında bugüne kadar kendi vatandaşı için hiçbir şey yapmayan bir devlet geleneğinin yüzyıllardır pirim yaptığı bir ülkede insanlar elbette devletin her başının sıkıştığında kendisine yönelmesinden rahatsız olmazlar, yeter ki verdiklerinin karşılığını bir şekilde hizmet olarak alsınlar” şeklinde açıklıyor. Türk toplumunun reaksiyoner bir toplum olmadığını belirten Ahmet Polat değerlendirmesinde, toplumsal denetim mekanizmasının işlemediği ve insanların çoğu zaman ekonomik sorunları bile kaderci bir açıklama getirilmesinin altını çiziyor. Bu yüzden bu kadar büyük bir sorunun bile çözümünün hâlâ MGK veya diğer devlet kurumlarından beklenebildiğini belirtiyor.
       <br/>
       <br/>
       Türk toplumu içindeki payı her geçen gün azalan ortadireğin bu halini en iyi özetleyen bilgiler ise ticaret odalarının kayıtlarında görülüyor. Son 5 yıl içinde açılan işletmelerin yüzde 50’sinden fazlasının kapandığı ortaya çıkıyor. Yaşanan bu büyük kayıptan en çok etkilenecek kesim ise büyük şirketler olacak gibi görünüyor. Alım gücünün sürekli düşmesi ve bir sınıftan diğerine geçmenin hergeçen gün daha da zorlaştığı günümüzde holdinglerin bu konudaki görüşleriyle tutumları arasında ilginç bir tezat mevcut. Son 5 senedir kazançlarını tamamen üretim dışı faaliyetlere yükleyen, yeni yatırımlar ve istihdam alanları için çaba göstermeyen özel sektörün bir yandan da ortadireğin korunması için çaba göstereceğini açıklaması kafaların karışmasına neden oluyor.
       <br/>
       <br/>
       Ortadirek ya da küçük burjuvaya kimin bu kötülük yaptığı bilinmez ama olağanüstü hali gerektiren koşullar arasında büyük ekonomik bunalımların da bulunduğunu hatırlatmakta fayda var. Acaba son günlerde polisin gerçekleştirdiği başarılı operasyonları da ekonomik alanda ilan edilmemiş gizli bir olağanüstü hal uygulamasının sonucu olarak görebilir miyiz?
       <br/>
       <br/>
       e—mail: ufuksanli@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13815), [web.archive.org (arşiv bağlantısı)](http://web.archive.org/web/20050302175920/http://www.aksiyon.com.tr:80/detay.php?id=13815)
