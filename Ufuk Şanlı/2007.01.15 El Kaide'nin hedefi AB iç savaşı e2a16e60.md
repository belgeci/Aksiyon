# El Kaide’nin hedefi AB iç savaşı

*Ufuk Şanlı 2007.01.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      El Kaide’nin Avrupa’da iç savaş çıkarmayı amaçladığını söyleyen Gijs de Vries, İslam’ın evrensel barış mesajını bilen Müslümanların terörün panzehiri olduğunu vurguluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070314111820im_/http://www.aksiyon.com.tr/resim/632/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   11 Mart 2004’te İspanya’nın başkenti Madrid’de patlayan bombalar 192 kişinin hayatına mal olurken, saldırıların meydana getirdiği şok, Avrupa Birliği’ni terörle mücadelede yeni arayışlara itti. Patlamalardan bir hafta sonra Avrupa Konseyi bünyesinde terörle mücadele için özel bir koordinatörlük kuruldu. AB Yüksek Temsilcisi Javier Solana’ya bağlı faaliyet gösteren birimin başına da deneyimli bir hukukçu olan Hollandalı Gijs de Vries getirildi. 1998-2002 arasında Hollanda’da içişleri bakan yardımcılığı yaptığı için terörle mücadele ve birimlerarası koordinasyon konularına oldukça aşina olan de Vries, aynı zamanda Uluslararası Suç Mahkemesi’nin (ICC) kuruluşuna öncülük etmiş isimlerden biriydi. Bu sebeple birlik üyesi ülkeler tarafından benimsenmesi çok uzun sürmedi. Romanya ve Bulgaristan’ın da katılımıyla üye sayısı 27’ye ulaşan 500 milyonluk AB’de terörle mücadelenin etkin bir biçimde yürütülebilmesi için gereken organizasyon ve koordinasyonu sağlamakla görevlendirilen de Vries ile bir toplantı için geldiği İstanbul’da konuştuk.
   <br>
    <br>
     TERÖRLE MÜCADELEDE ORTAK TANIM SIKINTISI
     <br/>
     <br/>
     50 yaşındaki AB terörle mücadele koordinatörüne ilk sorumuz, PKK ve DHKP-C’nin Avrupa’daki faaliyetleriyle ilgiliydi. İstihbarat birimlerince hazırlanan raporlara göre AB genelinde 140 kuruluşla faaliyet gösteren PKK/Kongra-Gel örgütü bu paravan kuruluşlar vasıtasıyla yılda 1 milyar avroya yakın gelir elde ediyor. Örgütün en önemli propaganda aracı Roj TV’nin de yayınlarını Avrupa’dan yapıyor olması, kamuoyunda büyük tepkiye yol açıyor. DHKP-C terör örgütünün Belçika’da faaliyet gösteriyor olması ise bir başka tansiyon artırıcı husus. Sıkça gündeme gelen bu konuya son derece diplomatik bir cevap veriyor de Vries. AB’nin, aralarında PKK/Kongra-Gel’in de bulunduğu çok sayıda terör örgütünü listesine aldığını ve bunlarla mücadele için kararlı adımlar attığını anlatıyor: “PKK ve haleflerinin yanı sıra aşırı İslamcı El Kaide ve bunlarla bağlantılı organizasyonlarla da mücadele halindeyiz. Bu konuda Türkiye ile de giderek artan bir işbirliği içindeyiz. Bu işbirliğinin sonuçları ilerleyen dönemlerde daha somut biçimde görülecektir.”
     <br/>
     <br/>
     İspanya’da ve ertesi yıl Londra’da meydana gelen patlamaların AB’yi terörle mücadele konusundaki tavrını yeniden gözden geçirmeye ittiğini kaydeden de Vries, terörle mücadele konusunda hâlâ ortak bir tanımın yapılamamış olmasından yakınıyor: “Terörizme karşı ortak bir tanımı da içeren kapsamlı, beynelmilel bir anlaşma yolunda ilerliyoruz. Ne var ki, terörizmle mücadele etmek isteyenlerle, teröristleri ‘direniş savaşçıları’ olarak adlandırıp bu grupların tanımın dışında bırakılması gerektiğini düşünenler arasındaki o ezeli uzlaşmazlık elimizi kolumuzu bağlıyor. Ülkeler birbiri ardına bunun çürük bir tanım olduğu ve sivillere karşı ayrım yapılmaksızın gerçekleştirilen saldırıların her şartta yasadışı sayılması gerektiği konusunda uzlaşmaya varıyor; ancak bu biraz zaman alıyor.”
     <br/>
     <br/>
     AB içinde hem ayrılıkçı hem de sözde dinî motifli teröre maruz kalan tek ülkenin Türkiye olduğunu hatırlatan AB terörle mücadele koordinatörü, bu durumun Türkiye’ye AB içinde özel bir konum kazandırdığını ifade ediyor. Ankara’nın demokrasi ile İslam’ın birlikte olamayacağı tezini öne süren radikal gruplara karşı gösterilebilecek yegâne örnek olduğunu vurgulayarak, bu hususu AB vatandaşlarının da iyi anlaması gerektiğinin altını çiziyor: “Türkiye’yi iyi anladığımız takdirde sadece AB içindeki genç radikal Müslümanlara değil, belki tüm dünyadaki radikallere karşı bizim de söyleyebileceğimiz şeyler olacaktır. İslam ve demokrasinin bir arada yaşayabileceğinin en iyi örneği olan Türk modeliyle sadece bugünün değil, geleceğin teröristlerini de durdurmamız mümkün olacaktır. Çünkü terörle mücadele sadece bugünün değil, geleceğin de şekillendirilmesi demektir.”
     <br/>
     <br/>
     Terörle mücadele ederken kavramları doğru kullanmanın hayati önem taşıdığına dikkat çeken Gijs de Vries, ‘İslam’ ile ‘terörizm’ kelimelerini birlikte anmanın mücadeleyi zorlaştırdığına değiniyor. İslam’ın barış dini olduğunu, masumları hedef alan şiddeti asla tasvip etmediğini bildiklerini söyleyen koordinatör de Vries, hal böyle iken ‘İslami terörizm’ ve ‘İslamo-faşist’ gibi kavramları kullanmanın Müslümanları incitmek ve terörist örgütlerin kucağına atmaktan başka işe yaramayacağını vurguluyor. Bu kavramları dile getirenlerin niyetlerinden şüphe edilmesi gerektiğini söyleyen Hollandalı koordinatöre göre Danimarka’daki karikatür krizi bu açıdan son derece ‘talihsiz’ bir olay: “Bütün demokrasilerde küçük ve çığırtkan gruplar vardır. Bunlar yanlış işler yapmakta ve yanlışlarında da ısrar etmektedir. Bizim bir diğer görevimiz de yanlışta ısrar eden bu aşırı grupları uyarmaktır. Yanlış yapan Müslümanları ikaz ettiğimiz gibi bunları da ikaz ediyoruz; ancak bu, olayları engellemek için her zaman yeterli olmuyor.”
     <br/>
     <br/>
     Başta El Kaide olmak üzere aşırı grupların bu tür olayları kendisine zemin oluşturmak için kullanmak istediğini anlatan AB terörle mücadele koordinatörü, terör örgütünün ana hedefinin birlik genelinde bir iç savaş çıkarmak olduğunu kaydediyor. “Örgüt Avrupa’da yaşayan Müslümanlarla gayrimüslimler arasında kitlesel bir çatışma başlatmayı hedefliyordu; ancak bunu başaramadı ve de başaramayacak. Niçin? Çünkü insanlar özgürlük ve demokrasinin korku ve zulümden daha güçlü olduğunu biliyor. Bunun yanı sıra aklıselim sahibi Müslümanlar gerçek İslam’ın neleri emrettiğini biliyor ve hükümlerin nasıl yorumlanması gerektiği konusunda çevrelerindeki insanları bilgilendiriyor. Bu da şiddetle beslenen fanatiklerin taraftar kazanma çabalarına büyük darbe vuruyor.”
     <br/>
     <br/>
     KAZANAN, TERÖR OLMAYACAK
     <br/>
     <br/>
     Avrupa’da yaşayan Müslümanların bir ‘barış dini’ olan İslam’ı çevrelerine doğru anlatmakla mükellef olduğunu söyleyen koordinatör de Vries, El Kaide gibi grupların yanlışlığının ve gerçek İslam’la ilgisizliğinin ancak bu sayede anlaşabileceğini dile getiriyor: “İslam’ın verdiği mesajları yanlış anlayanlar, yorumlayanlar veya algılamak isteyenler olabilir. Bu durum Bin Ladin’leri, Zerkavi’leri veya başka kişileri doğurabilir. Bunun yanlış olduğunu ve bu kişilerin İslam’ı temsil etmediklerini sizler söylemelisiniz. Din adına sivilleri öldürmenin dinin mesajlarına aykırı olduğunu sizler anlatmalısınız. Yapılması gereken, şiddet yanlısı radikallerin dünyadaki Müslümanların çoğunu temsil etmediğini açıkça ortaya koymaktır. Bu anlamda İspanya İslam Komisyonu’nun genel anlamda terör, özel anlamda El Kaide ve Usame Bin Ladin hakkında yayımladığı fetva beni oldukça umutlandırdı.”
     <br/>
     <br/>
     El Kaide tarafından düzenlenen saldırılarda çok sayıda Müslüman’ın da hayatını kaybettiğini hatırlatan Hollandalı koordinatör sözlerini şöyle sürdürüyor: “İnsanlık adına iyi niyetli ve aklıselim sahibi kimselerle bu sorunun çözümü için konuşmaya hazırız ve bunlarla birlikte dini saptıranlara karşı insanlık adına mücadele etmekten de gurur duyarız. Bizim terörle mücadele stratejimiz budur ve bunun sonucunda da kazanan taraf olacağımıza inanıyorum.” AB’nin terörle mücadele stratejisinde öne çıkan bir diğer hususun da iç huzursuzluk ve çatışma yaşayan Müslüman ülkelerle ilişkileri geliştirmek ve onları desteklemek olduğunu belirten koordinatör, “Terörün çoğaldığı bataklığı kurutmaya çalışmak zorundayız.” diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26450), [web.archive.org (arşiv bağlantısı)](http://web.archive.org/web/20070314111820/http://www.aksiyon.com.tr:80/detay.php?id=26450)
