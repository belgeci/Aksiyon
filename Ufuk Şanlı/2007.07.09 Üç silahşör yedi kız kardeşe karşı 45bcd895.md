# Üç silahşör yedi kız kardeşe karşı

*Ufuk Şanlı 2007.07.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      “Yedi kız kardeş” olarak nitelenen uluslararası petrol karteli zor günler geçiriyor. Gazprom, CNPC ve Petrobras’ın sınıf atlaması, dengelerin bozulmasına, kartların yeniden dağıtılmasına sebep oluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211173705im_/http://www.aksiyon.com.tr/resim/657/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Yedi kız kardeş; dünyanın her yerinde Exxon, Shell, BP, Gulf, Texaco, Mobil ve Chevron tabelasıyla boy gösteren şirketlerdir. Uluslararası petrol sanayiini kuran, geliştiren ve bugünlere getiren bu yedi şirketin elde ettiği gelir birçok ülkenin Gayrisafi Millî Hasılası’ndan fazla, sahip oldukları tankerlerin tonajı da birçok ülkenin deniz kuvvetlerinden büyüktür.’
   <br>
    <br>
     Anthony Sampson, 1970’lerin başında yayımlanan ‘Petrol Oyunu’ isimli kitabında büyük petrol kartelini işte bu sözlerle anlatır. Uzun yıllar boyunca en verimli petrol sahalarını elinde tutan ve bir dönem dünya petrol üretiminin yüzde 80’ini gerçekleştiren bu dev şirketlerin saltanatı yaklaşık yarım asır sürdü. 1950’lerde esmeye başlayan ‘millîleştirme’ rüzgârıyla güç kaybetmeye başlayan kız kardeşler, ilerleyen yıllarda petrol endüstrisinin vanası olarak kabul edilen petrol kuyularını ve değerli sahaları yerli şirketlere kaptırır. Buna karşın güçlü dağıtım ağları sayesinde musluğu ellerinde tutmayı başarırlar. Hatta Forbes’un “Dünyanın en büyük 2000” şirketi listesinde zirvedeki yerlerini korumasını bilirler. Bugün kardeşlerden Exxon ve Mobil’in birleşimiyle kurulan Exxon-Mobil 335 milyar dolarlık satışla dünyanın en büyük enerji şirketi unvanını elinde bulunduruyor. Hollanda-İngiliz kökenli Shell 319 milyar dolarla listenin ikinci sırasında. BP ise 266 milyar dolarlık cirosuyla zirvede Birleşik Krallığı temsil ederken, en küçük kardeş Amerikalı Chevron’un cirosu 196 milyar ve listeye göre dünyanın en büyük 19. şirketi.
     <br/>
     <br/>
     Geçen yıl 1 trilyon 116 milyar dolarlık satışa imza atan dev şirketlerin, üretici ülkeler kadar satış yapabilmesinin sırrı, devletlerin upstream’e (ham petrolün üretimi) ‘Kız kardeşlerin’ ise daha kârlı olan downstream’e (işleme, dağıtım, pazarlama) odaklanmasında gizli. Petrolün taşınması, işlenmesi ve benzin istasyonları vasıtasıyla son kullanıcıya kadar ulaştırılmasını sağlayan şirketler, anavatanlarındaki tüketimin büyüklüğü ve bağlı bulundukları devletin kendilerine sağladığı ticarî avantajlarla iç pazarda sorunsuz şekilde büyüme ve kârlarını artırma imkânına sahipler ve bundan sonuna kadar yararlanıyorlar.
     <br/>
     <br/>
     Dağıtım ve pazarlamadaki başarılarıyla yıllardır zirveyi kimseye kaptırmayan petrol kartelleri son dönemde giderek büyüyen bir tehlike ile karşı karşıya. Üç devlet şirketi; Rus Gazprom, Çinli CNPC ve Brezilyalı Petrobras, Kız Kardeşler veya  ‘Büyükler’ (Majors) olarak isimlendirilen kartelin hareket sahasını daraltacak adımlar atmaya başladı. Teknolojik altyapı, bilgi birikimi ve finansal kapasite konusunda büyük mesafe kateden bu üç şirketin oyunu küresel düzleme taşımaları kartel için tehlike çanlarının çalmasına sebep oldu. “Yakın zamana kadar millî şirketler oyunu hep kendi sahasında kabullenir, kartellere geniş bir hareket sahası bırakırdı. Güçlü bir dağıtım ağı ve geniş kaynaklara sahip olan karteller yerel şirketleri sıkıştırır ve hareket sahasını daraltırdı.” diyen Körfez Araştırmaları Merkezi Direktörü Dr. Marat Tertonov, “Bu tecrübeyi yaşayan yerel şirketler zafere giden yolun dışarıya açılmaktan ve dağıtımda yaygınlaşmaktan geçtiğini anladılar ve oyunu artık kuralına göre oynuyorlar.” diyor.
     <br/>
     <br/>
     GAZPUTİN’İN ŞİRKETİ: GAZPROM
     <br/>
     <br/>
     Enerji uzmanlarının ‘yeni devler’ olarak tanımladığı şirketlerin en bilineni Rus Gazprom. Yüksek petrol fiyatları ve Vladimir Putin’in enerjiyi diplomasinin aslî unsuru olarak kullanma stratejisiyle kısa zamanda ‘küresel bir dev’e dönüşen Gazprom, bugün dünya doğalgaz ihracatının tek başına yüzde 20’sini gerçekleştiriyor. Yüzde 54’ü Rus devleti tarafından kontrol edilen Gazprom geçen yıl 48,1 milyar dolarlık satışa ve 11 milyar dolar kâra imza atarak, Rusya Federasyonu’nun GSYİH’sinin yüzde 8’ini, vergi gelirlerinin ise yüzde 25’ini tek başına karşıladı. Daha çok doğalgaz alanında söz sahibi iken, iki sene önce ülkenin en büyük petrol şirketi Sibneft’i bünyesine katarak petrol alanında da söz sahibi oldu. BOTAŞ Strateji Dairesi Başkanı Dr. Cenk Pala’ya göre, 32-33 milyar varillik petrol rezervine sahip olan Gazprom çok yakın bir tarihte dünyanın en önemli petrol ihracatçılarından biri  olacak.
     <br/>
     <br/>
     Rusya’nın kendi doğal kaynakları üzerindeki kontrolünü artırma stratejisi Gazprom’la kartel üyelerini karşı karşıya getirdi. Geçtiğimiz yıl Shell’in Pasifik’teki Sakhalin-2 tesislerine çevre raporu vermeyerek şirketi iş yapamaz hale getiren ve bölgeden uzaklaştıran Rus yönetimi, ortaya çıkan boşluğu özerk devlet şirketiyle doldurdu. Gazprom bir sonraki hedefi olan BP’ye de boyun eğdirmeyi başardı. İngiliz şirketi Rusya’daki doğalgaz şirketi TNK-BP’nin çoğunluk hisselerini Gazprom’a satmaya razı oldu
     <br/>
     <br/>
     Ekonomik katkısının yanında Başkan Putin’in askerî olmayan yollarla Rusya’yı yeniden süper güç haline getirme doktrininin de omurgasını oluşturduğu için Gazprom’un imzaladığı her yeni anlaşma Rusya’nın hem gelirlerinin hem de stratejik derinliğinin artması anlamına geliyor. Şirketin salt bir ticarî kuruluş olmadığı, yeri geldiğinde Rusya’ya meydan okuyan ülkelere karşı bir terbiye aracı olarak kullanılabildiği Ukrayna, Gürcistan ve Beyaz Rusya’da yaşanan olaylarla ortaya çıktı. Buna rağmen Almanya, İngiltere, Çin başta olmak üzere birçok ülkenin anlaşma imzalamak için sıraya girmesi  oldukça şaşırtıcı.
     <br/>
     <br/>
     Avrasya Stratejik Araştırmalar Merkezi (ASAM) Genel Koordinatörü Necdet Pamir’e göre bu çelişkili durum ancak Rusya’nın enerji kaynaklarını kullanma konusundaki stratejisiyle açıklanabilir. Son derece zengin doğalgaz ve petrol yataklarını elinde bulunduran Gazprom’un potansiyel rakiplerini de kontrol altında tuttuğuna dikkat çekerek, “Ruslar potansiyeli yüksek enerji havzalarını uzun dönem anlaşmaları ile bağlıyorlar ve enerji ihracatının kendi boru hatları üzerinden yapılmasına özel önem veriyorlar. Tüketiciler alternatif hatların da kontrolü Gazprom’da olduğu için ister istemez Ruslarla el sıkışıyorlar.” diyor. Avrupalı bir diplomat ise bu durumu “İnsanlar bugün Kızılordu’nun yerini Gazprom’un aldığını düşünüyor.” sözleriyle özetlerken, devlet-Gazprom ilişkisini ise Rusların çok kullandığı şu vecizeyle dile getiriyor: “Gazprom devletin bittiği yer midir, yoksa başladığı yer mi? Ya da devlet içinde devlet midir?”
     <br/>
     <br/>
     İştirakleri içinde bankalar, sigorta şirketleri, tarım işletmeleri, inşaat firmaları ve medya kuruluşları da bulunan Gazprom, Rusya’nın sosyal hayatında da söz sahibi bir kuruluş. Portföyünde 20 çiftlik, 67 et kombinası, 21 mandıra, 24 gazete, 10 televizyon kanalı bulunan Gazprom’da 397 bin kişi çalışıyor. 216 milyar dolarlık piyasa değeriyle Exxon-Mobil’in ardından dünyanın en değerli ikinci şirketi olan Gazprom’un beş yıl içinde bu rakamı 5 kat artırması bekleniyor. Şirketin Yönetim Kurulu Başkan Yardımcısı Alexander Medvedev’in açıklamalarına göre şirket, yapacağı yeni yatırımlarla bu hedefe kolayca ulaşabilecek kapasiteye sahip.
     <br/>
     <br/>
     ÇEKİK GÖZLÜ ENERJİ DEVİ: CNPC
     <br/>
     <br/>
     Dev şirketlere meydan okuyan bir diğer şirket de Çinli CNPC. Dünyanın üçüncü petrol ithalatçısı olan Çin’in millî şirketi CNPC, günlük 2 milyon 270 bin varil hampetrol ve 3 milyon 681 bin metreküplük doğalgaz üretimiyle dünyanın sayılı enerji şirketlerinden biri. Geçen yıl 68,5 milyar dolarlık satışa imza atan ve 16,5 milyar dolar kâr elde eden bu dev şirket piyasa değeri açısından dünyada üçüncü sırada. 446 bin kişinin çalıştığı şirket Çin devletinin açık desteği ve sağladığı vergi avantajları sayesinde dünya enerji piyasasının önemli oyuncularından biri haline geldi. CNPC, özellikle ‘tehlikeli sulardaki’ yatırımlarıyla dikkat çekiyor. Washington yönetimi tarafından ‘lanetlenen’ İran, Irak ve Sudan’la uzun vadeli anlaşmalara imza atan CNPC, Irak’ın işgalinden en çok etkilenen şirketlerden biri oldu. Bu nedenle İran’la ilgili gelişmeleri can kulağıyla takip eden CNPC, kaçınılmaz olarak ABD özel güçlerinin Darfur’a yapacağı bir müdahaleden de etkileneceğinin farkında.
     <br/>
     <br/>
     CNPC’yi tehlikeli sularda avlanmaya zorlayan  neden ise Çin’in sanayileşmeyle birlikte artan petrol talebi. Enerji analisti Mehmet Öğütçü, “Çin petrol şirketi gücünü arzdan değil, talepten alıyor. Araştırmalar 2030 yılında Çin’in günlük petrol ithalatının 10 milyon varile yani Suudi Arabistan’ın bugünkü üretimine denk geleceğini ortaya koyuyor. Yılda ortalama yüzde 5’lik bir üretim artışı sağlamadan bu büyük talebi karşılamak ise mümkün değil.” diyerek Çinlilerin neden bu kadar tehlikeli bir oyun oynadıklarını açıklıyor.
     <br/>
     <br/>
     Şirketin arama çalışmaları dışında satın almalarla da rezervlerini artırmaya çalıştığına dikkat çeken Öğütçü bu stratejinin ilk adımının 2005 yılında Kazakistan’da atıldığını hatırlatıyor. Ülkenin üçüncü büyük petrol şirketi PetroKazakhistan’ı 4,18 milyar dolar ödeyerek satın alan Çinlilerin Nazarbayev’in ülkesine hızlı bir giriş yaptığını hatırlatarak, yine aynı dönemdeki bir başka satın alma girişiminin ise başarısızlıkla sonuçlandığına dikkat çekiyor. Öğütçü’nün bahsettiği başarısız girişim Endonezya, Tayland ve Bangladeş’te önemli petrol sahalarına sahip Amerikan Unocal’ı satın alma çabasıydı. Bu birleşme için 18,5 milyar doları gözden çıkaran Çinliler, ‘ulusal güvenlik’ engelini aşamayınca planlar suya düşer. Petrol ithalatı konusunda farklı yöntemler denemekten  çekinmeyen  Çinli şirket,  2005’te Hintli petrol şirketi ONGC ile imzaladığı anlaşmayla üçüncü ülkelerden yapılacak ithalatta ortak fiyat uygulamayı garanti altına almayı başarır.
     <br/>
     <br/>
     1973 Petrol Bunalımı’ndan en çok zarar gören ülkelerden Brezilya tüm gelirlerini artan petrol faturasını ödemek için harcayarak, iflasın eşiğine gelmişti. Krizin meydana getirdiği şokla hükümet millî bir petrol şirketi kurmaya karar verdi. Omuzlarına ülkeyi petrolde dışa bağımlılıktan kurtarma misyonu yüklenen bu şirketin adı Petrobras. Petrol bakımından çok zengin kaynaklara sahip olmayan bir ülkede konulan hedeflere ulaşmanın yollarını arayan şirket kendisine hedef olarak derin suları seçti. Petrobras’ın gayretli mühendisleri 6 bin fitten daha derin sularda bile arama ve sondaj yapılmasını sağlayacak yeni teknolojiler geliştirmeyi başardı. Geleneksel sabit sondaj kulelerinin derin sularda işe yaramadığını fark eden mühendislerin bir sonraki keşfi de bu alana yöne likti. Yüzer platformlar inşa eden şirket mühendisleri bu sayede arama çalışmalarını daha verimli hale getirdi.
     <br/>
     <br/>
     Bugün günde 1,9 milyon ton petrol üreten şirketin hemen hemen tüm operasyonlarının derin sularda olması bu yüzden hiç de şaşırtıcı değil. Geçtiğimiz yıl TPAO ile Karadeniz’in derin sularında petrol arama ve çıkarma konusunda anlaşma imzalayan Petrobras’ın dünyaya açılma çabaları o günden bu yana hız kazandı. Beş yıllık zaman dilimi içinde günlük petrol üretimini günde 2,4 milyon varile çıkarmayı hedefleyen şirket, hedefine ulaşmak için oyun sahasını genişletmek zorunda olduğunun farkında. Bunun için modern zamanların kalyonlarına benzeyen petrol platformlarını Batı Afrika ve Meksika Körfezi’ne gönderen şirketin hedeflerine ulaşması şimdilik mümkün görünüyor.
     <br/>
     <br/>
     YENİLER RAKİP Mİ, YOKSA POTANSİYEL ORTAK MI?
     <br/>
     <br/>
     Bahçeşehir Üniversitesi Rektörü Prof. Dr. Deniz Ülke Arıboğan’a göre 1970’lerde başlayan devlet-uluslararası şirket çatışmasında yeni bir döneme girildi. Batılı ülkeler tarafından desteklenen çokuluslu şirketlerin hareket sahasının kaynakları kontrol eden devletler tarafından daraltıldığına dikkat çekerek, “Enerji sektörünün devletleştirilmesi veya devlet kontrolüne alınması yönündeki eğilim artık çok netleşmiş durumda. Enerji olmadan var olunamayacağının farkında olan devletler bunları ya denetimine alıyor ya da kendisine bağımlı kılarak, çıkarları doğrultusunda kullanıyor. Bu durum yeni çatışmaların da habercisi.” diyor. 1950’lerin başında yaşanan ‘millileştirme’ sürecinden daha farklı bir sürecin yaşandığına dikkat çeken Arıboğan, en önemli farkın yerli oyuncuların katma değeri yüksek dağıtım ve pazarlama konusuna eğilmesi olduğunu belirtiyor. ABD ve İngiltere’nin Irak’ta kendi petrol şirketlerine imtiyazlar tanıyan düzenlemeler yapması Arıboğan’ın tezini destekliyor. Yine petrol sahalarını yabancı yatırımcılara açmamakta direnen İran ve Venezüella’nın da topun ağzında olması bu tezi daha da güçlendiriyor.
     <br/>
     <br/>
     Uluslararası Enerji Ajansı eski uzmanlarından petrol piyasası uzmanı Dr. Sohbet Karbuz’un ise bu konuda daha farklı bir senaryosu var: “Uluslararası petrol şirketlerinin elindeki kolay ve ucuza çıkarılabilen petrol miktarı giderek azalıyor. Ulusal petrol ve gaz şirketleri ise tam tersine büyük miktarda kolay ve ucuz rezerve sahip. Dolayısıyla uluslararası ve ulusal şirketlerin ileride beraber çalışması kaçınılmaz görünüyor. Eğer bu gerçekleşmezse bugünün uluslararası petrol şirketleri ya birleşecekler ya küçük şirketleri satın alarak büyüyecekler veya gaz, elektrik ve yenilebilir enerjiye yönelmek zorunda kalacaklar.”
     <br/>
     <br/>
     Tüm bu senaryolarda gözden kaçırılan en önemli nokta ise petrol fiyatlarının durumu. Fiyatların artmasıyla rakiplerine açıktan meydan okuyabilen millî şirketler, fiyatlarda meydana gelen ani düşüşlerden ise ziyadesiyle etkileniyor. İstanbul Üniversitesi Öğretim Üyesi Yrd. Doç. Dr. Şamil Şen bu durumun ‘gerçek bir denge’ noktası oluşturduğuna işaret ediyor. “Millî şirketler ne zaman meydan okuyacak konuma gelse görünmez bir el fiyatların aşağıya düşmesini sağlar. Fiyatlardaki düşüş gelirlerin hızla azalmasına, dolayısıyla devletlerin ekonomik dengelerinin de bozulmasına neden olduğu için kartel üyeleri ile devletler yeniden masaya oturur. Taraflar yeni bir denge kurulması noktasında uzlaşır.”
     <br/>
     <br/>
     Büyük petrol şirketleri arasındaki ölümcül mücadelede bir dengenin sağlanacağı muhakkak. Bunun tüketicilere nasıl yansıyacağı ise şimdilik belirsizliğini koruyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27850), [web.archive.org (arşiv bağlantısı)](http://web.archive.org/web/20071211173705/http://www.aksiyon.com.tr/detay.php?id=27850)
