# Karamehmet’ten Yapı Kredi’ye çok özel operasyon

*Ufuk Şanlı 2005.07.11*

<div bgcolor="#FFFEF6">
 <font>
  <img border="0" height="1" src="/web/20060106084644im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106084644im_/http://www.aksiyon.com.tr/resim/553/61.jpg" vspace="5"/>
  </p>
 </font>
 <font class="content">
  Çukurova Grubu’nun patronu Mehmet Emin Karamehmet, Yapı Kredi’nin satışı sırasında bankadan önemli isimleri Turkcell’e kaydırdı.Çukurova Grubu Yönetim Kurulu Başkanı Mehmet Emin Karamehmet Yapı Kredi Bankası’nı (YKB) Koç Grubu’na satarak bankacılık macerasını noktaladı. Bundan sonra yoluna Turkcell’le devam edecek.
 </font>
 <p>
  <font class="content">
   9 milyar 196 milyon dolar piyasa değerine sahip şirketiyle küresel bir oyuncu olarak varlığını sürdürmek isteyen Karamehmet, bu stratejisi doğrultusunda YKB’nin satış sürecinden kısa bir süre önce bankanın en önemli finansal ve mali analizcilerini gizlice Turkcell’e kaydırdı.
   <br>
    <br>
     Yaklaşık 100 kişilik bir uzman kadroyu Turkcell bordrosuna aktararak şirketi insan kaynakları açısından güçlendiren Çukurova Grubu, operasyonu oldukça sessiz bir şekilde gerçekleştirdi. Banka yönetiminin büyük tepki gösterdiği bu operasyon, YKB’yi operasyonel anlamda ciddi zafiyete uğrattı. En iyi uzmanlarını Turkcell’e kaptıran YKB yönetimi bu durumu yüksek sesle eleştirmekten çekinmedi. Bankanın üst düzey yöneticileri bu meseleyi gazetecilerle konuşmak istemiyor; fakat gelişmeleri doğruluyor. Çukurova Grubu’nun bankaya olan 2 milyar dolarlık borcunun bankanın satışına sebep olduğunu hatırlatan bir uzman bu durumu şöyle değerlendiriyor: “Çukurova Grubu banka kaynaklarını sıkıntıya düşürecek boyutlara varan borcuyla zaten bankanın varlığını zarara sokmuştu. Grubun patronu en iyi uzmanları Turkcell’e göndererek bankayı iki kere batırmış oldu.”
     <br/>
     <br/>
     Karamehmet’in borç ödeme planı
     <br/>
     <br/>
     1964’te Yapı Kredi Bankası’nı satın alarak finans dünyasına adım atan Karamehmet, daha sonra eski adı Selanik Bankası olan Uluslararası Endüstri ve Ticaret Bankası’nı (Interbank) satın aldı. 1973’te Pamukbank’ın çoğunluk hisselerini ele geçirerek, sahip olduğu üç bankayla Çukurova Grubu’nu 1980’lerde finans odaklı bir grup haline getirdi. Interbank’ı daha sonra işadamı Cavit Çağlar’a satan Karamehmet’i küresel bir oyuncu haline getiren talih kuşu Turkcell oldu. 1994 krizinde iflas eden işadamı Murat Vargı’nın Sabancı ve Koç tarafından geri çevrilen teklifini kabul eden Karamehmet, cep telefonu operatörü olarak piyasaya girdi. 400 bin aboneye ulaşılması halinde yeni lisans ihalesi yapma hakkına sahip olan devlet, yıllarca ihale yapmayınca, dünyanın en kârlı sektöründe 23 milyon aboneye ulaştı.
     <br/>
     <br/>
     Türkiye’nin en değerli özel sektör şirketinin sahibi olan Karamehmet, Turkcell’i İMKB’nin yanı sıra New York Borsası’nda da halka açtı. 2001’de yaşanan ekonomik kriz Çukurova Grubu’nu da derinden sarstı. Grubun 2000 yılı verilerine göre, toplam gelirlerinin yüzde 45’ini oluşturan bankacılıkta yaşanan tsunami dalgaları Karamehmet’in Pamukbank’ını yuttu. Haziran 2002’de bankaya BDDK tarafından el konulması Karamehmet açısından zor günlerin başlangıcı oldu. Hazine Müsteşarlığı tarafından yıllardır gözetim altında tutulan Pamukbank’a el konulması grubu derinden sarstı. Risk almayı seven Karamehmet’in sahip olduğu güçlü ilişkileri ve uluslararası bağlantıları Pamukbank’ın TMSF’ye devredilmesini engelleyemedi. Pamukbank’la birlikte Yapı Kredi’nin yönetimini de kaybeden Karamehmet el koyma kararı ile bir anda tüm varlıklarını kaybetme riskiyle karşı karşıya kaldı.
     <br/>
     <br/>
     Karamehmet uzun süren bir hukuk mücadelesinin ardından ‘savaşarak’ onurlu bir barış yapmayı başardı. 2003 yılbaşında 5 milyar dolara ulaşan borçlarını 15 yılda 6,2 milyar dolar olarak ödemeyi taahhüt eden Karamehmet 2004 yılında tüm borçlarını iki yılda ödemeyi öneren yeni bir planla BDDK ve TMSF yönetiminin karşısına çıktı. Bu teklifinin şartlarını yerine getiremeyen Karamehmet buna karşın elindeki varlıklarını satıp bunlardan elde ettiği gelir ile 2006 sonuna kadar kamuya olan borçlarını ödemeyi planlıyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22099&yorum_id=1), [web.archive.org (arşiv bağlantısı)](http://web.archive.org/web/20060106084644/http://www.aksiyon.com.tr:80/detay.php?id=22099&yorum_id=1)
