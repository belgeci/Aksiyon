# Ekonomi büyüyor, esnaf küçülüyor

*Ufuk Şanlı 2005.04.25*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117192255im_/http://www.aksiyon.com.tr/resim/542/56.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Kur ve faizlerdeki düşüşle birlikte esnafın da yüzünün güleceği öngörülüyordu. Fakat küreselleşme ve Çin tehdidi bu ümitleri başka bahara erteledi. Esnaf bu konuda siyasi karar mercilerinden daha kalıcı politikalar geliştirmesini bekliyor. AK Parti hükümeti ise sorunlarla ilgili çözüm arayışında.
 </font>
 <p>
  <font class="content">
   “İstanbul’un Gaziosmanpaşa, Sultançiftliği ve Esenler bölgesinde dün başlayan şiddet olayları sürüyor. İstanbul Emniyet Müdürü olay bölgesine takviye polis güçleri sevk edildiğini açıklarken bölgedeki jandarma güçleri de harekete geçirildi. Yüzlerce konfeksiyon ve tekstil çalışanının, işyerlerinin kapandığı gerekçesiyle Taksim’e yürümek istemesi üzerine başlayan olaylarda şu ana kadar...”
   <br>
    <br>
     Birçok kişiye bir kâbus senaryosu gibi gelebilir yukarıdaki ifadeler. Ancak, Türk ekonomisinin dip akıntıları dikkate alındığında böylesi gelişmeler “muhtemel” olmaktan çıkarak gerçeğe dönüşebilir. Dünya Ticaret Örgütü’nün (WTO) yılbaşında kotaları kaldırmasının ardından Türk ekonomisi tabir yerindeyse Çin mallarının istilasına uğradı. Gümrük vergisi dahil 10 dolara takım elbise satabilen Çin’le ülkemizin lokomotif sektörü tekstil-konfeksiyon arasındaki mücadelede ihracat yapabilen firmalar ayakta kalmayı şimdilik başardı; fakat iç pazara çalışan yüzlerce firma kepenk indirme tehdidiyle karşı karşıya...
     <br/>
     <br/>
     Ülke genelindeki toplam işletmelerin yüzde 98’ini ve istihdamın yüzde 50’sini oluşturan yaklaşık 5,5 milyon esnaf sıkıntılı günler geçiriyor. Beş yıl öncesine kadar sadece ihracat yapan firmaları ilgilendirdiği düşünülen Çin tehdidi, bugün ciddi miktara ulaşan ithalatla artık iç pazardaki firmaları da vurmaya başladı. Bunun yanısıra kredi kartıyla yapılan alışveriş miktarının giderek artması ve büyük holdinglerin ateşlediği “kartla taksitli alışveriş” kampanyaları da nakit satarak ayakta kalmaya çalışan işletmelerde ciddi zafiyet meydana getiriyor. Şüphesiz, bir başka faktör de enflasyon oranının düşmesi ve kârların eskisi gibi yüksek olmaması...
     <br/>
     <br/>
     “Türkiye iki süreci aynı anda yaşıyor.” diyerek, mevcut durumu özetliyor ekonomist Sami Uslu: “Bir yandan enflasyonla iş yapma dönemi sona eriyor, diğer yandan ekonomi hızla küresel pazarlarla bütünleşiyor ve her iş kolunda rekabet kızışıyor. Küçük sermayesiyle rekabetsiz ortamda çalışmaya alışmış esnaf, tüccar, üretici ve müstahsilin bir kısmı ne yapacağını şaşırmış durumda. 60 civarındaki meslek grubu bir yol kavşağında. Ya, yeni ekonomiye ayak uyduracak ya da piyasadan çekilecekler.”
     <br/>
     <br/>
     82 yıllık cumhuriyet tarihinde 58 hükümet ve 15 ekonomik kriz gören Türk toplumu geçen zaman zarfında kendisine göre bir ekonomi modeli geliştirdi. 1947-1994 dönemindeki krizler genelde Türk parasının aşırı değerlenmesiyle başlıyordu. Bu durumda ithalat hızla artıyor, cari işlemler dengesinin bozulmasıyla faizler yükseliyor ve neticede enflasyon fırlıyordu. Sonuçta hükümet devalüasyon kararı alındığını açıklıyor, işsizlik artıyor, şirketler birbiri ardına kapanıyordu. Bu dönemde özellikle dövizle borçlanan birçok esnaf kapısına kilit vuruyordu. Yerli dev holdinglerin piyasadaki etkinliğinin artmaya başlamasıyla 1980’lerden itibaren küçük ve orta ölçekteki işletme sahiplerinin gelirleri giderek azalmaya başladı. 2001 şubat krizi ise esnafı komaya soktu. Bu dönemden itibaren büyük yerli holdinglerle uluslararası sermayenin küresel rekabet nedeniyle iç pazara daha fazla yönelmesi küçük işletmeler için sonun başlangıcı oldu. Türkiye Esnaf ve Sanatkarları Konfederasyonu (TESK) tarafından açıklanan verilere göre 2003 Ocak-2005 Mart döneminde 222 bin 900 esnaf kepenk indirdi.
     <br/>
     <br/>
     “Biz zaten krizle gözümüzü açtık, onunla büyüdük ve ona göre kendimizi ayarladık. Ama son iki yıldan bu yana yaşanan durgunluk 2001’de bile yaşanmamıştı.” diyen çantacı Muharrem Berksoy, çanta üretim atölyesini iki sene önce kapatmış. Gerekçesi ise birçok küçük üretici ile aynı. “Çin malları piyasaya girdiğinden bu yana bize uyku haram oldu. İthalat yapmak üretim yapmaktan çok daha kârlı hale geldi. SSK, vergi, enerji maliyetleri ve enflasyonla ortaya çıkan üretim maliyetlerimiz Çin mallarına göre çok yüksek. Biz de yanımızda çalışanlarla helalleştik ve atölyemizi kapattık. Şimdi mağazamızı ayakta tutmaya çalışıyoruz.” diyor.
     <br/>
     <br/>
     Çin, dünyanın en büyük ekonomisi haline geldi. Haftada 1 milyar dolarlık yabancı sermaye çekmeyi başaran Çin tüm dünyadaki geçiş ekonomilerini yerle bir ediyor. Emekçilerin son kalesi olan Çin, dünyadaki tüm çalışanların en büyük kâbusu haline geldi. Türkiye’nin önde gelen firmalarının çoğu üretim merkezlerini Çin’e taşımaya başladı artık. Üretim merkezlerinin yani fabrika ve tesislerin bu ülkeye akmaya başlaması küresel bir işsizlik korkusunu da beraberinde getiriyor. Türkiye’de konfeksiyon piyasasının kalbi olan Mercan, Sultanhamam ve Yeşildirek’teki toptancılar için üretim yapan konfeksiyon atölyelerinin çoğu kapandı veya kapanma aşamasına geldi. Üretim bantlarının Hindistan, Çin ve Bangladeş’e taşınması halinde özellikle büyük şehirlerde ciddi bir istihdam sorununun ortaya çıkması kaçınılmaz görünüyor.
     <br/>
     <br/>
     En hızlı büyüyen ekonomi; ama...
     <br/>
     <br/>
     Küreselleşmenin beraberinde getirdiği yoğun rekabet iç piyasaya çalışan ancak üretimini yeni iş modelinin gereklerine göre gerçekleştiremeyen firmalar için de ciddi bir tehdit oluşturuyor. “Aslolan, hangi pazara yönelik çalışıldığı değil, hangi şartlarda iş yapıldığıdır.” diyor Osmanbey Tekstilci İşadamları Derneği Başkanı Cengiz Say, küreselleşmeden yara alanların iç piyasanın belirlediği şartların dışına çıkamayan, var olan işleyişin sonsuza kadar süreceğini düşünen firmalar olduğunu vurgulayarak; “Zira küreselleşme, bu tür içine kapanık ticari işleyişlerin karşısına, hiç de alışık olunmayan bir rekabet unsurunu koyuyor. Kendini geliştiren, dünyaya uyum sağlayabilenler, bu süreçten daha da güçlenerek geçme ihtimaline sahip olabiliyor.”
     <br/>
     <br/>
     25 yıllık konfeksiyoncu Sami Çelik ise meslektaşının bakış açısını fazla iyimser buluyor. Türkiye’nin lokomotif sektörleri inşaat ve tekstilde yaşanacak durgunluğun bütün ülkeyi derinden etkileyeceğini vurguluyor. “Sadece İstanbul’da 17 bin kayıtlı konfeksiyon atölyesi var. Yaklaşık 500 bin kişi buralarda alın teri döküyor. Bu insanların işini kaybetmesi halinde ödenmesi gereken milyarlarca liralık kredi kartı borcunu kim ödeyecek?” diyerek, sorunun sadece bir hükümet sorunu değil, devlet meselesi olduğuna dikkat çekiyor.
     <br/>
     <br/>
     Türk ekonomisi, 2004 yılında yüzde 9,9 büyüme hızını yakalayarak, dünyanın en hızlı büyüyen ekonomisi olmayı başardı. Son 40 yılın en hızlı büyümesine imza atarak, Uluslararası Para Fonu (IMF) verilerine göre 300,1 milyar dolarlık milli geliri ve büyüyen ekonomisi ile Türkiye dünyanın en büyük 21. ekonomisi haline geldi. Verilere bakıldığında 2001 yılında yaşanan büyük ekonomik krizin yaraları çoktan sarılmış görünüyor. Ancak yüzde 9,9’luk büyümenin işsizlere çok ciddi bir katkı sağlayamaması dikkat çekici. Yüzde 10 gibi dünya rekoru bir büyümenin işsizliği 1 puan bile azaltamamasını ekonomist Mustafa Sönmez, şöyle değerlendiriyor: “Büyümenin işsizliği azaltmamasında özellikle sanayinin istihdam oluşturamayan özelliği etkili oluyor. Sanayi emeğe yer vermek yerine, düşük döviz kuruyla makine almayı tercih ediyor. Sanayi kesimi üretimi artırıyor; ama sunduğu iş imkanı çok sınırlı oluyor.”
     <br/>
     <br/>
     Değişen ödeme sistemleri
     <br/>
     <br/>
     Türkiye’deki istihdamın en önemli unsurlarından biri olan esnaf kesimi ise durgunluk nedeniyle adım atamıyor. Tekstilci Zeki Karabalı, iç pazardaki durgunluğun temelinde enflasyonlu ortamda ciddi kazançlar elde etmeyi başarmış firmaların aniden düşen kur ve faize uyum sağlayamaması olduğunu söylüyor. “Önceki dönemlerde enflasyon nispetinde kur ve tüketici fiyatları öngörülürdü. Mevcut durumda kur, faiz veya başka riskleri artık öngöremiyoruz. Sanki bir belirsizlik var gibi. Fakat ortada bir sorun yok, sadece düşen kârlar var.” diyor.
     <br/>
     <br/>
     Denizli Ticaret Odası Başkanı Mehmet Yüksel de ekonomide makro düzeyde yakalanan istikrar ve büyümenin henüz sokağa yansımadığını; bunun da ekonomik durgunluğa sebep olduğunu belirtiyor: “Enflasyonsuz ortamda işletme yönetmeyi artık öğrenmek gerekiyor. Yeni dönemde yeni iş modellerine ve müşteri alışkanlıklarına artık esnafın uyum sağlaması şart. Değişim ve dönüşüm sürecini doğru algılamak zorundayız.”
     <br/>
     <br/>
     Ödeme sistemlerinde yaşanan hızlı değişim yani diğer bir deyişle kartlı ödeme sistemlerinin yaygınlaşması esnafın işlerini etkileyen bir diğer önemli faktör oldu. Geçen yıl sadece kredi kartıyla yapılan alışverişlerin toplam tutarı 65 katrilyon 688 trilyon olarak gerçekleşti. Özkaynak sıkıntısı içindeki esnafların ülkemizin büyük holdinglerle çokuluslu şirketler kadar güçlü mali yapısının olmaması kredi kartlı ve taksitli satış yapmaya engel teşkil ediyor. Bu da satışların giderek azalmasına sebep oluyor. Mahmutpaşa’da esnaflık yapan Turgut Vatandaş, Türk toplumunun alışveriş alışkanlıklarında yaşanan değişimin esnafın bir diğer önemli sıkıntısını oluşturduğunu ifade ediyor. “İnsanlar önceden, ihtiyacı olanı alırdı. Burada da belirleyici unsur çoğu zaman fiyat olurdu. Ancak artık müşteriler malın hem markalı hem de uygun ödeme şartıyla satılması halinde fiyatını çok da önemsemiyor. Bankalarla güçlü ilişkileri olan veya kendi bankasına sahip işadamlarının yönlendirmesiyle insanlar gelirlerinin üzerinde tüketme imkanına kavuştu. Banka sahibi işletme sahipleri kendi kartlarının daha çok kullanılması için kendi mağazalarında özel indirimler, kampanyalar ve taksitli satışlar gibi teşvikler uyguluyor. Adam bugün 12 taksit ile ayakkabı satabiliyor ama bir Gedikpaşa esnafı bunu asla yapamaz, çünkü yaparsa batar.”
     <br/>
     <br/>
     Esnaf Turgut Vatandaş’ın sözlerini Bankalararası Kart Merkezi (BKM) verilerinden de doğrulamak mümkün. Kredi kartı kullanmaya giderek daha fazla alışan halkımız özellikle gıda, akaryakıt ve giyim alışverişlerinde genellikle kart kullanıyor. Bu harcama silsilesini telekomünikasyon ile elektronik eşya ve bilgisayar harcamaları takip ediyor.
     <br/>
     <br/>
     İÇ PAZARDAKİ 5 ANA PROBLEM
     <br/>
     <br/>
     1) Dolar kurundaki belirsizlik
     <br/>
     2) Çin Halk Cumhuriyeti’nden gelen ucuz ürünlerle yerli sanayinin rekabet edememesi
     <br/>
     3) Kredi kartı ile ödeme sisteminin yaygınlaşması
     <br/>
     4) Türk toplumunda giderek artan marka bağımlılığı
     <br/>
     5) Enerji, SSK ve diğer kamu maliyetlerinin yüksekliği.
     <br/>
     <br/>
     ESNAFIN ÇÖZÜM ÖNERiLERi
     <br/>
     <br/>
     1) Düşük kur yerine eskiden olduğu gibi kontrollü kur uygulamasına gidilmesi
     <br/>
     2) Çin ve diğer Uzakdoğu ülkelerinden gelen mallara kota konulması ve ithalatın sadece ara mamullerle sınırlı tutulması
     <br/>
     3) Devletin kamu yatırımlarını artırması ve teşvik uygulamasının sürdürülmesi
     <br/>
     4) Doğrudan yabancı sermaye yatırımları için gereken ortamın sağlanması
     <br/>
     5) Enerji, SSK ve diğer kamu alacaklarının oranlarının düşürülmesi
     <br/>
     6) Halkbank’tan istihdam başına bir yıl vadeli kredi desteği vb. istihdamı özendirici kredi imkanları sağlanması ve bu bankanın kaynaklarının dev holdingler yerine küçük işletmelere tahsis edilmesi.
     <br/>
     <br/>
     IMF İLE TÜRKİYE’NİN BORCU YÜZDE 129 ARTTI
     <br/>
     <br/>
     1999 yılında 57. hükümet IMF ile beş yıl aradan sonra ilk kez bir stand-by düzenlemesine imza attı. Bu dönemde 42 milyar doları iç, 102 milyar doları dış olmak üzere toplam 144 milyar dolar borcu olan Türkiye’nin borçları uygulanan program sonucunda tavan yaptı. TÜSİAD Bankacılık Komisyonu üyesi ve Pamukbank eski Genel Müdürü Bülent Şenver’e göre “uygulanması mümkün olmayan ekonomik program” sonucunda ülkenin 6 yılda toplam borcu 144 milyar dolardan 332 milyar dolara çıktı. Beş yılda borcu yüzde 129 artan Türkiye cumhuriyet tarihinin borçlanma rekorunu kırdı. Türkiye, dört yılda borç faizlerine toplam 188 milyar dolar, yani 1999 yılındaki milli gelire eşit bir ödeme yaptı. Ekonomik krizin sosyal maliyetleri de oldukça ağır oldu. IMF ile yeni bir anlaşma yapmaya hazırlanan hükümet KOBİ’lere verilmesi planlanan kredileri program nedeniyle durdurma kararı aldı.
     <br/>
     <br/>
     YILLARA GÖRE TÜRKİYE’NİN ÇİN HALK CUMHURİYETİ’NDEN İTHALATI
     <br/>
     <br/>
     Yıl / Toplam İthalat (milyon dolar) / Genel İthalattaki (yüzde)
     <br/>
     2000	/  1.344  /  2,5
     <br/>
     2001	/  925  /  2,2
     <br/>
     2002	/  1.368  /  2,7
     <br/>
     2003	/  2.610  /  3,8
     <br/>
     2004	/  4.452  /  4,6
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21007), [web.archive.org (arşiv bağlantısı)](http://web.archive.org/web/20060117192255/http://www.aksiyon.com.tr:80/detay.php?id=21007)
