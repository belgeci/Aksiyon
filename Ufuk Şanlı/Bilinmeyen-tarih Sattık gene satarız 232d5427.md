# Sattık, gene satarız

*Ufuk Şanlı Bilinmeyen-tarih*

<div>
 <font>
  <img border="0" height="1" src="/web/20050227092914im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092914im_/http://www.aksiyon.com.tr/resim/345/50.jpg" vspace="5"/>
  </p>
 </font>
 <font class="content">
  Discount market olarak kurulan ve kısa sürede tüm Türkiye’ye yayılan BİM’i belli bir noktaya getirdikten sonra iyi bir fiyata satma başarısını gösteren Azizler Holding şimdi yeni bir çalışmanın içerisinde.
 </font>
 <br/>
 <p>
  <font class="content">
   Türkiye’de yine bir ilke imza atarak Türkiye’nin ilk ‘drugstore’ zinciri For-You ile perakendecilik sektöründe yeni bir konsept oluşturdu.
   <br>
    <br>
     ABD, Almanya ve İngiltere'de büyük ilgi gören drugstore'ları yani eczaneler zincirini Türkiye'ye getiren  Azizler Holding, For-You mağazalarıyla BİM gibi kısa bir süre içinde Türkiye’nin en büyük mağazalar zincirine sahip olmak istiyor. İlk mağazasını Bahariye’de, ikinci mağazasını ise İstiklal Caddesi’nde açan For-You kişisel bakım ürünleri alanındaki öızla mağaza açmaya büyük önem veriyor.
     <br>
      <br>
       BİM’in mimarlarından olan ve halen For-You grubunun murahhas azalığını yürüten Tahir Temizer ile yaptığımız görüşmede Türkiye’deki drugstore konseptinden, hedeflerinden ve uluslarlarası sermayeye uzanan geniş bir söyleşi yaptık.
       <br/>
       <br/>
       For-You'nun birkaç açıdan Türkiye bazında benzeri olmadığını, piyasaya yeni bir hareketlilik getireceğini savunan Tahir Temizer, projenin farklı ülkelerdeki 15 ayrı zincir ve 3 farklı hizmet zincirinin 1,5 yıllık süren incelemesi sonucunda kurulduğunu anlatıyor.
       <br/>
       <br/>
       Ön fizibiliteler bitirildikten sonra Temizer ve ekibi hemen kolları sıvıyorlar ve Türkiye'nin ilk drugstore zinciri için düğmeye basıyorlar. For-You bir drugstore yani isminden de anlaşıldığı gibi bir ilaç mağazası ancak Türkiye'de ilaç mağazası zinciri kurmak kanunen mümkün olmadığı için farklı bir yapılanmaya gidildi. AB’deki çoğu ülkede kurulan içinden eczanenin çıkarıldığı ancak reçetesiz satılan ilaçların yani mide düzenleyicilerin, çocuk şuruplarının, aspirin gibi ürünlerin yer aldığı ve bir evde yaşayan insanların tüm ihtiyaçlarının karşılandığı satış noktaları olarak ortaya çıktı.
       <br/>
       <br/>
       Eczane mağazaların Türkiye'de kısa sürede yaygınlaşacağını söyleyen Temizer, bu alanda henüz kendi konseptlerinde yapılanan başka bir grup olmamasının büyük avantaj olduğunu belirtmeden edemiyor. “Sayıları 3 bin 500 civarında olan parfümeriler bizim rakibimiz olarak görülebilir ancak onların içinde de markalı olarak zincir mağaza olanlar sadece 6 tane; bu yüzden ilk olmanın avantajına sahibiz”.
       <br/>
       <br/>
       For-You'nun bir özelliğinin sınırlı sayıda katogoride en çok marka sunmak olduğunu söyleyen Temizer, “Müşterilerimize 4 bin 500 çeşit ürün sunuyoruz. Kozmetik, güzellik, reçetesiz satılan ilaçlar, diyet, kişisel bakım ürünleri, ev malzelemeleri, temizlik, fotoğraf baskısı, bebek, mevsimsel ve atıştırmalı ürün türleri, özel ürünler ile hayvan, bitki bakım ürünleri gibi aklınıza gelebilecek her türlü ürünü müşterilerimiz bizim reyonlarımızda bulabiliyor” diye konuşuyor.
       <br/>
       <br/>
       Temizlik ve kişisel bakım denilince akla ilk kadınlar geliyor, durum böyle olunca müşteri portföyünün yüzde 80'i kadınlardan oluşan For-You'nun mağazalarında çalışanlar da doğal olarak bayanlar oluyor. Görevlilerin ürünler konusunda sık sık eğitime tutulduğunu anlatan Temizer, bu hizmet karşılığında yüksek kâr marjı hedeflemediklerini vurguluyor.
       <br/>
       <br/>
       “En ucuz satmayı amaçlıyoruz”
       <br/>
       <br/>
       Tahir Temizer’e BİM’in “en ucuza, yakınınızda” sloganını hatırlatarak For-You’nun fiyat politikasını sorduğumuzda ise şu yanıtı veriyor: “Fiyat politikamız hipermarketlerle ve dicount marketlerle rekabet etmeyi öngörmüyor. İzlediğimiz politika gayet net; süpermarketlerden, bakkallardan, kozmetik mağazalarından daha ucuz ancak discount marketler ve hipermarketler düzeyinde değil yani en ucuz satıyoruz gibi bir sloganımız yok. Çünkü en ucuzluğun farklı maliyetleri var. Mesela BİM en ucuz olduğunu söyleyebilir ama orada marka bulamazsınız, hipermarket de en ucuz olduğunu söyleyebilir ama ulaşmak için 3,5 saat yol kat etmeniz gerekir. Biz bu sefer biraz daha markalı ürünler sattığımız için farklı bir yapılanma stratejisi izliyoruz. Önünden şu kadar bin kadar insanın geçmesinin şart olduğu yerleri tercih ediyoruz. Ancak BİM'in böyle bir zorunluluğu yoktur çünkü insanlar Türkiye’nin her yerinde BİM mağazalarını ucuz ve temel ürünleri almak için ararlar.”
       <br/>
       <br/>
       “Krizden etkilendik”
       <br/>
       <br/>
       Ekonomi hakkında soru sorarken artık bir ekonomi muhabirinin olmazsa olmaz sorusu haline gelen “Kriz sizi nasıl etkiledi?” sorusunu soruyorum Temizer'e. Her ne kadar “Krizden fazla etkilenmedik” gibi bir açıklama yapsa da tüketicinin temel ihtiyaçlarını zor karşıladığı bir dönemde satışların nispeten azaldığını da söylemeden edemiyor: “Türkiye'de krizi devlet kendisi açısından, reel sektör dediğimiz patronlar kendi açısından algılıyor ancak gerçek kriz tüketicilerden başlıyor. İnsanlar ben yarın ne yapabilirim diye düşünüyorlarsa, işi bozulan adam atarsa, bunun yanında kârını korumak için zamlar yaparsa tüketici mecburen alımı kesiyor. Ben de sonunda kendimi korumak için alımı kesiyorum. Büyük perakendiciler, Tansaş, Gima gibi firmalar zarar açıkladılar. Eğer tüketici yeniden güvenirse, harcamaya başlarsa kriz bitecektir. Biz de eylüle kadar mağaza açmayı durdurduk. Tüketici harcamaya başlarsa yeniden hızımızı yakalarız”. Temizer'in hızımızı yakarlarız dediği, 150- 200 metrekarelik alanlardan oluşan, şehir merkezlerinde kurulması ve sayılarının 5 yıl içinde 170'e ulaşması planlanan yeni For-You mağazaları....
       <br/>
       <br/>
       “ Özel bir kadının sevgilisi ne iş yapıyordu? ”
       <br/>
       <br/>
       Özel Bir Kadın (Pretty Woman) filmini izleyenler filmde rol alan Richard Gere'in canlandırdığı karakteri hatırlayacaktır. Küçük şirketleri satın alan, büyütüp belirli bir ölçeğe getirdikten sonra daha büyük kuruluşlara satan Gere'nin bu yazıyla ne alâkası var derseniz hemen anlatalım.
       <br/>
       <br/>
       6 yıl gibi kısa bir süre içinde 585 mağaza ile Türkiye'nin en önemli discount marketler zinciri haline gelen BİM daha sonra hisselerinin önemli bir kısmını Bank of America International Investment Corporation ve Merrill Lynch Global Emerging Markets'e satmıştı. Acaba Azizler Holding For-You içinde aynı şekilde ciddi bir teklif gelirse hisselerini satmayı düşünüyor muydu?
       <br/>
       <br/>
       Tahir Temizer bu soruya gayet içtenlikle yanıt veriyor: “Bir başkası benden daha büyük birini satın alır, benden daha fazla satınalma gücüyle benden daha fazla satın alıp benden daha ucuza satabilir. Bu durumda gelip beni de satın alacaktır. For-You gibi 250 mağazalık bir zinciri kurmak kadar işletmek de bir süre sonra zorlaşacaktır. Mutlaka paylaşmak zorundayız; bu stratejik ortak da olur, finansal partner de. Mesela BİM'deki ortaklarımız finansal partner olarak isimlendirdiğimiz paralarına para kazandırmak isteyen ancak işin detaylarıyla ilgilenmeyen kurumlardan oluşuyor. For-You da bir müddet sonra aynı şekilde hisse satacaktır. Tercihimiz elbette bu işten anlayan mesala Almanya'da bin tane mağazası olan bir grubu buraya davet etmektir. Bunun dışında bize inanan finansal ortaklara da hayır demeyiz. Yerli yabancı yatırımcı diye bir şey ayırmıyoruz. Amacımız kurduğumuz firmayı büyütmek, bununla en iyi ürünleri satmak, daha çok insana iş imkanı sağlamak. Bunun için kendi sermayemiz yetmiyorsa paylaşmayı zararlı görmüyoruz. Başka türlü zaten büyüyemiyorsunuz, bugün 600-700 milyon dolar yıllık ciro yapan bir şirketi nasıl büyütür, kaça satarsınız? Bugün konuşulan paraların büyüklüğü yüzünden uluslararası sermayeye zaten muhtaçsınız.”
       <br/>
       <br/>
       Japon değil, Alman ekolü
       <br/>
       <br/>
       Pazarlamadan satın almaya kadar şirket çalışanlarının büyük kısmının gençlerden oluşmasının büyük bir avantaj olduğunu anlatan Temizer, şirkette çalışan herkesin bir görev tanımı içinde vazife yaptığının ve bu sınırlar içinde büyük bir hareket imkanına sahip olduğunun altını çiziyor. Görev tanımı ve biz sözcüklerini sık sık zikreden Temizer'in bu kelimeleri seçmesinin temelinde şirketin yapılanma modeli olarak Alman ekolünü tercih etmesi yatıyor. “Burada insanlar sisteme tabidir. Ben giderim, Ayşe gider, Mustafa gider önemli değil, prosedürler ve görev tanımı mutlaka başarıyla devam edecektir. Türkiye'de dünyanın en zor perakendecilik ve yazılım programı olan ve bize 800 bin dolara malolan SAP gibi bir programı 5 ay gibi kısa bir sürede işler hale getiren ekibimle her zaman gurur duyuyorum. Bu program sayesinde anlık, kâr-zarar ve stok kontrolü yapma imkanına sahip oluyoruz.. Bu performansı gösteren personelin en önemli vasfı herkesin görev tanımı içinde hareket etmesidir. Böyle çalışan bir ekiple İSO 9002 belgesi almak için harekete geçtik ve bunu da başaracağımıza olan inancım tam”.
       <br/>
       <br/>
       Evet herkesin bir görev tanımı var, benimki de sizlere Türkiye'nin ilk Durgstore'unu anlatmaktı. Umarım görevimi başarmışımdır çünkü editörüm Harun Odabaşı başarısız olmam halinde Alman ekolünün toplama kampı kısmını da yazının sonuna ekleyebilir....
       <br/>
       <br/>
       u.sanli....zaman.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12652), [web.archive.org (arşiv bağlantısı)](http://web.archive.org/web/20050227092914/http://www.aksiyon.com.tr:80/detay.php?id=12652)
