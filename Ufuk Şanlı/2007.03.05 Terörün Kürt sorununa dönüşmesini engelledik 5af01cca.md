# Terörün Kürt sorununa dönüşmesini engelledik

*Ufuk Şanlı 2007.03.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      1992 yılında kurulan Başbakanlık Politik Psikoloji Merkezi’nin direktörü Abdülkadir Çevik, kurumun, 1994 yılında düzenledikleri Kürt konferansı yüzünden kapatıldığını öne sürüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070314112119im_/http://www.aksiyon.com.tr/resim/639/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Başbakanlık Politik Psikoloji Merkezi, 1992’de dönemin başbakanı Süleyman Demirel’in talimatıyla kurulur. Devlet Bakanı Ekrem Ceyhun’a bağlı olarak faaliyet gösteren birimin başına Prof. Dr. Abdülkadir Çevik getirilir. Kurumun aktif olduğu kısa zaman diliminde toplumsal olaylar, terör ve terörizm konularında raporlar hazırladıklarını anlatan Çevik, merkezin PKK terörünün ‘Kürt sorununa’ dönüşmesini engellediği fikrini savunuyor. 1994’te konuyla ilgili bir konferans düzenlediklerini hatırlatarak, toplantının bazı kişiler tarafından sabote edildiğini dile getiriyor. Konferansın ardından ‘bölücülük’ suçlamasıyla dönemin Devlet Güvenlik Mahkemesi Başsavcısı Nusret Demiral’ın karşısına çıkarılan Çevik, merkezin çalışmalarını Aksiyon’a anlattı.
   <br>
    <br>
     -Neden böyle bir merkeze ihtiyaç duyuldu?
     <br/>
     <br/>
     1992, terör olaylarının zirveye ulaştığı dönemdi. Sorun devletin her kademesinde farklı bir şekilde masaya yatırılıyor ve çözüm üretilmeye çalışılıyordu. Biz de terörün psikolojik boyutlarının göz ardı edilemeyeceğini düşünerek böyle bir merkez kurulmasını önerdik. Terörist faaliyetlerin sadece bir güvenlik meselesi olmadığını, buna zemin hazırlayan birçok faktörün olduğunu anlattık. O dönemde binlerce insan örgüte katılmak için dağlara çıkıyor ve bu ülkenin insanları birbirlerini öldürüyordu. Bunun nedenlerini anlamak ve çözüm önerileri sunabilmek için böyle bir merkezin kurulmasının yararlı olacağını düşündük.
     <br/>
     <br/>
     ÇÖZÜM: DİYALOG VE EMPATİ
     <br/>
     <br/>
     -Göreve başladığınızda psikolojik açıdan gördüğünüz manzara neydi?
     <br/>
     <br/>
     Sovyetlerin 1990’ların başında çökmesiyle ortaya yeni devletler çıkmıştı. Yugoslavya dağılmak üzereydi. Bu durum tüm dünyada mikro milliyetçiliğin güçlenmesine sebep oluyordu. Gelişmeler Öcalan ve adamlarının bağımsız bir Kürt devletinin kurulabileceğine ilişkin inançlarını güçlendiriyordu. Daha önce “Halkların kardeşliği”, “Halkların özgürlüğü” gibi Marksist sloganlarla taban kazanmaya çalışan terör örgütünün söylemleri değişmeye başlamış ve “Kürt Kimliği” baskın söylem olarak öne çıkar olmuştu.
     <br/>
     <br/>
     1984 yılında 60-70 kişiden oluşan örgütün 1992 yılına gelindiğinde ordulaşmaya başlaması tehlikenin hangi boyutlara ulaştığını gözler önüne seriyordu. Bu sebeple biz de ilk olarak PKK’ya katılmaya sebep olan sosyal ve psikolojik faktörleri inceledik ve enteresan sonuçlara ulaştık.
     <br/>
     <br/>
     -Vardığınız sonuçlar neydi?
     <br/>
     <br/>
     Birincisi 12 Eylül ihtilali sonrası getirilen kısıtlamalardan kaynaklanan bir ifade sorunu vardı. İkincisi 1983’ten sonra hız kazanan liberal ekonomik düzenin beraberinde getirdiği sorunlarla devletin ekonomiden çekilmeye başlaması, bölgenin zaten bozuk olan sosyo-ekonomik yapısının daha da bozulmasına neden olmuştu. Üçüncüsü bölgede devleti temsil eden yetkililerin halkla iletişim kuramaması ve siyasi partilerin boş vaatleri bölge halkının psikolojisini bozmuştu. Halk devletten beklentilerine cevap alamayınca derin bir hayal kırıklığı yaşamış, örgüt de bunu şiddete kanalize etmeyi başarmıştı.
     <br/>
     <br/>
     -Bu sorunların çözümü için ne tür önerilerde bulundunuz?
     <br/>
     <br/>
     Mesela Güneydoğu’daki feodal yapıyı ortadan kaldıracak ve üretim araçlarından herkesin yararlanabileceği bir toprak reformu cumhuriyetin kuruluşundan beri bir türlü gerçekleştirilemedi. Aidiyet duygusu gelişmediği için insanlar daha iyi bir yaşam beklentisiyle dağa çıkabiliyordu. Yine dil meselesi, yani resmî dil ile yerel dil arasındaki çatışmalardan kaynaklanan ciddi iletişim sorunları vardı. Bu da aidiyet duygusunu zayıflatan bir diğer önemli husustu. Ayrıca çevre ülkelerin bu meseleyi Türkiye’ye karşı bir koz olarak kullanmak istemesi sorunun uluslararası bir boyut kazanmasına neden olmuştu. Tabloyu ortaya koyduktan sonra şuna dikkat çektik: Siz evinizi temiz tutarsanız hiç kimse vatandaşınızı size karşı koz olarak kullanamaz. Onun için önce evdeki sorunları çözmeniz gerekiyor. Bunun yolu da diyalog ve empatiden geçiyor.
     <br/>
     <br/>
     -Demirel, o dönemde “Kürt realitesini tanıyalım” açıklaması yapmıştı.
     <br/>
     <br/>
     Sayın Demirel çok okuyan ve açık fikirli bir insandır. Bizim bu konuda hazırladığımız raporları okuyup bu değerlendirmelerden istifade etmiş olabilir.
     <br/>
     <br/>
     -Merkez, sorunların çözümü için çalışmalar yapan bir yerdi yani?
     <br/>
     <br/>
     O zaman yaptığımız önerilerin ne kadar gerçekçi olduğu daha sonra anlaşıldı. Çalışmalarımız sayesinde PKK meselesinin bir Kürt meselesi haline dönüşmesi engellendi.
     <br/>
     <br/>
     -Çalışma merkeziniz başbakanlıkta mıydı?
     <br/>
     <br/>
     Hayır, başbakanlıkta bize bir yer bulamadılar. Türk İşbirliği Kalkınma Ajansı’nda (TİKA) yer gösterdiler. Daha sonra çalışmalarımızı Millî Güvenlik Kurulu Genel Sekreterliği (MGK) çatısı altında sürdürdük.
     <br/>
     <br/>
     -Merkezde kaç kişi çalışıyordu?
     <br/>
     <br/>
     Ben, Birsen Hanım (Ceyhun) ve bir de sekreter arkadaşımız vardı; üç kişiydik yani.
     <br/>
     <br/>
     YILDIRIM AKTUNA, FANTEZİLERİNİ ANLATMIŞ!
     <br/>
     <br/>
     -24-26 Ocak 1994 tarihleri arasında Ankara’da üst düzey devlet görevlilerinin de katılımıyla Kürt Sorunu toplantısı düzenlediniz. Büyük tartışmalara sebep olan bu toplantının fikir babası kimdi?
     <br/>
     <br/>
     Toplantı fikri bizden çıktı. Teoride çalıştığımız bir meseleyi konunun muhatapları ile tartışmanın yararlı olacağını düşündük ve üç gün süren bir toplantı düzenledik. Ankara Üniversitesi Senato Salonu’ndaki toplantıya Tarık Ziya Ekinci, Şerafettin Elçi gibi isimlerin yanı sıra, parlamentoda grubu bulunan partilerden birer temsilci, üniversitelerin tarih, psikoloji bölümlerinde görev yapan öğretim üyeleri, MİT, Genelkurmay ve emniyetten yetkililer davet edildi.
     <br/>
     <br/>
     -Toplantıda üç de Amerikalı varmış…
     <br/>
     <br/>
     Evet, bir tanesi ünlü bir tarihçi olan Norman Itkowitz, diğeri Amerikan Dışişleri Bakanlığı’nda görevli bir büyükelçi, diğeri Vamık Volkan’dı. Onu da Amerikalı sanmışlar.
     <br/>
     <br/>
     -Yıldırım Aktuna dergimize verdiği röportajda toplantının Kürt kökenli eski bayındırlık bakanı Şerafettin Elçi’nin Samsun’dan aşağı doğru bir çizgi çekip, “çizginin bu tarafı Kürtlerindir” demesiyle yarım kaldığını söylüyor.
     <br/>
     <br/>
     Sayın bakan sanırım kendi fantezilerini anlatmış; çünkü böyle bir olay yaşanmadı.
     <br/>
     <br/>
     -Gerçekten mi?
     <br/>
     <br/>
     Tabii. Kendisi sadece açılışa katıldı ve gitti; olayların olduğu sırada salonda değildi.
     <br/>
     <br/>
     -Peki, o zaman tartışma nereden başladı?
     <br/>
     <br/>
     DYP temsilcisi olarak toplantıya katılan Orhan Kilercioğlu hiçbir şey yokken, “Vay bu Amerikalıların yanında siz neden bizim sırlarımızı ifşa ediyorsunuz.” diyerek bağırmaya başladı. Sonra bununla da kalmadı; gitti toplantı basına kapalı olmasına karşın medyaya açıklama yaptı. Ertesi gün basın toplantının yapıldığı yere üşüştü. Böylece toplantı sabote edildi. Hatta dönemin Devlet Güvenlik Mahkemesi Başsavcısı Nusret Demiral ifademi almak için beni çağırdı. Bir Başbakanlık görevlisinin bölücülükten ifadesinin alınması, durumun ne kadar komik olduğunu gösteriyor diye düşünüyorum.
     <br/>
     <br/>
     -Neden sabote edildi?
     <br/>
     <br/>
     Bunu bilemem; ancak şunu rahatlıkla söyleyebilirim: Bu görüşmeyle diyalog yolu açıldı. Herkes görüşmeden son derece memnun ayrıldı. Sürdürülebilseydi olumlu bir empatik yaklaşım elde edilebilirdi.
     <br/>
     <br/>
     -Bunun dışında başka hangi konularda toplantılar düzenlediniz?
     <br/>
     <br/>
     Bundan sonra başka toplantı yapamadık.
     <br/>
     <br/>
     -Sayın Aktuna bu olaydan sonra kurumu siyasi açıdan problem olacağını düşünerek Genelkurmay’a devrettiğini söylüyor. Bu devir olayı nasıl gerçekleşti?
     <br/>
     <br/>
     Böyle bir olay da yaşanmadı… Sayın bakan Kürt toplantısından çok tedirgin oldu ve merkezimiz MGK’nın Eskişehir yolu üzerindeki merkezine taşındı. Bir süre burada çalıştıktan sonra 53. hükümet döneminde merkezin çalışmaları durduruldu.
     <br/>
     <br/>
     -Kime bağlı olarak çalışıyordunuz?
     <br/>
     <br/>
     O dönemde İmren Aykut’a bağlı olarak çalışmalarımızı sürdürüyorduk. Sonra bir gün bir yazı geldi ve kadromuzun tekrar üniversiteye iade edildiği tebliğ edildi. Bu, merkezin kapatıldığı anlamına geliyordu.
     <br/>
     <br/>
     -Bu merkezin somut olarak ortaya koyduğu başka çalışmalar da var mıydı?
     <br/>
     <br/>
     33 erin şehit edildiği Bingöl Katliamı öncesi bir rapor yazdık. O dönemde PKK, ateşkes ilan ettiğini açıklamıştı. Bunun taktik icabı alınmış bir karar olduğunu söyleyerek muhtemel olaylara karşı uyarıda bulunmuştuk. Bunun dışında 1994 belediye seçimleriyle alakalı bir çalışma hazırladık ve Refah Parti’sinin yükselişine dikkat çektik.
     <br/>
     <br/>
     -Raporlarınızı hazırlarken hangi kaynaklardan istifade ediyordunuz?
     <br/>
     <br/>
     Akademik yayınlardan ziyade saha çalışmalarına önem veriyorduk. Ülkeyi bir laboratuar olarak görüyor ve buradaki beşeri malzemeden istifade etmeye çalışıyorduk. Bu kapsamda bütün ülkeyi gezdik ve toplumun farklı kesimlerinden insanlarla saatlerce süren konuşmalar yaptık. Bunlar bizim çalışmalarımızın en önemli kaynağıydı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26880), [web.archive.org (arşiv bağlantısı)](http://web.archive.org/web/20070314112119/http://www.aksiyon.com.tr:80/detay.php?id=26880)
