# ABD başkanı ile hayalî röportaj gerçek mi oluyor?

*Ufuk Şanlı 2007.06.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir süre önce vefat eden gazeteci Turan Yavuz’un, 2006 yılı başında, hayatta olmayan eski ABD başkanı ile yaptığı hayalî röportajda dile getirdiği iktidar senaryosu, sağa açılan “Yeni CHP” ile gerçek mi oluyor?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123082118im_/http://www.aksiyon.com.tr/resim/653/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Türkiye’nin olmazsa olmaz dört temel yapı taşı var. Bunlar milliyetçilik ruhu, solculuk, din ve Atatürkçülük… Türkiye 21. yüzyıla bu yapı taşlarının ikisinin (MHP ve DSP) iktidarında girdi. 2002 yılına kadar iktidarda kalan bu koalisyon ile milliyetçilik ve solculuk yapı taşları çökertildi. 2002 yılında Adalet ve Kalkınma Partisi iktidara geldi. Şu anda türban, zina, içki tartışmaları ile din yıpratılıyor. Geriye Atatürkçülük kalıyor. Şu ana kadar iktidara gelmeyen onlar. Kendi kendime düşünüyorum;  acaba önümüzdeki seçimlerde iktidara gelme sırası Atatürçülerde mi?’
   <br>
    <br>
     Bu satırlar, bir süre önce vefat eden gazeteci Turan Yavuz’un Mart 2006’da yayımlanan ve Türk-Amerikan ilişkilerini konu alan “Çuvallayan İttifak” isimli kitabından alındı. 1985-95 arasında Milliyet gazetesinin Washington temsilcisi olarak görev yapan Yavuz bu kitabında, hayatta olmayan Amerikan eski Başkanı Nixon ile yaptığı hayalî bir röportaja da yer veriyor. Yavuz, röportajında yukarıdaki değerlendirmeyi yapıp acaba iktidar sırası Atatürkçülerde mi dedikten sonra Nixon’a, “Söyleyeceklerim bu kadar, ne diyorsunuz Sayın Nixon?” sorusunu yöneltiyor. Hayalî röportajın bu kısmında Başkan Nixon sessiz kalmayı tercih ediyor.
     <br/>
     <br/>
     2006 yılı başlarını … Gerek siyasi çevrelerde, gerekse iş dünyasında herkes hesabını “2015’e kadar AK Parti iktidarı” senaryosuna göre yapıyordu. Meclis’te cumhurbaşkanlığı seçimi sırasında kriz çıkacağı hiç kimsenin aklına gelmiyordu. Sadece, “Köşk’e Tayip Erdoğan mı, yoksa başka bir AKP’li mi çıkacak?” sorusunun cevabı merak ediliyordu. Ama bugüne geldiğimizde, Turan Yavuz’un hayalî Nixon röportajı adeta siyasi gündemin bir numaralı senaryosu haline gelmiş durumda. Eski ANAP’lı Lütfullah Kayalar CHP’ye geçiyor ve “Göreceksiniz Deniz Baykal başbakan olacak.” diyor. Demirellerin damadı İlhan Kesici CHP’nin İstanbul milletvekili adayları arasında liste başı oluyor ve muhtemel CHP iktidarının ekonomiden sorumlu devlet bakanı olarak sunuluyor. CHP Genel Sekreter Yardımcısı Mehmet Sevigen, “Süleyman Demirel de bu seçimlerde CHP’yi destekliyor. Bu ortak bir proje.” açıklamasını yapıyor.
     <br/>
     <br/>
     Merkez sağ partiler DYP ile ANAP’ın bile Demokrat Parti çatısı altında bir araya gelmeyi başaramadığı bir ortamda, “ortak projeye” dayanan “Atatürkçü” CHP bir anda iktidar alternatifi haline geliyor. Artık kimse Deniz Baykal’ın “solculuğunu” tartışma gereği duymuyor. AK Parti’den milletvekili adayı olan CHP eski genel sekreteri Ertuğrul Günay’ın, “CHP şu anda darbeci bir partidir.” sözleri de sol çevreleri ve Baykal’ı rahatsız etmiyor. Belli ki Baykal da, 40 yıllık siyasi maratonda başbakanlık için son şansı olan bu “ortak projeye” kilitlenmiş durumda.
     <br/>
     <br/>
     Elbette siyasi senaryolar ve hesaplar seçim sandıklarını bir yere kadar etkileyebilir. Her şeye rağmen anketler şu anda AK Parti’yi açık farkla önde ve tek başına iktidara gelecek çoğunlukta gösteriyor. Ancak, yeniden tırmanan terör ve sandıktan çıkacak sonuçları etkilemeye dönük muhtemel başka hamlelerle siyasi dengeleri değiştirmek mümkün. En azından öteki sol partilerin sahneden çekilmesiyle CHP, barajı aşması muhtemel MHP ile koalisyon kurabilecek kadar bir milletvekili sayısına ulaşabilir. Böyle bir durumda kuşkusuz Cumhurbaşkanı Ahmet Necdet Sezer, hükümeti kurma görevini CHP lideri Deniz Baykal’a verir.
     <br/>
     <br/>
     Türkiye’yi “Atatürkçü bir iktidara” teslim etme projesine omuz verenlerin güçlü bir argümanı da var: “Çok özel bir süreçten geçiyoruz. Sağcılığın veya solculuğun zamanı değil. Türkiye bir parçalanmanın eşiğinde. Baykal sağın önde gelen isimlerini o yüzden liste başı yaptı. Seçimle, olmadı demokrasi dışı yollarla bile olsa AK Parti iktidardan uzaklaştırılmalı.”
     <br/>
     <br/>
     Bu projenin başarılı olması için Ankara’da bürokrasi üzerinde yürütülen “psikolojik harekâtın” hangi boyutlara ulaştığını Emniyet İstihbarat Dairesi eski Başkan Yardımcısı Bülent Orakoğlu, yeni çıkan “Ankara’da Gölge Oyunları” isimli kitabında şöyle anlatıyor: “Bir süre önce küçük bir partinin genel başkanı beni Armada alışveriş merkezine yemeğe davet etti. Kimlerle beraber hareket ettiklerini anlattı. Amaçlarının hükümeti devirmek olduğunu ve yakın bir zamanda harekete geçeceklerini söyledi. Dedi ki, biraz önce saydığım gerekçelerle hükümet gidiyor. Ben bir iki ay sonra başbakanım. Şu andan itibaren bizim dediklerimizi kabul ederseniz size devlet içinde önemli görevler verebiliriz. Aksi halde siz ve çocuklarınız devlette görev almayı unutun!”
     <br/>
     <br/>
     Orakoğlu, Ankara’nın önemli yerlerinde ve lokantalarda sürekli bu fikrin işlendiğini, hatta bazı bürokratlarla birebir görüşmeler yapılarak şöyle denildiğini öne sürüyor: “Bu iktidarla beraber hareket ederseniz hiçbir şey olamazsınız, sıkıntıya da girersiniz. Ama bu iktidarı şu anda bırakır, aleyhine dönerseniz size çok önemli şeyler verilebilir.” Hatta AKP’nin önde gelen isimlerinden Abdüllatif Şener’in milletvekili adayı olmaması bile bürokraside çok etkin olan bir kanadın kendisine yaptığı “Aday olma. AKP gidici. AKP’nin dağılma sürecinden sonra en güçlü lider adayı sen olursun.” tavsiyesine bağlanıyor.
     <br/>
     <br/>
     Şüphesiz bu süreçte siyasi gündemi belirleyen yeni aktörler de var artık. İktidarı elinde bulunduran AKP ile birlikte Cumhurbaşkanı Sezer, Genelkurmay ve Anayasa Mahkemesi dört ana aktör konumunda. AKP hükümeti, bir taraftan artan terör olaylarının meydana getirdiği toplumsal tazyik, diğer taraftan bazı kesimler tarafından artık daha yüksek sesle dile getirilen ‘darbe söylentilerine’ karşı itidalli bir tutum sergilemeye çalışıyor. Bir güvenlik meselesi olan terörle mücadelede devlet kurumlarıyla uyumlu bir görüntü sergilemeye çalışan AK Parti hükümeti bunu yaparken demokratik hak ve özgürlüklerin askıya alınmamasına özen gösteriyor.
     <br/>
     <br/>
     DEVLETİN BEKASI İÇİN MİLLET HARCANIR MI?
     <br/>
     <br/>
     Genelkurmay karargâhı şimdilerde tıpkı 28 Şubat sürecinde olduğu gibi açıklamaları ve çıkışlarıyla gündem oluşturan odaklardan biri oldu. Cumhurbaşkanlığı seçiminde oynadığı kritik rolle dikkatleri üzerine toplayan Anayasa Mahkemesi de son dönemde adımları en yakından izlenen kurumlardan biri haline geldi. Cumhurbaşkanı Sezer’in AKP tarafından TBMM gündemine getirilen ve ANAP’ın da destek verdiği anayasa değişikliği paketini buraya havale etmesi durumunda seçimlerin iptal olabileceğine ilişkin kaygıların kaynağını oluşturan mahkeme Türk siyasetinde belirleyici konuma geldi.
     <br/>
     <br/>
     Tüm bu gelişmeleri yakından izleyen bir üst düzey bürokrat yaşanan son gelişmeleri  “devletin kurumlarına duyulan güveni sarsma ve devletin itibarını bitirerek rejimi koruma” operasyonunun bir parçası olarak değerlendiriyor: “TBMM’ye cumhurbaşkanı seçtirmeyen, Anayasa Mahkemesi’ni siyasallaştıran, e-muhtıralarla orduyla siyasetçileri karşı karşıya getiren bu süreçten en çok devlet zarar görüyor. Bir ülkede yargının bağımsızlığına, siyasete ve orduya güven duymazsanız kime güven duyacaksınız? Bu kamplaşma ülkeye büyük zarar veriyor. Türkiye bu gerilim yüzünden frene basmak zorunda kalırsa gerçekten yazık olur!”
     <br/>
     <br/>
     Üst düzey bürokratın frene basmak sözüyle kastı demokratik haklar ve ekonomide sağlanan iyileşmenin durması. Bu korku iş dünyasına da sirayet etmiş durumda. Geçen hafta TÜSİAD Yüksek İstişare Konseyi toplantısında söz alan Koç Holding Yönetim Kurulu Başkanı Mustafa Koç’un “Türkiye’yi küresel gelişimin dışına çekmeye, yeniden içine kapalı devletçi çizgiye oturtmaya, yüzünü Batı’dan başka yönlere çevirmeye çalışmak onu yalnızlaştırmak ve geri kalmaya mahkûm etmekle eşdeğerdir.” demesinin altında da işte bu korku yatıyor. ‘Ulusal çıkar’ söylemi ile cilalanan bu sunumun doğru bir yaklaşım olmadığının altını çizen Koç, “Bugün bakıyoruz ki birtakım siyasi partiler, kimi kuruluşlar ve kesimler, Türkiye’yi Batı dünyasından koparmayı bir siyasi alternatif olarak ülkenin önüne koymak için büyük çaba harcıyorlar. Bunun en somut örneğini de Türkiye’yi AB dışında tutmaya çalışarak gösteriyorlar. Üstelik yurtdışındaki yeminli Türkiye düşmanları ile aynı amaçta buluşma pahasına. Bu kapsamda sağ ve sol ideolojiler dahi aynı potada buluşabiliyor.” diyor.
     <br/>
     <br/>
     Koç’un konuşmasında kastettiği gruplarla ilgili çok da önemli bir tespiti var. Türkiye’yi mevcut yolundan saptırmaya çalışanların Türk insanına hangi kaynaklarla nasıl bir gelecek kurmayı tasarladıklarını bütün açıklığıyla anlatmak zorunda olduklarını vurgulayarak, “Çocuklarımızın geleceği, seçim meydanlarının basit siyasi mücadele taktiklerine veya ideolojik gösterilerine feda edilemez. Oy istemek için halkın karşısına çıkanlardan, meydanlarda sorumlu siyaset yapmalarını bekliyoruz.” diyor.
     <br/>
     <br/>
     Devlet içindeki bazı grupların rejimin bekası adına demokrasi dışı yollara sapmaktan çekinmeyeceğine ilişkin mesajlarının Avrupa ve ABD’de büyük rahatsızlık meydana getirdiğini kaydeden bir siyasi gözlemci ise çok farklı bir sürece dikkat çekiyor. “Önce Genelkurmay’ın resmî internet sitesinde Rusya Devlet Başkanı Putin’in Münih Güvenlik Konferansında yaptığı konuşma yayımlandı. Ardından Kara Kuvvetleri Komutanı Orgeneral İlker Başbuğ Çin’de dünyaya Pekin ile aynı zaviyeden baktıklarını açıkladı. Sonrasında  Rusya Genelkurmay Başkanı General Yuri Baluevsky tam beş yıl aradan sonra sessiz sedasız Ankara’ya geldi. Süreçleri dikkatle okuyan birisi için tüm bunların tek bir anlamı vardır, o da TSK dış dünyaya ‘beni de muhatap alın’ demektedir. Türk siyasi yaşamında hep belirleyici roller üstlenen askerî bürokrasi AB süreciyle zayıflayan konumunu tahkim etmek için uluslararası güç merkezlerine doğrudan mesajlar vermektedir. Washington ve Brüksel’den bu anlamda olumlu sinyaller gelmeyince rota daha önce MGK Genel Sekreteri Tuncer Kılınç tarafından gündeme getirilen Doğu eksenine çevirildi.”
     <br/>
     <br/>
     SÜREÇ, AKSİYON’UN RESİMLERİ GİBİ…
     <br/>
     <br/>
     Bir başka siyasi analizci ise siyasette yaşanan tüm gelişmelerin bu amaca matuf dizayn çabaları olduğu görüşünde. “Siyasette yaşanan gelişmelere baktığım zaman Aksiyon’un üç boyutlu resimlerine bakıyor gibi oluyorum. Resmin ön yüzüne baktığınız vakit İlhan Kesici ve Lütfullah Kayalar’ı CHP’den aday olmaya zorlayan koşulları göremiyorsunuz ancak resme iyice odaklanıp arkasına baktığınız vakit ortada son derece büyük bir hesabın olduğunu, sağda ve solda hız kazanan birlik çabalarının bir büyük güç merkezi ve bu merkezle bağlantılı beyinler tarafından tasarlandığını görüyorsunuz.” diyen analizciye göre AK Parti’ye yönelik bu operasyon ANAP Genel Başkanı Erkan Mumcu’nun tavrı nedeniyle başarısızlığa uğradı. DP’nin birleşmeyle olsa bile barajı  aşmasının şüpheli olduğunu kaydeden analizci birleşme gerçekleşmediği için her iki partinin de başarısızlığa uğrayacağını bunun da dört partili meclis senaryosunun boşa çıkması anlamına geldiğini ifade ediyor.
     <br/>
     <br/>
     Bütün bu gelişmeleri tetikleyen olayların ise araştırma şirketleri tarafından yapılan anketlerden çıkan sonuçlar olduğu ileri sürülüyor. Kulislerde konuşulanlara göre cumhurbaşkanlığı seçimi öncesinde oy oranı yüzde 30 civarında olan AK Parti ortaya çıkan süreçten ciddi anlamda kazançlı çıktı. Bir araştırma şirketi yöneticisi muhtıra ve Anayasa Mahkemesi kararının iktidar partisinin oy oranını yüzde 12 ila 15 arasında artırdığını belirtiyor. Tüm kamuoyu araştırma şirketlerinin elde ettikleri sonuçların bir nüshasını Genelkurmay’a gönderdiğini kaydeden yetkili, bu durumun karargâhtaki bazı çevreleri rahatsız ettiği düşüncesinde. İddialara göre anayasa değişikliğiyle cumhurbaşkanını halkın seçmesinden rahatsız olan bu çevreler, başbakana çok önemli bir mesaj ilettiler: “Yeni bir Putin olmanıza müsaade etmeyeceğiz.”
     <br/>
     <br/>
     KUZEY IRAK ÜZERİNDEN SİYASETİ YENİDEN DİZAYN ETME ÇABALARI
     <br/>
     <br/>
     Son dönemde terör örgütü PKK’nın eylemlerinin hız kazanmasının arkasında da Ankara’da yaşanan bu büyük kavganın rolü olduğu ileri sürülüyor. Ankara’da meydana gelen terörist eylemlerin bu süreçle bağlantılı olduğu tespitini yapan ilk isim ise deneyimli bir istihbaratçı olan Cevat Öneş oldu. Tam 41 yıl Türkiye’nin en önemli kurumlarından biri olan Millî İstihbarat Teşkilatı’nda (MİT) üst düzey görevlerde bulunan Öneş, Yeni Şafak gazetesine yaptığı açıklamalarda bombaların hedefini seçimleri engellemek olarak açıklıyordu. Öneş’in bu açıklamaları büyük önem taşıyor. Zira Öneş kaos ve istikrarsızlık ortamının askerî darbeye kadar uzanacak bir sürecin başlangıcı olduğunu deneyimleriyle test etmiş önemli bir devlet görevlisi. Bugüne kadar yapılan tüm müdahalelerin “asayişi sağlayamamak, ülkeyi iç ve dış tehditlerden koruyamamak, cumhuriyetin temel niteliklerinin ihlal edilmesi” gibi gerekçelere dayandığını, bundan ötürü siyasi iktidarların güvenlik konularına özel bir hassasiyet göstermelerinin sistemin devamı açısından son derece büyük önem taşıdığını iyi bilen Öneş bir anlamda hükümete dolaylı olarak bir mesaj mı veriyor acaba?
     <br/>
     <br/>
     Ankara bu sorunun cevabını bulmaya çalışırken Genelkurmay Başkanlığı’nın Siirt, Şırnak ve Hakkari illerinin bazı bölgelerini ‘geçici güvenlik bölgesi’ ilan etmesi kamuoyunda ‘ılımlı bir Olağanüstü Hal’ yorumlarını da beraberinde getirdi.  Tartışmalar üzerine cuma günü ikinci bir  açıklama yapan Genelkurmay başkanlığı uygulamanın 2565 Sayılı “Askerî Yasak Bölgeler ve Güvenlik Bölgeleri Kanununa” dayandığını açıkladı: “İlan edilen güvenlik bölgeleri tüm il sınırlarını değil, sınırlandırılmış arazi kesimlerini kapsamaktadır. Bu uygulama, askerî ihtiyaçlara göre geçmişten günümüze kadar sürekli icra edilen bir yöntemdir. Bu nedenle, uygulamanın başka anlamlara çekilmesi gerçeği yansıtmamaktadır.”
     <br/>
     <br/>
     Yaşanan tüm bu gelişmeler Ankara’da oynanan büyük bir akıl oyununun parçası, bundan kimsenin şüphesi yok. Ardı ardına gelen hamlelerin Türkiye’yi nasıl bir yola sokacağını hep birlikte göreceğiz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27655), [web.archive.org (arşiv bağlantısı)](http://web.archive.org/web/20071123082118/http://www.aksiyon.com.tr:80/detay.php?id=27655)
