# Hidrojen Enerjisi Kurumu yolda mı?

*Ufuk Şanlı 2006.07.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Atom Enerjisi Kurumu nükleer enerjiye geçişte önemli rol üstleniyor. Nejat Veziroğlu geleceğin enerjisi hidrojen için de bir kurum istiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010184224im_/http://www.aksiyon.com.tr/resim/605/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ham petrol fiyatlarında yaşanan tırmanış dünya ekonomisinin nefesini kesiyor. Halen 74 dolar seviyesindeki petrol fiyatlarının İran'da yaşanacak muhtemel bir çatışmayla 100 dolara fırlama ihtimali ithalatçı ülkelerin uykularını kaçırıyor. Uykusu kaçan liderlerden birisi de Başbakan Recep Tayyip Erdoğan. Kalkınma çabasındaki Türkiye'nin artan enerji talebi ve bunun beraberinde getirdiği yüksek maliyetin hassas ekonomik dengeleri bozması başbakanı endişelendiriyor. Enflasyon ve büyüme hedeflerini doğrudan etkileyen enerji fiyatları üç yıldır artıyor, bu durum ihtiyaç duyduğu petrolün yüzde 82'sini ithalat yoluyla karşılayan ülkemize ciddi bir yük getiriyor. Petrol fiyatlarında yaşanan her 10 dolarlık artışın Hazine'nin kasasından fazladan 2 milyar dolar çıkmasına neden olması yöneticilerin endişelenmekte ne kadar haklı olduğunu ortaya koyuyor.
   <br>
    <br>
     Bu durumu şöyle somutlaştırabiliriz: Ülkemiz 2000 yılında petrol ithalatı için 4 milyar 208 milyon dolar ödedi. O dönemde ham petrolün varil fiyatı 30 dolar seviyesindeydi. 2005 sonunda ithalat için ödenen miktar ise 8 milyar 649 milyon dolara fırladı. Diğer bir deyişle fiyatlardaki artış faturamızın yüzde 105,5 oranında artmasına sebep oldu. Petrole olan bu bağımlılıktan kurtulmak için enerji kaynaklarında çeşitlendirmeye giden AK Parti hükümeti çalışmalarına hız verdi. Nükleer, linyit, güneş, rüzgâr gibi bilinen kaynakların yanı sıra "geleceğin petrolü" olarak nitelenen hidrojen enerjisi konusunda da ciddi adımlar atıldı.
     <br/>
     <br/>
     Hidrojen alanında dünyanın önde gelen uzmanlarından biri olan Miami Üniversitesi Öğretim Üyesi Prof. Dr. Nejat Veziroğlu'nu ülkeye davet eden Enerji Bakanlığı, kendisini TÜBİTAK bünyesinde oluşturulan özel bir çalışma grubunun başına getirdi. Bakan Hilmi Güler bununla yetinmedi. Veziroğlu'nun şahsi gayretleriyle Birleşmiş Milletler Endüstriyel Kalkınma Örgütü'ne (UNIDO) kabul ettirdiği Uluslararası Hidrojen Enerjisi Teknolojileri Merkezi'nin (ICHET) İstanbul'da kurulması için gerekli imzaları da atarak ülkemizin bu yarışta "ben de varım" demesini sağladı. Bakanlığın attığı adımların ne kadar yerinde olduğu zamanla anlaşıldı. Veziroğlu ve genç ekibi kısa dönemde hidrojen enerjisinin günlük hayatta somut projelerde kullanılmasına yönelik önemli çalışmalara imza attı.
     <br/>
     <br/>
     "Şu anda 10 somut proje üzerinde çalışıyoruz. Büyük bir bölümünü kamu kuruluşlarıyla birlikte yürüttüğümüz bu projelerin her birisi kendi alanında devrim sayılabilecek çalışmalar." diyen Prof. Veziroğlu, "Bir taraftan petrol ve doğalgaz kaynaklarının süratle tükenmesi, diğer taraftan gelişmekte olan ülkelerin talepleri nedeniyle artan fiyatlar ülkemiz ekonomisi açısından büyük sıkıntı doğuruyor. Bütün bunların üzerine fosil yakıtların (petrol, doğalgaz, kömür) doğada meydana getirdiği tahribat da eklenince ülkemiz açısından yegâne çıkış yolunun hidrojen enerjisi olduğu açıkça görülüyor." diyerek bu alandaki çalışmaların ehemmiyetine dikkat çekiyor.
     <br/>
     <br/>
     Başta ABD, Japonya, Almanya ve Hindistan olmak üzere birçok ülkenin bu konuda ciddi Ar-Ge çalışmaları yürüttüğünü kaydeden Veziroğlu, Türkiye'nin bu büyük yarışta öne geçebilmesi için Başbakanlık bünyesinde bir "hidrojen enerjisi kurumu" kurulması gerektiğini düşünüyor. Bu düşüncelerini bir mektup yazarak Başbakan Erdoğan'a da sunan Veziroğlu, bu alandaki yatırımlara en kısa zamanda başlanabilmesi için gerekli kanunların kısa zamanda çıkartılması gerektiğini vurguluyor. Bu sayede yerli ve yabancıların ihtiyaç duyulan tesisler ve hidrojenle çalışacak araç-gereçlerin üretimine hemen başlayabileceğini anlatıyor: "Planlaması bugün yapılan tesisler ancak üç sene sonra üretime geçebilecektir ve o zaman sudan, rüzgârdan, biyokütleden ve linyitten üretilen hidrojen benzinden ve doğalgazdan daha ucuz hale gelecektir."
     <br/>
     <br/>
     "Bay Hidrojen" lakaplı Veziroğlu bu geçişin hız kazanması için farklı bakanlıkları koordine edebilecek çapta bir birimin kurulması gerektiği kanaatinde: "Hidrojen enerjisine geçiş Enerji ve Tabii Kaynaklar Bakanlığı, Çevre ve Orman Bakanlığı, Sanayi ve Ticaret Bakanlığı ve Dış Ticaret Müsteşarlığını ilgilendirdiği için Başbakanlığa bağlı bir 'hidrojen enerjisi kurumu' kurulması, bu birimin Türkiye'nin hidrojen enerjisine geçişini planlaması ve uygulaması yararlı olacaktır."
     <br/>
     <br/>
     Veziroğlu'nun bu çağrısına ne cevap verileceği zamanla ortaya çıkacak…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24752), [web.archive.org (arşiv bağlantısı)](http://web.archive.org/web/20061010184224/http://www.aksiyon.com.tr/detay.php?id=24752)
