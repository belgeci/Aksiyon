# Hayalî bono satışı artık imkânsız

*Ufuk Şanlı 2006.08.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Devlet tahvili ve bonoların saklanması görevini üstlenen Merkezi Kayıt Kuruluşu (MKK)’nun Genel Müdürü Remzi Özbay Aksiyon’a konuştu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211172746im_/http://www.aksiyon.com.tr/resim/611/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İmar Bankası’nın yetkisi olmadığı halde 1 milyar YTL’lik ‘hayali bono’ sattığının ortaya çıkması bir dönüm noktası oldu. Gazete ve TV’lerde  “Hazine Bonosu” ve “Devlet Tahvili” sattığını ilan eden İmar Bankası’nın göz göre göre mudileri dolandırması gerçekten inanılır gibi değildi. Ancak Uzan ailesi inanılmazı gerçekleştirmiş ve Sermaye Piyasası Kurulu (SPK)’nun gözü önünde bu büyük skandala imza atmıştı. AKP hükümeti, Bankadan Devlet İç Borçlanma Senedi (DİBS) alan 22 bin yatırımcının yaşadığı dramdan hareketle bir daha bu tür olayların yaşanmaması için harekete geçti. Hükümet yaptığı bir dizi düzenleme ile devlet tahvili ve bonoların saklanması görevini Merkezi Kayıt Kuruluşu (MKK)’na verdi.
   <br>
    <br>
     Aksiyon, kamuoyunun yeterince tanımadığı MKK’nın çalışmaları hakkında bilgi almak üzere kurumun Genel Müdürü Remzi Özbay ile görüştü. SPK kökenli Özbay’ın açıklamalarına göre MKK aslında sermaye piyasalarının merkez bankası rolünü üstlenen son derece kritik bir kuruluş.
     <br/>
     <br/>
     1999 yılında kurulan ve faaliyetlerine 2002 yılında başlayan MKK, kamunun da ortağı olduğu büyük bir anonim şirket. İMKB, Takasbank ve Sermaye Piyasası Aracı Kurumlar Birliği (TSPAKB)’nin doğrudan, bankalar ve altın borsası gibi piyasa oyuncularının da dolaylı ortak olduğu kurumun temel işlevi menkul kıymet saklama hizmeti vermek. Bir anlamda “sermaye piyasalarının merkez bankası” olarak değerlendirilen MKK aynı zamanda bankalardaki mevduat güvencesi fonunun bir benzeri olan ‘Yatırımcıları Koruma Fonu’nu da yönetiyor.
     <br/>
     <br/>
     - Hem merkez bankası hem de TMSF’nin görev ve sorumluluklarını mı üstleniyorsunuz?
     <br/>
     <br/>
     Sermaye piyasaları açısından konuşmak gerekirse evet. Düzenleyici kurumlar 90’ların başında patlak veren sıkıntılardan ciddi dersler çıkardı. Hatırlanacağı gibi 1994 krizinde 15 aracı kurum zor duruma düştü ve hak sahiplerine karşı sorumluluklarını yerine getiremedi. Bu sürecin ardından müşteri bazında saklama kayıtları da yakından takip edilmeye başlandı. Müşterilere Takasbank üzerinden alım-satım işlemlerini kontrol etme imkânı sağlandı. Yine bu sürecin sonunda Koruma Fonu kuruldu. 2001 krizinden sektörün çok ciddi yaralar almadan çıkmasında, oluşturulan bu mekanizmaların büyük rolü oldu. Bu sayede ihtiyaçlar tespit edildi ve çağa uygun düzenlemelerle kurumlar teşekkül edildi. Bizim kuruluş öykümüz de bu sürecin bir ürünüdür. - Ne kadar yatırımcının sorumluluğu üzerinizde?
     <br/>
     <br/>
     Şu anda 7,4 milyon yatırımcı tarafından açılmış 17 milyon hesap bünyemizde muhafaza ediliyor. Günde 3 milyon işlemin gerçekleştirildiği sermaye piyasalarında yaşanan tüm gelişmeler Merkezi Kaydi Sistem (MKS) adını verdiğimiz tamamen elektronik tabanlı bir veri ağıyla yakından takip ediliyor. Bu gelişmiş sistem sayesinde tüm yatırımcılar alım-satım işlemleri hakkında bilgi sahibi olabiliyor. Sistemin bize sağladığı zaman ve maliyet avantajı başka işlemlerin de yapılmasına imkân sağlıyor. Bu yılın sonunda hazine bonosu ve devlet tahvilinin de depolanması tarafımızdan gerçekleştirilecek. Yine özel sektör tarafından hazırlanan ve piyasaya sürülmeye başlanan tahvillerin saklamasını da MKK üstlenecek. Böylelikle kurum tüm menkul kıymetlerin depolandığı bir merkez haline gelmiş olacak.
     <br/>
     <br/>
     - Tüm kıymetli kâğıtların burada depolanmasının bireysel yatırımcıya ne faydası var?
     <br/>
     <br/>
     Kıymetli kâğıtların bizde saklanması, aracı kurumlar açısından maliyetlerin azalması anlamına geliyor. Bu da yatırımcıların daha az aracılık maliyeti ödemesini beraberinde getiriyor. Bunun yanı sıra çok kısa bir süre öncesine kadar aracı kurumların alım-satım işlemlerinin kayıtlarının yanında şahsi hesap sahiplerinin de hesaplarını tutmaya başladık. Bu da hak sahiplerinin MKK’nın gelişmiş altyapısını kullanarak alım-satım işlemlerini kontrol etmesine imkân sağlıyor. Böylece tüm işlemler son derece şeffaf bir şekilde gerçekleşmiş oluyor.
     <br/>
     <br/>
     - Borsada olan biten her şeyin hesabını tutuyorsunuz yani?
     <br/>
     <br/>
     Evet. Neticede sağlıklı bir kayıt sisteminin olması düzenleyici ve denetleyici otoriteler açısından büyük bir kolaylık sağlıyor. Buradaki kayıtların elektronik ortamda saklanması suçla mücadele açısından da büyük faydaları beraberinde getiriyor. Bugün kamuoyunda çok tartışılan borsada işlem yasağı bulunan kişilerin yakalanmasında bu sistemin büyük rol oynadığını ifade edebilirim. Her ülkede müşteri bazında bu kadar kısa zamanda inceleme yapabilmeyi sağlayan erken uyarı sistemleri mevcut değil. Türkiye’de böyle bir altyapı olduğu için bu tür yasaklı kişilerin başka kişiler üzerinden yaptıkları işlemler bile sistem tarafından tespit ediliyor ve gereken önlemler alınıyor.
     <br/>
     <br/>
     - Gerekli önlemler alınıyorsa 34 kez işlem yasağı getirilmiş bir kişi nasıl tekrar aynı suçu işleyebiliyor?
     <br/>
     <br/>
     Bana göre bu kişilerin her seferinde tespit edilmesi aslında sistemin ne kadar iyi çalıştığını gösteriyor. Öncelikle şunu bilmemiz gerekiyor; Sermaye Piyasası Kurulu (SPK) kararıyla işlem yasağı getirilen bir kişi kendi adıyla asla işlem yapamaz. Sistem kişisel bilgilere bakarak, otomatik olarak o kişiyi bir daha işlem yapamaz hale getirir. Bu nedenle yakalanan kişiler her zaman üçüncü kişilerin kimlik bilgilerini kullanarak işlem yapmaya çalışırlar. Teknolojik altyapınız ne kadar iyi olursa olsun aracı kurumlar tarafından bildirilen binlerce isimden hangisinin gerçekte bu yasaklı kişi olduğunu ilk anda tespit etmek mümkün değil. Bizim bilgisayarlarımızda 16 milyon 900 bin kişinin hesap bilgileri var. Bunların içinden spekülatörleri tespit etmek ancak emanetçi kişilerin para kaynaklarının tespiti ile mümkündür. Bu tespit edildikten sonra biz onları otomatik olarak sistemin dışına itiyoruz. Burada en büyük güvencemiz Mernis sistemi çünkü kişisel bilgileri kontrol ederek bu tür engellemelere gidebiliyoruz. Bunun neticesinde borsadaki spekülatif hareketlerin son yıllarda yapılan düzenlemelerle giderek azaldığını rahatlıkla söyleyebilirim.
     <br/>
     <br/>
     - Peki küçük yatırımcıların mağdur edildiği spekülatif dalgalanmalar neden engellenemiyor?
     <br/>
     <br/>
     Bu sorunun cevabı sistemin işleyişi anlaşılmadan verilemez. Küçük ve orta boy işletmelerin olduğu piyasalarda bu tür dalgalanmalar olacaktır. Şirketlerin ölçekleri veya halka açık bölümleri küçükse çok ciddi meblağlar harcamadan o hisse senetleri üzerinde büyük dalgalanmalar yaratabilirsiniz. Yatırımcıları çeken hususun fiyatta yaşanan dalgalanmalar olduğunu bilen spekülatörler belirli kâğıtlar üzerinde yoğunlaşarak fiyatların şirket değerlerinin üzerine çıkmasını sağlıyorlar. Bu tür olayların yaşanması sizin de bahsettiğiniz gibi yatırımcıların borsadan uzak durmasına neden oluyor. Hâlbuki Türkiye’nin geleceğine güveniyorsak borsaya da güvenmek zorundayız.
     <br/>
     <br/>
     - Borsada yabancı fonların etkisinin giderek artması sizi nasıl etkiliyor?
     <br/>
     <br/>
     Borçlanma araçlarına göre daha kolay bir yol olan yabancı fonların gelişi kaynak sıkıntısı çeken ülkemiz açısından büyük önem taşıyor. Yabancıların giderek Türk hisse senetlerine yoğunlaşması ülkemize duyulan güvenin önemli göstergelerinden birisidir. Yabancı yatırımcıların aracı şirketlere de ilgi göstermesi ve satınalmalar gerçekleştirmeleri uzun vadeli düşünüldüğünü gösteriyor. Bunun beraberinde getireceği bazı sorunlar olacak mıdır? Evet, küreselleşen dünyanın beraberinde getirdiği en önemli sorunlardan birisi de yerel otoritelerin denetim konusundaki sıkıntılarıdır. Bu sorun da SPK’nın uluslararası otoriteler ile imzaladığı anlaşmalarla aşılmaktadır. Dolayısıyla şu an için ufukta bir sıkıntı görülmemektedir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25090), [web.archive.org (arşiv bağlantısı)](http://web.archive.org/web/20071211172746/http://www.aksiyon.com.tr/detay.php?id=25090)
