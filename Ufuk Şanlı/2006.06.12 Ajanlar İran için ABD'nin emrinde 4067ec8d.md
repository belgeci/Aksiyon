# Ajanlar İran için ABD’nin emrinde

*Ufuk Şanlı 2006.06.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Irak’ta Kürtler, “Parestin” isimli istihbarat örgütüyle kuzeyi kontrol ederken, CIA kontrolündeki Irak istihbaratı ise İran’a odaklandı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071111102903im_/http://www.aksiyon.com.tr/resim/601/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ABD’nin Irak’ı işgal etmesinin üzerinden üç yıl geçti. Genelde Ortadoğu, özelde Irak’taki taşların yerinden oynamasına sebep olan işgalden sonra, ülkeyi uzun yıllar yöneten Saddam Hüseyin dönemine ait tüm kişi ve kurumlar tasfiye edildi. Kan gölüne dönen Irak’ta Kürtler, Sünniler, Şiiler arasında nüfuz bölgeleri ortaya çıktı. Şüphesiz bu süreçten nasibini alan kurumlardan biri de Saddam Hüseyin’in “korku makinesi” olarak tanımlanan gizli servisi El Muhabarat oldu.
   <br>
    <br>
     Muhaberat; Mısır, Suriye ve Irak istihbarat servislerinin genel adı. Faaliyet gösterdikleri ülkelerin isimleriyle anılarak birbirinden ayrılıyor. 1968’de kurulan Irak Muhaberatı, tıpkı diğerleri gibi rejimi içeriden ve dışarıdan gelebilecek tehditlere karşı korumakla vazifeliydi. Bağdat’ın El Mansur bölgesini kendisine karargâh olarak seçen Muhaberat, önceleri İçişleri Bakanlığına bağlı olarak faaliyet gösterdi. Sonra Saddam Hüseyin’e bağlandı. İç ve dış istihbarat faaliyetlerini birlikte yürütmekle görevlendirilen kurum, Kürt gruplara karşı Musul ve Kerkük’te, Şiileri kontrol altında tutmak için Kerbela’da bölge başkanlıkları kurdu. 4 bin üzerindeki çalışanı, binlerce kişilik muhbir ağıyla muhaberat sokaklardan okullara, camilerden kışlalara kadar her yerde Saddam’ın gözü kulağı oldu.
     <br/>
     <br/>
     Özel operasyonlar, propaganda, güvenlik, istihbarata karşı koymanın da aralarında bulunduğu 18 departmandan oluşan Irak istihbaratı, işgal sonrasında ABD ve İngilizlerin liderliğinde kurulan geçici koalisyon hükümeti tarafından tasfiye edildi. Bu örgütün yerine “Irak Milli İstihbarat Örgütü—INIS” adıyla yeni bir teşkilat kuruldu. Nisan 2004’te resmen faaliyete geçen bu yeni örgütün temel amacı Irak demokrasisini hedef alan iç ve dış tehditlerle mücadele etmek.
     <br/>
     <br/>
     İşgal güçlerinin kontrolünde kurulan yeni örgüt, konsept itibarıyla selefinden çok da farklı bir profil çizmiyor. Eskisi gibi iç güvenlik odaklı bu yeni örgüte Irak’ta demokrasinin yerleşmesini engelleyen terörizm, iç tehditler (işgal güçlerine karşı direniş), espiyonaj, kitle imha silahlarının kontrolü ve milli savunmayla ilgili konularda bilgi toplama vazifeleri veriliyor. Bir istihbarat örgütünün temel önceliği olan milli savunma ile ilgili konularda istihbarat toplamak vazifesinin sıralamada bu kadar sona yerleştirilmesinin anlamını bir istihbarat görevlisi şu sözlerle yorumluyor: “Ülke zaten ABD ve İngiltere tarafından işgal edildiği için milli savunmanız yabancıların elinde demektir. Dolayısıyla bu konuda istihbarat toplamanız mümkün olamaz çünkü öncelikle işgal güçleri hakkında bilgi toplamanız gerekir.”
     <br/>
     <br/>
     İşgalcilerin tasfiye ettiği El Muhaberat’ın dokunulmayan tek bölümü İran Masası. Washington yönetiminin İran’la ilgili planları, ciddi bir bilgi birikimine sahip bu birimin varlığını sürdürmesini sağlamış durumda. Bölgeden gelen bilgilere göre İran Masası’nda görev yapan isimler sadece mevkilerini korumakla kalmadı, aynı zamanda yeni kurulan istihbarat örgütünde üst düzey görevlere getirilerek adeta ödüllendirildi. ABD Merkezi Haberalma Örgütü (CIA) ve İngiliz Gizli Servisi (SIS) güdümündeki yeni Irak istihbaratının İran Masası’na işgal güçleri büyük önem veriyor. Zira, İran’la 8 yıl savaşan Saddam rejimi İran konusunda ciddi bir birikime sahipti; özellikle ayrılıkçı hareketler konusunda. Bölge kaynaklarına göre, Irak gizli servisi İran’daki provokatif operasyonlarda etkin rol oynayabilir. İran’da son dönemde artan etnik kaynaşmaların “Şii birleştiriciliğinin” yeterince güçlü olmadığının göstergesi olduğu belirtilerek, Irak istihbaratının bu tür operasyonlarda “karıştırıcı” rol üstlenmesinin istendiği dile getiriliyor.
     <br/>
     <br/>
     KÜRT İSTİHBARATI’NIN ETKİ SAHASI GENİŞLİYOR
     <br/>
     <br/>
     Irak’ta yaşanan bir diğer dikkat çekici gelişme de Irak Kürdistan Demokrat Partisi lideri Mesud Barzani’nin istihbarat örgütü ‘Parestin’in etki sahasını giderek artırması. Selahaddin kentinde üslenen “Parestin” Kuzey Irak’taki Erbil ve Dohuk’ta faaliyet gösteren mahalli bir örgüt iken işgal sonrasında bölgesel bir gizli servis hüviyeti kazandı. Kerkük ve Musul’da ofis açtı. Son dönemde çalışmalarını Bağdat’a taşıyan servisin İran ve Suriye’deki Kürtlerle de ciddi temasları bulunduğu ileri sürülüyor. Başkanlığını Kamuran Müfti’nin yaptığı örgütün ABD koalisyon güçleri ile sıkı ilişkiler içinde olduğu ancak Irak istihbaratına bilgi akışı sağlamadığı gelen haberler arasında.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24539), [web.archive.org (arşiv bağlantısı)](http://web.archive.org/web/20071111102903/http://www.aksiyon.com.tr:80/detay.php?id=24539)
