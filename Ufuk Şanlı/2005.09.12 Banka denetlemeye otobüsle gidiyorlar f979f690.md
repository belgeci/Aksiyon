# Banka denetlemeye otobüsle gidiyorlar

*Ufuk Şanlı 2005.09.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bankaları denetlemekle görevli yeminli murakıplar, milyar dolarlık bankaları denetlemeye otobüsle gidiyor. BDDK Başkanı Tevfik Bilgin’in ‘etik’ olmadığı gerekçesiyle denetim faaliyetlerine bankalara ait özel araçlarla gidilmesini yasaklaması, murakıpların gidiş gelişlerinde sıkıntıya yol açtı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060526032852im_/http://www.aksiyon.com.tr/resim/562/65.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bilgin’in genelgesi öncesinde bankayı denetlemekle görevlendirilen bir murakıp, denetime ilgili kurumun kendisine tahsis ettiği araçla gidiyordu. Çoğu zaman yönetim kurulu üyelerine tahsis edilen kalitedeki araçlarla işe gidip gelen murakıpların bu durumu Başkan Bilgin tarafından ‘etik’ bulunmadı. Denetlenen kurumun imkânlarından yararlanan murakıpların etki altında kalacağını, dolayısıyla objektif davranamayacağını düşünen Bilgin bu gerekçeyle denetime bankalara ait özel araçlarla gidilmesini yasakladı. Ancak bu uygulama murakıpların denetime gidiş gelişlerinde sıkıntıya sebep oldu. Milyar dolarlık bankaları denetlemeye otobüs ve diğer toplu taşıma araçları ile giden murakıplar, ‘etik’ endişelerle alınan kararın doğru fakat eksik olduğunu belirtiyor. Murakıplar denetimde ulaşım sorununa çözüm bulunmasını istiyor.
   <br>
    <br>
     “Kapıdaki güvenlik görevlisinden danışmadaki personele kadar artık herkes bizimle alay etmeye başladı. Devletin denetim elemanları ciddiyet ve itibar kaybına uğradı.” diyen bir murakıp, denetim elemanlarının yol stresi nedeniyle verimlik açısından da kayba uğradığına dikkat çekiyor. Bu durumun büyük bir hassasiyet gerektiren denetim, inceleme ve soruşturmalarda da dikkat dağınıklığına neden olduğunu söyleyen murakıplar, Başkan Bilgin’den soruna çözüm bulmasını bekliyor. Sorunun çözüm yolları arasında araç kiralama, aracı olan murakıpların akaryakıt ücretlerinin ödenmesi veya TMSF bünyesindeki bazı araçların kurum tarafından murakıpların hizmetine sunulması gibi alternatifler bulunuyor.
     <br>
      <br/>
      237 milyar dolarlık aktif büyüklüğe erişen Türk finans sektörünün denetim, inceleme ve soruşturmalarını gerçekleştiren bankalar yeminli murakıpları, Bankacılık Düzenleme ve Denetleme Kurulu (BDDK) bünyesinde faaliyet gösteriyor. 48 banka, 5 özel finans kurumu ve bunların sahip olduğu 6 bin 200 şubenin denetimini sadece 40 murakıp gerçekleştiriyor.
      <br/>
      <br/>
      Etik tartışmaları bina ile başlamıştı
      <br/>
      <br/>
      BDDK’nın beş yıldır faaliyet gösterdiği Ankara’daki merkez binası, beş sene önce Türkiye İş Bankası’ndan kiralandı. Zekeriya Temizel döneminde yapılan anlaşmada kira bedelinin döviz üzerinden ödenmesi hükmü olduğu için kurum, İş Bankası’na şu ana kadar 30 trilyona yakın kira bedeli ödedi. Beş yılda ödenen kira bedelinin binanın satış bedeline yaklaşması nedeniyle BDDK, kendisine yeni hizmet binası aramaya başladı. Özerk bir kurul olan BDDK’nın denetlediği bir kurumun kiracısı olmasının birtakım etik sorunlar doğurduğunu düşünen Bilgin bu yüzden yeni bir binaya taşınılması talimatını verdi.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Halis Taşçı, 14-Aralık-2005
> Ne tuhaf tasarruf: 
> Banka denetlemeye tasarruf amacıyla otobüsle gidiliyor. Ama tasarruf yapacak o kadar yer var ki... Kamu kurumlarında sayısız resmî araba görevlilere tahsis edilmiş durumda. Düzenleme ve Denetleme Kurulu  müfettişleri gerçekten otobüsle banka denetlemeye gönderiliyorsa yazık...

Kaynak: [www.aksiyon.com.tr](http://www.aksiyon.com.tr:80/detay.php?id=22473&yorum_id=6995), [web.archive.org (arşiv bağlantısı)](http://web.archive.org/web/20060526032852/http://www.aksiyon.com.tr:80/detay.php?id=22473&yorum_id=6995)
