# Son hücreyi buldular ama yakalayamadılar

*Ufuk Şanlı 2005.07.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir yıl içinde İngiliz polisi Londra saldırılarını iki defa engellemeyi başardı. Anti-terör timleri düzenledikleri operasyonların ardından intihar saldırısına hazırlanan üç hücre olduğunu tespit etti. İki hücre çökertildi, üçüncüsü ise Londra’yı kana buladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070611110140im_/http://www.aksiyon.com.tr/resim/554/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Dünyada ABD ve İsrail’in hukuk tanımazlığı sürdüğü müddetçe El Kaide’nin ABD, İsrail ve İngiliz hedeflerine yönelik saldırıları sürecektir. El Kaide’yi doğuran siyasi ve sosyal sorunlar yumağı çözülmeden barış beklenmesi, eylemlerin sona erdirilmesi mümkün değildir. Talimat geldikten sonra herhangi bir ülkedeki İsrail, ABD ve İngiltere’ye ait yerlere eylemler yapılabilir.’
   <br>
    <br>
     Yukarıdaki sözler, terör örgütü El Kaide’nin Türkiye sorumlularından Harun İlhan’a ait. Onun, İstanbul Terörle Mücadele Şubesi’nde verdiği ifade, geçtiğimiz hafta Londra’yı kana bulayan saldırılara ilişkin önemli ipuçları veriyor aslında. Bu ipuçlarının izini sürmek için önce 15-20 Kasım 2003’te İstanbul’da gerçekleştirilen ve 58 kişinin hayatına mal olan ikiz saldırıları hatırlamakta fayda var. İlk saldırı 15 Kasım 2003’te İstanbul’daki Yahudi cemaatinin cumartesi ayini için Beth İsrail ile Neve Şalom sinagogolarında toplandığı sırada gerçekleştirildi. Beş gün sonraki (20 Kasım 2003) ikinci saldırıda ise Levent’teki İngiliz HSBC Bank’la Taksim’deki İngiltere Başkonsolosluğu hedef alındı. Bombalı araçlarla gerçekleştirilen saldırılar, “İstihbarat birimleri bu kadar büyük çaplı bir terör hazırlığını neden fark edemedi?” sorusunu gündeme getirdi. Her ne kadar failler, polisin olağanüstü çabasıyla olaydan sadece üç buçuk saat sonra tespit edilse de bomba yüklü dört kamyonetin beş gün arayla önemli hedefleri vurması engellenememişti.
     <br/>
     <br/>
     Güvenlik güçleri, ilk kez bu kadar organize ve küçük hücreler halinde çalışan, hedeflerini iyi etüd eden, ciddi anlamda istihbarat toplayan ve ani saldırılarla karşı tarafı felç eden bir örgütle karşılaşıyordu. Yürütülen soruşturmalarda El Kaide’nin Türkiye yapılanmasının liderliğini Habib Akdaş, Baki Yiğit, Adnan Ersöz ve Harun İlhan’ın yaptığı belirlendi. Türkiye’de eylem fikrini Afganistan’daki kamplarda planlayan Habib Akdaş, konuyu El Kaide’nin askeri kanat sorumlusu Ebu Hafs El Masri kod adlı Muhammed Atıf’la görüştü. Akdaş, görüşmelerin ardından çok sayıda insanı Kandahar Muasker Faruk kampına göndererek eğitim almalarını sağladı. Şüphesiz bu hareketlilik güvenlik birimlerinin gözünden kaçmadı. Kasım Saldırıları sonrasında “Dinî motifli terörizm ve radikalizm” ile mücadele stratejisi geliştiren Emniyet, Hizbullah konusundaki tecrübesinden yola çıkarak ciddi bir eylem planı hazırladı. Düzenlenen operasyonlarla örgütün Türkiye’deki yapılanması önemli ölçüde pasifize edildi. Fakat Irak’taki sıcak gelişmeler yüzünden El Kaide havuzu ülkemiz için halen tehlike olmaya devam ediyor. İstihbarat ve terör konusunda deneyimli isimler El Kaide tehlikesinin geçmesi için dünyadaki siyasî ve ekonomik gelişmelerin olumlu bir sürece girmesinin şart olduğunu vurguluyor.
     <br/>
     <br/>
     Türkiye üzerinden lojistik destek alıyor
     <br/>
     <br/>
     El Kaide’nin Irak’taki lojistik desteğinin önemli bir kısmını Türkiye üzerinden yürüttüğünü belirten bir yetkili, “Şu anda bu lojistik desteği kaybetmek istemiyorlar. Sınırlarımızın insan kaçakçılığına müsait olmasından yararlanıyorlar. Bu durum da en fazla El Kaide çatısı altında toplanan gruplara yarıyor.” diyor.
     <br/>
     <br/>
     Peki, İngiltere neden namlucunun ucunda? Şüphesiz bu sorunun cevabını, Londra ile Washington arasındaki stratejik ortaklığa bakarak vermek mümkün. İngiltere Başbakanı Tony Blair, ABD Başkanı George Bush’un uluslararası terörizmle mücadele adını verdiği politikaya başından beri büyük destek veriyor. El Kaide de verdiği bu destekten ötürü Birleşik Krallığı hedef tahtasına oturtuyor. Her ne kadar İngiliz Gizli Servisi (MI6) Afganistan, Pakistan ve Ortadoğu’daki El Kaide örgütlenmesini 11 Eylül saldırıları sonrasında mercek altına alsa da iki taraf bugüne kadar açıktan çatışmamaya özen göstermişti. Afganistan’ın işgali sırasında ele geçirilen örgüte ait belgelerin yanı sıra yaygın haber alma ağları sayesinde İngilizler, El Kaide’nin yurtdışındaki İngiliz diplomatik misyonları, askerî tesisleri ve ticari kuruluşlarına yönelik bir dizi eylem yapmak için hazırlandığını uzun zamandır biliyordu.
     <br/>
     <br/>
     Gelişmeler üzerine MI6 ile MI5 (İç Güvenlik Servisi) ve Scotland Yard alarma geçti. İlk olarak bir bilgi havuzu oluşturuldu. Ortak Terörizm Analiz Merkezi (JTAC) adıyla gizli servislerden, bakanlıklardan ve silahlı kuvvetlerden seçilen uzmanların görev yaptığı bir merkez kuruldu. Kıdemli yüz analizcinin görev yaptığı merkez, ilk yılında 60 binin üzerinde istihbaratı analiz etti ve değerlendirdi. El Kaide’nin ne olduğu ve ona bağlı grupların ne yapmaya çalıştığı konusuna yoğunlaşan JTAC’ın çalışmaları, Başbakan Blair’in Irak konusundaki ısrarı nedeniyle tabir yerindeyse güme gitti. İngiliz istihbarat servislerinin, Amerikan gizli servisleri gibi Irak’ta kitle imha silahları olduğuna dair dünya kamuoyuna söylenen yalanlara alet olması bu başarıları gölgeledi.
     <br/>
     <br/>
     İşte böyle bir atmosferde gerçekleştirilen İstanbul’daki eylemler, bir anlamda İngiltere için tehlike çanlarının çalması anlamına geliyordu. Beş günde iki saldırının gerçekleştirilmesi, elbette Türk istihbarat ve güvenlik birimlerini eleştiri oklarının hedefi haline getirdi. Yılda 2,5 milyar dolara ulaşan bütçesi ve 10 bin çalışanı olan İngiliz güvenlik servislerini öven kimi analizciler, “El Kaide, İngiltere’de eylem yapmaya cesaret edemediği için daha kolay bir hedef olan Türkiye’yi seçti.” şeklinde konuştu. Buna karşılık emniyet yetkilileri küresel terör konusunda Türkiye’nin bir güvenlik algılaması ve önleyici altyapısı olmamasına karşın başarılı çalışmalar yaptığını vurguluyordu.
     <br/>
     <br/>
     İngilizlerin çok gizli iki El Kaide operasyonu
     <br/>
     <br/>
     İrlanda Kurtuluş Ordusu (IRA) ile yüz yıldır mücadele eden İngiltere de, terör konusunda deneyimsiz bir ülke değil aslında. Buna rağmen El Kaide Londra’nın merkezinde ciddi bir eylem gerçekleştirdi. Peki, istihbaratı güçlü İngilizler saldırıları neden önleyemedi? Bu sorunun cevabı, geçtiğimiz aylarda İstanbul’da düzenlenen Küresel Güvenlik Konferansı’na katılan bir İngiliz güvenlik yetkilisinin şu sözlerinde saklı: “Coğrafi sınırları olmayan bir güçle mücadele etmek takdir edersiniz ki  kolay olmuyor. Üstelik bu mücadeleyi politik hedefleri ve iktidarını perçinlemek için kullanmak isteyen bir iktidarla bu çok daha zor oluyor.”
     <br/>
     <br/>
     İngiltere El Kaide’den bir saldırı bekliyordu. Nitekim, geçtiğimiz hafta beklenen oldu ve El Kaide Londra’nın merkezinde büyük bir eylem gerçekleştirdi. İstihbarat ve terör uzmanlarına göre, metro istasyonları ile otobüslere düzenlenen saldırıları teröristler, en az 3 aylık bir istihbarat çalışması sonunda gerçekleştirdi. Saldırılarda kullanılan patlayıcılar ülke içinden temin edildi. Askerî mühimmatın kullanılması zayıf bir ihtimal olsa da yine de bu mümkün görünüyor. Askerî patlayıcılar bazı kimyasal katkı malzemeleriyle güçlendirildi. Metro kapalı bir ortam olduğu için basınç etkisiyle bombalar daha büyük tahribata sebep oldu. Eylemin maliyeti tıpkı diğer eylemlerde olduğu gibi 200 bin doları geçmedi.
     <br/>
     <br/>
     Aynı uzmanlar, saldırganların iki ayrı hücre halinde hareket ettiği kanaatinde. Buna göre, beş kişiden oluşan hücrelerden biri eylem diğeri de istihbarat ve gözetim için görevlendirildi. Yine bir El Kaide klasiği olarak bombacılar İngiltere’de yaşayan kişilerden seçildi. Eylemcilerin kimliği üç saat içinde belirlendi; ancak soruşturmanın zaafiyete uğramaması için basına açıklama yapılmadı. İngiliz güvenlik servisleri şimdi bombalı saldırıları neden engelleyemediklerini ve zafiyet noktalarını araştırıyor.
     <br/>
     <br/>
     İngiltere Avrupa’da polisiye tedbir anlamında en ciddi çalışan ülkelerin başında geliyordu. Havalimanlarında başlayan takip ve fişleme sisteminin yanı sıra sadece Londra sokaklarında konuşlanmış 27 bin kamera Londralıların endişelerini azaltıyordu. 2003 yılında yapılan yasal düzenlemelerle polis ve istihbarat birimlerinin yetkileri genişletilmişti. Çıkartılan “Terörle Mücadele Yasası” ile teröre karşı sert tedbirler alan ve bunları en katı şekliyle uygulayan bir adalet mekanizması oluşturulmuştu.
     <br/>
     <br/>
     İngiliz güvenlik birimlerinin terörle mücadele  konusunda güçlü bir altyapıya sahip olduğunu anlatan yetkililer, saldırılardan kısa bir süre önce Scotland Yard’ın düzenlediği ve basına yansımayan iki operasyona dikkat çekiyor. Anti-terör timlerinin Aralık 2004 ve Şubat 2005’te gerçekleştirdiği operasyonlarda iki El Kaide hücresini çökerttiğini anlatan uzmanlar, İngilizlerin buna rağmen saldırıları önleyemediğini belirtiyor. Bir istihbarat uzmanı El Kaide’nin hücre yapılanmasının bilinen terör örgütlerinden çok farklı olduğunu vurgulayarak, “El Kaide şemsiyesi altında millet, din, dil ve ırk ayrımı gözetmeksizin gönüllü eylemciler çıkabilir. ABD’nin küresel jandarmalığına isyan eden, Irak’ta ve Filistin’de yaşanlara tepki gösteren uç fikirdeki gruplar bu yapılara dahil olabilir. El Kaide çatısı altında önümüzdeki günlerde ateistler dahi bombalı eylemler yaparsa şaşırmayın.” diyor.
     <br/>
     <br/>
     İngiltere’nin hâlâ yeni saldırı tehlikesi altında olduğunu belirten 20 yıllık deneyime sahip bir başka istihbarat yetkilisi ise, “El Kaide diye bir örgüt yok. Örgüt yapısı olmayınca istihbarat da yapılamıyor. Bir yıl içinde İngiliz polisi Londra saldırılarını iki defa erteledi. Buna rağmen saldırılar gerçekleşti. İngiliz güvenlik birimleri daha önce iki hücre çökertti. En az iki hücrenin de metro ve otobüste eylem yaptığını ön görsek dahi, bugün İngiltere’de en az iki hücrenin daha eylem yapacak durumda olduğunu rahatlıkla söyleyebiliriz.” diyor.
     <br/>
     <br/>
     Estetik dahi olsa terörist
     <br/>
     <br/>
     akıllı kameralardan kaçamaz
     <br/>
     <br/>
     İstanbul’da 17 Haziran’da devreye giren Mobil Elektronik Sistem Entegrasyonu (MOBESE) Projesini yürüten bir uzman, bu sistemin İngiltere’de daha ileri yazılımlarla uygulandığını hatırlatıyor. Çeşitli zamanlarda görüntüsü kaydedilen bir kişinin yüzünü tamamen değiştirmediği müddetçe kimliğinin hemen tespit edileceğini anlatan emniyet yetkilisi, “Şapkalı, peruklu olmalarını bırakın; makyajlı, estetik ameliyatlı olsalar dahi eylemcilerin kimliği tespit edilebiliyor.” diyor. Yüzdeki 16 noktadan elde edilen verilerle karşılaştırma yapan sistemden, estetik operasyon geçirilse bile kemik yapısı değiştirilmeden tanınmamak mümkün değil.
     <br/>
     <br/>
     İstanbul’daki saldırıların ardından sık sık İngiliz meslektaşlarıyla bir araya gelen Türk polisi, bugüne kadar kendilerinden resmen yardım istenmediğini söylüyor. Terörle mücadele eden ülkelerin güvenlik birimleri sık sık bir araya gelerek ortak toplantılar yapıyor. Üst düzey güvenlik yetkililerinin katıldığı bu toplantılarda istihbarat paylaşımları ve örgütün yeni stratejileri ele alınıyor. Bu çalışmalar sonucunda batılı başkentlerde yaşanacak birçok bombalı saldırının önüne geçildiği belirtiliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22139&yorum_id=1), [web.archive.org (arşiv bağlantısı)](http://web.archive.org/web/20070611110140/http://www.aksiyon.com.tr:80/detay.php?id=22139&yorum_id=1)
