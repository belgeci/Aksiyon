# Yayınevlerinin yeni gözdesi: Politik kurgu

*Ufuk Şanlı 2005.10.03*

<div>
 <p>
  <font>
   Politik kurgu son günlerin popüler türleri arasına girdi. ‘Metal Fırtına’ ile ülke gündemine gelen bu roman türü, kısa sürede kitapevlerinin yayın portföyü içinde kendine yer buldu.
   <br/>
   <br/>
   Son dönemde politik kurgu tarzında yazılmış romanlar revaçta. Dünyada çok iyi bir okur kitlesine sahip bu tür romanlar, Timaş Yayınları’ndan çıkan Metal Fırtına ile ülkemizde büyük ilgi gördü. Öyle ki Metal Fırtına’nın devamı olan romanlar art arda raflardaki yerini aldı. Peki, okur neden bu kadar ilgi gösterdi? Şüphesiz, romanın içeriği kadar kamuoyunda yapılan spekülasyonlar da satışta etkili oldu. Türk ve Amerikan ordularının Kuzey Irak dağlarındaki çatışmayı Ankara ve İstanbul’a taşımalarıyla başlayan bir savaşı konu alan romanın ilgi görmesinde, ABD basını tarafından anti-Amerikancıların el kitabı olarak lanse edilmesi de etkili oldu. Askerî ve coğrafî konulardaki hatalar bir kenara bırakılsa dahi kullanılan kötü dil ve Amerikan ordusunun yenilmezliği efsanesi gibi (Basra’dan Bağdat’a kırk beş günde gidemeyen ABD ordusu, Türkiye’de günde 100 kilometre yol yaparak 14 günde Suriye üzerinden İstanbul’a varıyor) unsurlar kitabı ciddi bir gözle değerlendirenlerin ilk fark ettiği noktalar oldu. Ciddi maddi hatalar ihtiva etmesine rağmen kitap, yazarların edebi yeteneklerinden ziyade ülkenin içinde bulunduğu sıkıntılı dış politik kıskaç, kabaran milliyetçi duygular ve iyi bir pazarlama stratejisiyle 450 bin gibi inanılmaz bir satış rakamına ulaştı.
   <br>
    <br>
     Metal Fırtına ile başlayan tartışmalar ve türün gördüğü büyük ilgi bir dizi benzer çalışmanın veya karşı tez olarak öne sürülen eserin de alıcı bulmasına neden oldu. ‘ABD’nin Metal Fırtına Fiyaskosu’, ‘Metal Fırtına’nın Kırılması, Ay Yıldızın Parlaması’ ve ‘Amerika Bizimdir’ gibi eserler de bu tartışmalar sırasında alıcı buldu. Eski ABD Savunma Bakanı William S. Cohen tarafından kaleme alınan ‘Abluka’ bu anlamda ciddi bir eser olarak okurların karşısına çıktı. Birikimlerini ve yaşadıklarını anı kitabı yerine roman yazarak okurlarla paylaşan Cohen’in dışında Frederick Forsyth, John Grisham ve Robert Lidlum gibi önemli yazarlar da aynı türde yazdıkları eserleriyle Türk okurları tarafından yakından tanınıyor. Yazarları ve yayınevlerini mutlu eden satış rakamlarına ulaşan politik kurgu ülkemizde fikir jimnastiği eksikliğinin hangi boyutlara eriştiğini de gözler önüne seriyor...
     <br>
      <br>
       <br/>
       <br/>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 714 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22617), [web.archive.org (arşiv bağlantısı)](http://web.archive.org/web/20060527010940/http://www.aksiyon.com.tr:80/yazdir.php?id=22617)
