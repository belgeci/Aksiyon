# Yayınevleri için de eşsiz bir kaynak

*Ufuk Şanlı 2006.10.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son iki senede 11 kitabı yayınlandı ve her kitabı ortalama dört baskı yaptı. Kimden mi bahsediyoruz?  Mahir Kaynak'tan tabi ki. Eski bir istihbarat görevlisi olan Kaynak'ın yayın dünyasındaki mazisi oldukça yeni; buna karşın popüleritesi bir hayli yüksek. 1998 yılında "Osiero Nero Öldü" isimli çalışmasıyla yayın dünyasına adım atan Kaynak'ın o günden bu yana 8 farklı kitapevinden 18 kitabı yayınlandı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070310223059im_/http://www.aksiyon.com.tr/resim/621/k17.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye'de ve dünyada meydana gelen önemli her olay sonrası gazetecilerin görüşlerine başvurduğu isimlerin başında gelen Kaynak'ın terörizm ve istihbarat konusundaki analizleri toplumun büyük bir bölümü tarafından ilgiyle takip ediliyor. 28 Şubat sürecinde yaptığı analizlerle muhafazakâr kesimin de büyük sempatisini toplayan Kaynak, "İnsanlar beni 9 Mart cuntası operasyonunda aktif görev almış olduğum için ve 28 Şubat sürecinde yaptığım  tespitlerden ötürü sağcı olarak bilir. Ancak ben sağcı değilim sadece analizciyim." diyor.
   <br>
    Bu dönemde dönemin Genelkurmay İkinci Başkanı Orgeneral Çevik Bir imzasıyla başlatılan yasadışı andıçlama faaliyetinin de hedeflerinden birisi haline gelen (hatta bir Tv kanalında yurtdışına kaçtığı bile ileri sürülen) Kaynak'ın yıldızı yaşanan her önemli olay sonrasında daha çok parladı. Faili meçhuller, terör olayları ve istihbarat savaşlarının hiç bitmediği bir ülkede konuşulamayan birçok gerçeği büyük bir cesaretle dile getiren Kaynak'ın hayranlarının giderek artması yayınevlerinin de dikkatinden kaçmadı. Kamuoyunda çok tartışılan ancak bir türlü anlaşılamayan konulara getirdiği çarpıcı bakış açısı ve öyküleştirme başarısı Kaynak'ın kitaplarının kapışılmasına neden olunca raflarda Kaynak imzasılıkitapların sayısı birden patladı. "Mahir Kaynak enflasyonu" olarak adlandırabilecek bu yeni süreçte ortaya çıkan çalışmaların çoğu birbirinin tekrarı mahiyetinde olsa da okurların gösterdiği büyük ilgi nedeniyle kimse halinden şikâyetçi değil.
    <br>
     Timaş Yayınları yetkilisi Neval Akbıyık bugüne kadar 100 bin civarında kitabını sattıkları Kaynak'ın artık önemli bir kanaat önderi olduğuna dikkat çekiyor. "Kaynak'ın diğer kimliklerinin yanına, kanaat önderi bir yazar kimliğinin eklemesinde, sanırım, yıllardır yayınladığımız kitapların büyük payı var." diyen Akbıyık'a iki yılda beş Kaynak kitabı yayınlayan Truva'nın yetkilisi Burak Çabuk da destek veriyor. "Mahir Kaynak aykırı yorumlamanın öncülüğünü yaparak Türkiye'ye farklı bir düşünce tarzı getirmiştir. Kaynak sadece olanları anlatmamakta olacaklar üzerine de kafa yormaktadır" diyen Çabuk bugüne kadar beş kitabını yayınladıkları eski MİT görevlisinin kitaplarının 50 bin civarında satış rakamına ulaştığını ifade ediyor. Her kitabının en az 10 bin satış rakamına ulaştığı düşünülürse Kaynak'ın nasıl bir 'kaynak' olduğu anlaşılır herhalde.
     <br/>
     11 Eylül saldırı sonrasında başlayan yeni süreçte yıldızı tekrar parlayan Kaynak'ın Ortadoğu ve ülkemizde yaşanan gelişmelerle ilgili tespitleri bu konudaki kitaplarının satış rekoru kırmasını sağladı. "Derin devlet/ tanımlanamayan Güç" ve "Büyük Ortadoğu Projesi" ile "Başımıza çuval geçirenler" isimli çalışmalarının toplam satışı 100 bini aştı. "Yaptığım şey gerçekleri anlatabilmek için çaba harcamak. Buna bir bakıma medyanın sunduğu gerçekler dışında korsan yayıncılık yapmak da denilebilir. Toplum benim bu gayretimin farkında ve bunun için fikirlerime sahip çıkıyor, bu da beni mutlu ediyor" diyen Kaynak, kitaplarının çok satmasının kendisine ekonomik açıdan büyük bir getiri sağlamadığını söylüyor. "Kitaplarımın çok sattığını biliyorum ancak net rakamlar hakkında malumata sahip değilim. Bu konuda söyleyebileceğim tek şey yayınevlerinin bu konuda bana karşı dürüst davranmadıkları" diyen Kaynak'ın tüm kitaplarının ulaştığı satış rakamı ise gerçekten büyüleyici: 225 bin…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25778), [web.archive.org (arşiv bağlantısı)](http://web.archive.org/web/20070310223059/http://www.aksiyon.com.tr:80/detay.php?id=25778)
