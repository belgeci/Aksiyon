# 74 ambargosu ABD’nin değil İsrail’in eseri

*Ufuk Şanlı 2005.02.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      1973’teki Arap-İsrail Savaşı sırasında Türk hükmetinin hava sahasını ABD uçaklarına açmamasını not eden Washington yönetimi, bunun acısını 1974’teki Kıbrıs Barış Harekatı’ndan sonra Türkiye’ye ambargo uygulayarak çıkardı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626183746im_/http://www.aksiyon.com.tr/resim/534/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Takvim yaprakları 6 Ekim 1973’ü gösteriyordu. Yahudiler, dini bayramları Yom-Kippur’u (Kefaret Günü) kutlamaya hazırlanıyordu. İsrail askerleri bayram izni için evlerine gönderilmişti. Aniden çalmaya başlayan sirenler hem onları hem halkı şaşırtmıştı. İsrail şehirlerinde büyük panik yaşanıyordu. 1967 Savaşında ciddi toprak ve prestij kaybına uğrayan Suriye ve Mısır, ani bir saldırı düzenlemiş ve ileri hatları kolayca ele geçirerek İsrail topraklarında ilerlemeye başlamıştı. Ürdün ve Irak askerlerinin katılmasıyla savaş, bir anda 25 yıllık İsrail devletini yok olma tehlikesiyle karşı karşıya bırakmıştı.
   <br>
    <br>
     Dönemin Savunma Bakanı Moşe Dayan, savaşın ikinci günü her iki cepheyi de gezdiğinde büyük bir ümitsizliğe kapılarak “Üçüncü Tapınak’ın yani İsrail’in yok edilişi” ihtimalinden söz etmişti. Savaşın ilk üç gününde ciddi bir üstünlük sağlayan Birleşik Arap Güçleri’ne karşı İsrail, hem askeri hem de politik bir hezimet yaşıyordu.
     <br/>
     <br/>
     İsrail’e açıktan destek vermenin Ortadoğu’daki Arap-İsrail çatışmasının Sovyet-Amerikan çatışmasına dönüşmesinden endişe eden ABD Başkanı Richard Nixon, “Yeterli malzemeleri var. Daha önce de başardılar.” diyerek İsrail’in acil yardım talebini bekletiyordu. Ulusal Güvenlik Konseyi Danışmanı ve Dışişleri Bakanı Henry Kissinger vasıtası ile gelen yardım taleplerini savsaklayan Nixon’a, ABD Savunma Bakanlığı da destek veriyordu. Bakanlık, İsrail’e açıktan yardım edilmesine şiddetle karşı çıkıyordu. Fakat, 8 Ekim’de kötü giden çarpışmalarda ağır zayiat veren İsrail ordusunun ABD’den acil yardım talebinde bulunması üzerine Washington hareketlendi. Sovyetler’in bölgeye takviye güç sevkine başlayacağına ilişkin haberler üzerine Beyaz Saray, 9 Ekim’den itibaren İsrail’e askeri malzeme gönderilmesine izin verdi.
     <br/>
     <br/>
     Ayrıca, General K. Carlton’ın denetiminde bir hava köprüsü oluşturulması için harekete geçildi. Dışişleri ve Savunma Bakanlıkları arasında kurulan koordinasyon merkezi Avrupa’da bulunan NATO imkanları kullanılarak İsrail’e yardım edilmesi görüşünü benimsedi. Fakat evdeki hesap çarşıya uymadı ve NATO üyesi Avrupa ülkeleri, ABD Hava Kuvvetleri’nin kendi ülkelerindeki üsleri kullanarak İsrail’e yardım etmesine izin vermedi. Türkiye’nin İncirlik Üssü’nü kullandırmaya yanaşmaması üzerine ABD yönetimi bunu not etti. O dönemde genç bir dışişleri görevlisi olan Tuncer Topur gelişmeleri şöyle anlatıyor: “ABD, Türkiye üzerinden İsrail’e silah götürmek istedi. Ancak, Türkiye ‘geçiremezsin’ dedi. Bir Arap-İsrail savaşı yaşanıyordu ve Türkiye, Avrupa ülkelerinin hiçbirinin yanaşmadığı bu teklifi kabul etmedi. Fakat, Sovyetler Birliği Türkiye’ye nota vererek Türk hava sahasını kullanarak Mısır’a malzeme ulaştıracağını açıkladı. Savaşın kaderini değiştirecek bir olaydı bu...”
     <br/>
     <br/>
     Savaşın kızıştığı 9 Ekim 1973 tarihinde SSCB yönetimi savaşta ağır zayiat veren Mısır ve Suriye ordularına yardım etmek için Türk hava sahasını kullanmak için bir nota verdi. SSCB, Türk hava sahasını kullanarak 10 gün içinde 935 uçuşla yaklaşık 15 bin ton askeri malzemeyi bölgeye ulaştırdı. Sovyetlerin NATO ülkesi Türkiye üzerinden Mısır’a askeri yardımda bulunması Washington’da tam bir şok etkisi yaptı.
     <br/>
     <br/>
     ABD’ye kapılarını açan tek ülke Portekiz’di. Azor adalarındaki Lajes Hava Üssü’nü  ABD Hava Kuvvetlerinin kullanımına açtı. 13 Ekim’den itibaren Azor adalarından Tel Aviv’in doğusundaki Lod uluslararası havaalanına uzanan bir hava köprüsü kuruldu. Bir haftada İsrail’e ulaşan Amerikan askeri yardımının miktarı 2,2 milyar dolara ulaştı. Bu güzergahın korunması Akdeniz’de görev yapan Amerikan Altıncı Filosuna verildi. Dört hafta süren askeri yardım operasyonunda, Amerikan Hava Kuvvetleri en büyük nakliye uçakları olan C-5 ve C-141’lerle 815 uçuş gerçekleştirdi ve 22 bin 497 ton ağır silah ve cephane İsrail’e sevk edildi. “Nikel Çimen” olarak tanımlanan bu operasyonda tanklar, uçaksavarlar, anti-tank silahları hatta Fantom savaş uçakları gibi ağır teçhizat bile taşındı. Tank ve anti-tank silahlarının temini savaşın ilk üç gününde 432 tank kaybeden İsrail Ordusu için hayati önem taşıyordu ve savaşın ibresinin İsrail’in lehine dönmesine büyük katkı sağladı. İsrail, 26 Ekim günü fiili olarak sona eren savaşla birlikte derin bir nefes aldı. Araplar, geri aldıkları topraklardan püskürtülmüştü. Ancak, Arap ordularının birkaç gün süren ilerleyişi büyük bir şok meydana getirmişti. Ayrıca, 2 bin 700 İsrail askeri hayatını kaybetmişti. 3 milyonun biraz üzerinde nüfusa sahip bir ülke için bu çok büyük bir rakamdı. Bu kayıp, ülke nüfusuna oranlanırsa, 170 bin Amerikan askerinin ölmesine eşdeğerdi.
     <br/>
     <br/>
     Savaş bitmişti, ancak görülecek başka hesaplar vardı. Savaş sırasında ABD ile ortak hareket etmeyen Türkiye’ye bir “iyilik” düşünülmesi lazımdı. Nitekim, öyle de oldu. Eski dışişleri müsteşarı ve emekli büyükelçi Tuncer Topur, Türkiye’nin ABD yönetiminin Ortadoğu politikalarında kendisine biçilen rolü kabul etmediği dönemlerde bir şekilde cezalandırıldığını anlatıyor. Topur, burada tarihi bir açıklama yaparak 1974’teki ünlü Amerikan ekonomik ambargosunun da Kıbrıs yüzünden değil, Ortadoğu yüzünden meydana geldiğini ifade ediyor.
     <br/>
     <br/>
     “Yahudiler, Türkiye’nin bu davranışını asla unutmadı. Bunu asla gündeme getirmediler; ancak 1974’te bunun rövanşını bizden aldılar.” diyen Tuncer Topur, “Ben Washington’da yıllarca görev yaptım. Kongre’de, Yunan lobisinin Türkiye’nin tecrit edilmesini sağlayacak gücü yoktur. Türkiye’yi dizleri üzerine çökerten dört yıllık Amerikan ambargosunun arkasında Musevi lobisi vardır. ABD’nin Türkiye’den aldığı ilk intikam budur. 1973’te ABD’ye İncirlik Hava Üssünü kullandırmadığı için Türkiye’ye ambargo uygulanmıştır. Bu dönemde tüm dış yardımların ve kredilerin önü kesildi. Türkiye 70 sente muhtaç edildi. Aldığı petrolün hatta elektriğin parasını bile ödeyemedi.” diyor.
     <br/>
     <br/>
     Peki dört yıl süren ABD ambargosu nasıl bitti?
     <br/>
     <br/>
     Bu dönemde ABD’nin Ortadoğu’daki saç ayağı İran olduğu için Türkiye rahatlıkla gözden çıkartılmıştır. ABD’nin Hind Okyanusu’ndaki Diego Garcia üssüne enerji ve para, Tahran’daki Şah yönetiminden geliyordur. Afrika’daki CIA operasyonları da Şah tarafından finanse edilir. Tuncer Topur’a göre, Ortadoğu’da Körfez’in bekçiliğini İran yapıyordu. Bütün bu hizmetlerin dışında 1973 petrol bunalımıyla elde ettiği yüksek geliri, Amerikan silah şirketlerinden yılda 4-5 milyar dolarlık alım yaparak bu ülkeye aktarıyordu. ABD bir bacağını İran’a, diğerini İsrail’e koymuş, bölgede hegemonya kurmayı başarmış, Türkiye’ye ihtiyacı yoktu tabii ki... Topur, “Ne zaman İran Şahı Rıza Pehlevi mat oldu, Amerikan stratejileri de yerle bir oldu. Ocak 1979’da Şah ülkeyi bırakıp kaçınca Türkiye’nin yıllardır almak için çırpındığı IMF, Dünya Bankası ve Avrupa kaynaklı krediler sanki sihirli değnek değmiş gibi yağmaya başladı. 24 Ocak 1980’de Türkiye’nin liberalizyonu için  ABD ve uluslararası kurumlar kredi musluklarını bu gelişmeye bağlı olarak açtı.” diyor.
     <br/>
     <br/>
     “Dipsiz Kuyu: Ortadoğu” kitabının yazarı deneyimli diplomat Tuncer Topur, Türkiye’de son günlerde tartışılan “ABD Türkiye’yi cezalandırıyor mu?” tartışmalarına da ilginç yorumlar getiriyor: “İsrail ile ABD 1986 senesine Stratejik İşbirliği Anlaşması imzaladı. 1989 yılında Soğuk Savaş sona erince iki ülke bunu revize ederek Stratejik Ortaklık düzeyine çıkardılar. Stratejik Ortaklık demek hedeflerde ve önceliklerde ortak olmak demektir. ABD strateji belirlerken Ortadoğu’daki menfaatlerine İsrail’i bekçi tutmuş ve ona yönelik saldırıları da kendisine yapılmış kabul etmiştir. Bugün de İsrail ve Amerika’yı taşıyacak yeni bir ayağa ihtiyaç duyulmaktadır. 1 Mart Tezkeresi ile Türkiye, ABD’nin kendisine biçmek istediği yeni rolü kabul etmemiştir. Bugün bu role Kürtler soyunmaktadır. İsrail’in ve enerjinin güvenliği için bir Kürt devletine ihtiyaç vardır. Birçok uluslararası ilişkiler uzmanı çıkmış, ABD birkaç kabile için Türkiye’den vazgeçmez diyor. Fakat, unuttukları bir husus var. ABD Ortadoğu’ya petrol için değil, hayati çıkarlarını yeniden revize etmek için gelmiştir. Bunu da askeri, istihbari ve ekonomik güç kullanarak yapma arzusundadır. Buna meydan okuyabilecek potansiyeli taşıyan ülkelerin bir şekilde hizaya getirilmesi amaçlanmaktadır.”
     <br/>
     <br/>
     Topur’un bu açıklamalarını değerlendiren kıdemli bir istihbarat yetkilisi ise daha çarpıcı bir noktaya dikkat çekiyor: “ABD ambargosunun başladığı yılın sonunda dünyanın her yerindeki Türk diplomatlarına yönelik Ermeni terörü başladı. Ortadoğu meselesinde önemli bir figüran olarak kullanılan Ermeni terörünün batılı gizli servisler tarafından kollandığı yıllardır bilinen bir gerçektir. Burada sorulması gereken esas nokta şudur: Türk diplomatlarının üzerine bu gözü dönmüş katiller sürüsü neden 1975 yılından itibaren salınmıştır? Türk dışişleri personeli hangi hamlesi ile hedef haline gelmiştir?”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20231), [web.archive.org (arşiv bağlantısı)](http://web.archive.org/web/20070626183746/http://www.aksiyon.com.tr:80/detay.php?id=20231)
