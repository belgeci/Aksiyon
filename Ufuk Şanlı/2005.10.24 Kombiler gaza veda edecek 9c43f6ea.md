# Kombiler gaza veda edecek

*Ufuk Şanlı 2005.10.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Petrol 50, doğalgaz ise 150 yıl sonra tükenecek.  Peki o zaman evleri ne ısıtacak? Vaillant şimdiden bu soruya cevap arıyor.
      <br>
       Artan rekabet ve nüfus ülkelerin enerji ihtiyacını körüklüyor. Üç sene önce 25 dolara alıcı bulan ham petrolün varil fiyatının bugün 70 doların üzerine çıkması alternatif enerji arayışlarını hızlandırıyor.
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807182605im_/http://www.aksiyon.com.tr/resim/568/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sanayileşme çabasındaki ülkelerin kalkınma hamlelerini sekteye uğratan, gelişmiş ülkelerin de rekabet gücünü zayıflatan enerji fiyatları bu alanda faaliyet gösteren firmaları da yakından ilgilendiriyor.
   <br>
    <br/>
    Petrole 50, doğalgaza da 150 yıllık bir ömür biçilmesi, çokuluslu enerji şirketleri kadar enerjiyle çalışan cihaz imal işletmelerini de yeni arayışlara itiyor. Hidrojen enerjisi, güneş pili ve bor madeninden elde edilen yakıt hücresi teknolojileriyle ilgili çalışmaların AB Enerji Ajansı (EEA) ve Uluslararası Enerji Ajansı (IEA) bünyesinde yürütülmesi de bu yönde atılmış ciddi adımlardan birkaçı.
    <br/>
    <br/>
    Yeni arayışlara giren şirketlerden biri de dünyanın ısıtma teknolojisi devlerinden Vaillant. Son dönemde alternatif enerji kaynaklarıyla çalışan sistemler geliştirmek için kolları sıvayan şirket, sadece bu çalışmalar için her yıl 70 milyon Euro ayırıyor. Yılda 1,6 milyar Euro gelire sahip şirketin, 350 kişilik araştırma geliştirme grubunun (Ar-Ge) petrol, elektrik ve doğalgazla çalışan cihazları her yıl 2,4 milyon müşteri tarafından tercih ediliyor. Pazarda ciddi ağırlığı olan şirket, tüm bu nedenlerden dolayı değişimleri yakından izlemek ve ona göre pozisyon almak için büyük paraları gözden çıkarmaktan çekinmiyor.
    <br/>
    <br/>
    Yakıt hücresiyle çalışan yeni cihazlar
    <br/>
    <br/>
    Vaillant’ın Türkiye Genel Müdürü Christopher Grosser, güneş enerjisi ve yakıt hücresiyle (fuel-cell) çalışan yeni cihazların üretimine başladıklarını, yakın bir gelecekte bu cihazların dev sanayi şirketlerinde de boy göstereceğini söylüyor. Almanya’nın küresel enerji sektörünün önemli aktörleri arasında bulunmadığını hatırlatan Grosser, buna karşın firmalarının dünyanın en büyük ısıtma-soğutma sistemleri şirketlerinden biri olduğunu belirtiyor.
    <br/>
    <br/>
    Grosser’e göre BP, Shell, Exxon-Mobil gibi şirketler enerji kaynaklarının bulunması, çıkarılması, işletilmesi ve uluslararası piyasalara taşınmasında önemli rol oynuyor. Kendilerinin faaliyetleri ise bu aşamadan sonra başlıyor: “Bizim işimiz petrol, doğalgaz veya LPG, adı ne olursa olsun enerjinin son kullanıcıya ulaşma aşamasında başlıyor. Dolayısıyla kaynağın türü ve elde ediliş yolu bizim için hayati öneme sahip.”
    <br/>
    <br/>
    Dünyadaki değişimleri yakından izlediklerini vurgulayan Grosser, “Bugün doğalgazla çalışan kombilerin bir bölümü yakıt hücresi ve ısı pompası gibi çalışıyor. İleride kombiler ısıtma ve sıcak su dışında aynı zamanda elektrik de üreten cihazlar haline gelecek.” diyor. Bu yıldan itibaren satışa sunulacak olan cihazlar, normal kombi cihazlarından üç kat pahalı. Ama, yakın bir zamanda ucuzlayacağını dile getiren Grosser, önümüzdeki iki yılda Avrupa’daki bazı şehir ve işletmelerde gücünü alternatif enerji kaynaklarından alan site ve işyerlerinin görüleceğini öne sürüyor.
    <br/>
    <br/>
    26 yıldır Türkiye’de yaşayan Genel Müdür Christoph Grosser, yaşanan ekonomik kriz dönemlerinde bile ayakta kaldıklarını ve bu ülkeye güvendiklerini anlatıyor: “Türkler ilginç insanlar, ‘Türk gibi başla’ sözü, yatırıma gelen her yabancı şirketin ekonominin iyi olduğu dönemlerde yaşadıklarını özetliyor. Yabancılar Türkiye’ye geliyor, işler iyi iken ciddi paralar kazanıyor. Sonra bir kriz patlıyor. Her şey yerle bir oluyor. İşte o zaman ‘Alman gibi bitirmek’ gerekiyor. Bu ülkenin halkını, alışkanlıklarını, beklentilerini doğru değerlendiremez ve belirli şablonlarla iş yapmaya kalkarsanız batarsınız. Biz edindiğimiz bu deneyimleri bugün Vaillant’ın Batı ve Doğu Avrupa’daki bazı temsilcilerine de öğretiyoruz.”
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22716), [web.archive.org (arşiv bağlantısı)](http://web.archive.org/web/20070807182605/http://aksiyon.com.tr:80/detay.php?id=22716)
