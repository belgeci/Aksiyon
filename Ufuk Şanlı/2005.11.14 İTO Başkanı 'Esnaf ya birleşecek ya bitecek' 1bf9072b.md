# İTO Başkanı: 'Esnaf ya birleşecek ya bitecek'

*Ufuk Şanlı 2005.11.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul Ticaret Odası (İTO) Başkanı Murat Yalçıntaş düşük enflasyon, değerli YTL ve Çin malları nedeniyle sıkıntılı günler geçiren esnaflara birleşin çağrısı yapıyor. Yalçıntaş işadamlarının Çin’den korkmaması gerektiğini belirterek, “Tehdit varsa fırsat da vardır.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070406010918im_/http://www.aksiyon.com.tr/resim/571/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İstanbul Ticaret Odası (İTO), 350 bin üyesiyle Gayrisafi Milli Hasıla’nın yüzde 40’ını temsil eden, Türkiye’nin en etkili sivil toplum örgütlerinden biri. Ülke genelindeki istihdamın yüzde 11’ini, ihracatının yüzde 46’sını, vergi gelirlerinin yüzde 44’ünü sağlayan İTO’nun başkanlığını 40 yaşındaki Murat Yalçıntaş yapıyor. Genç başkan Yalçıntaş’la Formula 1 pistinde oldukça dar bir vakitte görüşebildik. Üyeler, siyasiler ve bürokratlar arasında mekik dokuyan Yalçıntaş’a son yıllarda slogan haline gelen “Ne olacak bu esnafın hali?” sorusunu sorduğumuzda önce gülümsedi, ardından da ilginç açıklamalar ve önerilerde bulundu.
   <br>
    <br>
     -Sahiden ne olacak bu esnafın hali?
     <br/>
     <br/>
     Türkiye’nin son 40 yılına baktığımızda ortada ciddi bir enflasyon gerçeğinin olduğunu görüyoruz. Yüksek enflasyon, beraberinde birtakım alışkanlıklar ve iş yapma modelleri doğurdu. 1994’ten itibaren işletme sahiplerinin mal stoklayıp, artan enflasyon farkını da ürün fiyatına ekleyerek ‘stok’tan para kazandığı bir dönemin yaşandığını söyleyebiliriz. Bu iş yapma modelinde sanayici, tüccar ve esnaflar üretim faaliyetleri ve ticari faaliyetlerden ziyade ekonomik çalkantılardan, para politikalarından para kazanmaya odaklanmış bir çalışma yapısı benimsedi. Para piyasalarındaki dalgalanmaların bütün kazanç ve yatırımlarınızı silip süpürdüğü bir ortamda sizin de varlığınızı devam ettirebilmek için yapmanız gereken şey bu riski azaltıcı birtakım önemler almaktı. Bu iş yapma modeli 2002 sonundaki genel seçimlerle artık son buldu. Sağlanan siyasi istikrar beraberinde makro ve mikro istikrarı da getirdi. Türkiye’nin AB sürecinin de katkısıyla oluşan yeni ortama esnaf ve işyeri sahipleri uyum sağlayamadı. Çünkü yeni dönemde iş yapma ve para kazanma alışkanlıklarımızı yeniden gözden geçirmemiz gerekiyor.
     <br/>
     <br/>
     -Ancak ortada şikayetçi olan küçük ve orta boy işletmeler var.
     <br/>
     <br/>
     Elbette... Düşük enflasyonun hâkim olduğu bir ortamda eski yöntemlerle büyük paralar kazanmanız söz konusu olamıyor artık. Bu dönemde ürünü iyi olan, markalaşmayı başaran ve katma değeri yüksek ürünleri pazarlayan ve satanlar ayakta kalacak. Şunu unutmamak gerekiyor. Artık rakibiniz yanımızdaki, aynı şehirdeki veya aynı bölgedeki şirketler olmaktan çıktı. Rakipleriniz artık dünyanın başka bölgelerinden gelen çokuluslu şirketler oldu. Bu dönemde bizim bu iş anlayışı ve iş yapma modeliyle rekabet edebilmemiz hiçbir şekilde mümkün değil.
     <br/>
     <br/>
     -Bu durumda esnaf, iç ve dış pazarlarda oluşan dev tekellere karşı ayakta kalabilmek için ne yapmalı?
     <br/>
     <br/>
     Bu gerçeği kabul ettiğimizde yapmamız gereken ilk şey, “küçük olsun benim olsun” anlayışından bir an önce vazgeçmemiz olacaktır. “Büyük olsun ama sadece bir parçası benim olsun” anlayışı olmadan Türk şirketlerinin dünya ekonomik sistemi içinde rekabet edebilmeleri veya varlıklarını sürdürebilmeleri söz konusu değil. Bakın bugün uluslararası pazarlarda rekabet ettiğimiz ülkelerin; İngilizler, Hollandalılar, Fransızlar ve İtalyanların en az 200 yıllık ticari birikimleri ve ciddi bir sermayeleri olduğunu göreceksiniz. Bu ülkelerin firmaları belirli bir tecrübe, daha da önemlisi çevre sağlamıştır. Türk toplumunun ticaret hayatına atılması ise Cumhuriyet’in ilk yıllarıyla başlıyor. Bizim bir modele, yol ve yordama kavuşmamız ise daha uzun zaman aldı ancak kısa zamanda bu arayı kapattık. Bugün Türkiye, dünyanın 16. büyük ekonomisi olmayı başardı. Bunu gözü kara, risk almaktan çekinmeyen ve çabuk hareket edebilen Türk işadamları başardı. Bu vasıflar, ticarette başarılı olmanın anahtarları arasında gösterilebilir. Bizim biraz daha geliştirmemiz gereken yönlerimiz var. O da ortak hareket etme, birlikte iş yapabilme ve istişare ederek karar verme.
     <br/>
     <br/>
     -O zaman siz yakın bir gelecekte çok ciddi bir konsolidasyon (birleşme) süreci öngörüyorsunuz?
     <br/>
     <br/>
     Evet. Oda olarak küçük esnaflarımızı ve işadamlarımızı seminer ve eğitim programlarında bir araya getirerek bu konudaki gelişmeleri kendilerine aktarıyoruz.
     <br/>
     <br/>
     Türkiye’nin rekabet edebilir ve güçlü bir ekonomik yapıya sahip olması için bu durum kaçınılmazdır.
     <br/>
     <br/>
     -Rekabet gücü ve küreselleşme konuları gündeme gelince akla Çin’in iç pazardaki durumu geliyor. Bu süreç üyelerinizi nasıl etkiliyor?
     <br/>
     <br/>
     Çin konusunda üyelerimizden çok fazla şikâyet alıyoruz. Çin, üretim kapasitesi ve büyüyen ekonomisi ile bizim gibi gelişmekte olan ülkeler için bazı riskler içeriyor. Ama riskin olduğu yerde eğer siz fırsatların da olduğunu bilirseniz bu durumun beraberinde getireceği avantajları da görebilirsiniz. Ben şikayete gelen üyelerime Çin’in aynı zamanda büyük bir fırsat olduğunu anlatıyorum.
     <br/>
     <br/>
     -Nasıl bir fırsat anlamına geliyor?
     <br/>
     <br/>
     Çinli zenginlerin sayısı giderek artıyor. Halen ülke nüfusunun yaklaşık yüzde 10’luk bölümünün ortalama geliri Avrupa Birliği (AB) ülkelerinin ortalamasının (30 bin dolar) üzerinde. Yani, 130 milyon insan kaliteli ve batılı ürünleri tüketmeye hazır. Önümüzdeki 3-4 yılda Çinli zenginlerin artacağını düşünürsek, Türk işadamlarının bu sefer üretim değil mal satmak için bu ülkeye akın edeceğini düşünebiliriz. Bizim için burada önemli bir fırsat olduğunu düşünüyorum.
     <br/>
     <br/>
     -Üyeleriniz bu açıklamalarınıza nasıl tepki gösteriyor?
     <br/>
     <br/>
     İç pazarda düşük maliyetli ve kalitesiz ürünlerin üretiminde Çin karşısında rekabet edebilmenin imkânı olmadığını biliyoruz. Bizim üyelerimizin bu tür ürünlerin üretimi ve pazarlamasından vazgeçerek, katma değeri yüksek, markalı ürünlere yönelmesi gerekiyor. Bugün iç pazarda markalı ürünlere olan talebin giderek artması, tüketici eğiliminin de bu yöne doğru kaydığını gözler önüne seriyor. Marka değeri yüksek, katma değerli, ileri teknoloji ürünlerin üretimi ve pazarlanmasında artık söz sahibi olmalıyız. -Bu konuda yeni bir rekabet stratejisi ve kalkınma planı söz konusu mu?
     <br/>
     <br/>
     Türkiye’nin mutlaka ve mutlaka dünya lideri olmayı hedeflediği sektörleri belirlemesi gerekiyor. Dünya çapında lider olabileceğimiz sektörlerin başında tekstil ve hazır giyim geliyor. Nano teknolojiden yararlanan, yeniliklere ilk imza atan ve markalaşmasını tamamlamış bir tekstil sektörünün ülkemizin lokomotif sektörleri arasına gireceğini düşünüyorum. İkinci olarak otomotiv sektörümüz artık dünya çapında bir aktör olmuştur. Gelinen noktanın muhafazası için devlet politikalarının tesis edilmesi gerekiyor. Turizm üçüncü büyük işkolumuz olarak yıllardır ülkemize milyarlarca dolar kazandırdı. Burada çeşitlendirmeye gidilmesi yayla, inanç, doğa sporları ve kültür turizminin de artık canlandırılması gerekiyor. Devletin bu bölgedeki altyapı ve güvenlik sorunlarını gidermesi halinde ciddi bir potansiyelin de harekete geçeceğine inanıyorum. Dördüncü sektör Türkiye’nin şu anda iddialı olmadığı ama doğru yatırım stratejisiyle ciddi kazançlar elde edebileceği bir sektör olan bilişim sektörü. İsrail ve Hindistan’ın ihracat rakamlarını incelediğimizde ihraç mallarının önemli bir bölümünün konteynere yüklenmeyen ürünlerden müteşekkil olduğunu göreceksiniz. İnsanlar bir tuşa basarak milyonlarca dolar değerindeki ürünün transferini gerçekleştirebiliyor. Türkiye’nin önemli bir gençlik potansiyeli var. Burada ciddi bir devlet politikası ortaya konabilirse Türkiye hem ihracatını hem de diğer sektörlerinin rekabet gücünü artırabilir.
     <br/>
     <br/>
     -İş Bankası Genel Müdürü Ersin Özince’nin başlattığı ‘yerli-yabancı’ tartışmaları son dönemde hız kazandı. Sizin bu konudaki yaklaşımınız nedir?
     <br/>
     <br/>
     Devlet olarak kritik sektörlerimizi belirlememiz lazım. “Şu sektörler milli güvenliğimizi yakından ilgilendirmektedir. Burada yabancı payına şu kadar müsaade edilir, yerlinin payı şu kadar olur.” diye bir hat çizerseniz bu tartışmalar son bulur.  Özelleştirme sürecini bir kenara bırakın, bugün en hızlı mülkiyet değişimine özel sektör imza atıyor. İnsanlar çeşitli mülahazalarla, ortaklık veya satış yoluyla yabancılarla çalışmaya başladı. Paranın kendine has kuralları vardır. Dünyanın her yerinde işletmeler bu kurallara göre faaliyet gösterir. Siz dünyada satın alma ve birleşmelerin hız kazandığı bir dönemde üstelik şirketlerinizin gerçekten değer kazandığı bir ortamda ayağınıza gelen fırsatları değerlendirmelisiniz. Bankacılık sektöründe başlayan tartışmalar sırasında bazı bankacılar, “Yabancılar kriz dönemlerinde kepenk kapatıyor. KOBİ’lere destek vermiyor.” diyorlar. Bu ülkede çok kriz oldu. O zaman KOBİ’lere yerli bankaların neler yaptığını herkes gördü.
     <br/>
     <br/>
     -Yani topu devlete atıyorsunuz!
     <br/>
     <br/>
     Kesinlikle hayır... Az önce Türkiye’nin dünyanın 16. ekonomisi olduğunu söyledim. Türkiye’nin bırakın daha üst sıralara çıkmasını, olduğu yerde kalabilmesi için bile her yıl en az yüzde 6 seviyesinde büyümesi gerekiyor. Bu ülkenin böyle bir büyümeyi kıt kaynakları ile gerçekleştirmesine imkân yok. Dünyadan ve gerçeklerden kaçamazsınız. Dolayısıyla söylediğim gibi şu ‘stratejik sektörler’in adı konsun ve dünya gerçeklerine göre bir koruma alanı bırakılsın, gerisini özel sektör kendi gerçekleri içinde çözecektir.
     <br/>
     <br/>
     TORNACILIKTAN İTO BAŞKANLIĞI’NA
     <br/>
     <br/>
     Siyaset dünyasının duayen isimlerinden Nevzat Yalçıntaş’ın oğlu olan Murat Yalçıntaş, 1965 yılında İstanbul’da dünyaya geldi. Daha ilkokul çağlarında çalışma hayatına atılan Yalçıntaş, ilk olarak kitapçıda tezgâhtarlık yapar. Daha sonra ‘hizmet sektörü’nden sanayi kesimine terfi ederek bir süre tornacıda çalışır. “Çalışma hayatına erken yaşlarda atılmanın bana çok şey kazandırdığını düşünüyorum. Çalışmadan, üretmeden, alın teri akıtmadan kazanılan başarının gerçek olmadığına inandım.” diyen Yalçıntaş, yazları çalışmayı ihmal etmeden Saint Joseph Fransız Erkek Lisesi’ni bitirir. Boğaziçi Üniversitesi Makine Mühendisliği Bölümü’nden mezun olduktan sonra yüksek lisans eğitimini Boston Üniversitesi’nde yapar. İki yıl boyunca Brüksel’de Avrupa Birliği’nde uzman araştırmacı olarak çalışır. Cidde’de İslam Kalkınma Bankası’nda üç yıl proje uzmanı olarak görev yapar. Yurda döndükten sonra, önce aile şirketinde işe başlar. Bir süre sonra arkadaşlarıyla ortak olarak kendi şirketlerini kurar. Döküm, ısıtma, havalandırma ve telekomünikasyon sektörlerinde şirketleri bulunan Yalçıntaş, dış ticaret alanında da faaliyet gösteriyor. Ayrıca iyi bir  pul koleksiyoncusu ve udî olarak biliniyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22835), [web.archive.org (arşiv bağlantısı)](http://web.archive.org/web/20070406010918/http://aksiyon.com.tr:80/detay.php?id=22835)
