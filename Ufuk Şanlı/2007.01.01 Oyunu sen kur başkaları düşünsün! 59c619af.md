# Oyunu sen kur, başkaları düşünsün!

*Ufuk Şanlı 2007.01.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Perşembe Pazarı’ndan başlayıp dünyaya yayılan Dalgakıran Kompresör, Çin’e uzandı. Başarının sırrı “oyunu sen kur, ne yapacağını başkası düşünsün” felsefesi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070314112009im_/http://www.aksiyon.com.tr/resim/630/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yıl 1965. Genç bir adam İstanbul Perşembe Pazarı’ndaki küçük atölyesinde kafasını ellerinin arasına almış derin derin düşünmektedir. Yıllardır usta olarak çalıştığı kompresör sanayiinde artık işveren olarak var olmayı hayal eden genç adam; tabelası, markası ve daha da önemlisi üretimi yerli olan bir şirket kurmak istemektedir. Lakin işi hiç de kolay değildir. Sektörde hem üretim hem de ithalat gayrimüslimlerin elindedir ve böylesi bir ortamda yerli bir markanın var olması pek de mümkün gözükmemektedir. Hayallerini paylaştığı herkes bu acı gerçekten dem vurarak beyhude uğraşmamasını salık verir. Lakin genç adam kararlıdır. “Bismillah” der, yola çıkar. Bugün kompresör (hava basıncı sağlayan makine) denince akla gelen ilk marka olan Dalgakıran Kompresör’ün kuruluş öyküsü böyle başlar. İnebolulu Ömer Dalgakıran’ın Perşembe Pazarı’ndaki küçük atölyesinden doğan Dalgakıran Kompresör, aradan geçen yıllar içinde Türkiye’nin yanı sıra uluslararası arenada da saygın bir yer edinir. Dünya sanayi devlerinin boy gösterdiği bir sektörde kendi markalarıyla ülkemizi başarıyla temsil eden şirketin yeni hedeflerini, Yönetim Kurulu Başkanı Adnan Dalgakıran’la konuştuk.
   <br>
    <br>
     1989 yılında Topkapı’da 100 metrekarelik bir atölyede faaliyet gösteren Dalgakıran Kompresör’ün zirveye ulaşma öyküsü, fabrikanın bugün faaliyet gösterdiği 15 bin metrekarelik modern tesislere taşınmasıyla başlar. Bu değişimle üretim kapasitesi artan şirketin cirosu da 500 bin dolardan 30 milyon dolara yükselir. Şirket bugün gelirlerinin yüzde 60’ını ihracattan elde ediyor. İhracat yapılan ülkelerin yakın zamana kadar Türkiye’ye kompresör satan Amerika, Kanada, Rusya gibi sanayileşmiş ülkeler olması Dalgakıran’ları gururlandırıyor haklı olarak. Sanayileşmiş ülkelerin yanı sıra Kazakistan, Ukrayna gibi gelişmekte olan ülkelerde de faaliyet gösteren Dalgakıranların bugün yurtdışında 40’a yakın distribütörü bulunuyor: “Bizim ihracatçılık mazimiz çok eskiye dayanmıyor; ilk ihracatımızı bundan dört sene önce gerçekleştirdik. Bize çok uzun zamandır teklifler geliyordu; ancak hazır olmadan yola çıkmak istemedik. İleri teknoloji kullanan ülkelere sanayi ürünü ihraç edecekseniz, o ülkelerin koyduğu standartlara uygun üretim yapmanız gerekiyor. Bunun için 3-4 yıl çalıştık, sonunda dünya standartlarında üretim yapmayı öğrendik.”
     <br/>
     <br/>
     Yağsız vidalı kompresörü Almanya ve Kore dışında üretmeyi başaran tek şirket olan Dalgakıran, Türkiye’de henüz üretilemeyen basınçlı hava makinesini de imal etmeyi planlıyor. Kendilerine her zaman ulaşılması zor hedefler seçtiklerini anlatan Adnan Dalgakıran, şirket felsefelerini şöyle özetliyor: “Biz en baştan bu yana kendi hikâyemizi yazmaya çalıştık. Başkalarının ne yaptığıyla ilgilenmedik. Kendi aklımızı, bilgimizi, becerimizi ortaya koyarak bildiğimiz yolda dosdoğru ilerledik. Olaylara bakışımız çok netti: Oyunu sen kur, ne yapacağını başkası düşünsün. Bu sayede bugün Dalgakıran, sektörün öncüsü ve taklit edilen firması haline geldi. Bunu koruyabilmeniz için sürekli farklılık oluşturmanız gerekiyor. Bu da alanınızda teknolojiyi tüketen değil, üreten firma olmaktan geçiyor.”
     <br/>
     <br/>
     TEKNOLOJİNİN SAHİBİ OLMALIYIZ
     <br/>
     <br/>
     Bu özgüvenden kaynaklanan cesaretle dünya pazarlarına hızlı bir giriş yapan Dalgakıranların şu andaki en büyük hedefi Çin ve Orta Asya pazarında büyüyebilmek. Çincede “tehdit” ve “fırsat” sözcüklerinin aynı şekilde yazıldığını anımsatan Dalgakıran dünyanın en büyük üretim tesisi konumuna gelen Çin’e de ihracat yaptıklarını gururla anlatıyor. Bu ülkenin ileri teknoloji gerektirmeyen işkollarında korkunç bir üretim kapasitesi olduğunu vurgulayan Dalgakıran çarpıcı tespitlerde bulunuyor: “Türkiye, satın aldığı teknolojilerle üretim yapan bir ülke. Bu da rekabet gücünüzün teknolojiyi üretenler tarafından belirlenmesi anlamına geliyor. Bir makine alıyorsunuz, borcu bitmeden daha gelişmişi piyasaya sürülüyor, bu da son teknolojiyi satın alanın rekabette sizin önünüze geçmesini sağlıyor. Hal böyle olunca sizin için tek çıkış yolu kalıyor; o da daha maliyetli olan teknoloji üretimine ağırlık vermeniz.”
     <br/>
     <br/>
     MESLEK LİSELERİ YOK OLDU, SANAYİ ÇÖKTÜ
     <br/>
     <br/>
     Türk sanayiinin bu açıdan yeniden yapılandırılması gerektiğini söyleyen Adnan Dalgakıran,  yaşadıkları en büyük sorunun kalifiye eleman sıkıntısı olduğunu ifade ediyor: “Teknoloji üretirken en büyük sıkıntı kalifiye mühendis ve kalifiye elemanda yaşanıyor. Kaliteli mühendisler yetişmiyor. Endüstri meslek liseleri hepten yok oldu. Bugün milyonlarca düz lise, hiçbir işe yaramayan vasıfsız insan yetiştiriyor, bu insanlar da iş bulmakta zorlanıyor.”
     <br/>
     <br/>
     Türk sanayiinin gelişiminin Batı tarafından engellendiğini öne süren Dalgakıran bu konuda da ilginç açıklamalarda bulunuyor: “Türkiye Batı tarafından belirlenmiş bir ekonomik model içinde tutulmak isteniyor. Türkiye’ye deniliyor ki; ‘Sen turizm yap, güzel restoranlar aç, alışveriş merkezleri kur, insanlarımız gelsin, güneşlensin, para harcasın sen de buradan zengin ol.’ Türkiye buna ‘evet’ demeli; ama kendi oyununu da teknoloji üzerine kurmayı gaye edinmelidir. Ülkemiz teknolojide geride; ama bu Türkiye’yi ürkütmemelidir; çünkü geriden gelmenin de bazı avantajları olduğu unutulmamalıdır!”
     <br/>
     <br/>
     DEVLET, SANAYİ EYLEM PLANI HAZIRLAMALI
     <br/>
     <br/>
     Nev-i şahsına münhasır bir kişilik olan Adnan Dalgakıran hem İstanbul Sanayi Odası (ISO) meclis üyeliğini hem de Türkiye Makine İhracatçıları Birliği Başkanlığını yürütüyor. Son derece aktif biri olan Dalgakıran, Başbakan Recep Tayyip Erdoğan ile yaptığı görüşmede “Türkiye’nin kritik sanayi alanları belirlensin ve bu konuda bir master plan hazırlansın.” önerisinde bulunuyor. Çağrısına hâlâ somut cevap alamadığından yakınan Dalgakıran “Devlet Planlama Teşkilatı (DPT) makine sektörünü stratejik sektör ilan etti; ama burada ciddi bir koordinasyon eksikliği göze çarpıyor. Hükümet böyle bir karar alsa bile kurumların kısa zamanda harekete geçmesi mümkün olmuyor. Hâlbuki ülkemizin kaybedecek vakti yok!” diyor. AK Parti hükümetinin bugün atacağı adımların ülkenin 20 yıllık geleceğini şekillendireceğini söyleyen Dalgakıran “2023 yılında 500 milyar dolar ihracat olacak deniyor. Bu hedefe dünyanın en pahalı elektriğiyle mi, kalifiye eleman eksiğiyle mi ulaşacağız? Bu sorunları kim çözecek?” diyerek ihracat yapan sanayi kuruluşlarının içinde bulunduğu çıkmaza dikkat çekiyor.
     <br/>
     <br/>
     Avrupa’da 21 bin makine üreticisi bulunduğunu ve bunların 600-700 milyar dolarlık üretim gerçekleştirdiğini anlatan Dalgakıran aynı miktarda üreticinin bulunduğu Türkiye’de ise üretimin 16-17 milyar dolar olduğuna dikkat çekiyor. Dalgakıran, bundan ötürü gelecek 10 yıl içinde sanayi kesiminde ciddi bir konsolidasyon sürecinin yaşanacağını ifade ediyor: “Asıl konsolidasyon süreci KOBİ’lerde olacak. Bu nedenle yakın dönemde krizlerin yaşanması kaçınılmaz gözüküyor. Piyasada daralma olur, zayıflar elenir, tekrar genişleme sürecine girer. Bu, Türkiye gibi gelişmekte olan ülkelerde sık aralıklarla olur.” Bu süreci yönetebilmek için Ortak Satınalma Organizasyonu (OSO) isimli bir şirket kurduklarını belirten Dalgakıran bu yolla ciddi girdi maliyeti avantajı sağladıklarını anlatıyor: “Bugün OSO’ya ortak 50 şirketin toplam cirosu 1,5 milyar dolar. Rekabetin arttığı bir dünyada bu şirket bize girdi maliyetlerini ciddi anlamda aşağıya çekme imkânı sağladı. Bugün Çin devleti sanayicisinin ihtiyaçlarını tıpkı bizim OSO gibi şirketlerle karşılıyor. Biz de onları taklit ettik.”  Ortaklarının ihtiyaçlarını tek seferde karşılamak için çalışan OSO ürüne göre değişmekle birlikte üye şirketlere ortalama yüzde 20 maliyet avantajı sağlıyor.
     <br/>
     <br/>
     Konuşmamızda Dalgakıran Grubu’nun ciddi bir reklâm kampanyasıyla tanıtımını yaptığı konut projelerine de değiniyoruz. Adnan Dalgakıran çok sayıda firmanın boy gösterdiği bu alana neden yatırım yaptıklarını ise şöyle anlatıyor: “İnşaat sektöründe Han Yapı ile konuştuk ve bir proje başlattık. Bizim esas iştigal sahamız sanayi ve biz sanayiciyiz. Bu projeye de şirketimize kaynak oluşturmak, sanayi tesislerimizin ihtiyaç duyduğu yeni yatırımları gerçekleştirmek için başladık. Proje bittikten sonra bu işte kesinlikle kalmayacağız.”
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26314), [web.archive.org (arşiv bağlantısı)](http://web.archive.org/web/20070314112009/http://www.aksiyon.com.tr:80/detay.php?id=26314)
