# Vakıfbank Türkiye’nin Citibank’ı olacak

*Ufuk Şanlı 2005.03.21*

<div bgcolor="#FFFEF6">
 <font>
  <img border="0" height="1" src="/web/20051225192059im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051225192059im_/http://www.aksiyon.com.tr/resim/537/52.jpg" vspace="5"/>
  </p>
 </font>
 <font class="content">
  Hükümetlerin, IMF ve Dünya Bankası ile yaptıkları kredi pazarlıklarında özelleştirilecek ilk kurban olarak Vakıfbank gündeme gelirdi. Geçen üç sene sonunda banka, geleceğini uluslararası kurumların ipoteğinden kurtarmayı başardı.
 </font>
 <p>
  <font class="content">
   Vakıfbank çok değil sadece üç yıl önce adı yolsuzluklarla ve sorunlu kredilerle anılan bir bankaydı. Artan zararı ve kötü imajı nedeniyle bir an önce satılması istenen banka yeniden hayata döndü. Üç senede dünyanın en hızlı büyüyen ikinci bankası oldu. Çalışanların tabiriyle “doğuştan Vakıfbanklı” Ahmet Kacar ve ekibi, bankayı yeniden “büyüklerin” arasına çıkarmayı başardı. Türkiye Bankalar Birliği (TBB)  ve Bankacılık Düzenleme ve Denetleme Kurumu (BDDK) verilerine göre, ülkenin yedinci büyük bankası unvanını elinde bulunduran Vakıfbank, önce sorunlu alacaklarını tahsil ederek mali yapısını güçlendirdi; ardından kamu kurumları mensuplarıyla KOBİ’lere yönelik özel kredi imkanları sağladı. 18 milyar dolarlık aktif büyüklüğü ve 6,5 milyar dolarlık kredi portföyüyle yeniden saygın marka haline gelen Vakıfbank, artık IMF ve Dünya Bankası ile yapılan pazarlıkların ön şartı olmaktan kurtuluyor. Genel Müdür Ahmet Kacar, ekimde İstanbul Menkul Kıymetler Borsası’nda (İMKB) yatırımcılara ‘merhaba’ demeye hazırlanan bankanın Türk piyasasındaki etkin konumunu uluslararası alana da taşımayı hedefliyor.
   <br>
    <br>
     - 2004, Türk finans kesimi açısından çok olumlu bir yıl oldu. Sistemin 2003 sonunda 178,9 milyar dolar olan toplam aktifleri 2004 sonunda 228,3 milyar dolara yükseldi. Bu gelişme bankanızı nasıl etkiledi?
     <br/>
     <br/>
     Siyasi istikrarın sağlanması, enflasyonun tek haneli rakamlara gerilemeye başlaması ve sanayi kesimindeki hareketlenme tüm sektörler gibi finans kesimini de olumlu yönde etkiledi. Genel anlamda sektör açısından son derece olumlu geçen 2004, bankamız için atılım yılı oldu. Sektörün iki misline yakın bir büyüme rakamı yakaladık. Bankamız elli yıllık tarihinin en yüksek büyüme rakamına ulaştı. Aktif büyüklüğümüz 24,2 katrilyona çıktı. Bu da TL bazında yüzde 41,5, dolar bazında yüzde 50’lik bir büyüme anlamına geliyor. Bu bizim için sürpriz olmadı; çünkü bunu hedefliyorduk ve sonunda amacımıza ulaşmanın mutluluğunu yaşadık.
     <br/>
     <br/>
     Enflasyonlu hayata ve devlet kâğıtları ile büyümeye alışmış bir sektörde bizim elde ettiğimiz başarının psikolojik anlamı çok büyük. Daha önce bankamız içindeki kamu portföyü yüzde 45’lere ulaşırken bugün bu oran yüzde 33’lere kadar geriledi. Kredi hacmimizi artırmamız hedefe giden yoldaki en büyük silahımız oldu. Bugün 9 katrilyona ulaşan kredi hacmimizle, enflasyonsuz bir ortamda ciddi büyüme rakamlarına ulaşılabileceğini tüm sektöre kanıtladık. Bu olumlu gelişmelerin ışığında bu yıl için toplam aktif büyüklüğümüzün 30,070 katrilyona ulaşmasını öngörüyoruz.
     <br/>
     <br/>
     - Kredilerdeki artış bankanın kârlılığını nasıl etkiledi?
     <br/>
     <br/>
     Bir önceki yıla göre kârımız yüzde 200 gibi inanılmaz bir rakama ulaştı. 620 trilyonluk net kârımızla dünyanın sayılı bankalarından biri haline geldik. Geçen yıl dünyanın saygın finans dergilerinden The Banker bankamızı dünyanın en hızlı büyüyen ikinci bankası ilân etti. 2002’de dünyanın en büyük bin bankası sıralamasında 812. sırada olan bankamız geçen yıl 412. sıraya yükseldi. Bu yıl da tırmanışımızı sürdüreceğimize inanıyorum. Kârlılık, ödenmiş sermaye gibi hususlarda Avrupa’nın en büyük bankası çıkacağımızı düşünüyorum. Artık geçmişin yaraları sarılıyor. Sorunlu kredileri çözümlememiz bizi zirveye taşıyan hususlardan biri oldu.
     <br/>
     <br/>
     - 2005 yılında bankanın hedefleri neler?
     <br/>
     <br/>
     Bu yıl büyüme hedefimizi yüzde 30 olarak belirledik. Sektörün geneline bakıldığında bunun oldukça iddialı ve saldırgan strateji gerektiren bir hedef olduğu görülüyor. İlk üç özel sektör bankası arasına girme hedefine ulaşabilmemiz için böyle bir strateji izlememiz gerekiyor. 2001 ve 2002 yıllarında hayli açılan aktif ve pasif yapısındaki farkı giderek kapatıyoruz. Yabancı kaynaklarla büyüme stratejimizin de katkısıyla bireysel, kurumsal, ticari bankacılık ve KOBİ bankacılığı gibi alanlarda etkinliğimizi artırmak istiyoruz. Yurtdışındaki etkinliğimizi artırmak için de birtakım çabalarımız var. Viyana’da bir bankamız var. Bu banka üzerinden Rusya, Romanya, Hollanda, Belçika ve Yunanistan’da şubeleşerek ciddi bir ağ oluşturmak istiyoruz.
     <br/>
     <br/>
     - Başbakanlığa giden yeni bankacılık taslağı, banka bünyesinde kurulan sandık ve vakıfların bütçe açıklarını kapatma amaçlı kaynak aktarımını yasaklıyor. Bu durum sizi nasıl etkileyecek?
     <br/>
     <br/>
     Türkiye’de bankacılık sektörünün mülkiyet yapısını incelediğimizde üç çeşit banka olduğunu görüyoruz. Birincisi devletin elindeki bankalar, ikincisi büyük ailelerin denetimindeki bankalar ve üçüncüsü ise yabancıların elindeki bankalardır. Biz buradaki konumumuz itibarıyla çok özel bir yerde bulunuyoruz. Özel sermayeli kamu bankası niteliğindeki Vakıfbank’ın hisselerinin yüzde 55’i Vakıflar Genel Müdürlüğü’ne, yüzde 25’i çalışanlar emekli sandığına, yüzde 20’si mülhak vakıflara ait. Bizim buradaki duruşumuz çok net.
     <br/>
     <br/>
     Yabancılara da kamu bankalarına da holdinglere de eşit mesafede duran, kendi sanayisi olmayan ve müşterileri ile rekabet etmeyen yapımız ile çok farklı bir konumda bulunuyoruz. Özel banka kalitesinde hizmet veren ama kamu menfaatini de gözeten bankamızla ilgili BDDK tarafından hazırlanan taslakta bir hüküm bulunmuyor. Vakıfbank’ı özel olarak ilgilendiren hiçbir husus yoktur.
     <br/>
     <br/>
     - Bu yıl bankanızın halka arzı gerçekleşecek. Özellikle yabancı yatırımcıların buna büyük ilgi gösterdiği konuşuluyor. Halka arz konusundaki stratejiniz  ve beklentileriniz neler?
     <br/>
     <br/>
     Vakıfbank’ın özelleştirilmesi yıllardır, IMF niyet mektupları ve stand-by anlaşmalarının olmazsa olmaz şartları arasında bulunuyordu. Biz AK Parti hükümetine bunun ne kadar hatalı bir yaklaşım olduğunu ve yapılacak hususları izah ettik. Bankanın birtakım sonları olduğunu, mali yapısının iyi olmadığını,  bu durumda gerçekleşecek bir satışında ülke menfaatleriyle uyuşmayacağını dile getirdik. Bunlar arasında bankanın satışının kamu vicdanını rahatsız etmeden halka arz şeklinde gerçekleştirilmesi de yer alıyordu.
     <br/>
     <br/>
     IMF ve Dünya Bankası ilk başlarda bunu bankanın satışını engellemeye yönelik bir tutum olarak algıladı fakat bizim ne yapmak istediğimizi anlayınca destek verdiler. Yüzde 15 ile 20 arasında bir oranı sermaye artışı yoluyla halka arz etmeyi planlıyoruz. Danışman firma ile bu konuda çalışmalarımız sürüyor ve biz 1 Nisan tarihindeki genel kurulumuzda bu hususta yetki alacağız. Yabancı yatırımcılar Londra ve New York’taki sunumlarımıza büyük ilgi gösterdi. Türkiye açısından aynı zamanda bir ilk olma özelliğini taşıyor. İlk kez, kamu kaynaklı bir banka, daha da önemlisi ilk 7 banka arasında bulunan güçlü bir marka yaşanan krizlerden sonra halka arz edilecek.
     <br/>
     <br/>
     Elde ettiğimiz başarıların geçici olmadığını ve yaptığımız her işin hesabını vercek, kadar da şeffaf olduğumuzu kanıtlama açısından halka arzın çok ciddi bir katkı sağlayacağına inanıyorum. Vakıflar Bankası Türkiye’nin Citibank’ı olmak zorundadır. Biz Citibank olursak ülke ekonomisine sağladığımız katkı da aynı oranda olacaktır. Bugün Citibank özel bir banka olmasına karşın yüzde 100’üne yakını halka açık olarak işlem gören, uluslararası piyasalarda etkin ve ülkesinin milli menfaatlerini de gözeten bir banka konumundadır. Tamamı halka açık ama devletle de güçlü bağları olan ve sosyal sorumluluklarının bilincinde bir Vakıfbank’ın ülkemize sağlayacağı yararın çok büyük olacağına inanıyorum.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20373), [web.archive.org (arşiv bağlantısı)](http://web.archive.org/web/20051225192059/http://www.aksiyon.com.tr:80/detay.php?id=20373)
