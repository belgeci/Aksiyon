# Yunanlar banka banka geliyor

*Ufuk Şanlı 2006.10.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Finansbank'ın ardından Tekfenbank da bir Yunan bankasıyla evleniyor. İlk kez Aksiyon'a konuşan Genel Müdür Mehmet Nazmi Erten, eleştirilere de cevap veriyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061025215043im_/http://www.aksiyon.com.tr/resim/618/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tekfen Grubu bünyesinde faaliyet gösteren küçük bir yatırım bankası olan Tekfenbank’ın kaderi 2001’de değişti. Birçok bankanın tabela indirdiği bu dönemde Bankekspres’i satın alarak sınıf atlayan Tekfenbank, krizden de yara almadan çıkmayı başardı. Genel Müdür Mehmet Nazmi Erten’in idaresinde kurumsal müşterilere odaklanan banka, beş yılda aktif büyüklüğünü 150 trilyondan 850 trilyona çıkardı. Kararlı ve ölçülü bir büyüme stratejisi izleyerek beş senede Türkiye’nin en büyük 28. bankası haline gelen Tekfenbank’ın bu başarısı, geçtiğimiz mayısta en büyük meyvesini verdi. Avrupa’nın önde gelen bankalarından Yunan Eurobank, Tekfenbank’ın yüzde 70’i için 182 milyon dolar ödemeyi kabul etti.
   <br>
    <br>
     “İnsanlar bu satışa neden bu kadar şaşırdı, doğrusu anlamakta zorluk çekiyorum.” diyor bankanın genel müdürü Erten ve ekliyor: “Evet, yabancılar tarafından satın alınan diğer bankalara göre belki sektör payı anlamında daha küçük bir bankayız; ama bu durum yabancı bankaların bize ilgi göstermeyeceği sonucunu doğurmuyor.” İngiliz finans devi HSBC aracılığıyla gerçekleşen satış sürecine Yunan bankalarının yanı sıra Avrupa hatta Ortadoğu’dan da taliplerin katıldığını anlatarak, “Eurobank ile el sıkışmamıza hayret edenler, gösterilen ilgiyi bilseler ne diyeceklerdi doğrusu merak ediyorum.” diyor.
     <br/>
     <br/>
     Eurobank, NBG’nin ardından Türk finans sektörüne giren ikinci Yunan bankası. 1990’da kurulmasına rağmen kısa zamanda Avrupa’nın sayılı bankalarından biri haline gelen banka, izlediği büyüme stratejisiyle dikkat çekti. 2007’de Avrupa Birliği üyesi olması beklenen Romanya ve Bulgaristan’da gerçekleştirdiği banka alımlarıyla bu ülkelerde ciddi pazar payına ulaşan Yunanların Sırbistan ve Polonya’da ciddi bir ağırlığı var. Yurtdışı operasyonlarında yılda 1,7 milyar Avro’luk işlem gerçekleşen bankanın Yunanistan dışında 390 şubesi bulunuyor.
     <br/>
     <br/>
     Aktifleri toplamı 44,5 milyar Avro olan Eurobank’ın büyük bankalar dururken orta-küçük ölçekli bir banka olan ‘Tekfen’i tercih etmesi birçok bankacı açısından sürpriz oldu. Eski Hazine Müsteşarı Dr. Mahfi Eğilmez, Yunanlar ile Tekfen arasındaki ortaklığa şüpheyle yaklaşanlardan. “Tekfenbank 30 şubeli bir banka. Türkiye’nin giderek çok şubeli bankaların egemen olacağı bir piyasaya dönüşmek üzere olduğu dikkate alınırsa 30 şubeli bir bankayı almanın doğru bir yatırım olarak addedilmesi mümkün değil. Öte yandan böyle bir bankayı alıp hızla büyütmek de çok kolay bir iş değil. Olsa zaten Tekfenbank yapardı bunu. Öyleyse Yunan bankası niçin Tekfenbank’ı alıyor? Bu sorunun tek cevabı var sanıyorum: Balkanlar’da niçin banka satın alıyorlarsa onun için. Yani stratejik yerleşim yapmak için.”
     <br/>
     <br/>
     ‘YUNAN STRATEJİSİ DEĞİL; EKONOMİMİZE BİZDEN ÇOK İNANIYORLAR!’
     <br/>
     <br/>
     Eğilmez’in bu yorumlarını hatırlattığımız Genel Müdür Erten, eleştirileri haksız buluyor. “Biliyorsunuz iki Yunan bankası NBG ve Eurobank ülkemize eşzamanlı olarak geldi. Bu bankalardan bir tanesi, hazır bir piyasa payını yüksek bir piyasa değeri ödeyerek satın almayı tercih ederken, Eurobank daha düşük bir yatırım tutarı ile büyümeye açık, bilançosu son derece temiz, çalışanları ve ortaklık yapısı iyi bir bankayı almayı tercih etti. Bizimle anlaştıktan kısa bir süre sonra bu sefer Ukrayna’da da 26 şubeli bir bankayı satın aldılar. Eurobank’ın global büyüme stratejisi iyi izlenirse ortada bir komplo olmadığı anlaşılacaktır.”
     <br/>
     <br/>
     Yunan bankalarının Türkiye ilgisinin ‘stratejik’ gerekçelerden ziyade dünya ekonomik sisteminin getirdiği zorunluluklardan kaynaklandığını ileri süren Erten, bu tezini şu sözlerle destekliyor: “Türkiye’de yaşayan insanlar olarak farklı bir hâletiruhiyemiz olduğunu düşünüyorum. Cumhuriyet tarihinin en ağır ekonomik bunalımının yaşandığı günlerde yabancı yatırımcılara durumun o kadar da kötü olmadığını, kâğıt üzerinde bir enkaz görüntüsü olsa bile gerçekte millet olarak bu krizin yaralarını kısa zamanda sarabileceğimizi söylüyorduk. Bu gerçekleşip tablo tersine dönünce bu sefer biz ‘yok canım o kadar da değil!’ diyerek olaylara şüpheyle yaklaşmaya başladık. Halbuki rakamlar ortada; Türkiye son üç yıldır OECD ortalamasının üzerinde büyümeyi başarmış, ekonomik ve siyasi anlamda istikrarı yakalamış ve büyüme potansiyeli taşıyan tek Avrupa ülkesi. Batı bankacılık sistemi kendi ülkesinde gelişimini tamamladı; bundan ötürü gelişebileceği yeni topraklar arıyor. Yurtdışında orta ve uzun vadede para kazanabileceği ülkelere yatırım yapmak istiyor. İşte Yunan bankaları da bu nedenle buradalar.”
     <br/>
     <br/>
     Erten, bu alışverişten Tekfenbank’ın kazancını şöyle açıklıyor: “Bu ortaklıkla uluslararası piyasalardan daha rekabetçi fiyatlarla fon temin etmemiz ve bunu müşterilerimize en uygun şartlarla sunmamız mümkün olacak. 2008 sonunda 45-50 civarında şubesi olan, leasing, faktöring gibi sahalarda daha aktif, müşterilerine daha kaliteli hizmet veren uluslararası bir banka olmayı hedefliyoruz.” Tekfen’in yeni ortağı Eurobank’ın özellikle ipotekli konut finansmanı (mortage) alanında Balkanlar genelinde ciddi bir   pazar payı bulunuyor. “Konut kredileri patladı denilen dönemde bile verilen kredilerin GSMH’ye oranı yüzde 3 seviyesindeydi. Hâlbuki bu oran Polonya’da yüzde 20, AB genelinde ise yüzde 60’lar seviyesinde. Dolayısıyla yabancı ortağımızın büyüme stratejisi içinde mortage konusunun önemli bir yere sahip olduğunu söyleyebilirim.”
     <br/>
     <br/>
     Konu Yunan bankalarından açılmışken başka Yunan bankalarının gelip gelmeyeceğini sormamak olmazdı. Önce genel bir tablo çizen Erten, Mayıs-Haziran döneminde yaşanan dalgalanmaya rağmen sektöre olan yabancı ilgisinin süreceğini vurguluyor: “Ortak arayan Türk bankaları ile yabancı bankalar arasında bir arz-talep sorunu yaşanıyor. Yatırım yapmak isteyen yabancı banka sayısının arz edilen banka sayısından az olması talep enflasyonunu beraberinde getiriyor. Bundan ötürü belirli bir ölçeğin altındaki bankaların müşteri bulabilmek için beklemesi gerekiyor.” Erten’e göre ‘komşu’ bankaların ilgisi iki satın alma ile sınırlı kalmayacak: “Başka Yunan bankalarının da ortaklık için görüşmelerde bulunduğunu basından okuyoruz. Benim kanaatim bir bankanın daha gelebileceği yönünde.”
     <br/>
     <br/>
     MAYIS-HAZİRAN DALGALANMASI, TEST OLDU
     <br/>
     <br/>
     Mayıs ve Haziran ayında yaşanan dalgalanma finans kesimini son derece olumsuz etkiledi. Yükselen faizler, kurdaki dalgalanma bankaların son birkaç yılda elde ettiği ‘tatlı kârların’ bir anda uçuvermesine neden oldu. Sektör oyuncularının 2000 ve 2001 krizlerinden ne kadar iyi ders aldığı işte bu dönemde anlaşıldı. Genel Müdür Erten, bu noktaya işaret ederken şöyle konuşuyor: “Bugün bankacılık sektörü mayıs ve hazirandaki dalgalanmalardan ciddi yara almadan çıkabildiyse bunda geçmişte yaşanan acı tecrübelerin payı büyüktür. Artık krizlere ve dalgalanmalara karşı daha dayanıklıyız.”
     <br/>
     <br/>
     Küresel piyasalarda yaşanan dalgalanmalardan kaynaklanan söz konusu hareketlenmenin bu kadar sarsıcı sonuçlar doğurmasının mümkün olmadığını kaydeden Tekfenbank Genel Müdürü’ne göre sebepleri anlamak için içeriye bakmak lâzım: “Amerikan Merkez Bankası’nın faiz artırımına gitmesi, küresel piyasalarda dolaşan büyük fonların rotayı ABD piyasalarına çevirmesine neden oldu. Sizin ülke olarak burada yapabileceğiniz çok fazla bir şey yok; çünkü bizim de içinde yer aldığımız gelişmekte olan piyasaların tümü bundan olumsuz etkilendi. Ama biz neden bu kadar sarsıldık diye sorarsanız o zaman durum değişiyor. Senelerdir devam eden cari açık ve Merkez Bankası’nın gelişmekte olan piyasaların aksine sürekli olarak faizleri düşürmeye yönelik stratejisi bizim açımızdan bu sürecin daha da zor geçmesine zemin hazırladı. Tüm bunlar yetmezmiş gibi Danıştay’a düzenlenen saldırı ve sonrasında yükselen siyasi tansiyon işin tuzu biberi oldu. Bu kadar kötü bir dönemde böylesi bir krizden bu kadar az hasarla çıkmamız bile mucizedir diye düşünüyorum.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25531), [web.archive.org (arşiv bağlantısı)](http://web.archive.org/web/20061025215043/http://www.aksiyon.com.tr:80/detay.php?id=25531)
