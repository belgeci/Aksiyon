# Irak doğalgazında paylaşım savaşı

*Ufuk Şanlı 2007.04.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Windsor Energy yöneticisi Mehmet Öğütçü, Irak doğalgaz rezervinin bilinenden fazla olduğunu belirtiyor. Gazın çıkış vanası ise önemli ölçüde Türkiye’de.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211173733im_/http://www.aksiyon.com.tr/resim/644/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Genç diplomat günün yorgunluğunu atmak için yatağa uzanır. Kendisini uykunun kollarına bıraktığı sırada çalan telefonla irkilir. Ahizeyi sinirli bir şekilde kaldırır. “Alo” der demez hattın diğer ucundaki kişinin kendisini tanıtmasıyla sarsılır. Arayan, Cumhurbaşkanı Turgut Özal’dır. Özal, yabancı bir dergide Hong Kong’un Çin’e bağlanacağını, bundan dolayı birçok bilim adamı ve sanatçının yurtdışına iltica etmeye hazırlandığını okumuş ve Pekin Büyükelçiliği adına gelişmeleri izleyen genç diplomattan da bu konuda bilgi almak istemiştir.
   <br>
    <br>
     Cumhurbaşkanı, telefonda birçok soru sorar; ama esas öğrenmek istediği şey başkadır: “Bana, bunlardan ne kadarını ülkeye kazandırabiliriz, diye sordu. ‘Yani II. Dünya Savaşı öncesinde Atatürk’ün Almanya’dan kaçan bilim adamlarına sahip çıktığı gibi biz de Çinlilere sahip çıkabilir miyiz?’ dedi.” Kısa sürede şaşkınlığını üzerinden atan diplomat, bildiği kadarıyla sorulara cevap verir.
     <br/>
     <br/>
     PETROLÜN ÜÇTE BİRİ, GAZIN YARISI K.IRAK’TA
     <br/>
     <br/>
     1992’de yaşadığı bu olayı tebessüm ederek anlatan kişi Mehmet Öğütçü’den başkası değil. “Bu olay bile merhum Cumhurbaşkanı Özal’ın nasıl bir vizyona sahip olduğunu gösteriyor.” diyen Öğütçü, Özal döneminde Türkiye’nin uluslararası camiada güç ve saygınlık kazandığını söylüyor. Elde edilen tüm kazanımların ilerleyen dönemlerde heba edildiğini kaydederek, “Özal, Adriyatik’ten Çin Seddi’ne uzanan bir nüfuz sahasından söz edince büyük güçler Türkiye’yi kendileri açısından ciddi tehdit olarak görmeye başladı. Bu da 1990’ların başından itibaren PKK’nın büyümesine, terör eylemlerinin ve faili meçhullerin hız kazanmasına sebep oldu. Ardından da ekonomik krizler yaşandı. Bunların hepsi o sözün bedeliydi ve 90’ların başında elde edilen kazanımları yok etmeye yönelik planlı bir çabanın ürünüydü.” diyor.
     <br/>
     <br/>
     Mehmet Öğütçü, dünyanın önemli enerji şirketlerinden İngiltere merkezli Windsor Energy Group’ta üst düzey yönetici. Uzun yıllar Ekonomik İşbirliği ve Kalkınma Teşkilatı’nda (OECD) görev yaptı. Ekonomi birikimi ve diplomat geçmişi sayesinde meselelere küresel ölçekte bakabiliyor. Ona göre bugün Irak’ta yaşanan petrol merkezli mücadeleyi doğru değerlendirmek için iki parametreye dikkat etmek lazım: Irak, 210 milyar varillik rezerviyle dünyanın ikinci büyük ham petrol kaynağına sahip. Doğalgazda da yaklaşık 200 trilyon metreküplük bir rezerv barındırdığı tahmin ediliyor. Petrol rezervlerinin yüzde 30’u, gaz rezervlerinin ise yüzde 50’den fazlası K. Irak’ta.
     <br/>
     <br/>
     TÜRKİYE, BÖLGEDEKİ DERİNLİĞİNİ İYİ KULLANMALI
     <br/>
     <br/>
     Öğütçü’ye, BP tarafından hazırlanan Dünya Enerji Raporu’na göre Irak’ın 115 milyar varillik bir petrol rezervi, 112 milyar metreküplük de doğalgaz rezervi bulunduğunu hatırlattığımızda gülümsüyor: “1990’ların başında petrol şirketleri tarafından hazırlanan raporlara bakarsanız Irak’ın 85 milyar varillik petrol rezervi vardı. O günden bu yana 30 milyar varil artış olduğuna göre demek ki rakamlara çok fazla takılmamak gerekiyor.”
     <br/>
     <br/>
     Onun asıl üzerinde durduğu husus ise dünya jeopolitiğinde yaşanan büyük değişim. “1991’den beri Batı dünyası salam taktiğiyle dilim dilim bir devlet inşa etti.” diyen Öğütçü, ‘Kürt meselesi’nin uluslararası bir sorun hâline gelmesinin devlete giden yolda atılmış en önemli adım olduğuna inanıyor: “Bugün Batı dünyasına Kürdistan sözcüğü artık oldukça sempatik geliyor. Büyük güçlerin yanı sıra başta İsrail olmak üzere bazı bölge ülkelerinin de menfaatleri gereği bu oluşuma destek vermeleri, bağımsız devlet hayali kuranların işini kolaylaştırıyor.”
     <br/>
     <br/>
     Bu durumda, Ankara’nın meseleye sadece Kerkük ve PKK noktasından bakmasının hatalı olacağını vurgulayan Öğütçü’ye göre, Türkiye daha gerçekçi ve uzun vadeli stratejiler üretmeli. “Kuzey Irak’ta bizim vatandaşlarımızın akrabaları yaşıyor. Bunu değiştiremeyeceğimize göre yapılması gereken şey, büyük devlet gibi davranmak ve elimizdeki diplomatik, ekonomik ve kültürel güçle karşı tarafı kazanmaktır. Daha işin başında ezici askerî gücümüzü kullanmaya kalkışırsak bizim açımızdan beklenmedik sonuçlar doğabilir.” Bu beklenmeyen sonuçların ne olduğu sorusuna ise şu cevabı veriyor. “Kürt yönetimi sırtını ABD, İngiltere ve İsrail’e dayayarak daha radikal bir çizgiye kayabilir. Bu da onlar açısından felaket, bizim açımızdan da yıkım anlamına gelir.”
     <br/>
     <br/>
     Öğütçü’ye göre Türkiye, uluslararası anlaşmalardan doğan haklarına dayanarak Kıbrıs’a müdahale etmesinin üzerinden 33 yıl geçmesine rağmen bir arpa boyu bile yol alamadı. Hâl böyleyken Kuzey Irak’ta ‘Kürt devleti kurulursa savaş sebebi sayarım’ demek reel-politik değil. Şüphesiz bu, Türkmenlerin kaderine terk edilmesi ve Kerkük’ün bir oldubittiye getirilmesine izin vermek demek de değil. Peki nedir? Öğütçü’ye göre bu, “Askerî güç kullanmadan ülkemizin stratejik derinliğini kalıcı bir şekilde artırmanın yollarını aramak.” demek.
     <br/>
     <br/>
     Türkiye, sahip olduğu ekonomik, sosyo-politik ve sosyo-kültürel derinlikle Ortadoğu’nun bölgesel güçlerinden biri. Öğütçü, siyasî, ekonomik ve kültürel kartlara sahip bir ülke olarak Türkiye’nin K. Irak’taki 5,5 milyon Kürt’ü her açıdan kendisine bağlamasının mümkün olduğuna dikkat çekerek, “Burada çok ince ve akılcı bir siyaset izlenmesi lazım. Her ne olursa olsun kaba güce hiçbir şekilde taviz verilmeden hem de. Askerî gücümüzü yeri ve zamanı geldiğinde birileri haddi aştığı zaman caydırıcı bir güç olarak kenarda tutacaksınız; ama ilk kurşunu asla siz atmayacaksınız” diyor.
     <br/>
     <br/>
     KERKÜK-YUMURTALIK PETROLÜ BTC’DEN FAZLA
     <br/>
     <br/>
     Bu noktada karar mercilerine büyük iş düştüğünü kaydeden Öğütçü, “Kürt devleti ilân edilirse Irak’tan gelen boru hattını kapatırım veya savaş sebebi sayarım.” gibi söylemlerin uluslararası camiada farklı algılandığı görüşünde. “Bu durumda siz bir gün AB’ye kızdığınızda Bakü-Tiflis-Ceyhan’ı da (BTC) kapatacaksınız gibi bir sonuç ortaya çıkar. Böylece milletlerarası toplumdaki itibarınıza kendi elinizle zarar verirsiniz. Kürtler kendi bölgelerindeki petrolü çıkarsalar bile bunu Batı’ya ulaştırabilecekleri yegâne çıkış noktasının Türkiye olduğunun farkında. Bu sebeple bizimle işbirliği yapmak istiyorlar.” görüşünü savunan Öğütçü’ye göre, bölgenin enerji kaynakları Türkiye için de özel bir anlam taşıyor. Günlük kapasitesi yaklaşık 1,5 milyon varil olan Kerkük-Yumurtalık hattının kapasitesinin 2,5 milyon varile çıkarılması işten bile değil. BTC’den sadece 1 milyon varil petrol sevk edilirken 2,5 milyon varillik ikinci bir hat Anadolu’dan geçerse o zaman Türkiye gerçekten dünya enerji pazarının terminali olabilir.
     <br/>
     <br/>
     Doğalgazda büyük bir potansiyelin varlığına dikkat çeken Öğütçü, bölgede istikrarın sağlanması hâlinde önümüzdeki 5-8 yılda Irak’ın kuzeyinden Avrupa içlerine gaz ihracatına başlanabileceğini söylüyor: “Hatta Nabucco, Irak gazıyla beslenebilir. Çünkü mevcut tabloya göre Azerbaycan, Türkmenistan ve Kazakistan’ın Nabucco’ya tahsis edebilecekleri kaynaklar son derece sınırlı. Buna mukabil Irak gazı bu talebi üstelik en az maliyetle karşılayabilir.” Bu ve benzeri birçok açıdan  Türkiye’nin kilit ülke olduğuna işaret eden Öğütçü, “Dolayısıyla Türkiye’nin elinde bulunan kartlar, Barzani’ninkinden çok daha fazla.” diyor.
     <br/>
     <br/>
     ENERJİ KORİDORU OLMANIN DİYETİ DE VAR!
     <br/>
     <br/>
     Ancak, enerjinin kontrolünü ele geçiren her ülkenin dünya jeopolitiğinde belirleyici konuma gelmesi aynı zamanda o ülkelerin büyük güçlerin çatışma sahasında yer alması demek. Bu riske dikkat çeken Öğütçü’ye göre, söz konusu ülkeler terörist eylemlere hedef olabilir. Eskilerin yanı sıra yeni örgütler ortaya çıkabilir. “Bunlar, bu hedefin maliyetidir.” diyor Öğütçü: “Türkiye’nin enerji nakil hatlarından sağladığı gelir 1 milyar doları bile bulmuyor. Yani transit geçiş bize çok da ciddi bir kazanım sağlamıyor. Buna mukabil söz konusu hatlar (BTC, Yumurtalık) ülkelerin jeopolitik konumlanmalarında önemli rol oynuyor. Bu da ülkelerin milletlerarası arenada pazarlık şansını artırıyor.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27149), [web.archive.org (arşiv bağlantısı)](http://web.archive.org/web/20071211173733/http://www.aksiyon.com.tr/detay.php?id=27149)
