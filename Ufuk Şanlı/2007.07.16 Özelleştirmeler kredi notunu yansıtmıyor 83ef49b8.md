# Özelleştirmeler kredi notunu yansıtmıyor

*Ufuk Şanlı 2007.07.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son üç ayda 7 milyar dolarlık özelleştirme yaparak bir ilke imza atan AK Parti hükümeti, seçim arifesinde bir rekor daha kırdı. Selim Kervancı’ya göre son dönemdeki özelleştirmeler Türkiye’nin kredi notunun çok üzerinde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211174104im_/http://www.aksiyon.com.tr/resim/658/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Seçime sayılı günler kala Türk ekonomisinde art arda şaşırtıcı gelişmeler yaşanıyor. Borsa 52 bin puana ulaşarak rekor üstüne rekor kırarken, özelleştirmelerde telaffuz edilen rakamlar görenleri hayretler içinde bırakıyor. 27 Nisan'daki 'e-muhtıradan' sadece bir hafta sonra gerçekleşen Halkbank’ın halka arzından 1,85 milyar dolar kazanan hükümet, Petkim ve Sabiha Gökçen özelleştirmelerinden de 5,15 milyar dolarlık gelir elde ederek yeni bir rekora daha imza atarken, gelişmeler, yakın dönem siyasî ve iktisadî tarihimizi iyi bilenleri hayrete düşürüyor. Zira seçimlere bu kadar kısa bir zaman kala yakalanan bu büyük başarı pek alışılmış bir durum değil. HSBC Yatırım Bankacılığından Sorumlu Genel Müdür Vekili Selim Kervancı ile görüştüğümüzde onun da büyük bir şaşkınlık yaşadığını gördük. Son dönemde gerçekleşen üç önemli halka arzın (Al Baraka, TAV ve Sinpaş) mimarlarından olan Kervancı da ortaya çıkan rakamlarda bir gariplik olduğunu kabul ediyor: "Şu anda kredi notumuz 2b (-) yatırımcılar için sarı ışık yanıyor, ortam çok da elverişli değil yani. Özelleştirmelerde telaffuz edilen rakamlar için Türkiye'nin kredi notunun üç kademe daha yüksek olması gerekiyordu. Şu çok net ki Türkiye'de yapılan özelleştirmeler kredi notumuzu yansıtmıyor."
   <br>
    <br>
     KOALİSYON EKONOMİYİ SARSABİLİR
     <br/>
     <br/>
     Deneyimli bankacı bu durumu yatırımcıların AK Parti'nin bir beş yıl daha iktidarda kalacağına inanmasıyla izah ediyor. Tek parti iktidarında yakalanan büyüme hızının yabancı yatırımcıları Türkiye'ye yatırım yapmaya teşvik ettiğini söyleyen Kervancı, sandıktan bir koalisyon çıkması durumunda ekonomide kısa dönemli bir sarsıntının yaşanabileceği uyarısında bulunuyor.
     <br/>
     <br/>
     -Türk siyasi tarihi ve borsa arasında bir korelasyon kurduğumuzda seçimler öncesi borsanın hiç uçuşa geçmediğini görüyoruz. Bugün ise tam tersi bir durum söz konusu. Siz bunu neye bağlıyorsunuz?
     <br/>
     <br/>
     Bunun birkaç nedeni var. Bunlardan bana göre en önemlisi İMKB'nin diğer gelişmekte olan borsalara nazaran küresel sermayeden istenilen payı alamamış olmasıdır. Bazı araştırmalara göre geçen yıl muadili borsaların yüzde 30 gerisinde kalan İMKB bu sene bunun acısını çıkarıyor. Seçim yılında bu nasıl oluyor derseniz onun cevabı Türkiye'nin uzun vadeli görünümüne olan güvende saklı. Evet, yabancı yatırımcılar da Türkiye'nin belirsiz bir dönemden geçtiğinin farkında; ancak belirsizlik ortamının geçici olduğunu ve kısa zamanda istikrarın sağlanacağına inandıkları için gelmeye devam ediyor. Bunlara ilaveten bazen halka arz edilen şirketin kendi hikâyesi ve potansiyeli de yatırımcılar için tek kıstas olabiliyor. Bir diğer önemli sebep de Türkiye'de çok fazla halka arz gerçekleşmiyor. Hâlbuki dünyada muazzam bir likidite var ve bu yatırımcılar paralarını değerlendirecekleri ortamlar arıyorlar. Tüm bu nedenlerden ötürü bu sene gerçekleşen beş halka arza rekor düzeyde talep geldi.
     <br/>
     <br/>
     YABANCILAR İSTİKRARIN SÜRECEĞİNE KÂNİ
     <br/>
     <br/>
     -Büyük çoğunluğu yabancılardan oluşan yatırımcılar bir süre sonra Türkiye'den ayrılabilir mi, siz bu anlamda ciddi bir risk görüyor musunuz?
     <br/>
     <br/>
     Türkiye artık dünya piyasalarına uyumlu hale geldi. Bundan ötürü ülkemizde meydana gelen olaylardan artık borsamız çok etkilenmiyor. Bu süreçte bizim için en büyük risk dünya malî piyasalarında meydana gelen dalgalanmalardır. Ne zaman tüm gelişmekte olan ülkelerden bir fon çıkışı yaşanırsa, ülkemiz de olumsuz etkileniyor. Tüm bunlardan Türkiye'deki ekonomik ortamın artık siyasi gündemden bağımsız hareket ettiği sonucuna varabiliriz. Hâlbuki 2001-2002 yıllarında tam tersi bir durum söz konusuydu. En ufak bir olayda bile piyasalar günde yüzde 3-5 değer kaybına uğrayabiliyordu. Ama artık o dönemler geride kaldı. Bugün yabancılar Türkiye'deki istikrar ortamının devam edeceğine ilişkin beklentilerle hareket alıyor, ciddi satın almalar yapıyor.
     <br/>
     <br/>
     -Meclis’te grubu bulunan partilerden birinin genel başkanı "Ekonominin direksiyonunda kim olursa olsun artık fark etmez" demişti.
     <br/>
     <br/>
     Piyasaların Türkiye'deki koalisyon dönemleriyle ilgili hoş hatıraları olmadığını söyleyebiliriz. Makro ekonomik dengelerin her zaman sorunlu olduğu, hükümetlerin ekonomi politikalarının belirsiz olduğu, koordinasyonun olmadığı dönemler çok da arzu edilen dönemler değildir. Bu nedenle piyasalar için her zaman iyi olan tek parti iktidarıdır. Eğer bu gerçekleşmez, istikrar ortamı bozulursa birtakım dalgalanmalar yaşanabilir.
     <br/>
     <br/>
     -Siz yakın dönemde risk olarak neyi görüyorsunuz?
     <br/>
     <br/>
     Türkiye hakkında yabancıların çok fazla soru sormadıklarını söyleyebilirim. Makro ekonomik risk olarak görülen tek husus cari açık ve cari açığın kuru nasıl etkileyeceği. Cari açığa geldiğiniz zaman bunun bir şekilde finanse edildiğini görüyoruz. Bu çoğu zaman doğrudan yabancı sermaye yatırımlarıyla finanse edildi. Küresel likiditedeki artış ve Türkiye'deki getiriler bu şekilde devam ettiği müddetçe bir sorun olacağını düşünmüyorum.
     <br/>
     <br/>
     -Yabancı basında son dönemde jeopolitik risklere ilişkin yazılar yayımlanıyor. Riskin merkezinde de Kuzey Irak yer alıyor. Yine ABD'nin İran'a yönelik bir operasyon düzenleyeceğine ilişkin kaygılar da var. Yatırımcılar bu konuda soru soruyor mu?
     <br/>
     <br/>
     Hayır, bahsettiğiniz konularda bize soru soran olmadı.
     <br/>
     <br/>
     -Piyasaların Türkiye'ye ilişkin olumlu senaryosu nedir?
     <br/>
     <br/>
     Yabancı yatırımcılar bir ülkeye gelirken iki şeye dikkat eder. Bunlardan birincisi bu ülkede istikrar var mı? Öbürü de hukukî altyapıdır. Benim yerel şirketlerle veya hükümetlerle başım belaya girerse bu ülkede haklarımı savunabileceğim altyapı varsa, istikrar da mevcutsa önümüzdeki yıllarda ilginin artarak süreceğini söyleyebiliriz. İstikrarın devam edeceğine ilişkin beklenti o denli güçlü ki Petkim özelleştirmesinde yabancı bir yatırımcı grup, şirketin piyasa değerinin üç katı kadar parayı yatırmayı göze alabildi. Sabiha Gökçen'de ödenen rakam 3,1 milyar dolar… İşin ilginç yanı yatırımcıların kimliğine baktığımız zaman Asyalı, Arap, Avrupalı, Amerikalı olduklarına şahit oluyoruz. Türkiye'ye her yerden büyük bir ilgi var.
     <br/>
     <br/>
     2007 SONUNDA BORSA 60 BİNİ BULABİLİR
     <br/>
     <br/>
     -Nedir bu ilginin sebebi?
     <br/>
     <br/>
     Bu ülkenin sahip olduğu büyük potansiyel tabii ki. Geçmiş yıllarda finans kesimiyle başlayan yabancı ilgisinin (bankalar, leasing kurumları, sigorta şirketleri) ileriye yönelik perakende, enerji, ulaştırma sektöründe de devam edeceğini görüyoruz.  HSBC'nin dünya çapındaki büyük kurumsal müşterileri bize sürekli olarak bu konuda sorular soruyorlar ve değerlendirme istiyorlar.
     <br/>
     <br/>
     -Peki, bu durumda 2007 yılı sonunda borsa nereye gider?
     <br/>
     <br/>
     Bu sorunun cevabını verecek kesin bilgiye sahip değilim, olsam zaten şu anda çok zengin birisiyle röportaj yapıyor olurdunuz (gülüşmeler). Ama 60 bini bulacağını rahatlıkla söyleyebilirim.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27899), [web.archive.org (arşiv bağlantısı)](http://web.archive.org/web/20071211174104/http://www.aksiyon.com.tr/detay.php?id=27899)
