# Goldman Sachs: Kriz senaryoları tutmaz

*Ufuk Şanlı 2006.12.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünyanın en büyük yatırım bankalarından Goldman Sachs, 2007’de yapılacak seçimlerin ekonomi üzerindeki etkilerini Aksiyon’a değerlendirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211173227im_/http://www.aksiyon.com.tr/resim/628/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   2007, Türkiye açısından son derece kritik bir yıl. Mayıs’taki cumhurbaşkanlığı seçiminin ardından kasımda yapılacak genel seçimler siyasetin tansiyonunu yükseltiyor. Siyasette yaşanan bu sıcak gelişmeler iş dünyası tarafından da yakından izleniyor. İstikrar ve güven ortamının bozulmamasını isteyen iş dünyası bu süreçte temkinli davranmayı tercih ediyor. “Bekle ve gör” politikası olarak özetlenebilecek bu tutumu iki faktör belirliyor. Ankara’dan gelen haberler ve yabancı yatırımcıların pozisyonu. Borsanın yanısıra sanayi alanında da ciddi yatırımların bulunan yabancı yatırımcıların alacağı pozisyon bu açıdan büyük önem taşıyor.  Yabancıların “Türkiye’de neler oluyor?” sorusunu sordukları isimlerden Goldman Sachs’ın Türkiye Direktörü Mustafa Bağrıaçık 2007’de kriz bekleyenleri hayal kırıklığına uğratacak açıklamalar yapıyor.
   <br>
    <br>
     -Türk ekonomisinin genel görünümünü nasıl buluyorsunuz?
     <br/>
     <br/>
     Herkesin üzerinde ittifak ettiği husus Türk ekonomisinin son dört senedir hiç yalpalamadan büyüdüğüdür.  OECD ortalamasının üzerinde gerçekleşen  büyüme aynı zamanda ekonomi tarihimizde de bir dönüm noktası. Cumhuriyet tarihimize baktığımızda ortalama büyüme hızının yüzde 3,5-4 olduğunu görüyoruz. Bunun temel sebebi bir dönem yüzde 9-10 gibi inanılmaz kalkınma hızlarına ulaşan ülkenin birkaç yıl sonra aynı oranda küçülebilmesidir. Yani bugüne kadar yakalanan büyüme oranları istikrarlı ve kalıcı olamamıştır. Bu açıdan 2002’de başlayan büyümenin sürüyor olması ülke tarihi açısından son derece önemli bir gelişme. Bu başarıyı sağlayan başlıca etken ise hükümetin izlediği sıkı maliye ve para politikasıdır. Bugüne kadar meydana gelen ekonomik krizlerin ya maliye ya da para politikasındaki aksamalardan kaynaklandığı düşünüldüğünde hükümetin işi sıkı tutmasının son derece yerinde bir karar olduğu görülüyor. AB konusunda atılan kararlı adımların da etkisiyle Türkiye artık gelişmekte olan piyasaların yükselen ülkelerinden birisi haline geldi.
     <br/>
     <br/>
     -Türkiye’nin yakaladığı bu kalkınma hızı ile Brezilya, Rusya, Hindistan ve Çin’den oluşan BRICK kategorisine yükselmesi mümkün müdür?
     <br/>
     <br/>
     BRICK ülkeleriyle karşılaştırılamayacak kadar çok dezavantajımız olduğunu düşünüyorum. Bu ülkelerin hepsi yeraltı kaynakları açısından son derece zenginken Türkiye enerjide dışa bağımlı bir ülke. Bu yüzden bizim kalkınmamız rakip ülkelere nazaran çok daha zor. Bunun gibi daha nice olumsuzluklara karşın OECD ortalamasının üzerinde bir büyümeye imza atması ülkemiz açısından son derece sevindirici bir gelişmedir ve geleceğe dair umutları artırmaktadır.
     <br/>
     <br/>
     -Makro ekonomik dengelerde sağlanan iyileşmenin sokaktaki işsizlere yansımadığına ilişkin eleştirileri nasıl değerlendiriyorsunuz?
     <br/>
     <br/>
     Büyüme her zaman işsizliğin azalması ve istihdamın artması anlamına gelmiyor. Türkiye son dört senede yüzde 38 gibi önemli bir verimlilik artışı yakaladı. Bu aynı insan, aynı makine ile yüzde 38 daha fazla üretim yapmanız demek. Verimlilik artışı ve kapasite kullanımındaki artışla sanayiciler yeni yatırımlar yapmadan büyüme imkânı buldu. Bu durum her yıl ekonomiye katılan binlerce işsize iş kapısı aralamadan büyümeyi sağladı. Büyümenin gençlere iş imkânı sağlayacak şekilde sürdürülebilmesi için yapılması gereken şey, daha çok doğrudan yabancı sermaye yatırımı çekmek ve yerli sanayicinin önünü açacak düzenlemeler yapmaktır. -Bu durum işsizliğe de çözüm olabilir mi?
     <br/>
     <br/>
     İşsizler ordusunun küçülmesini sağlayamayabilir çünkü her yıl iş piyasasına yaklaşık 500 bin ila 1 milyon arasında insan katılıyor ve bunların tümüne birden iş bulmak mümkün değil. Bu büyük sorunu aşabilmek için öncelikle sanayi kesiminin ihtiyaç duyduğu vasıflı elemanları yetiştirecek eğitim kurumlarına daha çok yatırım yapılması ve bunların önünün açılması lazım. İş dünyası, nitelikli işgücü teminininde büyük sorunlar yaşadıklarını Dünya Ekonomik Forumu’nda Ali Koç’la dile getirdi. Böylesine şiddetli küresel rekabette yetişmiş insan gücünüzün olmaması veya sınırlı olması gücünüzün azalması ve rakipleriniz karşısında zor duruma düşmeniz demek. Bu ise sanayi kesiminin bu yarıştan kopması anlamına geliyor.
     <br/>
     <br/>
     -Büyüme rekorlarına imza atan Türkiye geçtiğimiz mayıs-haziran döneminde büyük bir dalgalanma yaşadı. Dalgalanmayı bu kadar yıkıcı hale getiren hususlar nelerdi?
     <br/>
     <br/>
     AK Parti hükümetinin karşılaştığı en büyük kriz mayısta başlayıp haziranda sona eren büyük dalgalanmadır. Öncelikle şunu kabul etmemiz gerekiyor; küresel piyasalarla bütünleşmeniz arttıkça uluslararası gelişmelerden çok daha fazla etkileneceksiniz. Mayısta yaşanan dalgalanma bunun en açık örneğidir. Serbest kur ve serbest faiz politikası uyguladığınız müddetçe bunu engellemeniz mümkün değil. Türkiye kalkınmak için bir tercihte bulunuyor. Sıcak para adı verilen fonları ülkeye çekerek kaynak sıkıntısını çözmeye çalışıyor. Bunun beraberinde getirdiği birtakım riskleri unutmamak lazım. Mayısta bu riskleri yakından görme imkânı bulduk.  Bu riskleri asgariye indirmenin yolu da bütçe disiplininden taviz vermemek, yapısal reformları sürdürmek ve sosyal güvenlik açıklarını azaltmaktan geçiyor. Bunları yerine getirdiğiniz sürece uluslararası fonlar ülkenize gelmeye devam edecektir.
     <br/>
     <br/>
     YABANCILAR SEÇİMİ RİSK OLARAK GÖRMÜYOR
     <br/>
     <br/>
     -Mayıstaki dalgalanmanın ardından borsa inişli-çıkışlı bir seyir izlemeye başladı. Bu durum uluslararası yatırımcıların ülkeye duydukları güvenin sarsıldığı anlamına mı geliyor?
     <br/>
     <br/>
     Makro ekonomik dengelerde sağlanan istikrar ve hükümetin yabancı yatırımcıları teşvik eden uygulamalarına rağmen borsada zaman zaman inişli-çıkışlı dönemler yaşanabilir. Bu dalgalanmaların dönemsel olduğunu anlarsak bazı meseleleri daha iyi anlayabiliriz diye düşünüyorum. Uluslararası yatırımcılar pazara balık almaya giden müşteriler gibidir. Fiyatlara bakan müşteriler bu hafta palamut, haftaya da istavrit alırız diyor. Bu basit misaldeki gibi uluslararası fonlar da karar alırken böyle hareket eder. Bir hafta Türk borsasından alır öbür hafta Brezilya’dan… Dolayısıyla dönemsel dalgalanmalar her zaman yaşanır. Bu durum yabancı yatırımcıların orta ve uzun vadede Türkiye’ye ilişkin kaygıların olduğu sonucunu doğurmaz. Yabancı yatırımcılarla sürekli diyalog halindeyiz ve gördüğümüz şey endişe değil, büyük bir güven.
     <br/>
     <br/>
     -2007 seçim yılı. Uluslararası yatırımcılar bu süreçte neleri risk olarak görüyor?
     <br/>
     <br/>
     Yaklaşan seçimler yabancı yatırımcılar tarafından yakından izleniyor. Lakin onların odaklandığı şey cumhurbaşkanının kimliği değil, uygulanan ekonomik programın geleceğidir. Şunu rahatlıkla söyleyebilirim bugüne kadar AK Parti hükümetinin imza attığı reformları büyük bir takdirle izliyor ve sağlanan istikrarın sürmesini istiyorlar. Genel seçimlerden sonra istikrarın süreceğine ilişkin güçlü beklentileri var. Yani yaklaşan genel seçimlerden kim zaferle çıkarsa çıksın, Türkiye’nin bir yola girdiği ve bu yoldan artık ayrılmayacağını düşünüyorlar.
     <br/>
     <br/>
     -Bu tablo içinde can sıkıcı şeyler yok mu?
     <br/>
     <br/>
     Elbette var, bunların başında cari işlemler açığı geliyor. Bunu ancak doğrudan yabancı sermaye yatırımları ve ihracatla kapatabilirseniz sorun yaşanmaz. Her yıl 10 ila 15 milyar dolarlık istihdam yaratan sermaye çekebilir, 10-15 milyar dolarlık turizm gelirleriniz de eklendiğinde bu açık rahatça finanse edilebilir. Bunu yapamadığınız takdirde ekonominin çarkları ısınacak ve kur riski artacaktır. İkinci olarak AB ile ilişkilerde sıkıntı yaşanmaması gerekiyor. Hükümetin bu yoldan sapmaması ve bu konudaki kararlılığını sürdürmesi lazım. Bizim sistemimiz 19. yüzyıldan kalma çok eski bir sistem. Yapısal reformların sürdürülmesi bu anlamda ülkemiz için hayati önem taşıyor.
     <br/>
     <br/>
     -Bunlardan birisinde bir aksama olursa ne olur?
     <br/>
     <br/>
     Yabancılar açısından bu anlamda bir sıkıntı olduğunu düşünmüyorum çünkü gelişmekte olan ülkeler sadece Türkiye ile sınırlı değil. Burası olmazsa Rusya, Ukrayna, Kazakistan, Bulgaristan, Romanya hatta Mısır’a bile yönelebilirler. Neden Mısır derseniz? Bunun çok farklı nedenleri olduğunu söyleyebilirim. Birincisi bize göre daha fakir ancak yoğun bir nüfusa sahip. İkincisi Kuzey Afrika, Körfez ülkeleri ve Orta Afrika’ya yakınlığı yani jeopolitik konumu burayı kilit ülke haline getiriyor. Netice de bu bir yarış ve sadece iyi olanlar ayakta kalıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=26183), [web.archive.org (arşiv bağlantısı)](http://web.archive.org/web/20071211173227/http://www.aksiyon.com.tr/detay.php?id=26183)
