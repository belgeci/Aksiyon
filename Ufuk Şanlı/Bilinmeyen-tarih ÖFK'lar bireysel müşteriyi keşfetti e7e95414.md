# ÖFK’lar bireysel müşteriyi keşfetti

*Ufuk Şanlı Bilinmeyen-tarih*

<div>
 <font>
  <img border="0" height="1" src="/web/20031115200833im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031115200833im_/http://www.aksiyon.com.tr/resim/42/56.jpg" vspace="5"/>
  </p>
 </font>
 <font class="content">
  Son ekonomik krizden etkilenen ÖFK’lar yaralarını sarıyor. Zarar etme pahasına müşterilerine sahip çıktıklarını ve diğerleri gibi canlarını yakmadıklarını belirten  Finans-Bir Başkanı Fehmi Akın,  kriz sonrasında bunun faydasını gördüklerini ifade ediyor. Finans kesiminin ağır darbe aldığı ve binlerce bankacının işsiz kaldığı süreçte Türkiye’de mütevazı ama istikrarlı bir süreç takip eden ÖFK’lar, İhlas Finans olayı ile birlikte bankaların sürüklendiği kriz ortamına çekilmişti.
 </font>
 <p>
  <font class="content">
   Devletin de kararlı tutumu ile ÖFK’lar köprüden önceki son çıkıştan anayola geri döndü. Toparlanma sürecini tamamlayan ÖFK’lar şimdi bireysel müşteri hizmetlerine ağırlık vererek sermaye ve müşteri tabanlarını güçlendirme çalışmasına ağırlık veriyor.
   <br/>
   <br/>
   Özel Finans Kurumları Birliği (Finans—Bir) Yönetim Kurulu Başkanı Fehmi Akın, İhlas Finans’ın Fon’a alındığı sırada ÖFK’ların finans sektörü içindeki paylarının yüzde 3 seviyesinde olduğunu ve kasalarında toplam 3 milyar dolar mevduat bulunduğunu söylüyor. Sektördeki payı küçülen, şube sayısı azalan finans kurumlarının kısa bir süre içinde krizi aştığına değinen Finans—Bir Başkanı Akın, 2001 yılında özellikle şubeleşme konusunda ÖFK’ların ciddi bir atılım yaptığını vurguladı.
   <br/>
   <br/>
   Şube ve hizmet sayısını artıran ÖFK’ların yapılan yasal düzenlemelerle bugün ‘devlet güvencesi’ altında olduğunu hatırlatan Akın, yaşanan olumlu gelişmeler ve ÖFK’ların çabaları sonucunda 2003 sonuna kadar beş finans kurumunun kasalarında toplam 3 milyar dolarlık mevduatın toplanmasını beklediklerini açıkladı. Akın, “ÖFK’ların müşteriler nezdinde yeniden güven kazandığını görüyoruz. Özellikle ekonomiye dahil olmayan gayrimenkul, altın veya dövizlerin yeniden piyasaya dahil olmasının yolu güven ve istikrardan geçiyor. Bunun sağlanması halinde ÖFK’lar yeniden tasarruf çekebiliyor. Hedefimiz yeniden 3 milyar dolara ulaşmak” diye konuştu.
   <br/>
   <br/>
   “Para AKP’ye değil siyasi istikrara geliyor”
   <br/>
   <br/>
   Türkiye’nin kalkınma ve büyümesinin bugüne kadar hep ‘tek partili hükümetler’ döneminde gerçekleştiğini hatırlatan Akın, hükümet tarafından açıklanan acil eylem planının rasyonel olmasının da piyasalarda rahatlamaya yol açtığını belirtti. Güven ortamının yatırımcıları yeniden harekete geçirdiğini kaydeden Akın, son iki ay içinde ÖFK’ların fonlarının 20 milyon dolar artmasının da bu durumun göstergesi olduğunu ifade etti. “İktidara gelecek hükümetin; üretimi öne alması, ihracata öncelik vermesi ve borçları çevrilebilir hale getirmesi gerekiyordu. Seçim sonrasında ortaya çıkan tablo bunun olabileceğini gösterdi ve sonuçta yeni bir denge oluştu” diyen Akın, yaşanan bu olumlu gelişmeler neticesinde ÖFK’lara yönelik kaynak akışının da hız kazandığını söyledi.
   <br/>
   <br/>
   “Hedefimiz artık bireysel müşteri”
   <br/>
   <br/>
   Son dönemde özellikle bireysel müşterilerin sayısını artırmak için yoğun çaba harcadıklarını dile getiren Akın, “Ekonomideki kan dolaşımını hızlandırmak gerekiyor. Bunun için sadece üretimi değil, tüketimi de finanse etmek gerektiğini yaşanan krizler sonrasında tüm finans kurumları gördü. Diğer bankalara göre bu alanda geç kaldık; ama sektörümüzde ‘Asla çok geç değildir’ diye bir söz vardır. İstediğiniz zaman bu açığı kapatabilirsiniz” diyor.
   <br/>
   <br/>
   Kâr payı ile çalışan özel finans kurumlarının banka olmadıkları için verdikleri teminat mektuplarının bazı yerlerde kabul edilmediğini belirten Al Baraka Türk Genel Müdürü Akın, bu konuda da çözüm isteyeceklerini söyledi. Özel finans kurumlarının ellerindeki likiditeyi piyasada kullanabilecekleri bir enstrüman bulunmadığını ifade eden Akyüz, şunları kaydetti: “Müşterimiz çok süratle geldi parasını istiyor. Parasını vereceksiniz. Bunu karşılamak için sürekli yüksek likiditeler tutuyoruz. Likit paranın bir kısmını piyasaya veremiyoruz.”
   <br/>
   <br/>
   “Yüksek kâr payına dikkat edilmeli”
   <br/>
   <br/>
   AKP tarafından açıklanan ekonomik programda oluşturulan kaynaklar arasında yurtdışında yaşayan Türklerin mevduatlarının Türkiye’ye çekilmesi de yer alıyor. Bu konunun çok hassas olduğunu vurgulayan Fehmi Akın, vatandaşların bankalar için bile kabul edilemez düzeydeki kâr payları dağıtan holdingler konusunda hassas olması gerektiğine dikkat çekiyor: “Özel finans kurumları bankacılık sektörünün kuralları içinde hareket eden, dağıttıkları kâr payları bu sektörün rasyoları içinde kabul edilebilir kurumlardır. Bu konuda endişe yaratan holdingler konusuna gelince onların durumu bizim dışımızda bir hadisedir. Bu holdingler bankacılık sektöründe kazanılması mümkün olmayan getirilerle para toplamışlardır. Kendilerine has yatırım stratejileri var; onlarla mukayese edilmemiz mümkün değil.”
   <br/>
   <br/>
   “Zarar etme pahasına müşterimize sahip çıktık”
   <br/>
   <br/>
   Özel Finans Kurumları Birliği (Finans—Bir) Yönetim Kurulu Başkanı Fehmi Akın, ekonomik kriz sırasında ÖFK’ların zarar etme pahasına da olsa müşterilerine sahip çıktığını söyledi. Finans kurumlarının krizin ağırlaştığı 2001 yılında artan faiz hadleri ve geri ödenmeyen krediler yüzünden güç günler geçirdiğini anlatan Akın, buna rağmen ortaya çıkan ekstra maliyetleri müşterilerine yansıtmadıklarını dile getirdi. Akın, özel finans kurumlarının yine aynı dönemde sanayi kesiminin kredi ihtiyaçlarını karşılama noktasında bankalara göre daha etkin çalışmalar yürüttüğüne dikkat çekti.
   <br/>
   <br/>
   1990’ların başından itibaren bankaların temel işlevi olan kredi kullandırma yerine iç borç ve devlet kağıtlarına yönelmesi sonucunda sanayi kesiminin ihmal edildiğine değinen Akın, ÖFK’ların kurulduğu günden bu yana kredi kullandırma misyonundan vazgeçmediğini ifade etti. Fehmi Akın, ekonomik kriz öncesinde İhlas Finans hadisesiyle zor günler yaşayan finans kurumlarının aynı dönemde başlayan ekonomik kriz sırasında bile müşterileriyle ilişkilerinden taviz vermediğini hatırlattı. Akın, “Yüzlerce sanayici kriz sırasında verilen kredilerin bankalar tarafından erken çağırılması ve artan faiz hadleri yüzünden evini, işyerini ya da arabasını satmak zorunda kaldı. ÖFK’larla çalışan işadamları ise bu durumu hiç yaşamadı. Çünkü müşterilerle yarın da yüz yüze geleceğini bilen finans kurumları zarar etme pahasına bu sıkıntıyı müşterilerine hiç yaşatmadı” diyor.
   <br/>
   <br/>
   Finans kurumlarının fon kullandırma konusunda kurulduğu günden bu yana istikrarlı ve sanayiden yana bir tavır izlediğinin altını çizen Finans—Bir Başkanı Akın, Türkiye Bankalar Birliği tarafından yapılan araştırmalarda da bunun ortaya çıktığını kaydetti.
   <br/>
   <br/>
   Finans kesimi içinde yaklaşık yüzde 1,5’lik bir paya sahip olan ÖFK’ların bu paylarının artması için bilinirlik ve ulaşılabilirlik konusunda yeni çalışmalar yapması gerektiğini söyleyen Akın, sanayi kesiminin ihtiyaçlarının karşılanması için bunun dışındaki tüm yeterliliklere sahip olduklarını sözlerine ekledi.
   <br/>
   <br/>
   “Teminat mektubunun kabûlü sanayiyi harekete geçirecektir”
   <br/>
   <br/>
   Finans—Bir Yönetim Kurulu Başkanı Fehmi Akın, Özel Finans Kurumları (ÖFK) tarafından verilen teminat mektuplarının, “bankalar tarafından verilen teminat mektubu” olarak kabul edilmesiyle ilgili değişikliğin kendilerini son derece memnun ettiğini söyledi. Sanayi kesimine fon üretmek için kurulan ÖFK’ların bu konuda uzun zamandır bazı sorunlar yaşadığını anlatan Akın, yapılan düzenleme ile kâr üretmek ve sanayiye destek konusunda daha ciddi adımlar atabileceklerine değindi. 2002 yılının Temmuz ayında yapılan yasal düzenleme ile ÖFK’lara para yatıran müşterilerin 50 milyara kadar olan mevduatlarının yasal güvence altına alındığını söyleyen Fehmi Akın, oluşturulan güvence fonunda ilk üç ayda yaklaşık 3.6 milyon doların toplandığını, yıl sonuna kadar bu rakamın 20 milyon dolara ulaşmasını öngördüklerini söyledi. 11 Eylül terör saldırıları sonrasında ABD ve AB’de sıkıntılı günler geçiren Ortadoğu sermayesinin Türkiye’ye getirilmesi için faizsiz enstrümanları içeren ‘Faizsiz hazine bonosu ve tahvili’ konusunda hükümet nezdinde çalışmaların sürdüğünü kaydeden Akın, 200 milyar dolar olarak tahmin edilen bu fonların Türk ekonomisine kazandırılması gerektiğini sözlerine ekledi.
   <br/>
   <br/>
   <br/>
   KULLANDIRILAN FONLARIN / TOPLAM FONLARA ORANI
   <br/>
   <br/>
   <br/>
   Özel Finans Kurumları ve bankaların topladığı fonların kullanılma oranları şöyle: (Örnek: 2002 yılında finans kurumları topladığı 100 bin liralık fonun yüzde 71’ini kullandırırken, bankalar bu fonun yüzde 25’ini sanayiye kullandırmış.)
  </font>
 </p>
</div>


## Yorumlar

### Mevlut Sengun, 14-Mayıs-2003
> Darbogazdan Düzlüge.: 
> Kaybolan guvenin kazanilmasi oldukca zordur.Adalettin islemedigi yerde iyi ve guzel seylerden bahsetmek zordur.  Gelismis ulkelerle aramizdaki fark budur,cunki gelismis  ulkede en onemli konu  isleyenadalet sistemidir. Yastik alti servet kesinlikle yoktur. Malesef ulkemizde bu konu vahim noktadadir ve tahmini rakamlar telefuz edilmektedir.                       Herkes konumu itibari ile manzarayi degisik gorur.Yurt  disindan gorebildigim kada manzara hicde parlak degil.  Son yillardaki gurbetci dovizlerindeki girisden ve Turkiyedeki nakitlerini cekmelerinden konu apacik ortada.Artik deprem yardim kampanyalarina bile eskisi gibi ilgi yok cunki yitirilen guven. Ihlas finans ve Holdinglerin  durumu Turkiyeye doviz akisini durdurdu, taktir edersinizki artik Tarla,Traktor, Daire,Arsa alanda yok.Cikis yolu tektir ADALET dolayisile GEVEN.         Saygilarimla, Mevlut Sengun.    Isvicreden.

Kaynak: [www.aksiyon.com.tr](http://www.aksiyon.com.tr:80/detay.php?id=2382&yorum_id=29), [web.archive.org (arşiv bağlantısı)](http://web.archive.org/web/20031115200833/http://www.aksiyon.com.tr:80/detay.php?id=2382&yorum_id=29)
