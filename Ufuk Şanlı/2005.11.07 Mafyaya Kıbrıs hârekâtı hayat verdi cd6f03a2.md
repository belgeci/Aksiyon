# Mafyaya Kıbrıs hârekâtı hayat verdi

*Ufuk Şanlı 2005.11.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Demokrasilerin  kurdu’ olarak tanımlanan mafya ve organize suçun yakın tarihimizde özel bir yeri var. Siyasi sistemin  tıkandığı ve ulusalararası krizlerin  yoğun yaşandığı dönemlerde güç kazanan mafyanın  kanlı tarihinde 1974 Kıbrıs Barış Harekatı’nın  özel bir yeri var. Bu dönemde derin  devlet ve iş dünyasıyla  yakınlaşan mafya ülkenin istikrarsızlaştırılmasında önemli rol oynadı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807130955im_/http://www.aksiyon.com.tr/resim/570/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Son günlerde Türkiye’nin gündeminde yine mafya hesaplaşmaları var. Rakip gruplar arasındaki husumet sokaklara taştı. Geçmişte mahalle kabadayılığı şeklinde kendini gösteren, zaman içinde “babalar” ile kurumsallaşan mafyalaşma bugün de varlığını sürdürüyor. Hem de kimlik ve kılık değiştirerek. Mafya ve organize suçlar konusu, özellikle televizyon dizileriyle gündelik hayatın bir parçası haline geldi adeta. İnsanların çok kolay suç işlemesi, mafya ve organize suçları konu edinen Kurtlar Vadisi gibi dizilerin halkımız tarafından bu kadar çok sevilmesi yetkilileri harekete geçirdi. Emniyet Genel Müdürlüğü Kaçakçılık ve Organize Suçlarla Mücadele (KOM) Daire Başkanlığı’nda görevli başkomiser Mahmut Cengiz,  yüksek lisansını Türk mafyasının sosyal profili üzerine yaptı. Bilimsel çalışmalarını“Mafya Tipi Organize Suçlar” adıyla kitap haline getirilen Cengiz, ülkemizde mafyanın bu kadar kabul görmesinin altında tarihî ve sosyolojik bir geçmiş yattığını ortaya koyuyor.
   <br>
    <br>
     Kitapta, Osmanlı Devleti’nin duraklama dönemine damgasını vuran ‘Celali İsyanları’ ilk Türk mafya örgütlenmesi olarak değerlendiriliyor. Merkezi yönetimin zafiyete uğramasıyla ortaya çıkan güç boşluğunu değerlendiren yerel unsurların asker, bürokrat ve haydutların da desteğiyle oluşturduğu çeteler, o dönemde Anadolu’da terör estirir. Terör ve şiddete başvurmaktan çekinmeyen bu yapı mafya tipi bir karakter taşır, devletin içinde bulunduğu durumun da etkisiyle kısa sürede Anadolu genelinde yaygın bir örgütlenmeye dönüşür. Kısa zamanda Anadolu’nun değişik şehirleri mafya gruplarının kontrolü altına girer. Merkezi devlet otoritesi bu yapıyı kanlı savaşlar sonunda tasfiye etmeyi başarır; ancak bu olaylar ve şiddet zinciri, toplumsal yapının şekillenmesinde ve toplum psikolojisi üzerinde uzun yıllar silinmeyecek izler bırakır. Osmanlı devletinde külhanbeyliği olarak isimlendirilen “şehir kabadayılığı” yerel suç örgütleri olarak uzun yıllar varlığını devam ettirir.
     <br/>
     <br/>
     Kıbrıs çıkarması mafyayı resmileştirdi
     <br/>
     <br/>
     Osmanlı’nın son dönemlerinden 1950’lerin ortalarına kadar mafya tipi organize suçun varlığına pek rastlanmaz. Mafya tipi organize suçun patlamasında ülkedeki siyasi istikrarın bozulması büyük rol oynar. 1965 yılından itibaren devlet görevlileri, siyasiler ve organize suç grupları şahsi menfaat temini için bir araya toplanmaya başlar. Bu dönemde ekonomik ve siyasi istikrarsızlık ülke yönetimini giderek zorlarken, mafya tipi suçlarda büyük bir artış görülmeye başlanır. Bu dönemde ülke içinde ve dünya genelinde yaşanan sıcak gelişmeler mafyaya beklediği fırsatı sunar. Ülkede yaşanan ideolojik kamplaşmalar ve ekonomik darboğazlar 1970’lerin başından itibaren mafya örgütlerinin güç kazanması sebep olur.
     <br/>
     <br/>
     12 Mart 1970 muhtırasıyla bozulan siyasi yapı, önü arkası kesilmeyen koalisyon hükümetlerinin kurulmasına sebep olur. Artan ideolojik kutuplaşmaların silahlı hareketlere dönüşmesi, giderek bozulan gelir dağılımı, köyden kente doğru akan milyonlar ve ekonomik reformların gerçekleştirilememesi, mafyanın her geçen gün gücünü artırmasına sebep olur. Kıbrıs’ta yaşanan siyasi gelişmelerin dönülmez bir noktaya gelmesi üzerine Türkiye askerî bir harekat gerçekleştirir. Bu operasyona müttefikimiz ABD ve İngiltere’den başlayarak dünyadan çok ciddi tepki gelir. ABD yönetiminin BM’den çıkarttığı ambargo kararı mafyaya beklediği fırsatı altın tepsi içinde sunar. Başlangıçta yeterince hissedilmeyen ambargonun etkileri dünya enerji fiyatlarının da aynı dönemde tavan yapmasıyla Türkiye’yi derinden sarsar. Devletin döviz rezervlerinin kısa zamanda erimesi ve artan iç çatışmalar mafyaya hem para hem de nüfuz kazanma imkanı sağlar.
     <br/>
     <br/>
     Ünlü İtalyan mafya babası Al Capone, “Benim bütün yaptığım çok yaygın bir talebi karşılamaktan ibarettir.” demişti. Amerikan ekonomisinin zor günler yaşadığı 1930’larda güç kazanmaya başlayan organize suç örgütleri dönemin yasakları ve bu yasakların doğurduğu fırsatları son derece profesyonel yöntemlerle karşılamıştı. Böylece hem maddi hem de politik güçlerini artırmıştı. 1974  yılı sonrasında yaşanan süreçle 1930’ların Amerikan mafyası arasında ciddi benzerlikler olduğu görülüyor.
     <br/>
     <br/>
     İşte bu dönemde suç örgütleri, ampulden pirince, trikotaj iğnelerinden fotoğraf malzemelerine kadar ülkenin bütün ihtiyaçlarını yasadışı yollardan karşılamaya başlar. Mafya sadece sanayi kesiminin ihtiyaçlarını karşılamakla kalmaz, ülke savunmasında bakımından ihtiyaç duyulan stratejik maddelerin temininde de etkin bir rol oynar. Döviz sorununu ise uyuşturucu ve silah kaçakçılığı ile çözen mafya, bu dönemde hem iş dünyasından hem de devlet büyüklerinden destek görür. Bu yolla yasadışı suç örgütü olmaktan çıkarak Türk iş dünyasının güvenilir partnerleri arasına girer. Diğer yandan ülkenin istikrarsızlaştırılmasında etkin rol oynar. Palazlanmaya başladığı 1965 yılından 12 Eylül 1980 tarihine kadar yasadışı yollardan ülkeye 32 milyon mermi, 150 bin çeşitli çap ve ebatta tabanca ile 500 bine yakın otomatik silah sokan mafya, Türk gençlerinin birbirini öldürmesine yardımcı olur. Elde ettikleri gelirleri yurtdışındaki çokuluslu bankalarda saklayan suç örgütleri, 1980’den itibaren bu paraları hayali ihracat yoluyla tekrar ülkeye getirir.
     <br/>
     <br/>
     Mafya Özal’ı neden öldürmek istedi?
     <br/>
     <br/>
     Turgut Özal’ın iktidara gelmesiyle birlikte ithalatın serbest hale getirilmesi, gümrük kanununda yapılan düzenlemeler ve sağlanan siyasi istikrar mafyanın işleyen düzenine ciddi darbe vurdu. Özal’ı ortadan kaldırmak için suikast teşebbüsünde bulunan mafya bunda muvaffak olamayınca imdadına yükselen PKK terörü yetişti. Ekonomik ve siyasi istikrara büyük darbe vuran terörle mücadele döneminde Soğuk Savaş sonrasına uygun bir yapılanmaya giden Türk mafyası özellikle büyük şehirlerde yeniden gücünü hissettirmeye başladı. Örgütlü suçun terörle mücadele döneminde kazandığı gücün boyutları 3 Kasım 1996 günü Susurluk’ta yaşanan trafik kazasıyla ortaya döküldü. Kaza sonrasında devlet-mafya-aşiret ilişkileri ortaya çıktı. Türk mafyasının lider kadrolarının zaman zaman uluslararası operasyonlarda ‘taşeron’ olarak görev almaları mafyanın gücünün kaynağı konusunda soru işaretleri oluşmasına neden oldu.
     <br/>
     <br/>
     Kitapta, 148 mafya sanığıyla yapılan bir anket çalışmasına da yer veriliyor. Yöneltilen 35 soruya verilen cevaplardan ortaya çıkan Türk mafya profili enteresan bulgular ortaya koyuyor. Buna göre mafya üyeleri 21-35 yaşlarında, ilkokul mezunu, çok çocuklu ailelerden gelen, fırsat bulsaydı asker, polis veya bürokrat olmak isteyen, Kurtlar Vadisi izleyen, sabıkalı, adalete güvenmeyen insanlardan oluşuyor. Ankete cevap verenlerin yüzde 31’inin Kurtlar Vadisi dizisindeki ‘Çakır’ karakterini beğenmeleri; buna karşın Necati Şaşmaz’ın canlandırdığı ‘Polat’ karakterinden hiç bahsetmemeleri oldukça şaşırtıcı.
     <br/>
     <br/>
     Hayırsever işadamı görüntüsü çizmeye çalışıyorlar
     <br/>
     <br/>
     Kitaba göre, 1990’lara kadar yeraltı dünyasını ‘babalar’ yönetti. Liberal ekonomiye geçiş ve terörle mücadele dönemi, babaların tasfiyesine ve yerlerinin ‘reisler’ tarafından doldurulmasıyla sonuçlandı. Emniyet’in çete operasyonlarıyla ciddi anlamda darbe yiyen ‘reisler’ şimdilerde ‘kravatlı mafya’ olarak varlıklarını sürdürmeye çalışıyor. Yeni tip babalar, markalı ve modaya uygun giyinip entelektüel görünmeye gayret ediyor. Çeşitli hayır kurumlarına ve yardıma muhtaç insanlara bağış ve destekte bulunarak yardımsever ve sorumlu vatandaş görüntüsü çiziyorlar. Bütün bunlara karşın amaçlarına ulaşmak için şiddet ve kan dökmekten çekinmiyorlar.
     <br/>
     <br/>
     Çete liderlerine kimsenin yaklaşamaması ve bu insanların çevrelerinden itibar görmesi yoksul aile çocuklarına kötü örnek oluyor. Suçluların lüks arabalarda, gösterişli eğlence mekânlarında güzel kadınlarla boy göstermesi insanların gönüllü olarak örgütlere katılmalarına neden oluyor. Suç örgütlerinde gönüllü gençlerin yanı sıra, çeşitli sebeplerle güvenlik kuvvetlerinden ayrılan kişiler, suç işlemeyi meslek haline getirmiş kiralık ‘tetikçiler’ ile daha önceki yıllarda örgüt içerisinde görev almış kişiler de yer alıyor.
     <br/>
     <br/>
     Örgütte yükselmenin yolu akrabalıktan geçiyor
     <br/>
     <br/>
     Medya aracılığıyla topluma farklı bir görüntü vermeye çalışan mafya örgütlenmeleri içeride ise son derece acımasız ve katı kuralları olan bir yapılanma arz ediyor. Örgütün ‘beyin takımı’, liderin güvenliği için kan bağı olan aile üyelerinden seçiliyor. Üst yönetimde görev alabilmek için ‘hemşehricilik’ önemli bir rol oynarken, alt kademe görevlendirmelerinde hemşehrilik ve kan bağı önemini kaybederek sabıkalı, suça ve şiddete meyilli kişilere görev veriliyor. Örgütlenmenin bütün kademelerindeki en önemli özelliğin ise ‘mutlak sadakat ve itaat’ olduğu vurgulanıyor.
     <br/>
     <br/>
     Kayıtdışı ekonomi mafyanın rahat hareket etmesini sağlıyor. Birçok sektör ve alanda haksız rekabete neden olarak piyasa dengelerini bozan mafya tipi organize suç örgütleri, bu yolla yabancı sermaye girişine de engel oluyor. Tefeciler adına tahsilât yapıp pay alan, gazino ve barlardan koruma adı altında para toplayan, turizm bölgelerindeki otel ve barların korku ve baskı yoluyla el değiştirmesinden maddi menfaat elde eden, korku, baskı ve hile yoluyla emlak ve arazi satışından gelir elde eden mafya, aynı zamanda küresel mafyaya da çalışıyor. Uluslararası şebekelerle birlikte göçmen ve akaryakıt kaçakçılığı yapan, maden ve kömür ocaklarını baskı yolu ile ele geçirerek maddi menfaat sağlayan örgütler, ilaç, inşaat, çimento, demir-çelik, mermer ve taşımacılık gibi sanayi tesisleri, fabrika ve firmaları da ele geçirmeye çalışıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22804), [web.archive.org (arşiv bağlantısı)](http://web.archive.org/web/20070807130955/http://www.aksiyon.com.tr:80/detay.php?id=22804)
