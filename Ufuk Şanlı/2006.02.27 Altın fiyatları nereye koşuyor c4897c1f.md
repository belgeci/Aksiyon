# Altın fiyatları nereye koşuyor

*Ufuk Şanlı 2006.02.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Toplumun enflasyon ve dövizdeki dalgalanmalara karşı güvence olarak tercih ettiği altın, ‘altın günlerini’ yaşıyor. Son 25 yılın en yüksek fiyatını gören altın  nereye kadar yükselecek? Bu soruyu İstanbul Altın Borsası (İAB) Başkanı Vahdettin Ertaş cevapladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807182821im_/http://www.aksiyon.com.tr/resim/586/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Son yıllarda petrol fiyatlarının aşırı dalgalanması mali piyasalardaki diğer araçları da etkiliyor. Petro-dolarları farklı yatırım araçlarında değerlendirmek isteyen yatırımcılar nereye dokunsa o ürünün fiyatı artıyor. Bu sihirli dokunuşla değer kazanan ürünlerin başında da altın geliyor. Beş yıl önce ons  (31 gram) fiyatı 275 dolar olan altın, bugün 555 dolardan işlem görüyor. Özellikle Dubai merkezli Körfez fonlarının altına yönelik talebi fiyatların daha yükseleceğine ilişkin beklentileri artırıyor.
   <br>
    <br>
     1973’teki ‘Petrol Ambargosu’ döneminde 59 dolardan 160 dolara fırlayan altın, 1979’daki ‘İkinci Petrol Şoku’ ile tarihî bir zirve yaptı. İran Devrimi ile ham petrolün varil fiyatının bugünkü fiyatlarla 100 dolara fırlaması altın fiyatlarını da ateşledi. Onsu 614,61 dolardan (Bugünkü fiyatlarla 850 dolar) işlem gören altın merkez bankalarının petrol alabilmek için altın rezervlerini bozmaya başlamasıyla değer kaybetmeye başladı. Bu düşüş 11 Eylül saldırılarına kadar sürdü. 11 Eylül saldırıları 250 dolara kadar gerileyen altın fiyatlarının içinde dönüm noktası oldu. ABD ekonomisinin içinde bulunduğu ekonomik durgunluk, terörist saldırılar ve siyasi gerilimler yatırımcıların yeniden altına yönelmesine neden oldu.
     <br/>
     <br/>
     Tırmanışa geçen altın ABD’nin Irak’ı işgaliyle birlikte eski ihtişamlı günlerine döneceğinin sinyallerini vermeye başladı. Tüm dünyanın endişeyle izlediği altın fiyatlarındaki artışın geleceğini ve bu durumun ülke ekonomisine etkilerini İstanbul Altın Borsası (İAB) Başkanı Vahdettin Ertaş ile konuştuk. Uluslararası yatırım bankaları tarafından hazırlanan ‘iyimser’ ve ‘kötümser’ senaryoları değerlendiren Başkan Ertaş, petrol fiyatlarındaki artışın sürmesi hâlinde altındaki yükselişin de devam edeceğini belirtiyor. Jeo-politik belirsizliklerin arttığı dönemlerde de altına olan talebin arttığını vurgulayan Vahdettin Ertaş, belirsizlik ortamlarında yatırımcıların daha güvenli yatırım araçlarına yöneldiklerini vurguluyor.
     <br/>
     <br/>
     “ABD’nin Irak operasyonu, Suriye’ye yönelik uluslararası ambargo çabaları, olası bir İran saldırısı ve dünyanın sekizinci büyük petrol üreticisi Nijerya’da petrol arzını engelleyen saldırılar, yatırımcıların daha güvenli gördükleri yatırım araçlarına yönelmelerine sebep oluyor. Bunların başında ise altın geliyor.” diyen Ertaş, İran’a yönelik muhtemel bir saldırının fiyatları tarihî zirveye taşıyabileceği öngörüsünde bulunuyor.
     <br/>
     <br/>
     1979 yılında İran’ın ABD çizgisinden çıkmasıyla sonuçlanan siyasi sürecin petrol fiyatlarıyla birlikte altın fiyatlarını da zirveye taşıdığını hatırlatan Başkan Ertaş, bugün gelinen noktada İran’ın yeniden kilit ülke olmasını “tarihin cilvesi” olarak değerlendiriyor. Dünyanın en büyük dördüncü petrol üreticisi ülkeye yönelik bir saldırının uluslararası ekonomik sistemde bir dizi zincirleme tepkiyi beraberinde getireceğini kaydeden Ertaş, “Petrol arzında yaşanacak bir sıkıntı petrol fiyatlarının yükselmesine, bu da altına olan talebin artmasına neden olacaktır. Dünya altın arzı sınırlı olduğu için talebin artması fiyatların yükselmesini de beraberinde getiriyor.” diyor.
     <br/>
     <br/>
     <b>
      Yön arayan petro-dolarlar
     </b>
     <br/>
     <br/>
     Altın Borsası Başkanı Ertaş’ın dikkat çektiği bir diğer nokta da yön arayan petro-dolarlar. Körfez Bölgesi ve Rusya’da ham petrol fiyatlarının artışıyla ortaya çıkan ‘petro-dolarların’ çeşitli yatırım araçlarına yöneldiğini anlatan Ertaş, Suudi Arabistan, Birleşik Arap Emirlikleri, Rusya ve Venezüella’nın artan altın taleplerine dikkat çekiyor. Bütün bunlara Çin, Hindistan, Türkiye gibi gelişmekte olan ülkelerin büyüyen ekonomileriyle orantılı olarak artan altın talepleri ile Rusya, Arjantin ve Güney Afrika Cumhuriyeti’nin merkez bankası rezervlerindeki altın payını artırmayı düşündüklerini açıklamaları eklendiği zaman fiyatlardaki yükseliş kaçınılmaz  oluyor.
     <br/>
     <br/>
     <b>
      Altın fiyatlarındaki artışın etkileri
     </b>
     <br/>
     <br/>
     Geçen yıl 269 ton altın ithal eden Türkiye dünyanın hatırı sayılır ithalatçılarından birisi. Dünya altın tüketiminin yüzde 11’ni tek başına gerçekleştiren Türkiye, dünya takı pazarında saygın bir yere sahip olmasına karşın altın üretiminin son derece sınırlı olması nedeniyle temel hammadde olan altında yaşanacak tüm dalgalanmalardan olumsuz etkileniyor. Bu noktada altın borsasının da önemli bir fonksiyonu yerine getirdiği görülüyor. “Londra ve Zürih’te belirlenen fiyatların borsa aracılığıyla üyelere dünyayla eşzamanlı olarak ulaşması ülkemizdeki altın fiyatları ile dünya piyasaları arasında ciddi sapmalar oluşmasına engel oldu.
     <br/>
     <br/>
     Yine fiyat farklılığının ortadan kalkmasıyla ülkemize gelen altınlar belirli bir standarda kavuşturuldu. Bu Türk kuyumculuk sektörüne daha düşük maliyetle girdi sağlayarak, yurtdışına daha rekabetçi koşullarla satma imkânı sağladı.”
     <br/>
     <br/>
     Dünya piyasalarında yaşanan bu büyük fiyat patlaması son on yılda tarihin en büyük makine parkurunu kuran ve sürekli olarak teknolojiye yatırım yapan Türk şirketlerini önceleri endişeye sevk etti. Dalgalanmalar ürün fiyatlarına da yansıdığı için bu durumun talep daralmasını da beraberinde getireceğini bilen firmaların imdadına, yatırımcıların takı dışındaki yatırım araçlarına yönelmesi yetişti. Özellikle külçe altın talebinin her geçen yıl artması şirketlerin iç pazardaki endişelerini önemli ölçüde azalttı.
     <br/>
     <br/>
     Ertaş, faizlerin düşmeye devam etmesi ve dolar kurundaki istikrarın yatırımcıların önündeki alternatifleri azaltmasının yüksek fiyata rağmen altına olan talebin sürmesini sağladığını ifade ediyor. Yüksek fiyata rağmen süren bu ilgi borsa yönetimini de yeni yatırım araçları hazırlamayasevk ediyor. Ertaş ve ekibi ilk olarak ABD, İngiltere ve Avustralya borsalarında işlem gören altın fiyatını birebir yansıtan hisse senetleri ihracına hazırlanıyor. Bunun için altın borsası üyelerinin katılımıyla bir yatırım fonu şirketi kurulacağını anlatan Ertaş, hisselerin halka arzıyla hisse senetlerinin altına tahvil edileceği bir sistemin hayata geçirileceğini açıklıyor: “Bu sistemde yatırımcının, fiziki altın satın almadan, altının getirisine dayalı hisse senedi alarak altına yatırım yapması sağlanacak. Yatırımcı hisse senedini satmaya karar verdiğinde de karşılığını dilerse altın, dilerse para olarak alabilecek.”
     <br/>
     <br/>
     Bugün Altın Borsası’nda hisse senedi yerine altın satılıyor ve bir lot yerine 1 kilo altın işlem görüyor. Ama kurulacak borsa yatırım fonu şirketi sayesinde altın, İstanbul Menkul Kıymetler Borsası’nda da satılmaya başlanacak. Böylece altın yatırımcısının bugün olduğu gibi 1 kilo altın alma zorunluluğu bitecek, bunun yerine çok daha küçük birikimler hisse senedi satın alarak altına yatırım imkânına kavuşacak.
     <br/>
     <br/>
     <b>
      Ne kadar altınımız var
     </b>
     <br/>
     <br/>
     Peki Türkiye’de yastık altında ne kadar altın var? Başkanın cevabı şöyle: “Ülkemizde ‘yastık altında’ ne kadar altın olduğunu ortaya koyabilecek bir bilimsel çalışma henüz yapılmadığı için söylenenlerin hepsi afakî kalıyor. Rivayetlere göre ‘yastık altında’ 800 ton ile 7500 ton arasında altın bulunuyor. Bunun ortalamasını 5 bin ton olarak alırsak 70-80 milyar dolarlık bir kaynak olduğunu düşünebiliriz. Türkiye gibi kaynak sıkıntısı yaşayan bir ülke için çok ciddi bir rakam olan bu paranın ülke ekonomisine kazandırılması için çeşitli hükümetlerin değişik çalışmaları oldu ancak insanların genelde ziynet eşyası olarak aldıkları ürünleri ekonomiye kazandırmak için çok istekli olmaması bu projelerin hayata geçirilmesini engelledi.”
     <br/>
     <br/>
     TÜRKİYE PAZARI BÜYÜKLÜĞÜ (YIL/TON)
     <br/>
     <br/>
     Takı İhracatı	68
     <br/>
     Turistlere Satış	62
     <br/>
     Bavul Ticareti	15
     <br/>
     Türklere Satış	138
     <br/>
     Cumhuriyet Altını	52
     <br/>
     Külçe Altın		20
     <br/>
     <br/>
     DÜNYANIN ÖNDE GELEN ALTIN ÜRETİCİLERİ (Yıl/ton)
     <br/>
     <br/>
     Güney Afrika Cum	428
     <br/>
     ABD		353
     <br/>
     Avustralya		296
     <br/>
     Çin		175
     <br/>
     Kanada		154
     <br/>
     Rusya		144
     <br/>
     Peru		133
     <br/>
     Endonezya		125
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23449), [web.archive.org (arşiv bağlantısı)](http://web.archive.org/web/20070807182821/http://aksiyon.com.tr:80/detay.php?id=23449)
