# Endüstri casuslarl

*Ufuk Şanlı Bilinmeyen-tarih*

<div>
 <font>
  <img border="0" height="1" src="/web/20050302224749im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224749im_/http://www.aksiyon.com.tr/resim/298/32.jpg" vspace="5"/>
  </p>
 </font>
 <font class="content">
  Geçtiğimiz aylarda Almanya ile Türkiye arasında yaşanan ‘casusluk’ skandalı uzun süre Alman ve Türk basınının gündemini işgal etti.
 </font>
 <br/>
 <p>
  <font class="content">
   Basında yer alan haberlere göre; Milli İstihbarat Teşkilatı’nın (MİT) Almanya’daki Türkler içinde faaliyet gösteren 2 Türk diplomatı Alman gizli servisi (BND) tarafından tespit edilmişti. Almanya gelişmeler üzerine Türkiye’den bu diplomatları geri çekmesini istemiş, Türkiye de kendisinden isteneni yerine getirmişti. Her iki ülke de yaşanan bu olayın gizli kalması için gizli bir protokol imzaladılar. Ancak iki ülke arasında yaşanan ‘casusluk skandalı’ çok geçmeden basına yansıdı. Olayın Almanya’nın yüksek tirajlı haber dergisi ‘Stern’ tarafından kamuoyuna yansıtılması Türk ve Alman taraflarını zor duruma düşürdü. Ancak sonuçta bu durumdan en büyük zararı Alman firmaları görmüş oldu. TSK’nın modernizasyonu çerçevesinde alınması planlanan saldırı helikopteri ihalesine katılan Alman—İngiliz—Fransız ortak çalışmasıyla kurulan ‘Eurocopter’ şirketi haberin basına yansımasından sonra yapılan ön elemede 4.2 milyar dolarlık ihaleye veda etti.
   <br>
    <br>
     Böylesi kritik bir ihale öncesi ‘casusluk’ olayının basına yansımasını Almanya istemeyeceğine göre bu bilgileri basına kim sızdırmıştı sorusu gündemi meşgul ederken; aynı dönemde bir İngiliz fizikçinin hazırladığı çok önemli bir rapor olayın farklı boyutlar kazanmasına neden oldu.
     <br>
      <br>
       Avrupa parlamantosu tarafından raportör tayin edilen İngiliz fizikçi Ducan Cambell tarafından hazırlanan ve Avrupa Parlamentosu’na sunulan rapora göre ABD ‘echelon’ adı verilen dev bir dinleme sistemi ile bütün Avrupa ve Ortadoğu’yu dinliyordu. ABD Ulusal Güvenlik Ajansı’nın (NSA), dünyanın değişik bölgelerine 140 uydu ve dinleme merkezi kurduğu belirtilen rapora göre Türkiye’de Karamürsel’de konuşlandırılmış bir üs ‘echelon’ projesi kapsamında hizmet veriyor. Benzer bir üssün Kıbrıs Rum Kesimi ve İngiltere’de bulunduğu ifade edilen raporda Türkiye’nin hem dinlenilen hem de dinleyen ülke konumunda bulunduğu ifade ediliyor.
       <br/>
       <br/>
       Avrupa orijinli uçak şirketi Airbus’ın, 1994 yılında, Suudi Arabistan’a satış ihalesini NSA’dan bilgi alan ABD şirketi McDonnell—Douglas karşısında bu nedenle kaybettiğinin, Amerikan Microsoft şirketinin ürettiği bilgisayar programlarının ve iletişim sistemlerinin ABD’nin kontrolü altında kalacak şekilde hazırlandığının ifade edildiği rapor ABD ve AB’de büyük yankı uyandırdı.
       <br/>
       <br/>
       Aslında yukarıda saydığımız olaylar soğuk savaş döneminin kapandığı 1990 sonrası dünyada yaşanan gelişmeleri son derece güzel özetliyor. Soğuk savaşın sona ermesiyle birlikte yıllardır ideolojik mücadele için görevlendirilmiş gizli servisler ve bunların tecrübeli ajanlarının ne yapacakları sorusu gündeme geldi. Sorunun yanıt bulması çok uzun sürmedi. Küreselleşme ile ortaya çıkan yeni düzende gizli servislerin yeni vazifesi ulusal ekonomiyi korumak ve gelişmesine katkıda bulunmak olarak belirlendi. Çünkü yeni dünya düzeninin iyi ve kötü adamları artık şirketler, markalar ve holdingler olacaktı.
       <br/>
       <br/>
       Soğuk savaş sonrasında ortaya çıkan yeni durumu 1997 yılında Sean Gregory tarafından kaleme alınan ve ABD Ulusal Güvenlik Konseyi’ne sunulan rapor şöyle özetliyordu:
       <br/>
       <br/>
       “Ekonomik istihbarat faaliyetleri ülkelerin mali refahını artırabilecek potansiyele sahiptir ve ekonomik meydan okumaların askeri meydan okumaların yerine geçtiği soğuk savaş sonrası dönem, artık hükümetlerin istihbarata daha fazla kaynak ayırmaya başlamaları gereken zamandır.”
       <br/>
       <br/>
       Milli gelir için her yol mubah!
       <br/>
       <br/>
       Gizlice elde edilmiş ekonomik istihbarat, hükümetlerin faiz oranını düşürmesinden, tartışmalı ticari görüşmelerde takınacakları tavra kadar alacakları birçok kararda önemli bir rol üstlenebiliyor. Nitekim Ekim 1995’te, Japonya, Amerika’yla olan ticari görüşmelerde CIA’nın Japon tarafını dinlemesinden kaynaklanan endişesini belirtmişti. Belirtildiğine göre, Japon yapımı lüks otomobillere uygulanabilecek dış ticaret vergileri ile ilgili yapılan yüksek düzeydeki görüşmeler esnasında Amerika, Japon otomotiv idarecilerinin konuşmalarına “kulak misafiri” olmuştu. Kaydedilen konuşmaların, Amerikan Ticaret Bakanı Mickey Kantor’a ulaştırıldığı ve böylece Amerika’nın görüşmelerde avantajlı duruma geçmesinin amaçlandığı iddiası uzun süre Japon basınında yer almış, ABD tarafı ise bu konuda her hangi bir açıklama yapmamıştı. Kanada Güvenlik İstihbarat Servisi Strateji analisti Samuel Porteous elde edilen stratejik ekonomik bilgilerin değerlendirilmesiyle ilgili şu açıklamayı yapıyor: “Bu tür önemli bilgileri ekonomi politikasını düzenleyen kişilere veya hükümetin diğer karar teşkilatlarına ulaştırmak Batı’daki istihbarat kuruluşlarının artık kabul edilen bir görevi haline gelmiştir.”
       <br/>
       <br/>
       CIA’nın bu davranışı çok eleştirilse de sonuç olarak emir büyük yerden geliyor. 1994 yılında Başkan Clinton, Amerikan İstihbaratından beklentilerini “Demokrasi ve Amerikan ekonomik refahına gelebilecek tehlikeleri yeterince önceden kestirebilmek için istihbarat teşkilatı, dünyada Amerika’nın ilgisinin yoğunlaştığı; açık kaynaklardan gelen ve gizli olmayan bilgilerin yeterli olmadığı yerlerde politik, ekonomik, sosyal ve askeri gelişimeleri araştırmalıdır” sözleriyle ifade ediyordu.
       <br/>
       <br/>
       Ancak ABD’nin ekonomik istihbarat çalışmaları sırasında karşısında çok güçlü rakipler vardı. Bunlardan özellikle üçü; Rus, Japon ve Fransız istihbaratları Amerikan ekonomisinin canını oldukça yakmıştı.
       <br/>
       <br/>
       Endüstriler “kuşatma altında”!
       <br/>
       <br/>
       1995 yılında ABD Kongresi’ne sunulan (Annual Report to Congress on Foreign Economic Collection and Industrial Espionage) raporda illegal ekonomik faaliyetler yüzünden Amerikan şirketlerinin yılda yaklaşık 260 milyar dolar kaybettiğine dikkat çekiliyordu. Raporda Amerikan şirketleriyle mücadele eden 23 gizli servisin olduğu kaydedilirken; gizli servislerin elde ettikleri istihbaratı kendi şirketlerine verdiği, ya da bazı durumlarda sattığı belirtiliyordu. Raporun en çok dikkat çeken bölümü ise ABD istihbarat kurulu (İDC) tarafından kaleme alınan kısım:
       <br/>
       <br/>
       “Savunma İstihbarat Bürosu tarafından hazırlanan rapora göre ABD ekonomisine yönelik ciddi eylemlerde bulunan ülkelerin başında “bir ekonomik casusluk saldırısı” hazırladığı rapor edilen Rusya, ikinci olarak 80’lerin başında mikroçip endüstrisinde Amerika’nın pazar payını kapan Japonya ve üçüncüsü, casusluk çabalarında çok saldırgan olan ve Amerikalı iş adamlarının çantalarını arattığı bilinen Fransa’dır.
       <br/>
       <br/>
       Japonya’da, Japon Gizli Servisi, Amerikan şirketlerinden bilgi almak için Dış Ticaret Bakanlığı’yla ortak çalışmaktadır. Edinilen bilgiler ise bu şirketler tarafından Japon şirketlerine verilmektedir. Elde edilen verilere göre Japonya’nın Batı Avrupa ve Amerika’ya karşı yürüttüğü istihbarat çalışmalarının %80’i endüstri casusluğuna ve de yüksek teknoloji ve ticari sırlara yöneliktir. Almanya, Yugoslavya, Güney Kore, İsrail, Çin, Hollanda ve Belçika da Amerika’ya karşı endüstri casusluğu yaptığı ortaya çıkan ülkeler arasında yer almaktadır. Şu ana kadar FBI tarafından 800 vaka tespit edilmiştir ki bu rakam 1994’tekinin iki katıdır.”
       <br/>
       <br/>
       Ekonomik ve milli çıkarların korunmasının yolunun etkili ekonomik istihbarattan geçtiğini fark eden gelişmiş devletler bu alanda çok yoğun çalışmalar yapıyorlar. İstihbarat teşkilatları bünyesinde analizci olarak çok sayıda ekonomistin görev alması konuya verilen önemi ortaya koyması açısından son derece dikkat çekici bir gelişme. Gelişmeleri Kentucky Üniversitesi Siyasal Bilimler Profesörü ve eski Deniz Kuvvetleri İstihbarat subayı William Warner şöyle değerlendiriyor: “Soğuk savaşın karakterini çizen stratejik rekabet tam olarak bitmese de bunun azalmasıyla birlikte ekonomik gücün ulusal gücün asıl unsuru olduğu yönünde geleneksel ticari bir fikir uyanışa geçti. Bu durumda terimler yerlerini yenilerine bırakıyorlar: Endüstriler “kuşatma altında”, pazarlar “esir” ve “teslim olmuş” olabiliyor.”
       <br/>
       <br/>
       İstihbarat uyarıyor, sermaye kazanıyor!
       <br/>
       <br/>
       1993’te, CIA, Fransa’nın radar kontratı için Brezilya’ya 1.4 milyar dolar rüşvet verdiğini açığa çıkarttı. CIA bu durumu devletin ilgili birimlerine rapor etti ve ABD hükümeti, Brezilya’ya şikayetlerini bildirdi. Sonuç olarak Brezilya ihaleyi bir Amerikan şirketi olan Raytheon’a verdi. 1990 yılında Endonezya, ihalede rakip olan AT&amp;T ve bir Japon konsorsiyumu arasında karar verme aşamasındaydı. İstihbarat birimlerinin raporlarına göre Endonezya, ihaleyi Japon konsorsiyumuna vermek üzereydi çünkü Japonlar, ihalenin alınmasıyla Tokyo’dan gelecek yardımın artacağı yönünde söz veriyorlardı. İstihbarat birimleri, Endonezya’yı yeniden düşünmeye ikna ettiler ve sonuçta mukavele, Japon ve Amerikalı şirketler arasında paylaştırıldı. CIA’dan yapılan açıklamaya göre sadece 1994 senesinde toplam 28 milyar doları bulan 51 stratejik ihalede ABD şirketlerinin zarara uğraması engelleniyordu. Nisan 1994’ten önceki 17 ay boyunca CIA, hükümeti, Amerikan şirketlerinin yaklaşık 30 milyar dolarlık anlaşmalarda dezavantajlı duruma düşmesi yüzünden 72 kez uyardı.
       <br/>
       <br/>
       CIA’nın uyarısı sonuçta özel sektörün yararına olmuştur. Amerikan şirketi Endonezya örneğinde olduğu gibi anlaşmanın sadece bir kısmını almış da olsa, hatta ihaleyi tamamen rakip şirkete kaptırmış bile olsa, istihbarat bir başarıya imza atmış olmaktadır. Çünkü önemli olan Amerikan şirketlerinin kazanması değil, adil rekabettir. Boston Üniversitesi profesörü ve CIA analisti Arthur Hulnick’e göre bu gibi durumlarda asıl amaç, Amerika’nın Beyaz Saray tarafından belirlenmiş güvenlik şartlarının korunmasıdır. Özel hissedarların zenginleştirilmesi değil. Ancak ekonomik istikrarın sağlanması herkesi mutlu etmiyor. Özellikle de sık sık dış müdahalelere maruz kalan gelişmekte olan ülkelerin halklarını hiç mutlu etmiyor.
       <br/>
       <br/>
       Allende ve Musaddık’a gizli servis çelmesi!
       <br/>
       <br/>
       1970 yılında yapılan genel seçimlerde en yüksek oyu alarak devlet başkanı seçilen Şili lideri Salvador Allende iktidara gelmek için halka refah vaad etmişti. Bunun için ilk olarak ülkenin en büyük ihraç ürünü olan bakır madenlerini Amerikan ITT firmasının elinden alarak özelleştirdi. Bu sayede önemli bir gelir elde eden Allende’nin bu davranışı ITT firması ve ABD yönetimini oldukça kızdırdı. ABD yönetimi bunun üzerine Şili’ye ekonomik ambargo koyduğunu açıkladı. Buna karşın kararından vazgeçmeyen Allende’ye en büyük darbeyi bakır fiyatlarının bütün dünyada bir anda düşmesi vurdu. Milli gelirin bir anda aşağılara düşmesi sonucu ülkede yönetim karşıtı hareketler başladı. Şili Genelkurmay Başkanı General Augusto Pinochet’nin darbesine direnmeye çalışan Salvador Allende çıkan çatışmada hayatını kaybetti.
       <br/>
       <br/>
       Millileştirme operasyonu düzenlemek isteyen bir başka lider de İran Başbakanı Muhammed Musaddık’tı. 1953 yılında İran petrollerini millileştirmek isteyen Musaddık’ın karşısındaki en büyük engel İngiliz—İran Petrol Şirketiydi. Bunu haber alan CIA ve SIS (İngiliz Gizli Servisi) harekete geçip ortak bir strateji belirlediler. Yine her zamanki gibi ülkede karışıklıklar çıktı, askerler harekete geçti ve İran Şahı Şah Rıza Pehlevi, başbakanı görevden alıp yerine General Zahedi’yi atadı. The New York Times gazetesinin gün yüzüne çıkardığı arşiv belgelerinde darbe planı ve aşamaları gün be gün anlatılıyordu.
       <br/>
       <br/>
       Petrol yüzünden görevinden olan tek yönetici Muhammed Musaddık değil elbette.
       <br/>
       <br/>
       En başarılı operasyon: 1973 Arap-İsrail savaşı
       <br/>
       <br/>
       Bugüne kadar gerçekleştirilen en başarılı ekonomik istihbarat operasyonu ise hiç şüphesiz 1973 Arap—İsrail Savaşıyla meydana gelen büyük petrol bunalımı. Arap—İsrail savaşında batılı devletlerin İsrail’i desteklemesini gerekçe gösteren petrol üreten ülkeler petrol üretimini düşürmüşler; petrol üretiminin azalması ise petrol fiyatlarının korkunç boyutlara ulaşmasına neden olmuştu. Petrol üreten ülkeler’in (OPEC) büyük kazançlar elde etmesini sağlayan bu olayın mağdurları gelişmekte olan ülkelerdi. Endüstrilerinde enerji kaynağı olarak petrolü kullanan Avrupa devletleri, Japonya gibi ülkelerin yanısıra Türk ekonomisi de büyük yıkıma uğramıştı. Ekonomistlere göre bu sayede ABD Euro—dolar olarak adlandırılan ve İkinci Dünya Savaşından sonra Avrupa’ya kredi olarak yüksek miktarda borç para vermişti. Bu sayede Avrupa piyasalarında bir dolar bolluğu meydana gelmişti. Petrol fiyatlarının artması ise Amerika’nın Avrupa piyasalarında bulunan dolarları toplamasını ve bu sayede milli gelirini ve ekonomisini tekrar düzenleme fırsatını sağlamıştı.
       <br/>
       <br/>
       Enerji koridorları üzerindeki ülke: Türkiye
       <br/>
       <br/>
       Ortadoğu, Avrasya enerji koridorları üzerinde bulunan Türkiye, bunun yanında gelişen sanayisi, sahip olduğu genç nüfusu ve doğal kaynaklar açısından sahip olduğu potansiyel ile oldukça stratejik bir konumda bulunuyor. Dünya petrol rezervlerinin %71’inin, doğalgaz rezervlerinin % 40’ının yer aldığı Orta Asya coğrafyasında etkinlik mücadelesi veren Türkiye bunun yanında ‘su’ gibi son dönemde Ortadoğu’da büyük tartışmalara neden olan önemli bir doğal kaynağa da sahip olmasıyla dikkatleri çekiyor.
       <br/>
       <br/>
       Türkiye’nin gelişme ve sanayileşme çabalarını engellemeye yönelik çabaların başında ise ekonomik istihbarat faaliyetleri geliyor. Özellikle dost ülkelerin çıkar çatışmalarının ortasında yer alan Türkiye tabir yerinde ise ateş denizinin ortasında bulunuyor. Stratejik bir coğrafyada ve önemli doğal kaynakların tam ortasında yer alan Türkiye gelişmiş devletlerin ekonomik ve siyasi müdahalelerine maruz kalıyor. Bu operasyonlardan birini eski MİT Ekonomik İşler Daire Başkanı Mahir Kaynak şöyle anlatıyor: “1973 yılından itibaren Türkiye’de büyük işçi eylemleri ve ekonomik bunalımların yaşanmaya başladığını görüyorduk. Türkiye’nin komünizme kaydığı iddia edilen bu dönemde ABD ve diğer Batılı müttefiklerimiz Türkiye’nin demokratik hükümetlerine kredi vermiyorlardı. Yani Türkiye’yi göz göre göre komünizmin kucağına itiyorlardı! Çünkü 65—73 döneminde Türkiye’nin gelişme hızı en yüksek noktaya ulaşmış, enflasyon %10 civarında yani Türkiye büyüyor! Bu durumu engellemek için işçi hareketleri, terör, kaçakçılık gibi faaliyetleri desteklediler. Sonunda darbe oldu ve Türkiye istediği bütün kredileri darbeden sonra hem de fazlasıyla aldı ama ekonomik olarak tamamen batıya angaje oldu” diyerek 1980 darbesinin Türkiye’ye yönelik ekonomik bir operasyon olduğunu ileri sürüyordu.
       <br/>
       <br/>
       Bir başka istihbarat uzmanı ise ekonomik operasyonlarla ilgili şunları anlatıyordu: “Düşünün bir kere Güneydoğu sorununu sadece terör boyutuyla algılayan Türkiye 100 milyar dolar para harcadı ve sorun hâlâ tam olarak çözülmüş değil. Kıbrıs’ta son yaşanan banka krizi de bence başarılı bir ekonomik ve politik operasyondur. Böylesi önemli operasyonların odağında yer alan Türkiye artık bu konuya hassasiyet göstermeli, en azından karşı—istihbarat konusuna eğilmelidir.”diyerek artık bu yönde gereken çabaların gösterilmesi gerektiğine dikkat çekiyordu.
       <br/>
       <br/>
       Emniyette Kaçakçılık ve Organize Suçlar Daire Başkanı olarak uzun yıllar başarılı çalışmalar yapan Atilla Aytek konunun başka bir yönüne dikkat çekiyor: “Ülkemize yönelik örtülü operasyonların büyük kısmı ekonomik operasyonlardır. Özellikle kaçakçılık ve karaborsacılık bu alanda önemli bir fonksiyona sahiptir. 1977—80 yılları arasında altın, döviz, uyuşturucu, silah kaçakçılığı yapılarak ülke ekonomisi felç edilmiş, sahte para basılarak halkın devlete olan güveni sekteye uğratılmıştı. Buralardan elde edilen gelirle terör örgütleri ve militanları desteklenmişti. Olayların perde arkasında ise yabancı gizli servisler bulunuyordu. Engellemeye yönelik bütün çabalara karşın devletin bu alanda resmi bir politikası olmadığı için çabalar hep sonuçsuz kaldı!” diyerek ekonomik operasyonların engellenebilmesi için öncelikle bir devlet politikası gerektiğine dikkat çekti. Konuya ilişkin sorularımızın MİT yönetimi tarafından da yanıtlanmaması iddiaların doğruluğunu ortaya koyuyordu.
       <br/>
       <br/>
       Özdemir Sabancı
       <br/>
       <br/>
       niçin öldürüldü?
       <br/>
       <br/>
       Kaçakçılık, kara para aklama, kalpazanlık gibi bilinen yolların dışında gizli servisler başka ne tür ekonomik operasyonlar yapıyorlar? Mesela operasyon yapılacak ülkenin büyük sanayi kuruluşlarından birisinin yönetim kurulunda bulunan ünlü bir işadamının çok iyi korunan bir holding merkezinde öldürülmesi aynı zamanda ekonomik bir istihbarat operasyonu olabilir miydi? 1997 yılında Sabancı Center’ın 25. katında uğradığı silahlı saldırı sonucu hayatını kaybeden Özdemir Sabancı acaba uluslararası bir mücadeleye mi kurban gitti? Türkiye’ye Japon sermayesini getiren kişi olarak ünlenen, bir çok büyük yatırımı Türk ekonomisine kazandıran Özdemir Sabancı 28 Şubat sürecinin başlangıcında uğradığı silahlı saldırı sonucu hayatını kaybederken acaba birileri Japon sermayesine göz dağı mı vermek istemişti? Cinayet sonrası yaşanan ilginç gelişmeler de istihbarat kaynaklarının bu yöndeki tespitlerini doğrular nitelikte. Saldırganlardan Mustafa Duyar’ın önce Suriye’de Türk Gizli Servisine teslim olması, arkasından yerleştirildiği Afyon Cezaevi’nde silahlı saldırıya uğrayarak hayatını kaybetmesi karanlık birtakım ilişkilere işaret ediyor. Yine DHKP—C örgütünün bazı gizli servislerle içli dışlı olduğu iddiası ve son olarak Fehriye Erdal’ın Belçika’da yakalanması zihinlerde büyük soru işaretlerinin oluşmasına neden oluyor.
       <br/>
       <br/>
       Yıllar boyunca müttefikleri ve dostları tarafından sürekli ekonomik müdahalelere maruz kalan Türkiye’nin bu paradoksunu anlamak için Fransız ekonomist Pierre Morion’un açıklamasına bir göz atmak sanırım yeterli olacak: “Soğuk savaş sırasında bile müttefiğinin üzerine casus göndermek uygunsuz bir durum olarak karşılanmamaktaydı. Soğuk savaş sonrası dönemde, teknolojik ve ekonomik rekabet, soğuk savaş sırasındakinden çok daha fazla kızışmıştır” diyerek dost ülkelerin de ekonomik operasyonlara maruz kalmasının yadırganmaması gerektiğini ileri sürüyordu. MİT Kontra-terör Dairesi eski Başkanı Mehmet Eymür ise bu duruma ilişkin şu değerlendirmede bulunuyor: “Ekonomik operasyonların hedefi sadece hasım ülkeler değildir. Çoğu zaman dost ülkeler bu tür operasyonlara daha çok maruz kalmaktadır. Amaç dost ülkedeki kontrolü kaybetmemek; mümkünse dost ülkeyi daha bağımlı hale getirmektir. Bu konu maalesef MİT’in en zayıf olduğu konu. MİT’te yurt içi ekonomik istihbarat ile ilgilenen özel bir birim yok. MİT için “ekonomik istihbarat” sadece istihbaratın 7 ana konusundan biri. Gerçekte her şey, hatta doktrinler, ideolojiler bile ekonomi ile bağlantılı. İstihbarat teşkilatı olarak büyük sermaye hareketlerinden, güvenlik açısından önemli “elektrik üretimi”, “telekominikasyon”, “medya kuruluşları”, “banka” gibi önemli kuruluşların tesisinden ve el değiştirmesinden bi—haberseniz, o zaman içinde bulunduğunuz toplumdan kopuk yaşayan bir organizasyon olarak başarılı olmanız mümkün değil.”
       <br/>
       <br/>
       Ekonomik istihbarat yok,
       <br/>
       <br/>
       sanayi casusluğu verelim!
       <br/>
       <br/>
       Endüstri casusluğu, “kanun dışı, gizli, zorlayıcı ve yanıltıcı yöntemlerle özel sektörü veya çalışanlarından birini kullanarak ekonomik istihbarat ele geçirmek” olarak tanımlanıyor. Ekonomik istihbarat faaliyetleri içinde son derece önemli bir yere sahip olan endüstri casusluğuyla ilgili olarak ABD kongresine sunulan bir raporda şu çarpıcı ifadeler yer alıyor: “Fransa’nın ekonomik istihbarat kuruluşu olan “Direction Generale de la Securite Exterieure” (DGSE), Rusya’nın kurduğu SVR’yle hemen hemen aynı amacı gütmektedir. DGSE’nin başlıca icraatları arasında Amerika’ya veya dıştaki çok uluslu yüksek teknoloji merkezlerine casuslar yollamak da vardır. Bu amaçla Fransa hükümeti tarafından oluşturulmuş bir liste— ki listeye Boeing, IBM ve Texas Instruments da dahildir— basına sızmıştır. Fransızlar bu konuda gerçekten agresiftirler. Eski CIA başkanı Richard Helms diyor ki: “Fransızlar bana, ziyaretçi işadamlarının çantalarını aradıkarını gizlice anlattılar.”
       <br/>
       <br/>
       Yine aynı kongre raporuna göre Japonya’nın Batı Avrupa ve Amerika’ya karşı yürüttüğü istihbarat çalışmalarının % 80’i endüstri casusluğuna ve de yüksek teknoloji ve ticari sırlara yönelik. Japonya’nın, ABD’ye yönelik operasyonları içinde en başarılı olanı mikroçip alanında yaşandı. 1970’lerden itibaren piyasayı ele geçirmeyi hedefleyen Japon şirketleri hükümet ile uyumlu bir çalışma gerçekleştirmiş ve ABD piyasasını ele geçirmeyi başarmışlardır.
       <br/>
       <br/>
       Amerikan donanmasında istihbarat uzmanı olarak görev yapan Jonathan Pollard, donanmanın elekronik sistemleriyle ilgili bilgileri İsrail’e sızdırmaktan ömür boyu hapse mahkum oldu. Kongre raporunda bu duruma da değiniliyor ve savunma teknolojilerine yönelik endüstri casusluğunda İsrail’in etkin bir kampanya yürüttüğüne dikkat çekiliyor.
       <br/>
       <br/>
       Sanayi casusluğuna karşı son dönemde ciddi çalışmalar yapılıyor. ‘Hacker’ adı verilen bilgisayar korsanlarını engellemeye çalışan şirketler, bu tür sızmalara karşı da özel güvenlik birimleri ve karşı istihbarat departmanları oluşturarak güvenliklerini sağlamaya çalışıyorlar.
       <br/>
       <br/>
       Ekonomist Şeref Oğuz güvenlik konusunun artık Türkiye’de de konuşulmasının büyük bir gelişmeyi işaret ettiğini belirtiyor. Yakın zamana kadar “önce felaket— sonra tedbir” anlayışıyla hareket eden şirketlerin son dönemde güvenlik konusunda ciddi adımlar atmak zorunda kaldıklarını ifade eden Oğuz, özellikle finans dünyasının bu konuya ciddi olarak eğildiğinin altını çiziyor. %1 civarında seyreden güvenlik yatırımlarının % 10’lara yükselmesinin bu durumun en iyi göstergesi olduğuna işaret eden Şeref Oğuz, bunun sevindirici bir gelişme olduğunu sözlerine ekliyor.
       <br/>
       <br/>
       İş dünyası istihbaratçı alıyor
       <br/>
       <br/>
       Son dönemde büyük ekonomik yatırımların gündeme geldiği Türkiye’de iş dünyası güvenlik konusundaki ihtiyacını emekli MİT, JİTEM ve Emniyet mensuplarıyla karşılıyor. Uzun yıllar bu alanda görev yapan bazı kişilerin bu yüzden görev yaptıkları dönemde özel sektöre fazla yaklaştıkları iddiası ise istihbarat mensuplarını rahatsız ediyor.
       <br/>
       <br/>
       Geçtiğimiz yıl ortaya çıkarılan ‘Telekulak’ hadisesinde olayda aktif rol oynayan bazı üst düzey emniyet mensuplarının ulusal bir medya grubunca ciddi bir şekilde savunulması bir çok kişi tarafından yadırganmıştı. Bu dönemde, ismi geçen Emniyet mensuplarının büyük bir holding patronuna yasaları çiğneyerek bazı önemli bilgiler sağladıkları, bu yüzden holdinge bağlı medya gruplarının bu ekibe bu yüzden destek verdiği iddiaları gündeme gelmişti.
       <br/>
       <br/>
       Yine hayali ihracat olaylarını soruşturmak için oluşturulan TBMM Hayali İhracat Komisyonu araştırmaları sırasında ilginç bir isme ulaşmıştı. Hayali ihracat yapan iş adamlarına banka kredisi verilmesi yönünde talimat veren dönemin DPT Müsteşar Yardımcısı Bülent Öztürkmen’in eski MİT mensubu olduğu ortaya çıkmış ve bu olay basında büyük yankı uyandırmıştı. Yine aynı komisyon raporuna göre başka eski bir MİT mensubu emekli General Mustafa Arda, Kemal Horzum’un ortakları arasında yer alıyordu. Son dönemde yaşanan bir başka illişki MİT—iş dünyası ilişkilerinin yeniden gündeme gelmesine neden oldu. Hakkında çeşitli yolsuzluk dosyaları bulunan işadamı Korkmaz Yiğit’in başdanışmanlığını eski MİT Müsteşarı Teoman Koman’ın yapması iş dünyası ve MİT arasındaki ilişkilerin yeniden sorgulanmasına ve gündeme gelmesine neden oldu. Türk ekonomisinin geneline bakılınca aslında zaten çok açık bir yapıya sahip olduğumuzu söylemek sanırım yanlış bir tespit olmayacaktır. Dev yabancı şirketlerin Türkiye temsilcisi olarak görev yapan holdinglerimizin bu durumda gelişmiş gizli servislerden saklayacakları çok önemli sırları da maalesef olamıyor.
       <br/>
       <br/>
       Devlet politikamız bile yok!
       <br/>
       <br/>
       Türkiye son yıllarda milyar dolarlık ihalelere imza atmaya hazırlanıyor. 22 milyar dolar fiyat biçilen Telekom özelleştirmesi, Türk Silahlı Kuvvetlerinin modernizasyonu kapsamında harcanacak 150 milyar dolar, 2.GSM ihalesinin yanında gündeme gelen diğer özelleştirme faaliyetlerinin yanısıra, Türkmen doğalgazı ve Bakü—Ceyhan petrol hattı gibi uluslararası öneme sahip anlaşmaların gündeme geldiği bu dönemde güvenlik her zamankinden daha çok önem arz ediyor. Ancak bunun için bile eğer bir kahraman bekliyorsak bütün gözler senarist Ömer Lütfi Mete’de olacak; çünkü böyle bir sorunu kimse çözemediğine göre iş yine demek ki Miroğlu’na kalacak...
       <br/>
       <br/>
       ufuksanli@usa.net
       <br/>
       <br/>
       NOT: Yardımları için sayın Enes Akkan beye teşekkür ederiz.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14078), [web.archive.org (arşiv bağlantısı)](http://web.archive.org/web/20050302224749/http://www.aksiyon.com.tr:80/detay.php?id=14078)
