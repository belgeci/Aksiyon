# Yeşil’i sorguladık!

*Ufuk Şanlı Bilinmeyen-tarih*

<div>
 <font>
  <img border="0" height="1" src="/web/20050302224353im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224353im_/http://www.aksiyon.com.tr/resim/299/25.jpg" vspace="5"/>
  </p>
 </font>
 <font class="content">
  “Rahmetli babam çiftçiydi, arazileri filan vardı. Yani durumumuz iyiydi. Babam bana, rahmetli dedemin Rus Harbi’nde vuruluşunu anlatırdı. 8 kurşunla yaralanmış.
 </font>
 <br/>
 <p>
  <font class="content">
   Babam o zaman 8—9 yaşlarındaymış. O zaman doktor yokmuş, kocakarı ilaçlarıyla hayata döndürülmüş. Çektiği acıları öyle anlatırdı. Küçük bir çocuktum, daha okula filan başlamamıştım. Sokakta oynarken aklıma gelirdi, ah şu Ruslar gelse de bir tanesini haklasam! Böyle bir duygu vardı bende. Sonra okula başladım, tarihe merakım oldu, bende bir Rus kîni oluştu. Ondan sonra sağ—sol davası çıktı. Bu ‘sol’ nedir dedik, dediler; “Bunlar Rus” kînim gittikçe attı. Ondan sonra başladık duvarlara yazı yazmaya.”
   <br>
    <br>
     Yukarıdaki satırlar Türkiye’de son dönemde en çok konuşulan isimlerden birine ait. Ve, 3 Kasım 1996 günü Susurluk kazasıyla gün yüzüne çıkmaya başlayan gizli ve derin ilişkiler ağında ismi sürekli zikredilen bir kişi. Güneydoğu’da meydana gelen önemli faili meçhullerden İranlı uyuşturucu kaçakçılarının kaçırılıp infazına, PKK lideri Öcalan’a yönelik suikast girişiminden Susurluk kazasına değin bir dönemin karanlıkta kalmış olaylarının önemli aktörleri arasında boy gösteren Mahmut Yıldırım’dan bahsediyoruz.
     <br>
      <br>
       Tunceli ve Diyarbakır başta olmak üzere Doğu ve Güneydoğu'da yıllarca faaliyet gösteren Yeşil, 1994 yılında bölgede deşifre olması üzerine Ankara’ya geldi. Aynı yıl MİT’e dönen Mehmet Eymür’ün operasyonel faaliyetlerin başında olduğunu duydu ve tanıdığı bir MİT mensubu vasıtası ile Ekim 1994’de Mehmet Eymür’le çalışmaya başladı. 23 Kasım 1996’da tekrar bir yurtdışı göreve yollandı. 28 Kasım 1996’da görevden döndü. 29 Kasım 1996 günü, bu görev ile ilgili raporunu yazdı. 1 Aralık 1996 Pazar günü bu görevle ilgili bir toplantı yapılacaktı, toplantıya gelmedi. Onun üzerine ilgili personel evinden aradı. Bir gece önce evden çıkmış ve halen dönmemişti. Çağrı cihazına gönderilen mesajlara da cevap vermiyordu.
       <br/>
       <br/>
       Susurluk Araştırma Komisyonu’nda Hanefi Avcı’nın Yeşil—Eymür ilişkisini deşifre etmesiyle zor duruma düşen Mehmet Eymür Kanal—7’ye yaptığı açıklamada Yeşil’in öldüğünü ileri sürüyordu. Ancak Emniyet Genel Müdürü Turan Genç’e göre Yeşil hâlâ yaşıyor. Yeşil’in bulunması ve adalet önüne çıkarılması için özel bir tim oluşturduklarını belirten Turan Genç bunun için yoğun çaba harcadıklarının altını çiziyor. Ahmet Demir, Mahmut Yıldırım, Sakallı gibi isimlerle anılan Yeşil’in yakalanması halinde yüzlerce eylemin failinin ortaya çıkacak ve bir dönemin sis perdesinin aralanacak olması Yeşil’in yakalanmasını daha da önemli hâle getiriyor. Derin ilişkiler ağında önemli bir isim olan Yeşil’in akıbetiyle ilgili tartışmalar devam ederken; biz de Türkiye’nin önde gelen isimleri arasında ilginç bir anket yaptık ve Yeşil’in sorgusuna katılma imkanları olsa ilk soracakları sorunun ne olacağını sorduk.
       <br/>
       <br/>
       Yeni Şafak gazetesi yazarı Ahmet Kekeç Eymür’ün açıklamalarına karşın Yeşil’in kesinlikle yaşadığına inanıyor. Yeşil’in devletin bilgisi dahilinde Suriye ve başka ülkelerde gizli yurtdışı operasyonlarına çıktığına değinen Kekeç, Yeşil’e kimlerin yeşil pasaport ve operasyon izni verdiğini merak ediyor.
       <br/>
       <br/>
       Yeşil ismini ilk kez ‘Binbaşı Cem Ersever’in İtirafları’ isimli kitabıyla Türkiye’ye duyuran gazeteci Soner Yalçın’ın Yeşil’e soracağı soru da da Cem Ersever’le ilgili. Bir dönem Diyarbakır’da JİTEM Komutanı olan Cem ERSEVER ile yakınlaşan ve beraber bir çok operasyona giren Yeşil’in 5 Kasım 1993’te Ankara’da Jandarma denetimindeki bir bölgede ölü bulunan Ersever’in katili olduğunu iddia eden Yalçın, aradan yıllar geçmesine rağmen cinayetin aydınlanmamasına dikkat çekiyor. JİTEM’in kurucusu olan Binbaşı Cem Ersever’i neden ve kimlerin izniyle öldürdüğünü Yeşil’e sormak isteyen Yalçın, bu sayede bir dönemin gizli ellerinin ortaya çıkabileceği kanaatinde.
       <br/>
       <br/>
       TBMM Faili Meçhul Cinayetleri Araştırma Komisyonu’nda görev yapan eski milletvekili Sadık Avundukluoğlu Yeşil’in arkasındaki uluslararası güçleri merak ediyor. Yeşil tarzı elemanların ilginç dış bağlantıları olduğunu kaydeden Avundukluoğlu, Mehmet Eymür’ün bir başka gözde ismi ve 1995 yılında ortadan kaybolan Tarık Ümit’in bir dönem Alman Gizli Servisi (BND) adına görev yaptığı iddilarının gündeme geldiğini hatırlatıyor. Avundukluoğlu, arkasında bazı yabancı servislerin yer almasının mümkün olduğu ve Yeşil’in bazı özel işlerde kullanıldığı görüşünde.
       <br/>
       <br/>
       TBMM Susurluk Araştırma Komisyonu Başkanı Milletvekili Mehmet Elkatmış ise Yeşil’in ekonomik ilişkilerinin kesinlikle incelenmesi gerektiğine dikkat çekiyor. Elkatmış, Güneydoğu’da bazı işadamlarının kaçırılması, İranlı uyuşturucu kaçakçıları Asgar Simitko ve Lazım Esmaili’nin kaçırılması gibi ilginç olaylarda da imzası bulunduğu ileri sürülen Yeşil’in elde ettiği ve milyonlarca dolara varan bu paraları kimlerle paylaştığının mutlaka öğrenilmesi gerektiğine dikkat çekiyor. Bu sayede Susurluk’un ekonomik boyutunun daha iyi anlaşılacağını düşünüyor.
       <br/>
       <br/>
       Kontr—gerilla konusunda uzman olan Emekli Kurmay Yarbay Talat Turhan ise Yeşil’in isminin neden “Yeşil” olduğunun sorulmasının olayların başlangıcı için önemli bir gelişme olacağı kanaatinde. Güneydoğu’da meydana gelen birçok faili meçhul cinayetin Mahmut Yıldırım imzası taşıdığını belirten Talat Turhan, Yeşil’in asker ve sivil uzantılı derin yapı içinde bir tuğla olduğunun unutulmaması gerektiğini, ama buradaki mücadelenin esasen uyuşturucu parası üzerinde olduğunu kaydediyor.
       <br/>
       <br/>
       “Hasta olduğumu biliyorum”
       <br/>
       <br/>
       “Bazen ben hasta olduğumu kabul ediyorum, psikolojikman hasta... Çünkü, “yahu biz falan yere gidip yemek yemedik mi?” diye sorulunca “bilmiyorum” dersem inanmıyorlar. Ama ben hatırlamıyorum, zira bir şeye kilitlenince kafamda sadece o olay var, nereye gitmişim, nerde yemişim, nerde yatmışım, vallahi billahi hiç onları hatırlamam. O durum dışında ne varsa hepsi hafızada kayıtlıdır, detaylı, böyle en ince detayına kadar.”
       <br/>
       <br/>
       Yeşil’in bu sözleri bize bir başka güncel ismi çağrıştırıyor; “Deli Yürek” dizisinde sakallı, psikopat ve hafif manyak bir tip olan Turgay Atacan (Ali Sürmeli canlandırıyor). Dizideki tiplemelerin gerçek hayatta benzerlerinin olduğunu kabul eden dizinin senaryo yazarı Ömer Lütfi Mete’nin Yeşil’e sormak istediği soru “ulvî” göreviyle alakalı. Hangi âli görevliler tarafından böylesi bir insanın işe sürüldüğünü soran Mete, Yeşil’in Türkiye’deki derin ilişkiler halkasında bir kukla olduğunu ve esas kuklacıların bu sayede neler yaptığının ortaya çıkması gerektiğini sözlerine ekliyor.
       <br/>
       <br/>
       Herkesin Yeşil kod adlı Mahmut Yıldırım’a soracağı bir soru var elbette. Mesela ben olsam Yeşil’e kimliklerinin Mehmet Eymür’de ne aradığını sorardım. Devlet adına özel operasyonlar düzenleyen ve yakalanması halinde devletin kendisini tanımayacağını kabul ederek vazife alan Yeşil yoksa çok uzun bir göreve mi gönderilmişti, hem de bir daha geri dönmemesi istenen bir göreve?
       <br/>
       <br/>
       ufuksanli@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14056), [web.archive.org (arşiv bağlantısı)](http://web.archive.org/web/20050302224353/http://www.aksiyon.com.tr:80/detay.php?id=14056)
