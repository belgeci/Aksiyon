# Küçük şirketler seçime endekslendi

*Ufuk Şanlı 2007.04.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Birçok şirketin yaklaşan seçimler sebebiyle “bekle-gör” politikası izlemeye başlaması, piyasada ciddi durgunluğa yol açıyor. Zorlanan şirketler banka kredilerine yöneliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211174636im_/http://www.aksiyon.com.tr/resim/643/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yaklaşan cumhurbaşkanlığı seçimi öncesi borsada ve döviz piyasalarında bahar havası yaşanırken iç piyasada durgunluk rüzgârları esiyor. Seçimler nedeniyle birçok şirketin “izle-gör” tavrı sergilemesi vadelerin uzamasına ve protesto edilen senetlerin artmasına neden oluyor. Bu durum somut olarak ilk kez Bursa Ticaret ve Sanayi Odası tarafından gerçekleştirilen ‘İç Piyasa Anketi’nde ortaya çıktı. Ankete katılanlara yöneltilen “Reel sektörün içinde bulunduğu en önemli sıkıntı hangisidir?” sorusuna üyelerin yüzde 64,63’ünün “nakit sıkıntısı ve ödemelerde yaşanan sorunlar” cevabını vermesi durumun ciddiyetini ortaya koyuyor.
   <br>
    <br>
     Üyelerin dile getirdiği bu önemli sıkıntı Türkiye Cumhuriyet Merkez Bankası (TCMB) verilerine de yansımış durumda. Buna göre protestolu senet sayısı, ocak ayında 118 bin 823, şubat ayında da 115 bin 544 adet olarak gerçekleşti. Protesto olan senetlerin sayısı bir önceki yılın ocak-şubat dönemine göre yüzde 25 artarken ödenmeyen senetlerin toplam tutarı 855 milyon YTL’ye (615 milyon dolara) ulaştı. 2006 yılının tamamında protesto edilen senetlerin toplamının 4,054 milyar YTL (2 milyar 919 milyon dolar) olduğu düşünüldüğünde senenin ilk iki ayında ortaya çıkan bu tablo yılın geri kalan ayları için de endişe uyandırıyor. Aynı sıkıntılı durum karşılıksız çeklerde de kendini gösteriyor. TCMB istatistiklerine göre, ocak ayında 99 bin 875 adet olan karşılıksız çek sayısı şubat sonu itibarıyla 101 bin 564 adede ulaştı.
     <br/>
     <br/>
     Borsanın 43 bin puanda seyrettiği ve İMKB’deki yabancı payının Borsa tarihinin en yüksek oranına (yüzde 70) ulaştığı bir ortamda böylesi bir durgunluk sadece büyük şirketlerin aldığı pozisyonla izah edilebilir mi? Samsun Ticaret Odası Başkanı Adnan Sakoğlu bu soruya “evet” cevabını verirken iç piyasada cumhurbaşkanlığı seçimi ve genel seçimlerden kaynaklanan gergin bir bekleyişin hâkim olduğunu, bu durumun da tüketici ve üreticileri dikkatli davranmaya sevk ettiğini söylüyor. Sakoğlu “Ticaretle uğraşan insanlar bir kriz yaşanır endişesiyle dikkatli davranıyor. Ödemeler hep haziran ayına ertelenince iç piyasada durgunluk yaşanması da kaçınılmaz oluyor.” derken şirketlerin izlediği bu ihtiyatlı tavrın tüketicileri de etkilediğine dikkat çekiyor: “Holdingler ve büyük işletmelerin bu dikkati tüketicilere de yansıyor. İnsanlar ister istemez tedirgin oluyor ve bir şey alacağı zaman iki kere düşünüyor. Mesela konut satışlarına bakın, bıçak gibi kesildi. Neden? Çünkü insanlar borçlanmak için doğru zaman olup olmadığını düşünüyor, üç kuruşum var onu da heba etmeyeyim diyor.”
     <br/>
     <br/>
     Sakoğlu’nun dikkat çektiği bir diğer önemli husus da tüketicilerin borç yükündeki artış. Kredi faizlerindeki düşüşle birlikte önce otomotiv ardından da gayrimenkul kredilerinde büyük bir patlama yaşandığını hatırlatarak, “Bu borç sarmalı tüketicilerin alım güçlerini azalttı. İnsanlar bu borçları ödeyebilmek için tasarrufa yönelince de doğal olarak nakit akışı durdu.” diyor.
     <br/>
     <br/>
     İzmir Ticaret Odası Başkanı Ekrem Demirtaş’a göre yaşanan bu anormal durgunluğun temelinde psikolojik faktörler bulunuyor. Yabancı yatırımcıların borsa paylarının zirveye ulaştığı bir ortamda yerli firmaların sıkıntıdan bahsetmesinin “güven duygusuyla” alakalı bir tavır olduğunu vurgulayan Demirtaş, “Yabancılar Türkiye’ye ve bu ülkenin geleceğine güvendikleri için yüklü miktarda hisse senedi, devlet tahvili alıyor. Bizim yatırımcımızda aynı güven olmadığı için herkes bir şey yapmadan gelişmeleri izliyor.” değerlendirmesinde bulunuyor. Demirtaş iç piyasadaki esas sıkıntının enflasyonsuz ortamda ticaret yapmaktan kaynaklanan zorluklar olduğunu vurguluyor.
     <br/>
     <br/>
     Demirtaş’a göre, vade uzunluğu yüksek enflasyon nedeniyle kâr sağlıyordu. Şimdi tam tersi bir durum söz konusu. Buna bir de reel faizlerin yüksekliği eklendiğinde nakit yönetimi giderek zorlaşıyor: “Tüm bunlardan ötürü şirketler kendilerince riskli gördükleri dönemlerde beklemeye geçiyor. ‘Seçim ne olacak? Kur ne olacak?’ endişesi yüzünden kimisi dövizde kimisi de faizde kalmayı tercih ediyor. Bu da iç piyasada durgunluğa neden oluyor.” Şirketlerin nakit akışını gösteren vadesiz ticari mevduatların yılbaşından bu yana yüzde 16 daraldığını kaydeden İzmir Ticaret Odası Başkanı Ekrem Demirtaş, 2006 yılı sonunda 2 milyar 273 milyon YTL olan ticari kuruluşlara ait mevduatın mart ayı başı itibariyle 1 milyar 912 bin YTL’ye gerilediğini hatırlatıyor.
     <br/>
     <br/>
     Gaziantep Ticaret Odası Başkanı Mehmet Aslan ise, vadelerin ortalama 150 güne kadar çıktığını açıklarken durgunluğun sadece politik nedenlerden kaynaklanmadığını belirtiyor. AK Parti hükümeti ve TCMB tarafından uygulanan para politikasının iç piyasada daralmaya neden olduğunu söyleyen başkan Aslan, sorunun çözümü için yeni düzenlemelere ihtiyaç olduğunu dile getiriyor: “Hükümet ve Merkez Bankası’nın uyguladığı ekonomi ve para politikaları ithalatçı ve ihracatçılara avantaj sağlarken iç piyasayı göz ardı ediyor. Ödenmeyen çekler ve protestolu senetlerin sayısında ciddi bir artış var. Çünkü insanlar işlerini yürütemiyor. Bunun çözülmesi için iç pazardaki daralmayı önleyecek yeni bir ekonomi politikası oluşturulması gerekiyor.”
     <br/>
     <br/>
     ‘İŞLETMELER YÜKSEK FAİZE MAHKÛM’
     <br/>
     <br/>
     Kayseri Ticaret Odası Başkanı Hasan Ali Kilci de, piyasadaki durgunluğun temelinde sadece seçim psikolojisinin yatmadığını düşünenlerden. Türkiye’nin sanayi şehirlerinden Kayseri’de bile ticari hayatın durma noktasına geldiğini söyleyen Başkan Kilci, bu durumun müsebbibi olarak uygulanan ekonomi politikalarını gösteriyor. Küçük ve orta ölçekli işletmelerin ödemelerinde ciddi sıkıntılar yaşandığına dikkat çeken Kilci, bu durumun şirketleri yüksek faizli banka kredilerine mahkûm ettiğini dile getiriyor. “Çek ve senetlerin vadesinin 150 güne kadar uzaması şirketlerin dengesini bozuyor. Alacağını tahsil edemeyen işletmeler ayakta kalabilmek için mecburen banka kredilerine yöneliyor.” diyen Kilci, geçen yıldan bu yana KOBİ kredilerinde yüzde 70’lik bir artış yaşandığının altını çiziyor.
     <br/>
     <br/>
     Yaklaşan genel seçimler öncesinde piyasaya para pompalamak isteyen ancak IMF engeline takılan hükümetin bu sorunu nasıl çözeceği, IMF’nin istekleri ile durgunluktan yakınan vatandaşın talepleri arasında ne ölçüde denge kurabileceği merak ediliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27085), [web.archive.org (arşiv bağlantısı)](http://web.archive.org/web/20071211174636/http://www.aksiyon.com.tr/detay.php?id=27085)
