# Rota internet başka yolu yok

*Ufuk Şanlı 1999.09.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ortaya çıkması ile bireysel bilgisayar sayısında patlama yaşatan internet, bankaların hizmet anlayışını da etkiledi.
  </font>
 </div>
 <div id="newsText">
  <font class="detail-text">
   İnternetin gittikçe yaygınlaşması, ülkeler ve şehirler arasındaki engelleri sadece bir tuş uzaklığına indirmesi, bankaların da rotalarını internete çevirmelerine neden oldu.
   <br/>
   <br/>
   Dünya genelindeki eğilimleri de göz önünde bulunduran bankacılar çok sayıda insanın çalıştığı ve fazla verimli olmayan şubecilik anlayışının yerini daha etkin ve daha az personelin çalıştığı bankacılık anlayışına terketmesi karşısında bir bakıma internet bankacılığına geçmek zorunda kaldılar. Ayrıca bir işlemin maliyetinin normal şubelerde 1.85 dolar civarındayken, internette 0.8 sente düşmesi de bankacılar için sanal ortamı daha cazip kılıyor.
   <br/>
   <br/>
   Bunun yanında sanal şubelerin 24 saat hizmet verebilmeleri, gereksiz formalitenin aradan çıkarılması ve yapılan bir çok işlemin ücretsiz olması internet bankacılığını müşteriler için de cazip hâle getiriyor.
   <br/>
   <br/>
   Bu kadar avantaj içeren internet bankacılığına geçen bankaların sayısı oldukça düşük. Teknolojinin bu nimetinden bankaların yeterince faydalanmasını engelleyen en önemli faktörler yeterli müşteri sayısının olmaması ve teknik altyapının maliyeti. Bu yüzden mevcut 80 banka ve finans kurumundan sadece 7 tanesi; Akbank, Osmanlı Bankası Esbank, Denizbank, Garanti Bankası, Pamukbank ve İşbankası aktif siteleriyle müşterilerine hizmet veriyor. Ekonominin farklı kulvarında yeralan finans kurumları ise henüz yeterli müşterileri olmadığı gerekçesiyle hâli hazırda sanal bankacılığa geçmeyi düşünmüyorlar.
   <br/>
   <br/>
   Bir alışsak..
   <br/>
   <br/>
   Ancak mevcut sitelere ve reklamlara karşın insanımızın büyük çoğunluğu hâlâ bu hizmetten bîhaber durumda. Banka yöneticileri müşterilerinin bir çoğunun, bankalarının verdiği bu hizmetten haberdar olmamasını, ülkemizde internetin yeterince yaygın olmamasına ve eğitim düzeyine bağlarken Denizbank İnternet Şubesi Müdürü Hakkı Yıldırmaz bunun bir alışkanlık meselesi olduğunu söylüyor. "1980'lerin sonunda ATM makinaları ve bankamatik kartlarını da kimse bilmiyordu ancak bugün herkesin en azından bir bankamatik kartı var' diyen Hakkı Yıldırmaz internet bankacılığının çok kısa zamanda daha da yaygınlaşacağını iddia ediyor.
   <br/>
   <br/>
   Yapılan araştırma sonuçları internet bankacılığı hizmetinden yararlanan müşterilerin genelde yüksek gelir ve eğitim düzeyine mensup insanlar olduğunu gösteriyor. Bu da banka yöneticilerinin sözlerini teyit ediyor. Özel bir şirkette yönetici asistanı olarak çalışan Tolga Yavuz internet bankacılığın henüz yeni olmasına karşın birçok işlemin ücretsiz olması (Havale, EFT, otomatik ödeme) sebebiyle önemli avantajlar sağladığını söylüyor. Yine uluslararası bir şirketin Türkiye yöneticisi olan Tülay Ece de, sıra bekleme, form doldurma gibi vakit israfına neden olan gereksiz formalitelerin olmadığına ve 24 saat hizmet veren internet şubelerinin vakti kısıtlı insanlar için önemli bir avantaj olduğuna dikkat çekiyor. Bunların yanında kredi kartı işlemleri, döviz alımı ve satımı, çeksenet bilgileri ve sürekli yenilenen sayfalarından en son piyasa işlemlerini takip edebilme imkanı sağlamasından dolayı internet bankacılığı her geçen gün daha da popüler hale geliyor. Mevcut 500 bin internet kullanıcısından yaklaşık 100 bininin internet bankacılığından faydalanması da bunun bir göstergesi olsa gerek.
   <br/>
   <br/>
   Hacker'lar ne olacak?
   <br/>
   <br/>
   Peki 100 bin insanın kullandığı ve geleceğin bankacılığı olarak adlandırılan internet bankacılığı yeterince güvenli mi? "Hacker" adı verilen bilgisayar korsanlarına karşı ne gibi önlemler alınıyor? Bu soruları banka yöneticilerine sorduğumuzda oldukça ilginç yanıtlar aldık. Bugüne kadar defalarca hacker'ların saldırısına maruz kaldıklarını ifade eden Garanti Bankası Elektronik Ticaret Yöneticisi Sedef Işıksel, ancak her seferinde saldırıların başarısızlıkla sonuçlandığını söylüyor. Bunun dışında web sitelerinin periyodik olarak yabancı güvenlik kuruluşlarınca denetlendiğini belirten Işıkel, firewall denilen güvenlik duvarlarını da takviye ettiklerini sözlerine ekliyor.
   <br/>
   <br/>
   Osmanlı Bankası Alternatif Dağıtım Koordinatörü Yakup Doğan ise hacker'lara karşı sürekli kilit ve sistem geliştirdiklerini ancak mutlaka her kilidi açan bir anahtarın bulunduğunun ve şu an için hiç bir sistemin mükemmel olmadığının altını çiziyor. Bununla birlikte bankacılığın bir güven işi olduğunu ve bu yüzden banka olarak bu konuda son derece hassas olduklarını sözlerine ekliyor.
   <br/>
   <br/>
   Teknolojinin sınavı
   <br/>
   <br/>
   "İnternet bankacılığı şubesiz bankacılığın başlangıcı mı?" şeklindeki fütüristçe sorumuza Esbank Elektronik Bankacılık uzmanı Hasan Özyapıcı 'imkansız' cevabını veriyor. Özyapıcı, işlem hacimlerinin büyük bir kısmının sanal ortamda gerçekleşmesine rağmen yine de tamamen insansız veya şubesiz bankacılığın olamayacağını belirterek "İnsanlar paralarını bilgisayarlara değil sonuçta görebildikleri, şubesinde oturabildikleri insanlara emanet etmek istiyorlar. Bu bir kültür meselesidir" diyor.
   <br/>
   <br/>
   Öyle veya böyle insanlar teknolojiye kayıtsız kalamıyorlar ve büyük bir güvenle yeniliklerden faydalanıyorlar. Güven ve para üzerine kurulan bankacılık da, internet bankacılığıyla yeni bir boyut kazandı. Ancak internet bankacılığı, teknolojiye karşı duyulan bu güvenin artması veya azalmasında önemli bir sınav olacak gibi gözüküyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5380-rota-internet-baska-yolu-yok.html), [web.archive.org (arşiv bağlantısı)](http://web.archive.org/web/20140717224244/http://www.aksiyon.com.tr:80/aksiyon/haber-5380-rota-internet-baska-yolu-yok.html)
