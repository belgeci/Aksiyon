# Patron tatile çıkarsa!..

*Ufuk Şanlı Bilinmeyen-tarih*

<div>
 <font>
  <img border="0" height="1" src="/web/20050302230205im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302230205im_/http://www.aksiyon.com.tr/resim/297/51.jpg" vspace="5"/>
  </p>
 </font>
 <font class="content">
  Yaz mevsimi denince insanların aklına gelen ilk kavram kesinlikle tatil oluyor. Binlerce insan yaz mevsiminin gelmesiyle birlikte iş yaşamının getirdiği stres ve büyük şehrin karmaşasından kurtulmanın yollarını düşünmeye başlıyor.
 </font>
 <br/>
 <p>
  <font class="content">
   Deniz kenarlarından lüks otellere, tatil köylerinden doğa turlarına kadar bir çok alternatif sunulan insanlar bu nimetten yararlanmak için adeta bütün yıl boyunca gün sayıyorlar. Tatil kelimesi insanlar için çoğu zaman büyük bir rahatlama ve yeniden hayat bulma kavramını ifade ediyor. Ancak olayı bu boyutuyla algılamayanlar var elbette. Kurumlarında binlerce kişiye iş imkanı sağlayan, teknolojik ve ekonomik gelişmeleri günü gününe takip etmek zorunda olan patronlardan bahsediyoruz. Yıllar boyunca yoğun emek ve sermaye çabalarıyla kurdukları ve çoğu zaman eşleri ve çocuklarından daha çok vakit ayırdıkları işlerinden kısa bir süre için de olsa ayrılmak onlara bir kabus gibi geliyor. Çoğu insan için hayatın vazgeçilmez fenomenlerinden birisi olan tatil bazıları için ise tam bir sendrom.
   <br>
    <br>
     Tatil kavramı iş yaşamının zorluğundan fiziksel ve zihinsel olarak kurtulmayı çağrıştırıyor. İster bedenle, ister zihinle çalışın sonuç olarak insanoğlunun bir dayanma kapasitesi var ve bunun sonuna gelindiği zaman yeniden hayat bulmanın daha doğrusu şarz olmanın yolu iyi bir tail yapmaktan geçiyor. Bilimsel çalışmalarla da ispatlanan bu gerçeğe karşın Türkiye’de yöneticilerin tatil yapması oldukça yeni bir gelişme.
     <br>
      <br>
       ‘Ben tatil yapamam ki!’
       <br/>
       <br/>
       Büyük zorluklarla kurdukları şirketlerini kimseye emanet edemeyen işverenler uzun yıllar boyunca uzun süreli tatil yapamadılar. Personellerinin yıllık izin kullanmasını uzun bir süre gıptayla izleyen işadamları sıcak yaz günlerini uzun bir süre sıkıcı ofislerinde geçirmek zorunda kaldılar. Ancak köprülerin altından çok sular aktı ve hiç bir şeyin aynı kalmadığı dünyamızda iş dünyasında da önemli gelişmeler yaşandı. Yaşanan bu önemli gelişme sayesinde bugün dev holdinglerin başında bulunan işadamlarının çoğu rahatlıkla ve gönüllerince tatil yapabiliyorlar. İş dünyasının ‘big boss’ları bile artık çeşitli tatil beldelerinde binlerce insanın sorumluluğunu taşımalarına rağmen rahatlıkla boy gösterip, eğlenebiliyorlar. İşadamlarında bu güvenin nedenini ise işadamı İshak Alaton şöyle açıklıyor: “Benim bütün hayatım tatil, çünkü ben şirket değerlerini özümsemiş başarılı bir yönetim ordusuna sahibim. Üstelik bir patronun ne kadar az işin içinde olursa o şirketin o kadar başarılı olacağına dair bir inancım var. Bu yüzden benim bütün hayatım tatil olarak geçiyor desem her halde abartmamış olurum. Tatillerin en büyük avantajı genç yöneticilere yetki devri imkanına olanak tanıması, aksi takdirde geleceğin yöneticlerini nasıl yetiştireceğiz ve onlara nasıl güveneceğiz? Üstelik başarılı insan kaynakları yönetimi sayesinde artık Türkiye’de özel sektörde gerçekten çok başarılı yöneticiler yetişiyor ve onların sağladığı güveni profesyonel düşünen hiç bir yönetici reddetmemelidir”
       <br/>
       <br/>
       Profesyonellere güvenmek profesyonelliktir!
       <br/>
       <br/>
       Profesyonel düşünme bilincinin ülkemizde yavaş da olsa gelişmeye başlaması tepe yönetimlere büyük avantajlar sağlıyor. Yetki devri sayesinde üzerlerindeki sorumlulukları profesyonel yöneticilere dağıtan tepe yöneticileri bu sayede sadece stratejik kararlardan sorumlu oluyorlar. Uzmanlaşma sayesinde yetki alanını daraltmadan, etki alanını genişleten profesyonel yöneticiler bu sayede şirket içi kararlar ve örgütsel sorunların çözümlenmesiyle vakit kaybetmiyorlar.
       <br/>
       <br/>
       Ancak bu durumun ülkemizdeki çoğu yönetici için hâlâ bir ütopya olması oldukça dikkat çekici. Ekonomist Şeref Oğuz yetki devrinin günümüz Türk yöneticileri için hâlâ büyük bir kabus olduğunu ifade ediyor. Yetki devri kavramının bile bir çok yöneticiyi çileden çıkardığını ifade eden Oğuz, yöneticilerin şirketleriyle kendilerini bütünleştirmesinin doğru ve rasyonel bir davranış olmadığının altını çiziyor. Balins Jeans’in sahibi Veysi Balin şirkettinden ayrılamayan yöneticilerden. Uzun çabalar sonucu bugünkü konumuna getirdiği şirketini kimseye emanet edemediğini belirten Veysi Balin, hâlâ iğneden ipliğe herşey ile ilgilendiğini, bununsa çoğu zaman kendisini de rahatsız ettiğini ancak bu konuda hâlâ adım atamadığını anlatıyor.
       <br/>
       <br/>
       Modern yöneticiler için bir ihtiyaç
       <br/>
       <br/>
       İnsan kaynakları ve yönetim uzmanı Melih Arat ‘tatil fenomeni’nin iki farklı yönetici tipini ortaya koyması bakımından son derece güzel bir örnek olduğuna dikkat çekiyor. Melih Arat tatilin, bazı yöneticiler için bir sendrom buna karşın modern yöneticilerin içinse artık bir ihtiyaç haline geldiğini belirtiyor. “Bir tarafta güvensiz, mutsuz ve huzursuz yönetici tipi var. Bu tarz yöneticiler için yaz mevsimi tam bir kâbus haline gelirken, modern yönetici için tatil yeni yöneticilere kendilerini gösterme olanağı sağlayan bir ortam oluşturulması ve kısa süreli de olsa stresten arınma yolu olarak algılanıyor” diyerek profesyonel yönetimlerin olduğu yerde tatilin bir hak olarak algılandığına dikkat çekiyor.
       <br/>
       <br/>
       Tatile çıkacak yöneticilerin en büyük endişesi ‘ben yokken şirketi kim bilir nasıl yönetecekler?’ ya da ‘ben yokken önemli bir durum ortaya çıkarsa durumu idare edebilirler mi?’ endişesi. Bu yüzden uzun yıllar boyunca şirket yöneticileri tatillerini kısa aralıklarla ya da bölük pörçük kullanmak zorunda kaldı. Beykent Üniversitesi İ.İ.B.F. Dekanı Prof. Dr. Ömer Dinçer bu durumu şöyle değerlendiriyor: “Türkiye’deki yöneticilere baktığımızda iki tür yönetim felsefesinin egemen olduğunu görüyoruz. Birincisi, geleneksel, otoriter felsefe. İkincisi demokratik ve açılımcı yönetim felsefesi. Otoriter felsefeye sahip bir yönetici için fiziksel olarak bir tatil imkanı olsa da zihni yine hep işle meşguldür. Yanında mutlaka cep telefonu veya benzeri iletişim araçları vardır ve bu sayede sürekli şirketini kontrol etmeye çalışır. İkinci yönetici tipine mensup olanlar ise stratejik örgüt kararları dışında bütün yetkilerini başarılı profesyonellere devretmiştir. Bu yüzden rahatça tatil yapar ve işlerin kendisi olmadan da başarıyla yürüyeceğini bilir. Klasik yönetici bütün sorunları kendisi çözmeye çalışır. Bunun için sabahın erken saatlerinde işe gelir ve çoğu zaman geç saatlere kadar çalışır. Şirkete kendi perspektiflerini vermeye çalışır ve şirketle ilgili tüm kararlara imza atmak ister. Bu yöneticilerin vekilleri de çoğu zaman emanetçi konumundadır. Çünkü patron onlara güvenmez bu yüzden değil stratejik en basit olayda bile kendisine danışılmasını ister. Patronla gün içinde sürekli iletişim kurulması ve durumun patrona bildirilmesi bir zorunluluktur; vekil yöneticinin sorumluluk etkisi yoktur. Modern yöneticiler yenilik ve demokratik açılımlara izin verirler. Bu tür yöneticilerin vekilleri son derece başarılı olur çünkü bu yöneticinin verdiği yetkileri iyi kullandığı zaman sonuçta daha da yükselme şansı olduğunu bilir. Fırsat etkisi ve sorumluluk etkileri son derece yeterlidir ve bu kendilerine güven duymalarını sağlar. Sorumluluk ve yetki devri yönetici adaylarının yetişmesi için son derece önemli bir tecrübedir ve geleceğe yönelik önemli bir yatırımdır.”
       <br/>
       <br/>
       Gözleri arkada kalmıyor
       <br/>
       <br/>
       İstanbul Ticaret Odası Başkanı Mehmet Yıldırım ise yöneticilerin gözlerinin artık arkalarında kalmasının mümkün olmadığını ileri sürüyor. Mehmet Yıldırım’a göre artık Türkiye insan kaynakları sorununu aştığı için patronlar gönüllerince tatil yapabiliyor: “Türkiye’de yöneticilerin bu kadar rahat olmasının bir diğer nedeni de profesyonel yönetici sayısının artık yeterli düzeye ulaşması. Pazar günü yayınlanan insan kaynakları eklerine bir göz atmanız size bu durum hakkında yeterli bilgi verebilir. Bence Türkiye artık başarılı yöneticilerin yetiştiği ve bir çok alanda rekabet edebilecek insanların sayısının gün be gün arttığı bir ülkedir.”
       <br/>
       <br/>
       Tatil sözcüğü bile insanları dinlendirmeye yeter çoğu zaman. Gözlerinizi kapayıp, kendinizi palmiyelerle süslü bir deniz kenarında uzanırken, ya da uçsuz bucaksız ormanlarla kaplı dağlarda yürürken veya bir göl kıyısında sevdiğinizle dolaşırken düşleyebilirsiniz ama binlerce kişiyi tatile gönderip siz tatilinizi hâlâ holding binasının üzerinde güneşlenerek yapıyorsanız sanırım sizin gerçekten iyi bir tatile ihtiyacınız var!
       <br/>
       <br/>
       ufuksanli@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14097), [web.archive.org (arşiv bağlantısı)](http://web.archive.org/web/20050302230205/http://www.aksiyon.com.tr:80/detay.php?id=14097)
