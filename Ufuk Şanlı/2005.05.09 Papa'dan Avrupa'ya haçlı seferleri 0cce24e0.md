# Papa’dan Avrupa’ya haçlı seferleri

*Ufuk Şanlı 2005.05.09*

<div bgcolor="#FFFEF6">
 <font>
  <img border="0" height="1" src="/web/20051217074451im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051217074451im_/http://www.aksiyon.com.tr/resim/544/48.jpg" vspace="5"/>
  </p>
 </font>
 <font class="content">
  Vatikan uzmanı Doç. Dr. Ali Murat Yel, Katolik dünyasının yeni ruhani lideri 16. Benedict’in yeni bir Haçlı Seferi başlatmaya hazırlandığını öne sürüyor. Yeni seferin amacının Avrupa’yı yeniden Hıristiyanlaştırmak olduğunu belirterek, “Bu yeni dönemde Vatikan’ın Avrupa’da silahlı olmayan yeni bir fetih süreci başlatacağını söyleyebiliriz.” diyor.
 </font>
 <p>
  <font class="content">
   Bir milyardan fazla insanı yakından ilgilendiren, “Katolik dünyasının yeni ruhani lideri kim olacak?” sorusu geçtiğimiz ay Alman kardinal Joseph Ratzinger’ın papa seçilmesiyle cevap buldu. Yeni papanın selefi Papa II. John Paul’e nazaran daha sert bir görünüm çizmesi bazı çevrelerin “Vatikan da şahinleşti” yorumlarına sebep oldu. Kardinalliği döneminde Türkiye’nin Avrupa Birliği üyeliğine de karşı çıkan yeni papa ile Vatikan’ın nasıl bir strateji takip edeceğini Fatih Üniversitesi Sosyoloji Bölümü Öğretim Üyesi Doç. Dr. Ali Murat Yel’e sorduk.
   <br>
    <br>
     -Kardinal Joseph Ratzinger, adı iyi bilinen ancak papa olması beklenmeyen bir isimdi. Bu şaşırtıcı bir gelişme değil mi?
     <br/>
     <br/>
     Papalık seçimleri öncesinde bahis sitelerinde “Yeni papa kim olur?” sorusuna verilen cevapların çoğu Ratzinger üzerinde yoğunlaşıyordu. Ancak bugüne kadar Vatikan’ın başına genelde ismi çok bilinenlerin seçilmediği için Ratzinger’ın seçimleri kazanması mümkün görünmüyordu. ‘Conclave’ adı verilen papalık seçimleri dış dünyaya kapalı olduğu ve seçimlerde yaşananların anlatılması yasaklandığı için içeride neler olduğunu kimse bilmiyor. Sonunda genel temayüllere göre beklenmeyen bir ismin, Alman kardinal Ratzinger’ın kazandığı ilân edilince herkes şaşırdı. Yeni papa ile ilgili söylenecek ilk şey şudur: Kardinal Joseph Retzinger çok iyi bir ilahiyatçıdır, kaliteli bir din adamıdır ve eserlerinde Katolizmin temel görüşlerini güçlü bir şekilde vurgular. Kardinal iken söylediklerinden daha sonra taviz verecek yani bilinen anlamda politika yapacak bir din adamı değildir.
     <br/>
     <br/>
     -Ratzinger papa seçildikten sonra “16. Benedict” ismini aldı. Bundan önceki papaların da hemen ikinci bir isim aldıklarını görüyoruz. Bunun anlamı nedir?
     <br/>
     <br/>
     Papalık koltuğuna oturanların ikinci bir isim alarak bu unvanla anılması Hz. İsa’ya dayandırılır. Hz. İsa da havarilerinden Simon’a; “Sen Petrus’sun ve kilisemi senin üzerine kuracağım.” şeklinde hitap ettiği söylenir. Petrus bugünkü dilde ‘Peter’ olarak bilinir ve “kayalık” anlamına gelmektedir. Yani Hz. İsa bu şekilde kilisesini sağlam temeller üzerine kuracağına işaret etmiştir. Papalık teşekkül ettikten sonra bütün papalar ikinci isimlerini havarilerden ya da tarihteki büyük Katolik azizlerden almaya başladı. Yeni papanın doğum günü  16 Nisan 1927. Katolik adetlerine göre doğan çocuklara o gün Katolik takviminde yer alan azizlerden birisinin ismi verilir. Papanın ilk adı olan “Joseph” bu şekilde verilmiş. Şimdi ismini aldığı Saint Benedict’in uzun adı; Saint Benedict Joseph Labre olduğu için de Benedict ismini almış olabilir.
     <br/>
     <br/>
     -Acaba 15. Benedict ile kendisi arasında bir bağ olduğunu düşündüğü için bu adı tercih etmiş olabilir mi?
     <br/>
     <br/>
     Selefi 15. Benedict 1915-22 yılları arasında görev yaptı ve bu sürede Avrupa’yı büyük bir yıkıma sürükleyen Birinci Dünya Savaşı’nın sona ermesi için çok ciddi bir diplomatik çaba gösterdi. O dönemde İtilaf Devletleri de, İttifak Devletleri de kendilerinin haklı olduğunu söylemesi için papaya baskı yapıyordu. Zor bir dönemde görev yapan papa her şeye rağmen tüm çatışmaların sona ermesi ve bölünmüş Hıristiyan dünyasının tekrar birleşmesi için gayret etmiştir. 16. Benedict selefinin misyonu ve rolüne de atıfta bulunuyor olabilir.
     <br/>
     <br/>
     -Papanın bu ismi tercih etmesinin sebebi, Hıristiyan dünyasının şu anda içinde bulunduğu sıkıntılı durum yani sekülerizm ve liberalizm karşısında alınan mağlubiyetler olabilir mi?
     <br/>
     <br/>
     Ratzinger’in hayatına baktığımızda her zaman tutucu ama kararlı bir karakteri olduğunu görürüz. 1962-65 yılları arasında toplanan II. Vatikan Konsilin’de papalığın dünya sistemi içindeki yeni rolü ve burada nasıl bir siyaset izleneceği tartışıldı. Son derece önemli bu toplantıda Ratzinger liberal düşüncelerini bırakarak, tutucu bir çizgi izlenmesi gerektiğini düşünmeye başladı. O dönemde 1968 öğrenci olayları ile yükselişe geçen komünizm ve sınır tanımayan özgürlükçülük onu, bir bakıma buna zorluyor. Bugünkü Avrupa’da kiliseye giden insan sayısının giderek azaldığı açıkça görülüyor. Cemaat kaybına uğrayan Vatikan’ın mâli ve siyasi gücüne karşın insan kaynakları açısından zayıf düştüğünü göz önünde bulundurursak Ratzinger’ın Avrupa’yı yeniden Hıristiyanlık şemsiyesi altında birleştirmek ve kilisenin kaybettiği toprakları yeniden fethetmek istediğini düşünebiliriz. Avrupa bugün giderek modernleşiyor ve sekülerleşiyor. ABD ise bir taraftan dindarlaşıyor bir taraftan da modernleşiyor. Papanın bu tarihi perspektiften ele aldığımızda “cuk” diye oturan bir isim seçtiğini görüyoruz.
     <br/>
     <br/>
     -Papalığın, 11. yüzyılda “Sapkınlar” olarak nitelendirdiği Avrupa’daki Katharlar ve Bogomiller’e karşı başlattığı ‘Haçlı Seferleri’nin bir benzerini yeniden başlatacağını düşünebilir miyiz?
     <br/>
     <br/>
     Ülkemizde misyonerlik faaliyetleri ne zaman gündeme gelse Vatikan’a atfedilen bir söz vardır: “Birinci milenyumda Avrupa’yı, ikinci milenyumda Amerika’yı, üçüncü milenyumda Orta Asya ve Afrika’yı fethedeceğiz.” Tabii Avrupa’nın bugünkü haline baktığımız zaman ortada bir kazanım olmadığını görüyoruz. Bu yeni dönemde Vatikan’ın Avrupa’da silahlı olmayan yeni bir fetih süreci başlatacağını söyleyebiliriz.
     <br/>
     <br/>
     <img hspace="3" src="/web/20051217074451im_/http://www.aksiyon.com.tr/resim/544/48a.jpg" vspace="3"/>
     -Katolik dünyasının yeni liderinin açıklanmasıyla birlikte Türkiye’de ciddi bir tedirginlik meydana geldi. Fransız Le Figaro gazetesine kardinal iken verdiği demeçte AB’ye Türkiye’nin girmesine karşı çıkan Ratzinger’ın yeni konumu Türkiye’nin AB üyeliğini nasıl etkileyecektir?
     <br/>
     <br/>
     Papalığın Türkiye’nin AB üyeliğine karşı çıkması üyeliği kolaylaştıracaktır diye düşünüyorum. Öncelikle Avrupa Birliği’nin din haritasına baktığımızda bu coğrafyada yaşayan yaklaşık 450 milyon insanın tamamının Katolik olmadığı açıkça görülür. İkinci olarak Katolik olanların da hepsi dindar değil. Dindar olanların da hepsi Vatikan’ın emriyle hareket eden insanlar değil. Bence Protestanlar ve Ortodokslar Vatikan bu konuda müdahil olursa Türkiye’nin üyeliğine daha şiddetli destek verebilir. Papa konuştukça ülkemizin tam üyelik şansı artar. Bu yüzden Papa Ratzinger’ın Türkiye’nin AB’ye girmesini engellemek için izleyeceği yegane tutum sessiz bir şekilde beklemek ve olaya müdahil olmamaktır. Şahsen ben papanın bu tutumu sergileyebileceğine inanmıyorum çünkü bir Alman ve Almanlar dünyada siyaset konusunda çok da başarılı olamamış bir millet. Bu yüzden yine bir öngörüde bulunmak gerekirse kardinal iken söyledikleri kadar açık ifade edemese de yeni papanın yine Türkler hakkında olumsuz beyanlarını sürdüreceğini söyleyebiliriz.
     <br/>
     <br/>
     -Vatikan seçimlerinden bu kadar kısa bir sürede netice alınması ve oldukça yaşlı bir isim üzerinde uzlaşılması kimi uzmanlar tarafından 16. Benedict’in aslında bir geçiş süreci için atandığı şeklinde yorumlandı. Bu görüşleri nasıl değerlendiriyorsunuz?
     <br/>
     <br/>
     1,1 milyarlık Katolik dünyasının hayatını şekillendirecek yeni ruhani lider kim olursa olsun herkesin ortak görüşü yeni gelecek kişinin bir muhafazakar olacağı yönündeydi. Fakat üzerinde tartışılan husus yeni liderin yaşına ilişkin problemdi. Yaşlı bir liderin Vatikan’ın patronu olması durumunda Katolik karar vericilerin 21. yüzyılın şartlarını ve kurumun yeni yüzyıldaki hedef ve stratejilerini tayin etmek için vakit kazanmak istediği sonucu çıkacaktır. Kilise kendini yeni şartlara adapte etmek için vakit kazanmıştır. Bundan sonra kimin papa olacağı bu süreç zarfında netlik kazanacaktır. Bu bağlamda ilk önce muhafazakar papa kendisi gibi “tutucu” kişileri kardinallik görevlerine atayacaktır. Bu kişiler geleceğin papasını seçecek ve dolayısıyla bir sonraki papa daha da muhafazakar olacak; ama Roma Katolik Kilisesi vakit kaybetmeyecektir.
     <br/>
     <br/>
     -Vatikan’ın yeni lideri Katolik dünyasında güçlü kadim geleneklere sahip tarikatlardan birine mensup mu?
     <br/>
     <br/>
     Papa’nın Hıristiyan dünyasına damgasını vuran tarikatlardan birine mensup olduğuna ilişkin elimizde herhangi bir bilgi yok. Ancak Opus Dei denen “gizli ve çok etkili” bir tarikata ciddi sempatisi olduğu biliniyor. Tarikatın kurucusu Josemaria Escriva’nın “Aziz” ilan edilmesi sürecinde kendisinin çok etkili bir lobi çalışması yürüttüğü biliniyor. Tarikata karşı özel bir hayranlığı var ancak mensubu değil. Opus Dei tarikatı şu anda oldukça mutludur; çünkü koltukta onlara düşman olmayan bilakis sempati duyan bir isim oturuyor. Biliyorsunuz bu örgüte şu ana kadar açıkça tavır alan tek papa, I. John Paul oldu. O da sadece 33 gün görev yaptı ve hâlâ esrarını koruyan bir kalp krizi sonucunda hayatını kaybetti. Birçok soru işareti uyandıran bu olay sonrasında örgütten nefret etmeyen bilakis iyi ilişkileri olan Krakow Başpiskoposu Karol Joseph Wojytla yani II. John Paul papalık koltuğuna oturdu.
     <br/>
     <br/>
     Opus Dei’nin kardinaller içinde olmasa da sahip olduğu medya imkanları açısından değerlendirildiğinde genel Katolik dünyası üzerinde ciddi bir gücü vardır. Bazı isimlerin sürekli gündeme getirilmesi ve bu sayede yol verilmesinde örgütün oldukça etkili olduğunu söylemek yanlış olmayacaktır.
     <br/>
     <br/>
     -Seçimler sonrasında oldukça “muhafazakar” bir kardinalin seçilmesi İslam dünyasında uzun süredir gündemde olan bir tartışmayı yeniden alevlendirdi: Medeniyetler çatışması. İslam ve Hıristiyan dünyasını kanlı bir savaşa sürükleyecek bir ortam doğabileceğini düşünüyor musunuz?
     <br/>
     <br/>
     Yeni Papa’nın, II. John Paul döneminde başlatılan “Dinlerarası Diyalog” sürecine kardinalliği döneminde karşı çıktığı ve bu sürecin esasen Hıristiyanlığın İslam dünyasına aktarılması olarak uygulanmasını istediği biliniyor. Artık saflar netleşmiş oldu. İki farklı dinin mensuplarını bir araya getirip önyargıları ortadan kaldırmayı ve inanan insanlar arasında bir konsensüs sağlamayı gaye edinen “diyalog” süreci Ratzinger döneminde eğer daha önce kendisinin deklare ettiği gibi sadece Hıristiyanlığı anlatma ve diğerlerini dinlememe gibi tek taraflı bir süreç haline gelirse bu süreç burada biter.
     <br/>
     <br/>
     -Misyonerlik konusunda en etkili grupların Protestanlar arasından çıktığını biliyoruz. Özellikle son yıllarda büyük bir kazanım gerçekleştiren Evangelistler ile Vatikan arasında bir paylaşım savaşı yaşanacağını düşünüyor musunuz?
     <br/>
     <br/>
     Evangelistlerin müntesiplerinin sayısı çok önemli değil; ama gezegenin politik anlamda en güçlü Hıristiyan mezhebi olduğunu söyleyebiliriz. Papa II. John Paul biliyorsunuz Irak Savaşı’na açıkça karşı çıkmış ve Vatikan bu konuda ABD’ye karşı kararlı bir tavır sergilemişti. Ama Irak’taki Amerikan askerleri Katolik değil, Evangelist mezhebinin askerleri olduğu için dolayısıyla bu kararın hiçbir yaptırım gücü olmadı. Biliyorsunuz Evangelistler İncil’i literal olarak önemsedikleri için kıyameti bekleyen ve onun için savaşan bir askeri güç olduklarına inanıyorlar. “Armagedon” olarak adlandırılan, Ortadoğu’da yaşanacak büyük savaşın ardından Hz. İsa’nın dünyaya geri geleceğine ve yeniden Cennetin Krallığı’nın (Kingdom of Heaven) kurulacağına inanan Evangelistler, İncil’deki bu kehanetin gerçekleşmesi için çaba harcıyor. Burada genel anlamda Evangelist mezhebi ile Katoliklik arasında bir çatışma olacağını şimdiden söylemek zor; ama Ortadoğu’nun yeniden yapılandırılmasında iki grup arasında bir uzlaşmazlık olduğunu söyleyebiliriz.
     <br/>
     <br/>
     Ancak şunu da görmezden gelemeyiz. Bence Evangelistler’le İsrail arasındaki çatışma Katoliklerle olandan çok daha güçlü gerçekleşiyor. Bence bir çatışmadan bahsetmek gerekiyorsa o da Başkan Bush’un mensubu olduğu Evangelistler ile Museviler arasındaki çatışmaya dikkat etmek gerekiyor. Bunun en güçlü örneği “İsa’nın Çilesi” filmidir. Bu film Amerika’daki Musevi karşıtlığını inanılmaz körüklemiştir ve yapımcı Mel Gibson’la film şirketi Evangelist mezhebine mensuptur. Filmin Hıristiyanlık tarihini biraz okumuş herhangi bir insan için bile öğretici özelliği yoktur; ama “İsa’nın katilleri Yahudiler” fikrini yeniden canlandırdığı için büyük rahatsızlık meydana getirmiştir.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21160&yorum=4341), [web.archive.org (arşiv bağlantısı)](http://web.archive.org/web/20051217074451/http://www.aksiyon.com.tr:80/detay.php?id=21160&yorum=4341)
