# Bu kadar adalet dünyada yok!

*Ufuk Şanlı 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye'nin en büyük yabancı bankası HSBC'nin genel müdürü Piraye Antika ile piyasalardaki gelişmeleri ve bankacılık sektörünün geleceğini konuştuk.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070625023607im_/http://www.aksiyon.com.tr/resim/615/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Şemdinli olayları, Danıştay saldırısı ve bunların hemen ardından yaşanan küresel dalgalanma, ekonominin balatalarının ısınmasını bekleyenleri şaşırttı. Olay yumuşak şoklarla atlatıldı. Türk ekonomisinin eskisi kadar kırılgan olmadığını ispatlayan bu gelişmenin ardından gelen terör dalgası da dengeleri sarsamadı. Siyasi arenada yaşanan tüm bu olumsuzluklara karşın 4,5 yıldır aralıksız büyüyerek dünyanın 19. ekonomisi haline gelen Türk ekonomisinin son durumunu ülkemizin en büyük yabancı bankası HSBC'nin genel müdürü Piraye Antika ile konuştuk.
   <br>
    <br>
     7 milyar doları aşan aktif büyüklüğü ve beş bine yakın çalışanı ile ülkemizin en önemli bankalarından birisi haline gelen HSBC'nin genel müdürü, gerek kamu finansmanında gerekse para politikasında istikrarın devam ettiğine, bunun da kalkınma çabaları için son derece önemli olduğuna işaret ediyor. Antika, onca olumlu gösterge içinde can sıkıcı olan tek noktanın yüksek cari işlemler açığı olduğunu söylüyor. "Cari açık düşebilir fakat bu Türkiye'yi dış piyasalara karşı çok kırılgan kılıyor." diyen Antika, yabancı yatırımcıların devam eden ilgisinin bu açığın kapatılmasına olanak sağladığını dile getiriyor. Antika'nın dikkat çektiği bir diğer önemli husus ise, mali piyasaların iç gelişmelerden değil, iç gelişmelerin dış yansımalarından etkilendiği. Yabancıya sınırlama getirilsin mi, getirilmesin mi tartışmalarına da değinen Genel Müdür Antika, Türkiye'de yabancı bankalara dünyanın hiçbir yerinde davranılmadığı kadar adil davranıldığını söylüyor.
     <br/>
     <br/>
     -2006 yılı bankanız açısından nasıl geçiyor?
     <br/>
     <br/>
     Bu yıl 900 yeni bankacıyı işe aldık. Şubeleşme açısından olmak istediğimiz yerin oldukça gerisindeydik, bu nedenle buna ağırlık verdik. Öncelikle daha önce şubelerimizin bulunmadığı Anadolu şehirlerine yayıldık. Mesela Erzurum'da bir şube açtık. Bir de Antalya gibi çok yoğun şubelerimizin yükünü azaltacak ek şubeleri devreye soktuk. Hedefimiz yakın bir dönemde 350 şubeye ulaşmak.
     <br/>
     <br/>
     -Bireysel mi yoksa ticari bankacılıkla mı büyümeyi hedefliyorsunuz?
     <br/>
     <br/>
     Her ikisinde de. Bireysel bankacılıkta biraz kapasite üstü çalışıyoruz. Aynı zamanda "küçük işletmecilik" diye bir banka paketi hazırladık. Burada temel sorun insanların KOBİ'den ne anladıkları oluyor. Biz yıllık cirosu bir milyon doların altında olan işletmelerle 10 milyon dolar arasındaki işletmeleri bu kategoride değerlendiriyoruz. "İşletme bankacılığı" çatısı altında bu kuruluşlara hizmet veriyoruz. Bu kuruluşları da ciroları açısından üç ana kategoriye ayırdık. Birinci grupta yıllık cirosu 0-2 milyon dolar olanlar, ikincide 2-5 milyon dolar olanlar, son kategoride de 5-10 olanlar yer alıyor. 16 senedir Türkiye'de hizmet veriyoruz ancak itiraf etmeliyim ki KOBİ'ler bizim için oldukça yeni bir alan ve ilk kez denediğimiz için bizi heyecanlandırıyor.
     <br/>
     <br/>
     -Kredi kartı pazarında Boyner Grubu'ndan aldığınız "Advantage" ile ciddi bir pazar payına sahipsiniz. Bireysel kullanıcılara baktığınızda ekonomide bir sorun gözüküyor mu?
     <br/>
     <br/>
     Şu andaki gecikmiş alacaklarımızın oranı yüzde 4, borcunu hiç ödeyemeyenlerin oranı ise bindeler seviyesinde. Genel bir değerlendirme yaparsak Türk toplumunun borcuna son derece sadık ve ödeme konusunda iyi niyetli bir yapısı olduğunu rahatlıkla söyleyebiliriz. Bir örnek vermek gerekirse HSBC'nin Amerika'da 60 milyon kredi kartı kullanıcısı var, takipteki alacakları ise bizdekinden çok daha yüksek. BDDK tarafından çıkartılan son düzenlemeyle bu alanda ciddi bir disiplin sağlandı ve biz bundan memnunuz. Bununla birlikte bankaların yeni kart satma olanağı da kısıtlanmış oldu.
     <br/>
     <br/>
     -BDDK'nın aldığı bu karara diğer meslektaşlarınız ciddi tepki gösterirken sizin destek vermeniz garipsenmedi mi?
     <br/>
     <br/>
     Buna tam bir destek demek sanırım abartılı bir tanımlama olacaktır. Bizim destek verdiğimiz husus her sokakta, alışveriş merkezlerinde kart dağıtılmasının engellenmesiydi. Toplumun genelinde bankalar sokakta kart dağıtıyormuş gibi algılama oluştu. Bu gerçek değildi. Sokakta veya alışveriş merkezinde siz başvuru alırsınız, kart dağıtmazsınız. Bunu en iyi bilen kurum BDDK. Bu şekilde kart dağıtan bankalar var mıydı? Vardı, ancak sektörün geneli açısından uygulamanın yararlı olacağını düşünüyorum.
     <br/>
     <br/>
     -Faizlerin düşük olduğu bir ortamda kredi kartı faizlerinin hâlâ çok yüksek olması eleştirilere sebep oluyor. Bu konuda sizin düşünceniz nedir?
     <br/>
     <br/>
     Kredi kartı faizlerini yüksek bulmuyorum çünkü kartın maliyeti sadece riske ettiğiniz para ile sınırlı değil. Türkiye'deki uygulamalara baktığımız zaman kredi kartının çoğu zaman tüketici finansmanı için kullanıldığını görüyoruz. Basit bir örnekten hareket edelim: Kredi kartı sahiplerinin çok büyük bir bölümü cüzdanlarında iki nedenle kart taşıyor; birincisi taksit imkânı sağlaması, ikincisi de nakit çekim. Taksitli alışveriş ülkemizde çok yaygın ancak bunun bankalara yüklediği ciddi maliyetler var. Her noktada POS terminalinizin olması gerekiyor. Bu beraberinde ciddi bir yazılım, bilişim ve çağrı merkezi altyapısı gerektiriyor. Tüm bunların maliyetinin bir şekilde tüketiciden alınması gerekiyor. Yüksek faizin esas nedeni bu görünmeyen hizmetlerin getirdiği büyük mali külfet.
     <br/>
     <br/>
     -Bir mağazaya girince dikkat çeken ilk şey tezgâhın üzerine sıralanmış çok sayıda POS cihazı oluyor. Bankalara da ciddi bir maliyet yükleyen POS cihazlarıyla alakalı bir çalışmanız var mı?
     <br/>
     <br/>
     Garanti Bankası ve Finansbank'la ortak terminal kullanımı konusunda anlaştık. Yapı Kredi bankasıyla da görüşmelerimiz sürüyor. Kredi kartı konusunda post paylaşımına gitmeyi banka olarak ilk gündeme getiren biziz ancak neden bu kadar geç hayata geçirildi derseniz nedeni son derece açık; o da POS cihazlarıyla taksitlendirme yapan bankaların ortak yazılımlarının olmamasıydı. Biz bu sorunu aştık hatta bunun dışında ortaya çıkabilecek güvenlik sorunlarına karşı da önlem aldık. Bankalar arasındaki işbirliğinin yakın dönemde daha çok artacağı ve çok POS cihazlı dönemin artık kapanacağı görülüyor.
     <br/>
     <br/>
     DALGALANMA BİZİM İÇİN DE SÜRPRİZ OLDU
     <br/>
     <br/>
     -Türkiye'de geçen mayıs ayında ciddi bir dalgalanma yaşandı. Bu süreçten siz nasıl etkilendiniz?
     <br/>
     <br/>
     Doğrusunu söylemek gerekirse böyle bir dalgalanma beklemiyorduk. Haziran ayına ilişkin bazı tahminlerimiz vardı ancak bu ölçüde bir hareketlenme olacağını tahmin etmemiştik. Krizin meydana geldiği kısa dönemde bankacılık sektöründe ciddi sermaye erimesi yaşandı. Yaklaşık 8 milyar dolarlık bir rakamdan bahsediyoruz.  Bu büyük ölçüde satış için hazır tutulan bono portföylerinden kaynaklandı. Bizim bilânçomuz içinde Hazine bonosu yüzde 4 gibi küçük bir oranda olduğu için bu erimeden ciddi bir kayıp yaşamadan çıkmayı başardık. Kurumsal anlamda sektör çok fazla etkilenmedi ancak kârlar ciddi anlamda eridi.
     <br/>
     <br/>
     -Kurumsal müşterilerinizde bir sorun yaşanmadı mı?
     <br/>
     <br/>
     Hayır yaşanmadı. Burada şu gerçeği görmemiz gerekiyor; piyasalar iç gelişmelerle değil, iç gelişmelerin dışarıya yansımasına göre hareket ediyor. Bizim gördüğümüz kadarıyla gerek kamu finansmanında gerekse para politikasında istikrar devam ediyor. Kamu harcamalarında da artış görülüyor ki bu Türkiye için çok iyi bir gelişme. Buna karşın Cumhuriyet tarihinin en büyük cari açığıyla karşı karşıyayız. Cari açık düşebilir fakat bu durum ülkemizi dış piyasalara karşı çok kırılgan kılıyor. Buna karşın Türkiye'ye uzun vadede yatırım yapmak isteyen stratejik yatırımcılarda henüz bir tereddüt görülmüyor. Bu da çok sık yaşanan dalgalanmalara rağmen yatırımcıların hâlâ bu ülkeye güven duyduğunu gösteriyor.
     <br/>
     <br/>
     TÜRKİYE YABANCI BANKALARA EN ADİL DAVRANAN ÜLKE
     <br/>
     <br/>
     -Yabancı bir bankanın genel müdürü olarak sektörde yabancı bankalara sınır konması konusundaki tartışmaları nasıl değerlendiriyorsunuz?
     <br/>
     <br/>
     Yabancı sermayeli banka konusu politik bir tercihtir. İstenmiyorsa bu konuda bir tercih yapılma şansı vardır. Türkiye şu ana kadar böyle bir tercihte bulunmadı. Yerli ve yabancı bankalar arasında bir ayrım yapılmıyor, hepsine eşit davranılıyor. Hatta dünyanın hiçbir yerinde davranılmadığı kadar adil davranılıyor.
     <br/>
     <br/>
     -Yerli bankaların sizin gibi küresel ölçekteki devlerle mücadele etmesi çok zor görünüyor.
     <br/>
     <br/>
     Bunu biz de söylüyoruz. Siz de biliyorsunuz ki bankacılık sektörü sermaye açısından değerlendirildiğinde hâlâ istenilen seviyede değil. Bu nedenle bankalar hızlı bir konsolidasyon sürecine girdi. Burada yabancı bankalar kadar sistemin artık hazinenin yüksek getirili kâğıtları ile yürümemesinin de büyük etkisi oldu. Yani hazine bonosuyla para kazanma dönemi artık kapandı. Dolayısıyla bankalara para kazanmak için tek yol bırakıldı; o da bankacılık yaparak yani kredi vererek para kazanmak! Bunu yapabilmek için de büyük sermayeye ihtiyaç var. Büyük sermaye de yurtdışından gelen büyük bankalarda var. Bu süreçten yerli bankaların zarara uğramasına karşın ülke ekonomisinin yarar sağladığı görülüyor. Buna karşın ben yabancı bankaların ülkeye zarar verme niyetinde olduklarına ve zor dönemde ülkeden kaçacaklarına ilişkin komplo teorilerini inandırıcı bulmuyorum.
     <br/>
     <br/>
     FIRSAT ÇIKARSA BAKARIZ
     <br/>
     <br/>
     -Son dönemde sıralamada sizin önünüzde yer alan bankaların büyük bir bölümü ya yabancı ortak buldu veya yabancılar tarafından satın alındı. Siz bu süreçlere neden ilgi göstermediniz?
     <br/>
     <br/>
     HSBC olarak Türkiye'de gelmek istediğimiz bir nokta, ulaşmak istediğimiz bir hedef var. Şu anda küçük-orta ölçekli bir bankayız ancak hedefimiz orta ölçekli bir banka olmak. Bu hedefe ulaşmanın iki yolu var; ya organik büyümeyle zaman içinde gelişerek büyürsünüz ya da inorganik büyürsünüz. Biz şu anda inorganik büyümeyi tercih ediyoruz. Fırsatları görmezden gelmiyoruz ancak şu anda bir satın alma düşünmüyoruz.
     <br/>
     <br/>
     -HSBC Plc'nin içinde HSBC Türkiye hangi kategoride değerlendiriliyor?
     <br/>
     <br/>
     Amerika, Hong Kong ve İngiltere'den sonraki ligde çok iyi bir yerde olduğunu söyleyebilirim.
     <br/>
     <br/>
     -Konut kredilerine olan talep yükselen faizle birlikte bıçak gibi kesildi. Yakın gelecekte bu alanda neler yaşanabilir?
     <br/>
     <br/>
     Talep ciddi biçimde düştü. İyi bir oran vermeye çalışıyoruz ancak eskisi kadar ilgi olmadığını söyleyebiliriz. Evlerin değerleri talepte yaşanan düşüşe bağlı olarak ciddi anlamda geriledi ama herkes "ben aldıktan sonra düşerse" korkusuyla kredi almak istemiyor.
     <br/>
     <br/>
     SALDIRILARDAN SONRA SADECE YABANCILAR PARA ÇEKTİ
     <br/>
     <br/>
     20 Kasım 2003 tarihinde HSBC'nin Levent'te bulunan genel müdürlük binasına bombalı bir saldırı düzenlendi. Aralarından saldırganların da bulunduğu 27 kişinin hayatını kaybettiği bu terörist saldırıda 3 banka çalışanı da hayatını kaybetti. O günü tekrar yaşayarak anlatan Genel Müdür Piraye Antika şunları söylüyor:
     <br/>
     <br/>
     "Bu millet çok enteresan bir millet, o gün bunu bir daha görmüş olduk. Müşteriler korkar, mevduatlarını çeker diye beklerken korkmadılar. Baklavalarla geçmiş olsuna geldiler. Yabancı bir şirket dışında o gün para çıkışı olmadı. Herkes arayıp 'geçmiş olsun' dedi. İş Bankası Genel Müdürü Ersin Bey bizim için bir katı boşalttıklarını, hemen gelip çalışmaya başlayabileceğimizi söyledi. Bu bizi çok duygulandırdı. Verilen destekler sayesinde kısa zamanda toparlandık."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25310), [web.archive.org (arşiv bağlantısı)](http://web.archive.org/web/20070625023607/http://www.aksiyon.com.tr:80/detay.php?id=25310)
