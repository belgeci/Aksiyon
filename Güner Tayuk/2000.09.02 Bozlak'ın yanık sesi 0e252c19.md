# Bozlak'ın yanık sesi

*Güner Tayuk 2000.09.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Muharrem Ertaş hasbel kader çıktığı bir televizyon programında söylediği;
'Kalktı göç eyledi Avşar elleri
Ağır ağır giden iller bizimdir
Arap atlar yakın eyler ırağı
Yüce dağdan aşan yollar bizimdir' 
sözleriyle başlayan Dadaloğlu gürlemesiyle adını duyurmuştu.
  </font>
 </div>
 <div id="newsText">
  <font class="detail-text">
   O zamana kadar Kırşehir ve çevresinde tanınan Ertaş'ın tok ve davul gibi gürleyen tiz, parlak, içli ve temiz sesi tüm Türkiye'yi etkisi altına almıştı. Ama bu etki uzun sürmedi. Kısa sürede unutuldu ve ölümünde bir kaç satırlık 'Neşet Ertaş'ın babası Muharrem Ertaş öldü' anonsuyla hatırlandı. 1984'teki yoksul ve sessizce göçüne çok az insan kulak kabarttı. Muharrem Ertaş'ın son sözünün gerisini tamamlayamadığı 'sazımın emaneti...' olduğu söylenir. Rahmetlinin bununla neyi kastettiği bilinmez ama 'gözü arkada gittiği' bir Muharrem Ertaş kitabının bile olmadığından bellidir.
   <br/>
   <br/>
   Aslında Muharrem Ertaş bir kaç satırla geçiştirilecek bir isim değil. Adı ve türküleri üzerine ciltler dolusu yazılar yazılacak bir usta. 1913'te başlayan çileli ömrü 'çalıp çağırarak' geçti. Ertaş feryat etmek, haykırmak, ağlamak, sızlamak anlamına gelen bozlak havalarının çağımızdaki en güçlü temsilcisi oldu. Gerek bozlak okumadaki tavrı gerek tavır, üslup ve yorumu gerekse çalma teknikleriyle adeta bu iş için yaratılmış bir isim olduğunu kanıtladı. Sesinin rengi, tınısı, gırtlak yapısı, ses titreme ve çarpmalarıyla bozlak icrasının zirvesinde bulundu ve o zirveden şimdiye kadar hiç inmedi. Hele hele yiğitçe gürlemesiyle Ertaş ekolü olarak tarihe geçti. Bunlar Muharrem Ertaş'ın çalıp söyleme tekniklerinde öne çıkan özellikleri. Ama onun önemi sadece çalıp söyleme özellikleriyle açıklanamaz. Ertaş aynı zamanda türküler için bir arşivdir. Hem de dağarcığımıza kazandırdığı yüzlerce türkü ve Muharrem Ertaş ocağında yetiştirdiği bir o kadar da isim ile büyük bir derya.
   <br/>
   <br/>
   Dünya durdukça türkülerini seslendireceğimiz Ertaş, ne yazık ki yaşarken kıymetini bilmediğimiz sanatçıların başında geliyor. Bugün, düne göre daha iyi anlaşılan ve 'Türkülerin Babası' anılan Muharrem Ertaş ile ilgili yayınların kısırlığı ise sanatçının cömertliğine yakışmıyor. Biri diğerinin ötesinde bir şey söylemeyen bu yayınlar başta üniversiteler olmak üzere halk müziği ile ilgilenen müzikologların ayıbı. Hakkında Türk araştırmacılardan çok Amerikalı ve Japonyalı müzikolog ve etnomüzikologların araştırma yaptığı Muharrem Ertaş'ın Türkiye'de yayınlanmış iki CD'si bulunmakta. Biri 1998'de biri ise geçtiğimiz ay piyasaya çıkan Muharrem Ertaş albümleri sanatçının anlaşılması için yetersiz belki ama Ertaş'ın yeni nesil tarafından tanınması için bir vesile olabilir.
   <br/>
   <br/>
   Kalan Müzik tarafından 'Arşiv Serisi' başlığı altında yayınlanan albüm 'Başımda Altın Tacım' adını taşıyor. 'Kalktı Göç Eyledi' albümünün devamı niteliğinde olan eserde Muharrem Ertaş'a ait 'Deniz Dalgasız Olmaz', 'Kırat Bozlağı', 'Kısmet Kalktı', 'Şu Dağlar Ulu Dağlar', 'Bülbül', 'Aşağıdan Kalktı', 'Ya Rab Kime Yalvarayım', 'Bâdi Sabâ' ve 'Neyleyim Yalan Dünya'nın da içinde bulunduğu 14 türkü yer alıyor. Albümün kapağında Kalan Müzik'in Arşiv Serisi'ndeki ısrarı ile 'şu ezgileri birkaç sanatçı okusa da daha anlaşılır ve temiz kayıtlar arşivimizde olsa" temennilerini şu sözlerle açıklıyor: 'Aradan yıllar geçti; Muharrem Ertaş'ın havalarını radyodan ve piyasadan pek çok kişi çaldı ve okudu... Ama olmadı... Belki oldu da Muharrem Usta gibi olmadı... Onun lezzeti, onun tavrı bambaşkaydı. İkinci ağız, onun çektiği çileleri çekmediği, toprağı onun gibi koklamadığı, kısaca onun; gibi yaşamadığı için o lezzeti veremedi. Vermesi de beklenmemeli zaten."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=69E1B605A5A979D13831510E93A4FE02?newsId=6547), [web.archive.org (arşiv bağlantısı)](http://web.archive.org/web/20140930193344/http://www.aksiyon.com.tr:80/aksiyon/newsDetail_getNewsById.action;jsessionid=69E1B605A5A979D13831510E93A4FE02?newsId=6547)
