# Dinle bu neyi

*Güner Tayuk 2000.12.09*

<div>
 <p class="spot">
  18Aralık'ta Konya'da yapılacak olan Şeb—i Arus törenlerine çok az bir zaman kala; Mevlevi müziğini referans alan yeni albümler, hem çeşitliliği hem de müzik kalitesi bakımından dikkat çekiyor.
 </p>
 <p class="metin">
 </p>
 <p class="metin">
  Dinle.jpg
 </p>
 <p class="metin">
  Sevgiliden ayrılışın hüzünlü hikâyesini, neyin o mistik sesiyle yansıtan her bir eser, dinleyeni büyülemekle kalmıyor; zaman tünelinde bir yolculuğa çıkarıyor. Bu etkileyiciliğin altında, Mevlevî mûsikisinin yüzyıllar boyunca muhafaza edegeldiği saflığın ve değişmezliğin payı büyüktür sanırım. Mevleviliğin piri Mevlânâ Celaleddin–i Rumi ve onun eseri Mesnevi ise, bu musikiye hem kaynak oluyor hem de ruh veriyor.
 </p>
 <p class="metin">
  Neyin feryadı
 </p>
 <p class="metin">
  Genelde ney taksimi ile başlayan, "Dinle bu neyi" ile devam eden ve sadece İsm–i Celal (Allah) kelimesinin zikredildiği Mevlevî ayinleri, sessiz olarak yapıldığından ve zikir duyulmadığından sadece ney sesi duyulur. Bu da törenlere ayrı bir hava katar. Ney feryad eder, bu feryad önce kubbede yankılanır ve sonra tüm arşa arz eder. İşte ney bu kez feryadını, tüm dünyaya mahir bir ustanın eli ve nefesiyle ulaştırdı. Usta neyzen Süleyman Erguner'in notalara döktüğü neyin feryadı, İbrahim Sadri, Hayri K. Deniz, Yusuf Ziya Özkan ve Harun Yöndem'in seslendirdiği şiirlerle desteklenmiş ve ortaya güzel bir albüm çıkmış. Albümde Ney'i Dinle, Aşkın Hali, Fani, Yüz Elma, Bizim, Biz, Manayı Yakala, Bir Dil, Bu Akıl, Sevgi, Kanma, Güneş gibi Mesnevi'den seçme şiirler yer alıyor. Ayrıca şiir aralarında geçen taksimler ise gerçek bir ziyafet sunuyor dinleyenlere: Segâh Ney Taksimi, Hicaz Ney Taksimi, Hicaz ve Yörük Semai Taksimi, Rast İlahi, Dua ve Salat Ney Taksimleri...
 </p>
 <p class="metin">
  'Neyistan' ve
 </p>
 <p class="metin">
  'Sultan–ı Aşk'
 </p>
 <p class="metin">
  Türk musikisinin önemli neyzenlerinden Sadrettin Özçimi'nin 'Neyistan' albümü, dinleyenlerine ney ziyafeti sunuyor. Bugüne kadar birçok ünlü isimle çalışan Özçimi, UNESCO'nun yurt dışında düzenlediği konserlere katıldı. Avrupalı müzikseverleri neyi ile büyüleyen sanatçı, aynı tadı şimdi de Türk müzikseverlere sunuyor. Halen İstanbul Devlet Türk Müziği Topluluğu'nda çalışan ve Mevlânâ İhtifalleri'nde neyzenbaşı olarak görev alan Sadrettin Özçimi'nin ikinci albümü 'Sultan—ı Aşk' ise, bir müzik eseri olmaktan öte; çok özel bir anlayışın ve yaşantının yansıması olarak değerlendirilmeli. Daha ilk notalarında insanı cezbeden neyin sesi ve ilahi aşk nağmeleri; Mevlânâ'nın Mesnevi'nin başında belirttiği gibi 'sahici ve derin dinleme'ye yöneltiyor insanı. Neyzen'in dediği gibi 'Sultan—ı Aşk, musiki ile zikrin, ahenk duygusu ile vecd halinin, aşk çoşkusu ile ibadet zevkinin sese aktarılması ve yeniden yaşatılması çabasının bir ürünü.'
 </p>
 <p class="metin">
  'İnliyoruz Hasretinle'
 </p>
 <p class="metin">
  'Doğuştan müzisyen' tabirini en çok hak eden sanatçıların başında gelen Sami Özer'in 'İnliyoruz Hasretinle' albümü de, tasavvuf müziği tarzında çıkan son albüm. Küçük yaşlarda çok özel kabiliyetleriyle dikkat çeken Özer'in, hassas bir kulağı var. Çocuk yaşlarda müezzinleri dinleyerek müziğe heves eden sanatçı, dini müziğin değişik makamlarını öğrendi. Repertuvarında klasik Türk müziği ve dini müzikten oluşan çok sayıda eseri bulunan sanatçının geçtiğimiz yıl çıkan Divane Gönlüm adlı ilahi albümü var. 'İnliyoruz Hasretinle' albümü ile tasavvuf müziğini daha geniş kitlelere dinletmeyi amaçladığını belirten Özer, bu çalışmada 'Emanesi Başında' (Muhayyerkürdi İlahi), 'Gönlümüz Tahtındasın Sen Muhibbi' (Hicaz İlahi), 'Seyrettim Muhammed'i (Hicaz İlahi), 'Dileğim Sensin', 'Gözlerimden Akar Yaşlar', 'Ya Allah', 'İnliyoruz Hasretinle', 'Ahir Zaman Peygamberi', 'Demedim mi' ilahilerine yer vermiş.
 </p>
 <p class="metin">
 </p>
 <p class="arabaslik">
  Yusuf İslam'ın yeni albümü
 </p>
 <p class="metin">
  70'li yılların kült sesi Cat Stevens, 1977'den sonraki Yusuf İslam'ın yeni albümü "A is for Allah" (A Allah içindir) Türkiye'de yayınlandı.
 </p>
 <p class="metin">
  A is for Allah ismini Yusuf İslâm, ilk çocuğunun dünyaya gelmesinden sonra yazmış olduğu bir kitap başlığından almış. Kitabın ses kaseti ise 20 yıl sonra tamamlanmış. Bu epik çalışma dünyanın darlıklarından uzaklaşıp sonsuz ve sınırsız olan şu anda var olduğu gibi ilerde de var olacak Allah'a doğru bir değişimi yansıtıyor. Arapça 28 harf üzerine olan bu yapıt Yusuf İslam tarafından okunuyor. Türkçesi İbrahim Sadri, Harun Yöndem, Hayri K. Deniz ve Yusuf Z. Özkan'la seslendirilen eserler müzikseverlere iki CD—kaset şeklinde sunuluyor. Zengin ses efektleri ile dikkat çeken albümde Hamza Yusuf, Sheikh Muhammed Glibreel'in sesiyle Zain Bhika'nın şarkılarıyla Yusuf İslam'a eşlik ediyor. Orijinali İngilizce ve Arapça olarak hazırlanan kasetin Türkçesi tam 120 dakika. Arapça—Türkçe dua ve meallerinin bulunduğu albümde Yusuf İslam dokuz ilahi okuyor.
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/314/muzik/1.htm), [web.archive.org (arşiv bağlantısı)](http://web.archive.org/web/20020425073233/http://www.aksiyon.com.tr:80/2000/314/muzik/1.htm)
