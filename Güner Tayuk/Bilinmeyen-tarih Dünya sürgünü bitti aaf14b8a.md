# Dünya sürgünü bitti

*Güner Tayuk Bilinmeyen-tarih*

<div>
 <font>
  <img border="0" height="1" src="/web/20050302223329im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223329im_/http://www.aksiyon.com.tr/resim/292/64.jpg" vspace="5"/>
  </p>
 </font>
 <font class="content">
  Ünlü filozof Konfiçyüs ‘Bir toplumun müziği bozulmuşsa, o toplumda daha önce pek çok şeyin de bozulmuş olduğuna hükmetmek gerekir.” demiş.
 </font>
 <br/>
 <p>
  <font class="content">
   Müziği ile birlikte bir çok değeri de bozulmaya yüz tutmuş bu toplumda, Türk musikisini kalemi ve bestelediği eserlerle koruyan biriydi Cinuçen Tanrıkorur. Eski Türklerde galip ve muzaffer anlamında kullanılan “Cinuçen” ismi, bugün âşina olmayanlara biraz farklı, biraz da telâffuzu zor gelebilir. Ama önemli değil. Zaten Tanrıkorur da nev’i şahsına münhasır farklı bir insandı. Cinuçen Tanrıkorur’un farklılığı zekasından ve Allah vergisi yeteneğinden ileri geliyordu. Müzik kariyerinin temellerini musikiye vâkıf annesi Adalet Hanım’dan aldı. En iyi okullarda okudu, daha küçük yaşlardan itibaren İtalyanca, Fransızca, Latince ve İngilizce öğrendi. Klasik musikinin sihirli nağmeleriyle büyüyen, bazen ud çalarak, bazen de güzel sesiyle şiir okuyarak kişiliğini  kazanan Tanrıkorur, sanat yaşamına 14 yaşındayken Ferahnâk makamındaki bir saz semaisi ve Fuzûli’nin bir şiirini Şevkefza makamında besteleyerek başladı. 50 yıllık sanat hayatı boyunca bestelediği çeşitli formlardaki söz ve saz eserlerinin sayısı 400’ün üzerindeydi. Besteleri arasında kendi buluşu olan Şeddisabâ, Zavil—aşîran ve Gülbûse mürekkep makamlarından klasik fasıllar, Fuzûli’nin 54 mısralık Müseddes’inden bir Kâr (Menem ki kafile—sâlâr—ı kârbân—ı ganem), 3 Kâr—ı Natık önemlileridir. Yine Yahya Kemal’in ‘Süleymaniye’de Bayram Sabahı’, ‘Itri’, ‘Mehlika Sultan’ ve ‘Sonbahar’ gibi uzun şiirlerinden yeni formlarda eserler besteledi. Bayati—araban ve Evcara makamlarındaki iki Mevlevî ayini, na’t, durak, şuğul ve ilahi formlarındaki besteleri yurt içi ve yurt dışından bir çok ödül kazandı.
   <br>
    <br>
     Eskiden ‘Türk’ü attan ayrı düşünmek mümkün değildir’ derlermiş. Şimdi bu söz ‘Türk, musikiyle doğar, musikiyle yaşar ve musikiyle ölür’ şeklinde zikrediliyor. Bu da en çok Cinuçen Tanrıkorur’un şahsında belirginleşiyordu. Bir konuşmasında bu söze katıldığını belirten Tanrıkorur, daha da ileri giderek; ‘Biz musikiden öldükten sonra da kopamayız, kabrimiz başında Kur’an, akşam devir hatmimiz, 7’miz, 40’ımız, 52’imiz, mevlidlerimiz, kandillerimiz, zikirlerimiz, dualarımız, gülbanklarımız... Elest bezmindeki ‘Kün!’ emr—i ilahisinden sûr—ı İsrafil’e kadar’ demişti. Cinuçen Tanrıkorur hayatının her diliminde musikiyle yaşadı. Musikinin içine düştüğü duruma üzüldü. Kaleme aldığı yazılar, savunduğu görüşleriyle yıllardır süregelen ‘Müzik mi, Musikî mi?’, ‘Alaturka Türk Musikîsinin Adı mı?’, ‘Müziğimiz Teksesli mi, Çoksesli mi?’ tartışmalarına yeni boyutlar kazandırdı. Türk musikisinin ses sistemi, makam özellikleri, usulü konularındaki yetkinliği ile bu alandaki kısır çekişmelerin önüne geçti. Muhalifliği ile geleneğin sınırlarını zorlarken, muhafazakârlığı ile yozlaşmanın önüne geçti. İçten ve samimi olarak dile getirdiği bu görüşleri kendisine dost kadar düşman da kazandırdı. Eleştiri oklarından bazen sanatçı dostları, bazen mesai arkadaşları, bazen müzikseverler, bazen yurt içi ve yurt dışındaki bürokratlar, bazen de biz gazeteciler nasibimize düşeni aldık.
     <br>
      <br>
       Cinuçen Tanrıkorur sadece bestekâr kimliğiyle değil bir ud virtüozu olarak da çok başarılı eserlere imza attı. ‘Türkiye’nin tanıtımında müziğin yeri’ ve ‘Türkiye’nin kendini tanımasında müziğin yeri’ konularında sayısız çalışmalara imza attı. Türkiye’deki konserlerinden başka, Avrupa’nın bir çok ülkesinde, Amerika’da ve Arap ülkelerinde resitaller verdi, konferanslara katıldı.
       <br/>
       <br/>
       Cinuçen Tanrıkorur albümleri
       <br/>
       <br/>
       Cinuçen Tanrıkorur I’, ‘Türk Müziği Faslı’, Cinuçen Tanrıkorur’un Bestelerinde Yahya Kemal’, Cinuçen Tanrıkorur’un Bestelerinde Aziz Mahmud Hüdayi’, ‘Şeddisabâ Faslı ve İlahiler’ adlı CD’leri ile 1986 (LP) ve 1994 (CD) Fransa’da yayınlanan ‘Turqui— Cinuçen Tanrıkorur’ albümleri sanatçının bu dünyaya bıraktığı koca mirastan bazıları.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14208), [web.archive.org (arşiv bağlantısı)](http://web.archive.org/web/20050302223329/http://www.aksiyon.com.tr:80/detay.php?id=14208)
