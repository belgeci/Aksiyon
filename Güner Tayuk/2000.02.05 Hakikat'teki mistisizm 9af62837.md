# Hakikat'teki mistisizm

*Güner Tayuk 2000.02.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Elimizde kıtalar ötesinde çıkmış; ancak nadir de olsa ülkemizde seçkin müzik marketlerde bulabileceğiniz ilginç ve mükemmel bir mistik müzik albümü var: Ömer Faruk Tekbilek'in orijinal adı ile "One Truth" yani 'Bir Hakikat'i.
  </font>
 </div>
 <div id="newsText">
  <font class="detail-text">
   Ortadoğu'nun en ünlü sanatçısı
   <br/>
   <br/>
   Ömer Faruk Tekbilek, uzun süredir Amerika'da yaşayan; ama yavaş yavaş Türkiye'de de tanınmaya başlayan dünyaca ünlü bir Türk müzisyenimiz. Tekbilek, Avrupa'da ve Amerika'da 'dünyanın en ünlü Ortadoğu müziyenlerinden biri' olarak tanımlanıyor. Dünyanın en ünlü caz ve etnik müzik sanatçılarıyla birlikte birçok çalışmaya imza atan Tekbilek'in Amerika'da yayınlanan bir düzine albümü var. Dışarıda geniş bir dinleyici kitlesi olan bu ünlü sanatçının kendi ülkesinde maalesef yayınlanmış tek bir albümü yok. Ömer Faruk Tekbilek çok yönlü bir müzisyen. Ney ve perküsyon ustası. Bendir, bağlama, def, darbuka gibi geleneksel Türk müziğinin enstrümanlarını çok iyi çalıyor. Özellikle neyzen olarak ün yapan sanatçı, ABD'de gerçek Türk müziğinden kesitler sunuyor.
   <br/>
   <br/>
   Ömer Faruk Tekbilek, babası Türk annesi Mısırlı bir ailenin çocuğu. Müzikle, çırak olarak başladığı bir müzik atölyesinde, daha doğrusu bir kasetçide tanıştı. 'Mayasında müzik olan' yetenekli çocuğu keşfeden dükkânın sahibi ona daha özgür olabileceği, rahatça çalışabileceği bir ortam hazırladı. Ömer Faruk Tekbilek 'müziği burada gözledi, burada içine çekti' ve ilk gösterisini 12 yaşında iken gerçekleştirdi. Yeteneği ile dikkatleri çeken Tekbilek, bundan  sonra birçok ünlü ustadan Türk müziği dersleri aldı. Orhan Gencebay, Aka Gündüz Kutbay, saksofon ustası İsmet Sıral ve perküsyon ustası Burhan Tonguç ile birlikte çaldı. 17 yaşından itibaren ise sadece geleneksel müzik yapmaya yönelen sanatçı 1971'de Türkiye'den ayrıldı ve ABD'ye yerleşti. Uzun süre ünlü caz müzisyenleri Don Chery ve Karl Berger ile birlikte çalan sanatçı, birçok film müziği ile pek çok televizyon programına müzik yaptı. Rock davulcusu Ginger Baker ile de çalışan Tekbilek, Ortadoğulu sanatçılar Ofra Haza, Simon Shaheen, Nusret Fateh Ali Khan'a da eşlik etti. Prodüktör / gitarist Brian Keane ile Süleyman The Magnificient (Muhteşem Süleyman) filminin soundtrack'inde çalıştı.  Arif Mardin, Ara Dinkjian, Hasan Işıkkurt ve Arto Tuçboyacıyan gibi Türk müzikseverlerin yakından tanıdığı isimlerle çalışmalarına devam eden sanatçının albümlerinde doğa sesleri ve geleneksel sazlarımızın birleşmesinden oluşan otantik hava dikkat çekiyor.
   <br/>
   <br/>
   Tasavvuf'tan Akdeniz havalarına
   <br/>
   <br/>
   Daha çok tasavvuf musikisi ağırlıklı olan albümlerinde dinî motiflere de sıkça yer veriyor. Albümün kapaklarında işlenen klasik Osmanlı desenlerinin ise bilinçlice seçildiği ortada.  Yeni albüm One Truth sufi müziğin yoğun olduğu, duygusal bir albüm. Bunun yanında Ortadoğu enstrümanlarının mistik gücü ile birleşen Akdeniz'in kıvrak havaları ustaca yorumlanmış bir birleşim oluşturmuş. Hasan Işıkkut parçası I Love You, Ömer Faruk Tekbilek parçası Wildflower, Tekbilek'in etkileyici vokalinin yer aldığı Manhem, hareketli One Truth, yumuşak ve hüzünlü İstanbul albümün en güzel parçaları. Kısaca tam anlamıyla Ömer Faruk Tekbilek'e yakışır bir albüm. Mistik müzik meraklılarına ısrarla tavsiye ediyoruz.
   <br/>
   <br/>
   Ortadoğu Dans Festivali'nde Türk sesi
   <br/>
   <br/>
   Bu arada yeri gelmişken belirtelim Ömer Faruk Tekbilek ve arkadaşları önümüzdeki günlerde ilginç bir festivalde sahne alacaklar. Hawai'de 2027 Şubat 2000 tarihleri arasında bu yıl  üçüncüsü yapılacak olan III. Geleneksel Ortadoğu Dans Festivali'ne katılacak. Bu festivalde dünyanın en iyi dansçıları, seromoni ve mistik müzik üstadları bütün maharetlerini ortaya koyacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5830-12-hakikatteki-mistisizm.html), [web.archive.org (arşiv bağlantısı)](http://web.archive.org/web/20130101035040/http://www.aksiyon.com.tr:80/aksiyon/haber-5830-12-hakikatteki-mistisizm.html)
