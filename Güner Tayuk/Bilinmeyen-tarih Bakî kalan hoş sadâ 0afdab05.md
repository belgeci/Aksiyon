# Bakî kalan hoş sadâ

*Güner Tayuk Bilinmeyen-tarih*

<div>
 <font>
  <img border="0" height="1" src="/web/20050302180412im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180412im_/http://www.aksiyon.com.tr/resim/302/68.jpg" vspace="5"/>
  </p>
 </font>
 <font class="content">
  İ stanbul Büyükşehir Belediyesi, Osmanlı Devleti’nin kuruluşunun 700. yılı anısına mükemmel bir eser hediye etti: Osmanlı Türk Müziği Antolojisi.
 </font>
 <br/>
 <p>
  <font class="content">
   ‘İyi de geç kalmış bir armağan değil mi bu?’ şeklinde soru sormakta haklısınız ama bu antoloji ekstra bir hediye. Nasıl mı? Osmanlı Devleti’nin 700. Yıl kutlamalarına hemen her birimiyle katılan İstanbul Büyükşehir Belediyesi, ortaya kalıcı eserler çıkardı. Bunlar arasında düzenlenen sempozyumlar ve yayınlar önemli bir yer tuttu. Kültür İşleri Daire Başkanlığı’nın Cemre Müzik’e hazırlattığı ve dört CD’den oluşan “Türkülerimiz Söylenir Üç Kıta’da” albümü, geçtiğimiz yıl müzikseverlere hediye edildi. Alanında ilk sayılabilecek bu toplama albümde; Fırat’tan Tuna’ya, Bağdat’tan Viyana’ya, Tunus’tan Kırım’a kadar geniş bir coğrafyada altı asrı aşkın süre hüküm süren Cihanşümûl Osmanlı Devleti’nin türküleri bulunuyor.
   <br>
    <br>
     Dilleri, dinleri, renkleri toplulukların Fırat’a, Tuna’ya, Yemen’e yaktığı ağıtlar, türküler olur da şarkılar olmaz mı? İşte bu serinin devamı sayılabilecek Osmanlı Türk Müziği Antolojisi de özenle hazırlanmış. Reha Sağbaş yönetiminde Lâlezâr Topluluğu’nun seslendirdiği şarkılar Segâh Faslı, Bestekâr Sultanlar, Azınlık Bestekârlar ve Köçekler olmak üzere dört CD’den oluşuyor. CD’lerde neler var birazdan değineceğim ama albümlerle birlikte verilen kalın bir kitapçıktan bahsetmek istiyorum. Princeton Üniversitesi Türk Dilleri öğretim üyesi ve müzik tarihi uzmanı Doç. Dr. Walter Feldman tarafından yazılan eserde; Osmanlı—Türk musikîsi ve antolojisindeki eserlerle ilgili dönemler, formlar, bestekârlar, türler, çalgılar hakkında biyografik bilgiler yer alıyor. Bunların yanında Osmanlı musikîsinin tarih içindeki kaynakları, gelişmesi, kurumlaşması ve müzik repertuvarının zenginleşmesi gibi bilgilerle didaktik bir çalışma haline getirilen eser Türk musikîsi kılavuzu niteliğinde.
     <br>
      <br>
       ‘Bestekâr Sultanlar’
       <br/>
       <br/>
       Osmanlı Türk Müziği Antolojisi’nde dikkat çeken ilk bölüm ‘Bestekâr Sultanlar’ CD’si. Tarihte şiirle ve musikîyle ilgilenen ilk Osmanlı padişahının II. Murad olduğu söylenir. Ancak Osman Bey’den Sultan Vahdettin’e kadar her padişahın çeşitli sanatlarla uğraştığı bir gerçektir. Bugünkü bilgilerimize göre Sultan Murad (1402—1451), şiirle meşgul olan ilk Osmanlı padişahıdır. Şairlik kadar bestekârlığı ile de göz dolduran Sultan Murad’ın besteleri ne yazık ki günümüze ulaşmamıştır. “Adlî” mahlası ile şiirler kaleme alan Bayezid de (1447— 1512), iyi bir bestekârdır. Sultan Bayezid’in günümüze kadar gelen besteleri bugün bile zevkle dinlenmektedir. Tanburi ve neyzen olarak ün yapan Sultan III. Selim’in devlet idaresine getirdiği yeniliklerin yanısıra, musikî alanındaki şöhreti ülke sınırlarını aşmıştır. Osmanlı padişahlarının sonuncusu olan Sultan Vahdettin ise hem Türk hem de Batı musikîsi konusunda usta bir isimdir. Önce Necip Paşa’dan Batı musikîsi, Hacı Faik Bey’den Türk musikîsi dersleri alan Sultan Vahdettin, piyano ve kanun çalar, şarkı söylerdi. Nota koleksiyonu günümüze kadar ulaşmıştır. Sultan II. Bayezid, IV. Murad, I. Mahmut, III. Selim, II. Mahmud, Abdülaziz Han, VI. Mehmet (Vahdettin)’in besteleri Reha Sağbaş, Salim Tokaç, Doğan Dikmen, Ahmet Erdoğdular tarafından icra ediliyor.
       <br/>
       <br/>
       Türk müziğinin azınlık olmayanları
       <br/>
       <br/>
       Ünlü şair Yahya Kemal Osmanlı musikîsinden söz ederken Zaharya gibi bir Rum’un, İshak gibi bir Musevi’nin veya Nikogos gibi bir Ermeni’nin millet olarak Türk olduklarını ve eğer Osmanlılar müzikte olduğu gibi kültürün başka alanlarında da aynı birliği gösterselerdi, Türklerin şimdi daha değişik bir millet olacağını söyler. Doğru bir tespit. Türk musikîsine yön veren isimler arasında gayrimüslimlerin mevcudiyeti Osmanlı toplumunda kanıksanmış bir durumdu. Dede Efendi nasıl Türk müziği icra ediyorsa, Tanburi İshak’ın Türk müziği besteleri yapması yadırganmazdı. Gayrimüslim sanatkârlar hiç bir zorlukla karşılaşmadan mesleklerini icra ederdi. Çoğu padişahın müzik hocalarının Yahudi, Ermeni ya da Rum asıllı olması buna delalet eder. Yahudi, Ermeni ya da Rumlar sadece Osmanlı başkenti İstanbul’da ve sarayda müziklerini icra etmezlerdi. Gittikleri yabancı ülkelerde de Osmanlı musikîsini icra eden belli başlı isimler arasında yer alırlardı. Bu açıdan Lâlezar Topluluğu’nun albümü önemli. Albümde neler bulunduğuna gelince; a’dan z’ye azınlık bestekârlarını bulmak mümkün değil ama Tanburi İshak, Yorgo Bacanos, Asdik Ağa gibi ünlü isimlerin besteleri dinlenebilir.
       <br/>
       <br/>
       Köçekler deyip geçmeyin
       <br/>
       <br/>
       İstanbul’da erkek rakkasların müziği olarak tanımlanan köçekler ise tüm ayrıntılarıyla yer alıyor Osmanlı Türk Müziği Antolojisi’nde. Köçekler deyip sakın küçümsemeyin. Çünkü Osmanlı Devleti’nde köçeklerin halktan en yüksek devlet memuruna kadar bir izleyici kitlesi vardı. Oyunlarında müzik, taklit sanatları ve cinsellik anlatılan köçeklerin mekanı olan meyhanelerle ilgili bilgilerde ilginç noktalar da var. Kadın ve erkek oyuncuların giderek ‘yıldız’laşmasından tutun da bu oyunların gösterildiği yerlerin kapalı gişe olmasına kadar pek çok ayrıntı veriliyor. Burada yazılanlarda ise Romanların (Çingenelerin) hakkı teslim edilmiş. Kitapçıktaki bu bilgilerin yanında hazırlanan CD’de ‘Türkmen kızı çıkıvermiş oyuna’, ‘Nazlı nazlı sekip gider’, ‘Benim sevdiceğim’, ‘Hotina’nın ufak taşı’ gibi bildik havalar var.
       <br/>
       <br/>
       Klasik fasıl grubu
       <br/>
       <br/>
       CD’lerin en güzelini yazının en sonuna sakladık... Segâh Faslı adını taşıyan dördüncü CD’ye diyecek yok gerçekten. Lâlezar Topluluğu’nun 1996’dan bu yana çıktığı pek çok konserde en çok beğeni toplayan icraları Segâh Faslı’ndan oluşturdukları repertuvarı oldu. Günümüze ulaşan en klasik notalardan oluşan Segâh Fasılları arasında Meragî, Hızır Ağa, Mahmut Ragıp Paşa, Itrî, Nayî Osman Dede, Tanburî Cemil Bey, Hacı Arif Bey, Hafız Osman, Şevki Bey gibi üstadların eserleri bulunuyor. İcrası çok zor olan bu eserleri Lâlezar Topluluğu ustaca seslendiriyor.
       <br/>
       <br/>
       Hem geleneksel hem de modern bir topluluk
       <br/>
       <br/>
       Yeri gelmişken Lâlezar Topluluğu’ndan bahsetmek istiyoruz. Lâlezar, Osmanlı Türkiyesi’nin müziğini icra eden hem geleneksel hem de modern bir topluluk. Osmanlı döneminin zengin sözlü müziğinin seçimi için eşsiz bir konuma sahip. Geleneksellikleri, orijinal belgelerdeki Osmanlı müziğinin özünü çıkarmalarında yatıyor, modernlikleri de kadın sesini erkek sesi ile aynı düzeye getirmelerinde kendini gösteriyor. Yönetmen Reha Sağbaş, ses sanatçıları Selma Sağbaş, Doğan Dikmen, Ahmet Erdoğdular ile saz sanatkârları Hasan Esen, Murat Salim Tokaç ve Fahreddin Yarkın’dan oluşan Lâlezar Topluluğu, hem Türk hem de yabancı dinleyiciye hitap eden bir müzikalliğe sahip.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13939), [web.archive.org (arşiv bağlantısı)](http://web.archive.org/web/20050302180412/http://www.aksiyon.com.tr:80/detay.php?id=13939)
