# Rembetiko'nun peşindeki adam...

*Güner Tayuk 2000.01.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yannis Saoulis ismi Türkiye'de geniş çevrelerce 'Kayıkçı' filminin müziği ile duyuldu. Filmin amacı siyasi arenada bir türlü sağlanamayan TürkYunan dostluğunu beyaz perdeye aktarmaktı.
  </font>
 </div>
 <div id="newsText">
  <font class="detail-text">
   Film gösterime girdiği sırada Türkiye'de meydana gelen deprem ve onun sonrasında gelişen olaylar Türkiye ve Yunanistan ilişkilerinde bir dönüm noktası oldu. İki ülke arasında başlayan dostane ilişkilerden etkilenen Yannis Saoulis, İstanbulSelanik arasında mekik dokuyor. Hafta sonları 'Eski Yeşil'de sahne alan Saoulis, kendini dinlemeye gelen müzikseverlere Anadolu'dan Balkanlara uzanan coğrafyanın ezgilerinden derlemeler sunuyor. Bir dönem bu toprakların müziği olan, ancak şimdilerde pek bileni olmayan rembetikodan (Rebetiko ve rembetiko da denilir.) örnekler çalan sanatçı bu müziği Türkiye'de de yaşatmaya çalışıyor.
   <br/>
   <br/>
   Ben buraya aitim
   <br/>
   <br/>
   'Kayıkçı' albümünün gelirinin yüzde 20'sini Türkiye'deki depremzelere bağışlayan Yannis Saoulis, 1961 Selanik doğumlu. Çocuk yaşlarda buzuki çalmaya başlayan ve daha sonra kendi kendini yetiştiren sanatçının esas repertuvarını 'Rembetiko şarkıları' oluşturuyor. 'Yannis Saoulis &amp; Ensemble' müzik grubuyla rembetiko ve halk şarkıları ağırlıklı konserler veren sanatçının yayınlanmış dokuz albümü bulunuyor.
   <br/>
   <br/>
   Sizi İstanbul'a getiren süreci anlatır mısınız?
   <br/>
   <br/>
   Birincisi benim için atmosfer çok önemli. Ben buraya aitim diye düşünüyorum. Bunu lütfen milliyet olarak düşünmeyin. İstanbul'un atmosferi, mistik havası beni buraya çekiyor. İkincisi ise beni dinlemeye gelen insanların enerjisi benim taa Selanik'ten kalkıp buraya gelmeme sebep oluyor. Beni etkileyen tabii ki sadece İstanbul değil. Etnik sınırların olmadığını düşünürsek Balkanlar, Türkiye ve Yunanistan coğrafyası da beni çok etkilemiştir.
   <br/>
   <br/>
   İstanbul'a gelmeden önce, 'Acaba beni orada nasıl karşılayacaklar?' diye düşündüğünüz oldu mu?
   <br/>
   <br/>
   İlk olarak 1989 yılında bir konser için gelmiştim İstanbul'a. O zaman bile öyle bir şey düşünmedim. Ben Selanik'te bile kendimi buradaki gibi evimde hissetmiyorum. İstanbul benim evim gibi. Tabii ki size nasıl derslerinizde öğretiliyorsa, bize de Yunanistan'da Türklerle ilgili ön yargılı şeyler söylendi. Belki bende de sizinle ilgili önceden birtakım yanlış düşünceler vardı. Ama buraya ilk geldiğim andan itibaren bütün bunlar silindi; kendimi güvende ve huzurlu hissettim.
   <br/>
   <br/>
   Avrupa'nın birçok yerinde, binlerce kişiye konserler veren bir sanatçı olarak İstanbul'da konser vermek nasıl bir duygu? Size göre İstanbul'da konser vermenin özel bir anlamı var mı?
   <br/>
   <br/>
   İstanbul'un o kozmopolit yapısı, renk cümbüşü, kokusu, aroması yani hepsi... Bütün bu saydığım şeylerin bir arada olması beni derinden etkiliyor. Bu rengi, duyguyu hiçbir yerde bulamazsınız. Ben Avrupa'nın birçok yerinde  bulundum. Kendi ülkem Yunanistan'da bile beni böylesine büyüleyen bir kent yok. Bu büyü sadece İstanbul'a has bir şey.
   <br/>
   <br/>
   Herhalde en çok müziğine büyülenmişsinizdir?
   <br/>
   <br/>
   Sadece müziğine değil. Benim ilgim sadece Anadolu'dan çıkan müziğe değil. Bu kültür benim ilgimi çekiyor. Müzik de bunun bir parçası. Benim de en önemli özelliğim müzik adamı oluşum, ilgi alanım da müzik olduğu için Anadolu'dan çıkan müzik de direkt olarak ilgi alanıma giriyor. Şimdi bir müziği yapabilmeniz için, önce o müziğin arkasındaki kültürü iyi bilmeniz lazım. O zamanki insanların, Türklerin, Rumların, Ermenilerin, Musevilerin uyum içerisinde yaşaması.
   <br/>
   <br/>
   Eserlerinizde ne kadar bunları yansıtabiliyorsunuz?
   <br/>
   <br/>
   Ben Yunanistan'da doğup büyüdüğüm için benim ilk olarak dikkatimi çekenler doğal olarak Rumlar olacaktır. Ondan sonra da diğer toplulukların müziği çekim alanıma giriyor. Andodos Yamandidis adlı İstanbullu eski bir gazel ustası vardı. Sesi çok güzel olan bu adamın lakabı Dalgaç'mış. Dalgaç 1940'larda Atina'da ölmüş. Yine Vengilis Papazoğlu çok büyük bir rembetiko ustası. Bunun gibi daha nice rembetiko ustaları sayesinde bu müziği öğrendik. Türk müziğini soracaksanız Münir Nurettin Selçuk beni çok etkilemiştir.
   <br/>
   <br/>
    Rembetiko sizin için ne anlam ifade ediyor?
   <br/>
   <br/>
   Yaptığım müzikte çok sınırlı kalmak istemiyorum. Beni bu müziğin özgür olması, cesur olması çekiyor. Ve ben bu özgürlüğü devam ettirmek istiyorum. Ama rembetikonun ruhu devam eder mi, bilmiyorum. Çünkü o dönemde insanlar ruhuyla müzik yapıyorlardı.
   <br/>
   <br/>
    Son albümünüzde Rembetiko tınıları da iyice hissediliyor...
   <br/>
   <br/>
   Bunu duyduğuma çok sevindim. Benim amacım da buydu zaten. Yunanistan'da rembetiko çok bilinen bir şey. İnsanların devamlı dinlediği bir müzik. Ama ben bu müziğin Türkiye'de dinlenmesine sevindim.
   <br/>
   <br/>
   Aynı bahçenin, renkleri farklı çiçekleriyiz
   <br/>
   <br/>
    Rembetiko iki ülke için iyi bir örnek değil mi? Çünkü iki ayrı ülkeye ait olmasına rağmen ortak şeylerden bahsediyor.
   <br/>
   <br/>
   Ben rembetiko tınılarının iki ayrı ülkeden geldiğini düşünmüyorum. Bence ortak bir kültür var. Sonra da belli çizgiler var ve bu çizgiler iki ayrı topluluğun çizgileri. Yani iki ülkenin ortak bir kültürü var, bu kültür içerisinde iki farklı çizgi var. Bu çizgilerin bir kısmı çok farklı, çoğu benzer, bir kısmı da gri. Yunanistan'da benim savunduğum şey Türkiye'nin de aynı toplumsal, kültürel değerlere sahip olduğudur. Ancak benim bu savunduklarımı sizler savunmuyorsunuz. Bence Türk kültürü bir şekilde Bizans uygarlığına uzanıyor. Buna Türkiye'den bir itiraz yok ama Yunanistan'da ciddi itirazlar var. Çünkü Yunanlılar, Bizans İmpatorluğu'nu bir Yunan devleti olarak değerlendiriyorlar. Nasıl ki Türkler, Osmanlı İmparatorluğu'ndan bir Türk devleti olarak bahsederse.
   <br/>
   <br/>
    İki toplumun birçok ortak noktası var ama özellikle tarih ve kültür başı çekiyor her halde...
   <br/>
   <br/>
   İki toplumu birbirine yakınlaştıran unsurların başında kültür geliyor. Balkanlar, Yunanistan ve Türkiye kocaman bir bahçe. Bu bahçede yaşayan insanları da ayrı bir çiçek olarak düşünürsek, her çiçeğin ayrı bir rengi olacaktır ve bu çiçekler birbirini engellemediği müddetçe ortaya müthiş bir ahenk çıkacaktır. İşte bu kültür, bir bahçeye benzemekte, bu bahçede de çok unsur var. Fakat bu unsurlar bir yere ait değil. Çünkü ortak bir havadan, sudan ve topraktan beslenmişler. Ortaya çıkan bu güzelliği sadece bir halk sahiplenemez, sahiplenmemeli.
   <br/>
   <br/>
   Duygulara deprem tercüman oldu
   <br/>
   <br/>
    Türkiye ve Yunanistan yan yana gelmeyen ikili olarak görülüyordu. Ancak depremden sonraki gelişmeler iki toplumun halkları, sanatçıları ve siyasileri arasında bir yakınlaşmaya vesile oldu. Bu bağlamda Sezen Aksu, Haris Alexiou, Zülfü Livaneli, Mikis Teodorakis her iki ülkede yardım konserleri verdi. Bu konserlerin dostluğa ne gibi etkileri oldu?
   <br/>
   <br/>
   Bence bu yakınlaşma depremden sonra olmadı. Sadece depremden sonra ifade edildi. Önce şunun altını çizmek istiyorum. Türklere kin duyan insanlar, buradan giden Rumlar değil. Daha önce de orada yaşayan insanlardı, daha çok yalnız kalmış insanlardı. Benim bu dostlukların pekişmesi, daha da gelişmesi için projelerim var. İki ülkenin de ders kitaplarında birbiriyle ilgili ön yargılar var. Ben Yunanistan'da şunu dile getirdim. Adalarda yaşayan bir grup Yunanlı çocuğu alalım ve Türkiye'de depremzede çocukların okuduğu okullara götürelim. Yine Türkiye'den depremzede çocuklar, Yunanistan'ı ziyaret etsinler. Belki maddi bir şey değil ama olsun bence önemli bir adım olur bu.
   <br/>
   <br/>
   'Türkçe ders konulsun' dedim
   <br/>
   <br/>
    İlginç bir teklif...
   <br/>
   <br/>
   Daha da ilginç bir teklifim var. Kalıcı bir dostluk için Yunanistan'a şunu da teklif ettim. İlköğretim okullarına haftada en az birkaç saat Türkçe dersi konsun dedim. Bunun aynısını Türkiye de yapabilir ve okullarına Yunanca dersler koyabilir. Yarın bu çocuklar büyüdüklerinde en azından birbirleriyle anlaşabilecekleri kadar kelime bilirler. İnsanlar bilmediklerinin düşmanıdır.
   <br/>
   <br/>
    Her iki ülkede de bunun uygulanması çok zor sanıyorum. Çünkü Türkiye'de Osmanlıcanın bile seçmeli ders olarak okutulması teklifine fırtınalar koptu...
   <br/>
   <br/>
   Benimki sadece bir teklif idi. İki ülke yöneticileri ne yapar bilmem. Ancak gördüğünüz gibi deprem herkese gerekli dersi verdi.
   <br/>
   <br/>
    Bir gün Türkiye'de tanınan ve sevilen bir sanatçı olacağınızı hiç düşündünüz mü?
   <br/>
   <br/>
   Benim amacım aslında Türkiye'de meşhur olmak değildi. Amacım yaptığım şeyin duyulması idi. Sevilip sevilmediğimi bilmiyorum ama albümümün beğenildiğini duyuyorum ve bu beni çok mutlu ediyor. Beğenilmeyi beğeniyorum, zevk alıyorum. Kendimi bir şekilde burada yaşayan insanlarda görebiliyorum. Yine öyle zannediyorum ki bu insanlar da benim yaptığım müziklerde kendilerini bulabiliyordur.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5775), [web.archive.org (arşiv bağlantısı)](http://web.archive.org/web/20130103120558/http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5775)
