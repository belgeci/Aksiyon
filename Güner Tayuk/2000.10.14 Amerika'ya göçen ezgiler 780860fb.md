# Amerika’ya göçen ezgiler

*Güner Tayuk 2000.10.14*

<div>
 <p class="spot">
  <img border="0" height="224" src="/web/20020329150838im_/http://www.aksiyon.com.tr/2000/306/resimler/NIGHTARK.jpg"/>
  Uluslararası bir üne sahip Night Ark özellikle "world music" ve "new age" tarzını seven müzikseverlerin takip ettiği önemli bir grub. İsmi yabancı gelse de grubu oluşturan müzik adamlarının hem yüzleri hem de ezgileri gayet tanıdık.
 </p>
 <p class="metin">
  Uluslararası bir üne sahip Night Ark özellikle "world music" ve "new age" tarzını seven müzikseverlerin takip ettiği önemli bir grub. İsmi yabancı gelse de grubu oluşturan müzik adamlarının hem yüzleri hem de ezgileri gayet tanıdık. Dinleyenleri Doğu'nun özellikle de Ermeni ezgilerinin hüznü ile buluşturan Night Ark'ın son albümü 'Trasures' ise bu yıl çıkan en iyi world music albümlerinden biri. Traditional Crossroads tarafından 'Trasures' ABD'de yayınlanan ama ezgileriyle bize hiç yabancı olmayan bir albüm. Grubun önemli parçalarından olan ve bu albümde yer alan Ahmet Kaya şarkılarından tanıdığımız 'Ağladıkça'nın müziği ile Yunanistan'da Elefteria Arvanitaki ve Sezen Aksu'nun en önemli parçalarından biri olan 'Gel Gel Sarışınım Gel' şarkının müziği Türk müzikseverlerle iyi bir kontak kuruyor. Ezgi tadında diğer parçalar ise bu tarz müzik dinleyenlerin arayıp da bulamayacağı cinsten.
 </p>
 <p class="metin">
  Anadolu'nun renkleri
 </p>
 <p class="metin">
  Night Ark, aslında Ahmet Kaya ya da Sezen Aksu olmadan da keşfedebileceğimiz bir grup. Çünkü müziklerinin temellerinde Anadolu'nun renkleri var. Ara Dinkjian grubun kurucusu ve ana bestecisi yani bir anlamda grubun her şeyi. Aslen Diyarbakırlı olan Ermeni bir ailenin Amerikalı oğlu. Geçmişten gelen Ermeni müzik kalıplarını caz, klasik müzik ve rock dokularıyla birleştirerek dörtlünün kendine özgü sound'unu oluşturan Ara Dinkjian, eserlerinde ud, kanun, saz ve cümbüş gibi geleneksel Ortadoğu enstrümanlarını kullanıyor. Night Ark'ın ikinci önemli üyesi ise perküsyon ve vokal stilleriyle tanıdığımız dünyaca ünlü bir isim olan Arto Tunçboyacıyan. Diğer isimler ise basçı Ed Schuller, klavyeciler Shamira Shahinian ve Armen Donelian basit modal armonileri virtüözcü caz teknikleriyle birleştirerek büyüleyici emprovizasyonlar oluşturuyorlar.
 </p>
 <p class="metin">
  Üç Ermeni sanatçı
 </p>
 <p class="metin">
  Night Ark'ta Ara Dinkjian, Arto Tunçboyacıyan ve Armen Donelian, grubun üç sacayağını oluşturuyor. Bir ayağı Doğu'da bir ayağı Avrupa'da, bir ayağı da Amerika'da olan üç sanatçı, Doğu ezgilerini Batı formatında yeniden yorumluyor. 1985 yılında kurulan Night Ark, geniş çapta dinleyici kitlesiyle ilk defa RCA Novus serisinden çıkan kayıtları yoluyla tanıştı. Eleştirmenlerin çok beğendiği bu kayıtlardan sonra grup Avrupa ve Ortadoğu'da kapalı gişe konserler verdi. Böylece Ara Dinkjian Montreux Caz Festivali'nde, Night Ark da grup olarak İstanbul Caz Festivali, Erivan Uluslararası Caz Festivali ve Kudüs'te İsrail Festivali'nde konserler verdiler. Pictures (1987), Moments (1988), Wonderland (1998) ve Pedals on Your Path albümleriyle müzikseverlerin gönlünde taht kuran grubun son albümü 'Trasures', Night Ark'ın 15 yıllık serüveninin özeti niteliğinde.
 </p>
 <p class="metin">
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2000/306/muzik/1.htm), [web.archive.org (arşiv bağlantısı)](http://web.archive.org/web/20020329150838/http://www.aksiyon.com.tr:80/2000/306/muzik/1.htm)
