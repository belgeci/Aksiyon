# 100 yıllık kayıt tarihimiz

*Güner Tayuk 2000.01.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gramofon bir asır önce icat edildi. 8 Kasım 1887'de gramofonu icat eden Amerikalı Emil Berliner, ülkesinde patent alamadığı için şansını Avrupa'da denemek ister ve şirketini Londra'da kurar.
  </font>
 </div>
 <div id="newsText">
  <font class="detail-text">
   Kardeşi de Almanya'nın Hannover kentinde firmanın ilk plak fabrikasını faaliyete geçirir. Berliner, İsveç'ten Hindistan'a kadar uzanan geniş bir coğrafyaya adamlarını göndererek onlara bulundukları bölgenin müzik zevkleri ve gelenekleri konusunda bilgi toplamalarını ister. Bunlardan biri de 1900'de İstanbul'a gelerek gramofon plakları kaydetmek isteyen Tantix'tir.  İşte, çalışmanın sonunda daha çok plak üzerinde yer alan köpekleri ile hafızalarımızda kalan Sahibinin Sesi firması doğmuştur. Tantix anılarında İstanbul'a ilk geldiğinde  kayıt yeri almak için hayli zorlandığını ancak kayıtları dinledikten sonra da herkesin hoşuna gittiğini yazar. Tantix ve ondan sonra Osmanlı coğrafyasına gelen gezginlerin yaptığı kayıtlar yurt dışına gönderilir ve orada mamul haline getirilerek Osmanlı kentlerine dağıtımı yapılırmış. İşte 2000'e ayak bastığımız bu günlerde bizleri tekrar 1900'lü yılların başına  götüren plakların hikayesi.
   <br/>
   <br/>
   Taş plaklardan CD'lere musiki tarihimizin yaşadığı serüveni Ekinciler Holding, üç CD'lik ve geniş kapsamlı bir eserde özetlemiş. Yüzyılın başından itibaren yapılan Türk müziği kayıtlarını üç CD halinde özetleyen albüm "yeryüzünün en ilginç ve renkli koleksiyonlarından biri"nin medhali niteliğinde.
   <br/>
   <br/>
   Neyzen Tevfik'ten Gencebay'a
   <br/>
   <br/>
   1900'den 2000'e 100 Yıllık Ses Kayıt Tarihimize Müzikle Yolculuk' albümünde Türk müziğinin en ünlü 64 sanatçısı ve onların en bildik yorumları yer alıyor. Türk Musikisi'nin kayıt tarihine damgasını vuran örneklerin bulunduğu albümde, eserler kronolojik kurgu içinde verilmiş. Arap Mehmet'in 'Kağıthane Havası'ndan Bela Bartok'un derlemesine, Tanburi Cemil Bey'den Aşık Veysel'e, Yürük Semai'den Zeybek Havası'na kadar hemen her tür orijinal ses kayıtları bulunuyor. Yine Münir Nureddin Selçuk'tan "Kalamış Şarkısı," Necmi Rıza'dan "Ada Sahilleri," Hafız Burhan'dan "Makber," Safiye Ayla'dan "Yanık Ömer," Zeki Müren'den "Manolyam" şarkıları da ilk günkü gibi. Albüm bunlarla da bitmiyor. Müzeyyen Senar'ın  "Ormancı"sı, Ali Ekber Çiçek'in "Haydar Haydar"ı, Orhan Gencebay'ın "Bir Teselli Ver"i ve İbrahim Tatlıses'in "Ayağında Kundura"sı esere renk katıyor.
   <br/>
   <br/>
   Türk müziğine medhal
   <br/>
   <br/>
   Müzikolog Melih Duygulu ve Cemal Ünlü tarafından derlenen albümün kitapçığı da hem görsel hem de bilgi yönünden oldukça önemli bir kaynak. Kitapçıkta Türk müziğindeki dönemler, türler, kayıtları yapan kurumlar, sosyal ve politik gelişmeler ile ilgili özetler veriliyor. Albümde yer verilen sanatçılar hakkındaki bilgiler ve şimdiye kadar hiçbir yerde yayınlanmamış fotoğraflar da göz önüne alınırsa, bu eser de en az CD'ler kadar hazine değeri taşıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5722), [web.archive.org (arşiv bağlantısı)](http://web.archive.org/web/20130103120827/http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5722)
