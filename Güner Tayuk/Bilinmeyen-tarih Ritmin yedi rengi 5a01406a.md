# Ritmin yedi rengi

*Güner Tayuk Bilinmeyen-tarih*

<div>
 <font>
  <img border="0" height="1" src="/web/20050302223321im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223321im_/http://www.aksiyon.com.tr/resim/298/74.jpg" vspace="5"/>
  </p>
 </font>
 <font class="content">
  Türk müziğindeki ritm çalgılarının bu kadar etkileyici olduğuna ilk kez Hollanda’da düzenlenen bir festivalde şahit olmuştum.
 </font>
 <br/>
 <p>
  <font class="content">
   1999 yılında Yarkın Türk Ritmleri Topluluğu’nun Hollanda’da verdiği konser yabancılar kadar beni de büyülemişti. Müziğin temel unsurlarından biri olan ritmin bu kadar ilgimi çekeceğini, doğrusunu söylemek gerekirse, bu grubu dinleyene kadar tahmin etmiyordum. Dikkatimi çeken diğer bir nokta ise Türkiye’yi temsilen bu festivale katılan Ferruh ve Fahrettin Yarkın, Doğan Baykal, Bekir Sakarya, Volkan Yılmaz, Göksun Çavdar, Metin Sakarya’dan oluşan Yarkın Türk Ritmleri Grubu’na Avrupalıların gösterdiği ilgiydi. Yıllarca kendilerine Türk müziği olarak sunulan; bir darbuka, garip sesler çıkaran bir ney, bir keman ve bir de sazdan ibaret orkestranın eşliğinde göbek atan dansözleri gören Avrupalılar, şaşkın bakışlarla Yarkın Türk Ritmleri’ni izliyordu. Yıllar önce etnik enstrümanlarıyla Batı’ya açılan vurmalı çalgılar ustası Burhan Öçal ile Okay Temiz’in el üstünde tutulmasını o zaman anladım. Şimdiye kadar dünyaca ünlü sanatçılarla çalan iki usta, heybelerinde kendi müziklerini götürdükleri için alkışlanmıştı.
   <br>
    <br>
     Bugün severek dinlediğimiz Uzak Doğu, Hint, Latin Amerika kökenli grupların çoğunun başarısının altında ritm ve ritm sazlarının zenginliğinin yattığı rahatlıkla söylenebilir. Melodi kadar ritmin de önemli olduğu Türk müziğinde kendine has pek çok ritm kalıbı oluşturulmuş ve bu kalıplar başarılı bir şekilde uygulanmıştır. Melodisiz müzik yapıldığı vâkidir; ancak ritmsiz müziğin olmayacağını herkes bilir. Buna rağmen dünyaca ünlü ritmcilerin yetiştiği Türkiye’de yabancı ritm albümleri daha çok satılıyor. Ülkemizde yerli ritm albümlerinin yapılmaması, yapılanın da satılmaması ritmin bizde ne kadar önemsendiğinin de bir göstergesi bence. Ama “Yarkın Türk Ritmleri Topluluğu”nun ‘Ten’ albümü bu alanda iyi bir başlangıçtı. Bu belki biraz abartı gelebilecek bir cümle ama Ten’e kadar, bu alanda hiçbir yapım yoktu. Tabii Okay Temiz ve Burhan Öçal’ın Avrupa’da yaptığı ama Türkiye’de satışa sunulan albümlerini saymazsak...
     <br>
      <br>
       Ferruh Yarkın, Fahrettin Yarkın, Doğan Baykal ve Bekir Sakarya’dan oluşan 1994 yılında Yarkın kardeşler tarafından kurulan “Yarkın Türk Ritmleri Topluluğu” çağlar boyu Türk müziğinde ön planda yer alan ritm olgusunu, günümüzde aslına uygun icrayla tanıtmayı amaçlıyor. Uzak Doğu, Latin Amerika ve Hindistan müziklerinin melodi zenginliklerinin yanında ritm kalıpları ve ritm sazlarının zengin kullanımı nedeniyle beğeni topladığını dile getiren grup, Türk ritmleri ve ritm sazlarının da yurt içi ve yurt dışında hak ettikleri yeri alması amacıyla çalışmalarını sürdürüyor. Grup asma davul, def, bendir, kudüm, darbuka gibi vurmaların yanında küp, testi ve sini; evet yanlış okumadınız siniyle de müziklerini zenginleştiriyor. Ama “Yarkın Türk Ritmleri Topluluğu” da, çıkardıkları albümde insanlarımızın ritm çalışmalarına hazır olmadıklarını düşünmüş olacaklar ki, kopuz, ney ve klavye gibi aletler kullanmışlar. Böylece Türk müziğine has ritmlerle oluşturdukları alt yapıyı, melodi ile birleştirmişler. Bunun yanında doğaçlama pasajlara da yer vererek, ritm sazlarının renklerini ve çalınış biçimlerini dinleyicilere sunuyorlar.
       <br/>
       <br/>
       Ritmin Renkleri
       <br/>
       <br/>
       “Yarkın Türk Ritmleri Topluluğu”nun albümü çıktığında çoğu müziksever gibi ben de ‘Bu albüm ilk ama inşaallah son olmaz’ temennisinde bulunmuştum. Bu temennimiz kabul oldu ve geçtiğimiz ay içinde ritm alanında ikinci albümümüz de piyasaya çıktı. Grup Harem adıyla bir araya gelen Yaşar Akpençe, Bünyamin Olguncan, Kemal Taşpınarlı ve Tarık El Zübeyir tarafından yapılan ‘Ritmin Renkleri’ albümü dinleyenin içini kıpır kıpır harekete geçiren bir yapım. Etrafına neşe saçıyor. Tef, darbuka, zil gibi çalgıları doğuştan gelen yetenekleriyle buluşturan dört genç, harika sesler çıkarıyor ortaya. Grup elemanlarının öyle bakmayın mütevazı durduğuna. Hemen hepsi ünlü isimlerin arkasında çalan yetenekli sanatçılar. Kapağının tasarımı gerekse ritm sesleri yönünden ‘Skin/Ten’e benzeyen ‘Ritmin Renkleri’ haftalardır başta İstiklal Caddesi olmak üzere müzik marketlerin bulunduğu alış—veriş merkezlerinde en çok çalınan albüm. Biçimsiz melodi, anlamsız sözler ve kulakları yırtan elektro seslerin yanında farklı ve düzeyli bir albüm olan ‘Ritmin Renkleri’ etkileyici seslerden oluşuyor.
       <br/>
       <br/>
       Darbuka, tabla, tef, djembe, küp, tabla, bendir, asma davul ve zil göründüğü gibi yerinde durmuyor. Bu camiada ‘uçan tef’ olarak anılan Kemal Taşpınarlı başta olmak üzere ustaların sihirli parmaklarında doğaçlama yoluyla birleşerek büyüleyici Arap, Hint, Türk, Latin ritmleri geliyor kulaklara. Kimi zaman darbukanın liderliğinde ve Endülüs—Arap müziğinin etkisi altında baş döndürücü hız deneylerine girişen dörtlü, kimi zamanda yakından tanıdığımız Trakya—Balkan ezgilerini getiriyor önümüze. ‘Ritmin Renkleri’nde de sadece ritm yok. Klarnet, kaval ve keman başta olmak üzere yaylı enstrümanlar zenginleştirmişler albümü. Her biri çeşitli vesilelerle Avrupa’da seyirci önüne çıkmış ve kendini ispatlamış birer müzisyen olan grup üyeleri, geçimlerini hâlâ ünlü sanatçıların arkasında çalarak kazanıyor.
       <br/>
       <br/>
       Neyzen Erguner’in Osmanlı Davulları
       <br/>
       <br/>
       Son dönemde çıkan ritm albümlerinden bahsetmişken neyzenlik, kompozitörlük, müzikologluk, öğretmenlik ve yazarlık gibi yetenekleri olan çok yönlü bir sanatçı Kudsi Erguner’in son projesi Osmanlı Davulları’nı es geçmek olmaz. İvmenin hızla World Music olarak tabir edilen dünya müziğine yöneldiği günümüzde, neyzen Kudsi Erguner’in bu çembere Türk müziğini de dahil etme çabaları takdire şayan bir çalışma. Müziğin damarlarında dolaşan kanın kaynağının Türk müziği olduğunu bilen Erguner, özellikle Avrupa’daki çalışmalarında klasiklerimize fazlasıyla yer veriyor. Bunu ‘Türkiye, bu yeni evrensellik anlayışına katkıda bulunabilecek zenginliğe sahip. Tarihi müziğimizi, özgün yapısı ve yorumu ile ortaya koyarak, güncelleştirmeye çalışıyorum.’ sözleriyle açıklayan sanatçının ‘Osmanlı Davulları’ çalışması da bu yöndeki somut adımı olsa gerek. Türk müziğinde melodi ve güçlü sözler kadar ritmin de önemli bir etken olduğunun öne çıktığı albümde Kudsi Erguner, neyin sihirli sesiyle davulların ritmini bir arada yorumlamış. Kös, davul, nakkare, halile (zil) gibi vurmalı çalgıların yanında zurna gibi güçlü enstrümanlar da eşlik etmiş. Yine topluluğa kemençe, tanbur, ud ve kanun gibi güçlü sazları da katarak, oda müziği yapısına sahip olduğu söylenen Türk müziğini geniş bir orkestra ile icra etmiş.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14067), [web.archive.org (arşiv bağlantısı)](http://web.archive.org/web/20050302223321/http://www.aksiyon.com.tr:80/detay.php?id=14067)
