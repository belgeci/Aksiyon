# Üç tomar paraya bir öğün!

*İbrahim Varlık 2010.11.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Somali’de para taşımak için cüzdanınız olması yetmiyor. Hatta cüzdan taşıyanı görmek pek mümkün değil. Zira yüksek enflasyon nedeniyle bir ekmek 3 bin şiline satılıyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Birinci Dünya Savaşı’ndan sonra yüksek enflasyon ve aşırı arz sebebiyle Almanya’da paranın değeri düşmüş ve halk, bir somun ekmeğin 201 milyon marka çıktığı 1923’te ekmek almak için fırına el arabası ile para götürür hâle gelmişti. Bugün o kadar olmasa da benzer sahneler, 1991’de başlayan iç savaşın ardından yeni yeni kendini toparlama sürecine giren Somali’de yaşanıyor. 2009 rakamlarına göre, yüzde 2,9’luk büyüme sağlayan ve Gayri Safi Yurtiçi Hasılası 5,7 milyar dolara yükselen Somali’nin Puntland eyaletindeki Galkayo şehrinde Almanya’dakine benzer sahneler görmek mümkün.
    </p>
    <p class="MsoNormal">
     Şehrin en işlek caddesinde, kentin tek bankasının önünde kurulan seyyar döviz bürolarında masaların üzerinde tomar tomar para duruyor. Ancak 1000’lik Somali Şilinlerinden oluşan bu paralar, az sayıda olduklarında bir işe yaramıyor. Sadece 500 ve 1000’lik banknotların basıldığı Somali’de 1000 şiline 1 sakız alınabiliyor. Tek madenî para olan 100 şiline rastlamak ise neredeyse imkânsız.
    </p>
    <p class="MsoNormal">
     Kentte bir ekmek 3 bin şiline satılırken, 150 cl’lik suyun fiyatı 15 bin şilin. 30 bin şiline bir sade gazozun alınabildiği ülkede en ucuz sigara yine 20 bin şilin. Bu yüzden ellerinde tomar hâline getirilmiş paralarla gezenleri görmek alışılmış bir tablo.
    </p>
    <p class="MsoNormal">
     Seyyar döviz bürolarında da içinde 100 adet olduğu söylenen bir tomar para 5 dolara değiştiriliyor. Uluslararası piyasalara göre 1 dolar 1600 şilin ediyor. Aynı şekilde 1000 şilin 0,887312 Türk Lirası ediyor. Satıcılar, hatıra para almak isteyen yabancıların birkaç parça binlik şilin aldıktan sonra ne kadar ettiğini sormasına gülüyor ve binlik banknotlar için para istemiyor. Ülkedeki yüksek fiyatlı ticari alışverişler hep dolar üzerinden yapılıyor. Büyük işletmeciler ya da tacirler de işlerini ya dolar üzerinden yapıyor ya da şilinlerini Somali’deki ‘para evlerine’ emanet ediyor.
    </p>
    <p class="MsoNormal">
     1962’den beri tedavülde olan Somali Şilini’ne karşı 1991’deki iç savaştan sonra yeni paralar tedavüle sokulmak istenmiş. Bunlardan en başarılısı Na Şilini olmuş. Ancak bu rekabet sadece şilinin değerinin daha da düşmesine sebep olmuş. Sahte para basımı paranın değerinin düşmesinin bir başka sebebi.
    </p>
    <p class="MsoNormal">
     Paranın değerini asıl düşüren olaylardan biri 2000 yılında Somali’de geçici hükümet kurulduğu dönemde bir grup iş adamının ülkeye Kanada’da basılmış 30 milyar şilini sokması olmuş. Bu olayın ortaya çıkmasıyla paranın değeri dibe vururken, başkent Mogadişu’da da protesto gösterileri yaşanmış. Bu olay sonunda şilin, dolar karşısında yüzde 30’luk oranla 13 bin şilin değerinde kayba uğramış. 2001’de bu düşüş yine devam etmiş ve dolar karşısındaki kayıp 22 bin şiline ulaşmış.
    </p>
    <p class="MsoNormal">
     Ülkeye daha fazla para sokulmaya devam ettikçe geçici hükümet daha fazla para almak zorunda kalmış. Bugün kullanılmakta olan şilin 1962’de tedavüle girmiş olsa da paranın tarihi, ilk kez kullanıldığı İngiliz Somaliland’ına, 1921’e kadar uzanıyor. Ancak bu dönemde kullanılmakta olan İtalyan Şilini, 1960’taki bağımsızlığının ardından yerini Somali Şilini’ne bırakmış. Paraların üzerinde 1975’te Latin alfabesi de kullanılmaya başlamış. Eski paranın üzerindeki İtalyanca ifadeler silinerek sadece bugün kullanılmakta olan İngilizce ve Arapça ifadeler bırakılmış.
    </p>
    <p class="MsoNormal">
     Somali’nin Somaliland bölgesi ise kendine has Somaliland Şilini’ni kullanıyor. Mali makamlara göre Somali Şilini’nin durumu tam olarak bilinmiyor. Ortada sadece 1000’lik banknotlar gözükse de 2002’de Afganistan’da olduğu gibi 500’lük ve daha düşük banknotların kullanılıyor olabileceği tahmin ediliyor. Ülkede paralar genellikle poşetle taşınıyor.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=60B6514069B7E79EF1C8B9BEBD9B9562?newsId=27987), [web.archive.org (arşiv bağlantısı)](http://web.archive.org/web/20120927111031/http://www.aksiyon.com.tr:80/aksiyon/newsDetail_getNewsById.action;jsessionid=60B6514069B7E79EF1C8B9BEBD9B9562?newsId=27987)
