# Afrika'nın kapısını Afra aralıyor

*Mehmet Demirci Fatih Uğur 2004.09.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Alman, Fransız ve Amerikan firmaları Sudan’da iş yapmak için başkent Hartum’da birbirleriyle yarışıyor. Devlet yetkilileri ise Darfur’daki insani dramla gündeme gelen Sudan’a Türk yatırımcılarını çağırıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426181328im_/http://www.aksiyon.com.tr/resim/512/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bir ülkeye misafir olduğunuzda, ülkesini size anlatmak isteyen ev sahibi öncelikle sizi nereye götürür? Elbette tarihi ve turistik yerlere. Sudan'da bu durum biraz farklı. Başkent Hartum'a gelen her misafire önce Afra Alışveriş Merkezi gezdiriliyor. Çünkü, Türkiye'nin Sudan'a en büyük yatırımı ve halkın gözdesi.
   <br>
    <br>
     Türk işadamları, Darfur'daki insanlık dramıyla gündeme gelen Sudan'da iş fırsatlarının kaçırılmaması uyarısında bulunuyor. Bölgeye insani yardım amaçlı gelen Batılı ülkelerin temsilcileri Darfur'da çalışırken, iş dünyasından gelenler de ülkenin başkenti Hartum'da pazara girme savaşı veriyor. Girişimciler arasında Fransa, Almanya ve Amerika başı çekiyor.
     <br>
      <br/>
      Sudan'da pazara daha önce giren irili ufaklı 1000'e yakın Türk girişimci iş yapıyor. Sudan Büyükelçiliği'nin kayıtlarına göre başkent ağırlıklı olmak üzere ülkede faaliyet gösteren Türk sayısı bin 500'den fazla. Kombassan Holding'den Sur İnvesment'a uzanan yatırımcı listesi her geçen gün uzuyor. 2003'te 55 milyon dolar olan iki ülke arasındaki ticaret hacmi yıl sonu itibariyle yüzde 50 artarak 80 milyon dolara ulaşacak. Sudan Türkiye Büyükelçiliği Ticaret eski Ataşesi Atilla Kızılarslan, 'Darfur krizi olmasaydı bu hacim yüzde yüz büyürdü. Ambargonun kalkmasıyla da bu rakamlar 250 milyon doları geçecek" diyor. Bölgede çalışan işadamları ise hâlâ fırsatın kaçmadığına dikkat çekiyor.
      <br/>
      <br/>
      Yemek ve alışveriş kültürünü Türkler değiştirdi
      <br/>
      <br/>
      Sudan'da 'Türk' dendiğinde bütün kapılar açılıyor. 6,5 milyonluk başkent Hartum'da Kombassan Holding'in 6 ay gibi kısa sürede inşaa ederek bu sene başında hizmete açtığı Afra Alışveriş Merkezi, Sudanlılar için devrim anlamına geliyor. Sudan Devlet Başkanı General Ömer El Beşir'den üniversiteli gençlere kadar herkes Afra'dan alışveriş yapıyor. Seksenli yılların sonunda Özal'ın büyük şehirlerde teşvik ettiği Galeria'lar gibi, Afra da Sudan'daki değişimin simgesi hâline gelmiş. Başkentliler altı aydır, 'Afra'da buluşalım' diye randevu veriyor.
      <br/>
      <br/>
      60 bin metrekare üzerine inşa edilen iki katlı Afra Alışveriş Merkezi her gün cıvıl cıvıl. Afrika'nın en büyük alışveriş merkezi Afra'da süpermarket, restoran, butik, bilardo ve bowling salonu, fastfood dükkanları bulunuyor. Kombassan'ın merkezle birlikte Sudan'a yaptığı yatırım miktarı 25 milyon doların üstünde. Başkentin en lüks düğünleri burada yapılıyor, yabancı heyetler burada ağırlanıyor.
      <br/>
      <br/>
      Afra yaklaşık 600 kişiye iş imkanı sağlamış. Bunların ancak onda biri Türk. Halk, açılışını Devlet Başkanı Ömer El Beşir'in yaptığı merkezin yenisini istiyor. Kime sorsanız, Beşir'in Türk girişimcileri teşvik edeceklerini hatırlatan şu sözlerini tekrarlıyor: "Burada hammadde, Türkiye'de de teknoloji ve yetişmiş insan var. Bunları birleştirebiliriz. Sudan, Türkiye'nin Afrika'ya açılan kapısı olacaktır."
      <br/>
      <br/>
      Sanayileşmenin henüz başında olan ülkede ciddi mânâda yatırımcı sıkıntısı çekiliyor. Hükümet, yabancı sermaye işletmelerine bedava yer tahsisi, kâr ve sermaye transferinin sınırlandırılmaması ve 5 yıla kadar vergi muafiyeti uygulamasıyla Sudan'ı cazibe merkezi haline getirmiş. Darfur meselesiyle zor günler yaşamaya başlayan ülkeye bunca sıkıntıya rağmen yatırımcı geliyor. Türk işadamları sevilse de Fransız, Alman, Amerikan işadamları cirit atıyor. "Dört yıl önce Hartum'daki Hilton Oteli'nde konuşacak insan bulamazdık" diyen bir işadamı şimdi haftalar öncesinden rezervasyon yaptıramadıklarından yakınıyor.
      <br/>
      <br/>
      Türkiye'den yardım eli
      <br/>
      <br/>
      Geçtiğimiz günlerde iki milletvekili ile Sudan'ın Darfur bölgesine götürülen iki uçak dolusu gıda ve ilaç yardımı Türk işadamları arasında yankı uyandırmış. İşadamları şimdi bu ülkeye yapılacak yardım konusunda işbirliği öneriyor. Güney-Kuzey barışı nikahının ardından patlak veren Darfur sorununu anlamakta güçlük çektiklerini belirten girişimciler, Afrika'nın kuzeyinde üs konumundaki Sudan'a Türk yatırımcıların mutlaka önem vermesi gerektiğini vurguluyor. Çünkü onlar, Darfur Krizi'nin er ya da geç biteceğine ve Sudan'ın Afrika ekonomisinin en hızlı büyüyen pazarı olacağına inanıyor. Gerçekten de Sudan, Orta Afrika ve Kuzey Afrika'daki ülkelere açılan yegane kapı.
      <br/>
      <br/>
      Yatırımcılar tarım, petrol, altın, şeker, kağıt ve inşaat sektörlerinde yatırım yapabiliyor. Sudan hükümetinin ülkenin yeniden imarı için başlattığı projeler en çok Türk firmalarını heyecanlandırıyor. Libya, Ürdün, Suudi Arabistan, Kuveyt gibi ülkelerde güven kazanmış inşaat sektörü yatırımcılarının yeni umudu Sudan. İçme suyu, rafineri şebekeleri ve barajlar ve yüzlerce kilometrelik otoyol gibi dev yatırım planları var.
      <br/>
      <br/>
      Orduyu giydirdi, 3 milyon dolarlık iş yaptı
      <br/>
      <br/>
      Savunma Bakanlığı ile ortak kurduğu Sur İnvesment ile Sudan Ordusu'nu baştan ayağa giydiren yatırımcı Oktay Ercan, Kombassan'dan sonra ülkede en çok ses getiren yatırımları yapmış. İki milyon dolarlık ortaklıkla kurulan Sur İnvesmnet Ltd. üç yıldır Sudan ordusunu giydiriyor. Yatırımdan sonra yapılan iş hacmi ise 3 milyon doları aşmış. 2005'te NATO standartlarında kamuflaj ve askeri kıyafet üretim adedi 500 bini aşacak. Bot ve kumaş fabrikası için bir iki yıl içinde 20 milyon dolarlık yeni yatırım yapılacak. Başkent Hartum'da kurulan fabrikada çoğu Sudanlı 400 kişi istihdam ediliyor. Alman, Fransız ve Amerikan işadamlarının Darfur krizine aldırmadan ülkeye iş yapmak için akın ettiklerine işaret eden Ercan, "Türk işadamları da Afrika'ya giriş kapısı olan Sudan'a yatırım yapmalı. Birçok bakan ve üst düzey yetkiliyle görüştüğümüzde hep Türk işadamlarının Sudan'a iş yapmaya gelmesini konuşuyoruz. İsmimiz burada prim yapıyor. Ülkenin imarı için hazırlanan projelerden çok ciddi pay alınabilir. Kardeş Sudan devletinin refah ve demokratikleşme adımlarını hızlandırabiliriz." diyor.
      <br/>
      <br/>
      Enflasyonun yüzde 9'larda, kur değişiminin yüzde 2-3'lerde olduğunu anlatan Ercan, birkaç hafta önce başından geçen ilginç bir olayı aktarıyor. Beş Amerikalı şirket, yatırım şartlarını hukuki mevzuatın nasıl oluşturulduğunu ve Sudan'da iş yapmanın yollarını öğrenmek için Sur İnvesment'in yatırım danışmanlığını yapan avukatlardan yardım istemiş. Darfur sorununun uzamadan çözüleceğine inanan Ercan yabancı yatırımcıların faaliyetlerine dikkat çekiyor: "Madem ülke kaosa gidiyor, neden Avrupalılar, Amerikalılar yatırıma geliyor? Darfur'da sorunların yaşandığı doğru. Ama herkes bunun geçici olduğunu biliyor. Şimdi herkes Darfur krizinin bitmesinin ardından ambargonun kalkmasıyla gelecek fırsatları bekliyor."
      <br/>
      <br/>
      Hareketlilik uçak seferlerine de yansımış. Bir iki yıl önce haftada bir gün uçuş yapan Emirates haftada 6 gün Darfur'a iniyor. On beş günde bir gelen Lufthansa haftada 5 sefer yapıyor. Komşu ülkeden Mısır Havayolları her gün uçuş yapmaya başlamış. İşadamları, Türk Hava Yolları'nın (THY) bölgeye direkt uçuşunun olmamasını büyük bir kayıp olarak görüyor. Bunun nedeni ise, yabancı yatırımcı akını, sağlık ve inanç turizmi açısından her yıl yüz binlerce Sudanlının uçakla seyahat etmesi.
      <br/>
      <br/>
      Sudan'ın yurtdışı hastane ve tedavi hizmetlerini Suudi Arabistan ve Ürdün'den almaya başladığını hatırlatan Genel Müdür Ercan, bavul ticareti, transit ticaret, sağlık ve inanç turizmi açısından Türkiye'nin planlı projeli girişimde bulunmasını öneriyor. Ercan'a göre, ekonomik ve askeri ambargonun kalkmasıyla yapılacak en köklü yatırımlar arasında savunma sanayi alanında yapılacak işbirliği ve adımlar geliyor. Türkiye'den Sudan'a yapılan ihracatta demir çelik, gıda, otomotiv yan sanayi, elektrikli makine, plastik, tekstil malzemeleri, sebze-meyve ve kağıt karton önde yer alıyor. Sudan'dan Türkiye'ye yapılan ithalatta ise ön sıralarda susam, şeker, yağlı tohum, sakız, reçine ve pamuk geliyor. Doğu ve Güney Afrika Ülkeleri Ortak Pazarı (COMESA), Hükümetler Arası Kalkınma Otoritesi (IGAD) ile Sahel ve Sahra Devletleri Topluluğu, Arap Serbest Bölgesi gibi örgütlere de üye olan Sudan, son iki yılda en büyük yatırımcıyı Arap ülkelerinden ve Çin'den çekmiş. Petrol karşılığı ithalat modeli ile Sudan pazarının hakimi olan Çin, Sudan'a yönelik Birleşmiş Milletler kararlarında da farklı bir siyasi yaklaşım sergiliyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16183), [web.archive.org (arşiv bağlantısı)](http://web.archive.org/web/20060426181328/http://www.aksiyon.com.tr:80/detay.php?id=16183)
