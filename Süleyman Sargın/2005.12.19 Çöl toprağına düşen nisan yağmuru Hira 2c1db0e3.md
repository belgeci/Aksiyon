# Çöl toprağına düşen nisan yağmuru: Hira

*Süleyman Sargın 2005.12.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hira dergisi İslam âlemine yeni bir fikri açılım sunmak gayesiyle Arapça olarak yayınlanan bir dergi. Siyasi çekişmelerden uzak, asla politize olmayan, eğitime, bilime ve teknolojiye vurgu yapan, itidalli ve sürekli ümit aşılayan dergi, daha şimdiden Arap dünyasında büyük ilgi gördü.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070404045202im_/http://www.aksiyon.com.tr/resim/576/88.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bilindiği gibi, savaşların, ihtilallerin ve kaosların kararttığı günümüz dünyasının en umut verici faaliyetlerinden biri Anadolu insanının dünyanın dört bir yanında açtığı sevgi okullarıdır. Bu okullar, asırlar boyunca hep adaleti, hoşgörüyü ve sevgiyi temsil etmiş olan bu milletin insanlığa bir hediyesiydi. Hedef, üzerine güneşin doğup battığı her yere mayamızın esasını oluşturan insanî erdemleri götürüp oraları aydınlatmaktı. Bu toprağın işadamı ve esnafının himmetleriyle açılan bu okullara Anadolu'nun delikanlıları koşarak gittiler; giderken de yanlarında uçak ve tırlar dolusu sevgi ve insanlık götürdüler.
   <br>
    <br>
     Bu gönül erleri yapılan faaliyetleri kitap ve dergilerle de desteklediler. Bu amaçla çeyrek asırdır Türkiye'de Sızıntı dergisini çıkaran Kaynak dergi grubu, bu derginin İngilizce, Fransızca ve Rusça baskılarını da yaptı. Hedef herkese ulaşmak ve yeni köprüler kurmaktı.
     <br/>
     <br/>
     Bu eğitim ve kültür faaliyetlerinin uzun yıllardır cehalet, fakirlik ve ayrılıkların sıkıntısını yaşayan İslam dünyasına ilgisiz kalması da düşünülemezdi. Her tarafta olduğu gibi İslam dünyasında da okullar, dil kursları ve kültür merkezleri açıldı. Amaç, radikalizmin, yanlış dinî yorumların ve terör yaftasının altında bunalan İslam dünyasına şiddet içeren tüm düşüncelerden uzak, sevgiyi ve yaşatmak için yaşamayı esas alan, İslam'ın adına yakışır, alternatif, mutedil bir açılım sunmaktı. İslam'ın gülen yüzünü onlara gösterip, sevginin, hoşgörünün ve barışın hâkim olduğu, medeniyetlerin çatışmayıp uzlaştığı bir dünyaya olabildiğince katkı sağlamaktı. Bu samimi ve içten teşebbüslere Arap dünyasının dünya çapında tanınmış entelektüelleri müspet cevap vermekte gecikmediler. Her türlü etnik, politik ve ideolojik manipülasyondan uzak böyle bir eğitim hamlesine İslam dünyasının ihtiyacı olduğunu söylediler. Ülkemizdeki ve yurt dışındaki eğitim kurumlarını yakından inceleyerek, üzerlerine düşen her türlü katkıyı yapmaya hazır oldukları mesajını verdiler.
     <br/>
     <br/>
     Yazar kadrosunda önemli isimler var
     <br/>
     <br/>
     İslam dünyasının bu hüsn-ü kabulünde şüphesiz en önemli faktör, bu eğitim faaliyetlerinin en büyük teşvikçisi olan Fethullah Gülen Hocaefendi'nin ilmî ve fikrî kişiliğiydi. Daha önce "Sonsuz Nur", "Kalbin Zümrüt Tepeleri", "Ruhumuzun Heykelini Dikerken" ve "İrşad Ekseni" gibi pek çok eseri Arapçaya çevrilen Hocaefendi'nin eserlerindeki ilmî, fikrî ve tecrübî derinlik, fikirlerindeki itidal, günlük politik söylemlerden uzak duran ve insanı merkeze alan düşünce örgüsü Arap dünyasında ilgiyle karşılandı. İlim ve fikir adamlarıyla akademisyenler böyle bir insanın teşvikleriyle açılan eğitim kurumlarının İslam dünyası için yeni bir ses ve soluk olacağını belirterek okullar projesine olumlu yaklaştılar.
     <br/>
     <br/>
     Bu eğitim faaliyetlerinin yanı sıra tamamı Türk olan yayın ekibi tarafından birkaç yıldır hazırlığı sürdürülen Hira dergisi de İslam âlemine yeni bir fikri açılım sunmak gayesiyle Arapça olarak yayın hayatına atıldı. Yayın ekibinin ifadelerine göre günlük siyasi çekişmelerden uzak, asla politize olmayan, radikal ve uç fikirlere kapalı, eğitime, bilime ve teknolojiye vurgu yapan, itidalli ve sürekli ümit aşılayan böyle bir dergi Arap dünyasında çok büyük bir teveccühle karşılanmış. Derginin yazar kadrosunda Arap âleminin dünya çapındaki yazar, düşünür ve akademisyenleri var.
     <br/>
     <br/>
     Derginin yayın yönetmeni Nevzat Savaş, ilk planda böyle bir teveccüh beklemediklerini, aldıkları olumlu tepkilerin ve gösterilen teveccühün kendilerini hem şaşırttığını hem de ilerisi için umutlandırdığını söylüyor. Savaş, dergiyi sosyal bilimler, ilahiyat, felsefe, edebiyat, tarih, kültür ve sanat alanında Anadolu insanıyla Arap dünyasını buluşturan bir köprü olarak tanımlıyor: "Hira, düşünce ve ruhumuzu sığlaştıran çağın yüksek gürültülü, alabildiğine maddeci ve bencil fikrî temayüllerine değil, asırlar boyu insanlığın kalp, kafa ve ruh dünyalarını aydınlatan geniş, kuşatıcı ve diğerkâm medeniyetimizin maddi ve manevi mirasına ve geleneğine yaslanmaktadır."
     <br/>
     <br/>
     Günlük altı milyon ziyaretçisiyle dünyanın en çok ziyaret edilen dinî içerikli internet sitesi olan "islamonline.net" Hira'ya genişçe yer ayırıp link vermiş. Sitenin genel yayın yönetmen yardımcısı Dr. Mecdi Said, Hira'nın uzun yıllardır birbirine soğuk duran Türk halkıyla Arap dünyası arasında önemli bir köprü görevi yerine getireceğini, atılan bu samimi ve iyi niyetli adıma cevap verme sırasının Arap âleminde olduğunu söyleyerek Hira'yı 'çöl toprağına düşen nisan yağmuru'na benzetiyor.
     <br/>
     <br/>
     Bunun yanı sıra Arap dünyasının dört bir tarafından mailler aldıklarını söyleyen derginin yazı işleri müdürü Eşref Önen, "Gelen mesajları okurken gözlerimizin dolduğu anlar oluyor." diyor. Bir kısmı derginin adına, bir kısmı içeriğine, bir kısmı yayımlanan makalelerden birine vurgu yapan bu mesajların ortak noktasını Türkiye'ye ve Anadolu insanına duyulan sevgi oluşturuyor.
     <br/>
     <br/>
     Başyazıları Hocaefendi kaleme alıyor
     <br/>
     <br/>
     Peki dergide neler var? Şimdilik üç aylık periyodlarla ve altmış dört sayfa olarak yayımlanan derginin yazar kadrosu oldukça güçlü. Derginin başyazılarını Fethullah Gülen Hocaefendi yazıyor. İlk başyazı da "Bayram düşünceleri" üzerine. Suriye'nin dünya çapında tanınmış ilim adamlarından Prof. Said Ramazan el-Bûti Kur'an'ın i'cazı üzerine bir makale yazmış. İlim ve fikir dünyamıza kazandırdığı yüz yetmiş adet eseriyle tanıdığımız Mısırlı akademisyen ve fikir adamı Prof. Muhammed Umârâ, makalesinde İslam dünyasının en çok tartışılan konularından "Savaş, Cihad ve Terör" kavramlarını irdeliyor.
     <br/>
     <br/>
     Faslı Hukuk Felsefesi uzmanı Prof. Ferid el- Ensarî makalesini "İslam düşüncesi ve Batı felsefesinde 'Estetik' kavramı" üzerine yazmış. Arap dünyasının önde gelen şair ve ediplerinden, "el-Mişkât" isimli edebiyat dergisinin yayın yönetmeni de olan Prof. Hasan el-Emrânî dergi için özel olarak kaleme aldığı "Hira" isimli kasidesiyle dergiye renk katmış. Mısırlı Prof. Safsâfî Ahmed el-Katûrî de, Yavuz Sultan Selim'in Kudüs Fermanı çerçevesinde Osmanlılar'ın Kudüs'te üç dinin mensuplarına gösterdiği hoşgörüyü anlatıyor. Bunların yanı sıra Cezayir'den Prof. Ammar Cidâl, Irak'ın meşhur edebiyatçılarından Edip İbrahim Debbâğ, Faslı tefsir Profesörü Muhammed er-Rukî, Iraklı yazar Orhan Muhammed Ali, Nevzat Savaş ve Eşref Önen de yazılarıyla dergiyi zenginleştirmişler.
     <br/>
     <br/>
     Derginin ocak ayında çıkacak ikinci sayısı da oldukça zengin bir içeriğe sahip. Prof. Muhammed Umârâ bu defa bir itidal dini olarak İslam'ı anlatıyor ve ümmet-i vasatı açıklıyor. Mısırlı bayan Tasavvuf Profesörü Hudâ Derviş, günümüz dünyasında ruhî değerler ve maneviyatın ehemmiyetine vurgu yapan bir makale kaleme almış. Prof. Safsâfî, Prof. Bûtî, Prof. Ferid el-Ensârî makaleleriyle bu sayıda da kendilerini gösteriyorlar. Bunların yanı sıra Necip Fazıl'ın "Beklenen Kahraman" yazısı, Mehmet Akif'in "Necid Çöllerinden Medine'ye" şiirinin ilk bölümü ve Yahya Kemal'in "Süleymaniye'de Bayram Sabahı" Arapça'ya tercüme edilerek yayımlanıyor. Derginin yayıncı kadrosu, Türkiye'deki akademik çevrelerden gelecek makalelere de açık olduklarını belirtiyorlar.
     <br/>
     <br/>
     Yurtiçi abone bedeli 15 YTL olan dergiye www.hiramagazine.com adresinden ve 0.216.522 09 99 no'lu telefondan ulaşmak mümkün.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23030), [web.archive.org (arşiv bağlantısı)](http://web.archive.org/web/20070404045202/http://aksiyon.com.tr:80/detay.php?id=23030)
