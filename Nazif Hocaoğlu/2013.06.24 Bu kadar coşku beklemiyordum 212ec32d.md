# Bu kadar coşku beklemiyordum

*Nazif Hocaoğlu 2013.06.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bernd Meyer, Almanya şarkı finalisti Tatjana’nın babası. Kızını Türkiye’deki olimpiyatlarda da yalnız bırakmadı. “Bütün işler son anda yapıldı, ama hiçbir şey ters gitmedi. İnanılmazdı.” diyor.
  </font>
 </div>
 <div id="newsText">
  <font class="detail-text">
   <p>
    Tatjana Meyer, Türkçe Olimpiyat-ları’na şarkı dalında katıldı. Almanya Hannover Leinetal Gymnasium und Realschule’de 9. sınıf öğrencisi. Türkiye finalinde derece yapamadı ama kendisini sadece şarkıyla sınırlamamış. Başarılı bir öğrenci, Almanya’da Matematik Olimpiyatları’nda da birinci olmuş. Şarkı ve matematiğin yanında atletizm, bale ve yüzmeyle de uğraşıyor. 6-7 yıldır da piyano çalıyor. Okula ilk geldiğinde arkadaşı olmadığı için ayrılmak istemiş; fakat, babası Bernd Meyer, bir sene sabretmesini istemiş. Şimdi babasının sözünü dinlediği için çok mutlu. Baba Meyer, kızını olimpiyat sürecinde de yalnız bırakmamış. Biz de kendisine olimpiyatları ve Türkiye’yi sorduk.
   </p>
   <p>
    <strong>
     -Türkçe Olimpiyatları’ndaki atmosferi nasıl buldunuz?
    </strong>
   </p>
   <p>
    Dortmund’daki organizasyonu çok sevdim. Türkiye’deki organizasyona bayıldım. Ankara’dakini internetten izlediğimde çok şaşırdım. Bu kadar büyük bir organizasyon olacağını beklemiyordum. Almanya’daki yarışmalar bu yarışmanın yanında çok küçük kalıyor. Oradaki yarışmalara organize gözüyle bakamıyorum şu anda, Türkçe Olimpiyatı yanında çocuk oyuncağı gibi kalıyorlar.
   </p>
   <p>
    Organize edenleri göz ardı etmemek lazım. Onları tebrik etmek gerekir. En büyük sıkıntımız Türklerin her işi son anda yapmasıydı. Bu bizim halkımıza da çok tuhaf gelen bir durum. Alışması zor oldu ama bu kadar hızlı hareket etmelerine rağmen her şeyin rayında ilerlemesi mükemmel bir olay.
   </p>
   <p>
    <strong>
     -Tatjana olimpiyatlara hazırlanırken ona nasıl destek verdiniz?
    </strong>
   </p>
   <p>
    Yaşı büyüdüğü için kendine bırakmıştım ben bu kararı. Sesinin güzel olduğunu biliyordum ama böyle bir başarıyı (Almanya finalini geçmeyi kastediyor) biz de beklemiyorduk. Bir başarı alabileceğine inanmıyordum başta. Kızımın burada aldığı başarıdan büyük mutluluk duydum.
   </p>
   <p>
    <strong>
     -Bu süreçte korkularınız oldu mu?
    </strong>
   </p>
   <p>
    En büyük korkumuz kendini fazla kaptırması ve kibirlenmesiydi. Tatjana aynı zamanda İngilizce, Rusça, Fransızca da biliyor. Şimdi bir de Türkçe eklendi. Bir ara kendini fazla kaptıracak diye korkmuştum. Türkçe öğrenmesinin derslerine olumsuz etki yapacağı endişesine kapılmıştım. Fakat kızım şu anda sınıf birincisi ve aynı zamanda Matematik Olimpiyatı’nda da birinciliği bulunuyor. Okul bu süreci çok güzel bir şekilde dengeledi. Okulun desteği olduğu için çok mutlu oldum. Kızıma 3 hafta izin verildi, bunu unutmayacağız hiç.
   </p>
   <p>
    <strong>
     -Kızınızı neden bu okula gönderdiniz?
    </strong>
   </p>
   <p>
    Araştırdım bu okul başarılıydı, kaliteliydi ve en güzeli de sınıflar kalabalık değildi. Kızım için daha verimli bir okul olabileceğini düşündüm. Devlet okullarına göndermeyi pek istemiyordum. Türk okulu olduğunu bilmiyordum, fakat öğrendikten sonra da benim için bir fark olmadı. Çok memnunum okulumuzdan. Diğer kızım da Türk okulunda.
   </p>
   <p>
    <strong>
     -Türkçe öğrenmesinin kızınıza ne gibi katkıları olmasını bekliyorsunuz?
    </strong>
   </p>
   <p>
    Kendisine ne katabilirse bu yaşlarda katabilecek. Onun için farklı diller öğrenmesini destekliyorum. Eğer Türkçe konuşabiliyorsan burada kralsın. Ben burada çat pat İngilizcemle konuşuyorum. Ama ben burada bir Alman olarak Türkçe konuşsam herkes beni el üstünde tutar. Kızım şu anda bunu yaşıyor. Bütün dikkatler, ilgi, alaka, saygı, sevgi üzerinde.
   </p>
   <p>
    <strong>
     -Türkiye’yi nasıl buldunuz?
    </strong>
   </p>
   <p>
    İlk defa arayıp Türkiye’deki öğretmenlerle konuştuğumuz zaman gelip gelmeme konusunda korkularımız vardı. Gezi Parkı meselesi medyada negatif bir şekilde veriliyor. Fakat gelince böyle olmadığını gördüm.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35860-bu-kadar-cosku-beklemiyordum.html), [web.archive.org (arşiv bağlantısı)](http://web.archive.org/web/20131122070241/http://www.aksiyon.com.tr:80/aksiyon/haber-35860-bu-kadar-cosku-beklemiyordum.html)
