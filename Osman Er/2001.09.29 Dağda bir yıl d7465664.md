# Dağda bir “yıl”

*Osman Er 2001.09.29*

<div>
 <p class="spot">
  İnsan neslinin tabiata verdiği tahribat dağları da kapsamaya başlayınca, uluslararası sivil ve resmi kuruluşlar devreye girdi. Dağlara ne kadar faydası olacak bilinmez ama artık onların da bir "yıl"ı var. Önümüzdeki sene, Dünya Dağlar Yılı olarak kutlanacak
 </p>
 <p class="metin">
 </p>
 <img border="0" src="/web/20020113035015im_/http://www.aksiyon.com.tr/2001/356/resimler/dag.jpg"/>
 <p class="metin">
  Dünya üzerinde hızla artan nüfus, kontrolden çıkan sanayileşme ve kentleşme,  doğanın tahrip edilmesi, hava kirliliği ve gürültü, doğal kaynakların bitme noktasına gelmesi, insanoğlunu birtakım arayışlara itti. Var olan, henüz "elimizden kaçmamış" değerlerimizi koruma altına alma güdüsü had safhaya ulaştı. Çeşitli çalışmalar yapılıyor dünya çapında; bunlar bağımsız sivil inisiyatifler veya resmi girişimler halinde beliriyor. Sözkonusu çalışmaların ilgi alanına, size ilginç gelecek, dağlar da dahil. Evet, dağlar. Dağların da nesli tükenir miymiş demeyin!
 </p>
 <p class="metin">
  Doğal kaynakların hızla tükenmesi, sorumsuz, kontrolsüz sanayileşme ve şehirleşme hareketleri, atmosfer, biosfer ve hidrosferdeki tahribin küresel boyutlara ulaşması; uluslararası sözleşmeler imzalanarak tahribin durdurulmasını, doğal kaynakların korunmasını ve kontrollü kullanılmasını bir gereklilik olarak ortaya çıkardı. Bu sebeple henüz doğal özelliklerini devam ettiren dağların önemine dikkat çeken Birleşmiş Milletler Çevre ve Kalkınma Konferansı (UNCED), 2002'yi Dünya Dağlar Yılı olarak ilan etti ve ülkeleri dağlara sahip çıkmaya çağırdı.
 </p>
 <p class="metin">
  Dağlar; bulundukları yerlerde sürekli kabaran, derin vadilerin, dik yamaçların, ovaların, küçük göllerin, yaylaların bir topluluk yaparak geniş yer tuttuğu yüksek yerler. 3. zamanın sonlarında kıvrılmalar sonucunda Apeninler, Alpler, Preneler, Kuzey Anadolu ve Toroslar vb. oluşmuş. Üfül üfül serin esen yellerin, burcu burcu kokan çiçeklerin, güvermiş otların, soğuk suların, hastaları iyileştiren yayla havasının mekanı dağlarda aniden insanı sarsan olaylar olabilir; sis bastırabilir, fırtına, tipi, soğuk çıkabilir; kayalar yuvarlanıp, çığ düşebilir. Buna mukabil ulu kayaları, sivri dorukları, karlı başları, başdöndürücü uçurumları, derin vadileri, su fışkıran pınarları ve eşsiz manzaralarıyla insana zevk ve heyecan verir.
 </p>
 <p class="metin">
  Geçtiğimiz yüzyılda dağlar sportif ve araştırma amaçlı faaliyetlerin mekanı olmaya başlayınca dağ kılavuzluğu meslek haline gelip ülkemizde de yaygınlaştı. Dünya üzerinde hızla artan nüfus, kontrolden çıkan sanayileşme ve şehirleşme, doğal kaynakların gelişigüzel kullanılması, doğanın tahrip edilmesi, insan sağlığını bozan hava kirliliği ve gürültü; gün geçtikçe doğal kaynakların bitme noktasına gelmesi, insanoğlunu birtakım arayışlara itti.
 </p>
 <p class="metin">
  Gelecek nesillere yaşanılabilir bir dünya bırakmak amacıyla 1992 Yılı Haziran ayında Birezilya'nın Rio şehrinde toplanan Birleşmiş Milletler Çevre ve Kalkınma Konferansı (UNCED), 150'den fazla devlet, hükümet başkanları, bilim adamları ve bürokratların katılımı, 178 değişik ülkeden 1000'in üzerinde gönüllü kuruluşun iştirakiyle bir zirve yapmıştı. Ardından çevre tahribatının henüz oluşmaya başladığı dağların koruma altına alınması, sahip oldukları potansiyel kaynaklar üzerinde koruma ve kullanma dengelerinin oluşturulması amacıyla, 2002 yılı Birleşmiş Milletler Çevre ve Kalkınma Konferansı (UNCED) tarafından "Dünya Dağlar Yılı" ilan edildi. Dağ alanlarına sahip ülkeler "2002 Dünya Dağlar Yılı" kutlama etkinlikleri planlamaya başladı. Bu etkinlikler içinde özellikle dağ alanlarının korunmasına yönelik bilimsel projeler hazırlanması ve bu projelerin hayata geçirilmesine ağırlık verildi. Yaklaşık 2/3'ü dağlarla kaplı Türkiye'nin; üç kıtanın buluşma noktasında benzersiz dağ ekosistemlerine sahip bir ülke olarak Dağlar Yılı'nda, akıllıca hareket edilirse uluslarası ilginin odağı olması kaçınılmaz.
 </p>
 <p class="metin">
  Ülkemizde de Niğde Turizm Müdürlüğü, Vali Refik Aslan Öztürk başkanlığında, Niğde Üniversitesi ve İl Turizm Müdürlüğü işbirliğiyle bir komite kurarak, "2002 Dünya Dağlar Yılı" etkinliklerine hazırlanmaya başladı. Niğde Valisi Refik Aslan Öztürk, amaçlarının Niğde'nin turizm gelirlerinden pay almasını sağlamak ve dünyaya tanıtmak olduğunu belirtiyor ve "Alt yapısının olduğuna inandığımız şehrimizin, dünya dağlar yılında etkin görev almasını bekleyerek çalışmalarımıza şimdiden başladık" diyor.
 </p>
 <p class="metin">
  Niğde İl Turizm Müdür V. İsmail Tecimer ise, amaçlarının, Dağlar Yılı startının Niğde Aladağlar'dan verilmesini sağlamak olduğunu belirtiyor: "Niğde bu konuda tecrübelidir. 1992 yılında Türkiye'de ilk defa Traking (Dağ ve doğa yürüyüşü) Niğde Aladağlar'da başladı. O günden bu yana Niğde Aladağlar'da yerli ve yabancılar tarafından bilimsel ve spor amaçlı tırmanışlar yapılmaktadır. 2002 Dünya Dağlar Yılı kutlamalarının Niğde Aladağlar Demirkazık zirvesinden start alması için çalışmalar yapıyoruz."
 </p>
 <p class="metin">
  Aladağlar'da traking
 </p>
 <p class="metin">
  Orta Toros sıradağlar silsilesinin en yüksek doruklarına sahip Aladağlar; Demirkazık Zirvesi (3 bin 756 m), Kızılkaya doruğu (3 bin 725 m), Kaldı grubu (3 bin 688 m) ve Vayvay dağı (3 bin 565 m) gibi 15 civarında zirveden oluşturmakta. Kuzeydeki Develi düzlüğünden yükselmeye başlayan Aladağlar, Güneybatıdaki Kamışlı boğazına kadar yaklaşık 80 km. uzanıyor. Bin 24 km2'lik alanı kaplayan Aladağlar'ın en kolay ulaşma yolu Niğde ili Çamardı ilçe yolu. Ayrıca E–90 Karayolu ve Pozantı Otoyolu çok yakından geçiyor.
 </p>
 <p class="metin">
  Türkiye'de Torosların en çok tanınan bölümü olan Aladağlar, Orman Bakanlığı tarafından da Aladağlar Milli Parkı olarak ilan edilmiş durumda. Aladağlar'a yılın her mevsimi eğitim ve tırmanış amaçlı birçok dağcı gelmekte.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/356/haberler/3.htm), [web.archive.org (arşiv bağlantısı)](http://web.archive.org/web/20020113035015/http://www.aksiyon.com.tr:80/2001/356/haberler/3.htm)
