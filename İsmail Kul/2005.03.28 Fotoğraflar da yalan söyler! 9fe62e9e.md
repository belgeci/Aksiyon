# Fotoğraflar da yalan söyler!

*İsmail Kul 2005.03.28*

<div bgcolor="#FFFEF6">
 <font>
  <img border="0" height="1" src="/web/20060103163458im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103163458im_/http://www.aksiyon.com.tr/resim/538/64.jpg" vspace="5"/>
  </p>
 </font>
 <font class="content">
  MAINZ - Geçtiğimiz hafta Almanya’da ilginç bir sergi açıldı. “Yalan söyleyen fotoğraflar” başlıklı sergide tarihi öneme sahip görüntüleri daha etkili kılmak için fotoğraflar üzerinde ne tür manipülasyonlar yapıldığı gözler önüne seriliyor.
 </font>
 <p>
  <font class="content">
   “Fotoğrafa hükmedenler, insanların beyinlerine de hükmeder.” sözü Microsoft’un patronu Bill Gates’a ait. Dünyanın en zengin işadamlarından olan Gates, bu sözüyle resim ve fotoğrafın insanların zihinlerini şekillendirme konusunda ne kadar etkili olduğunu vurgulamak istiyor. Bu yaklaşımın ne kadar doğru olduğunu, geçmişin tozlu raflarında kalan fotoğraf karelerinden anlamak mümkün.
   <br>
    <br>
     Geçtiğimiz hafta Almanya’da ilginç bir sergi açıldı. Ülkenin ikinci devlet kanalı ZDF’nin Mainz şehrindeki binasında açılan ve “Yalan söyleyen fotoğraflar” başlığı ile duyurulan sergide, fotoğraf ve resimler üzerinde ne tür manipülasyonlar yapıldığı gözler önüne seriliyor. 13 Mart’ta açılan ve temmuz ayına kadar açık kalacak sergiyi bu kadar anlamlı hale getiren konu ise etkiyi artırmak amacıyla fotoğrafların üzerinde oynanması...
     <br/>
     <br/>
     “Peki, en çok hangi fotoğraflar değişikliğe uğramış?” diye sorulabilir. Bu konuda verilecek çok örnek var. Ama, kestirmeden şunu söylemek mümkün. En fazla, tarihin akışını değiştiren olaylar sırasında çekilen fotoğrafların, özellikle de savaş fotoğraflarının değiştirildiği görülüyor. Örneğin, Irak savaşı sırasında kafasına silah doğrultulmuş Iraklı askere bir Amerikan askeri matarayla su içirmeye çalışıyor. Bu fotoğraf, su veren asker kadrajlandığında farklı bir etki bırakıyor, namlu ortadan kaldırıldığında ise bambaşka bir etki... Fotoğrafın orijinali ise gerçeği yansıtıyor.
     <br/>
     <br/>
     Bir başka savaş fotoğrafı ise İkinci Dünya Savaşı’ndan... Amerikan askerleri bir adayı Japonlardan almaya çalışıyor. Çatışma dört gün sürüyor. Sonunda ABD, askerlerinin üçte birini kaybetse de adayı ele geçiriyor. Zafer için adanın tepesine Amerikan bayrağı dikiliyor. Üç saat sonra savaş fotoğrafçısı Joe Rosenthal geldiğinde, direğin uzun, bayrağın küçük olduğu anlaşılıyor. Bu kez bayrak başka bir göndere çekiliyor. Associated Press, Joe Rosenthal’in ölümsüzleştirdiği fotoğrafı yayımlıyor. Joe Rosenthal de Pulitzer ödülünü kazanıyor. Yer darlığından bu sayfalarda yer veremediğimiz bu fotoğraf karesi, Amerikalıların moralini yükseltiyor ve bir sembol haline geliyor. Mektup pullarına basılıyor, hatta Arlington’daki askeri mezarlıkta 100 tonluk heykeli bile dikiliyor.
     <br/>
     <br/>
     İkinci Dünya Savaşı’ndan bir başka kare daha... 1945’te Berlin düşer ve Rusların eline geçer. Rus askerleri Alman Meclis binası Reichstag’a Sovyetlerin Kızıl Bayrağı’nı asar. Orijinal fotoğrafta bayrak asmaya çıkan Rus askerinin hem sağ hem de sol kolunda birer tane saat vardır. Muhtemelen, nefsine yenik düşmüş ve ganimet nevinden eline geçirdiği saatleri kollarına takıvermiştir. Ancak, psikolojik harbi bilenler için bu görüntü affedilemezdir. Meclis binasına asılan Kızıl Bayrak’ın uyandıracağı etki de önemli olduğuna göre, küçük bir operasyonla fotoğrafın etki gücü yeniden kazandırılır. Nasıl mı? Askerin sağ elindeki saat yok edilerek...
     <br/>
     <br/>
     Savaşlar, milletlerin hayatlarında dönüm noktaları olduğu için bu tür küçük beyaz yalanlar öteden beri sık sık kullanılır. Hatta, bir milletin geleceğini karartacak kareler varsa onlar da gerektiğinde sansürlenir ve ortadan kaldırılır. Nitekim, ünlü Alman Şansölyesi Otto von Bismarck, bu gerçeği şöyle dile getiriyor. “En fazla yalan seçim öncesinde, savaş esnasında ve av sonrasında söylenir.” Aynı kanaati İngiliz şair Rudward Kipling de paylaşıyor olmalı ki, onun şu sözü de tarihe geçmiştir: “Savaşın ilk kurbanı hakikattir.”
     <br/>
     <br/>
     Elbette, manipülasyonlar sadece savaşa dair fotoğraflar üzerinde olmuyor. Özellikle gelişen teknoloji ve basında artan rekabetle fotoğraflar üzerindeki manipülasyon çoktan günlük hayatımızın bir parçası haline geldi bile. İngiltere Veliaht Prensi Charles ile evli iken adı çeşitli skandallara karışan Leydi Diana’nın İngiliz gazetelerine manşet olan fotoğrafı bu konuya en iyi örneklerden biri. İngiliz bulvar gazetesi The Mirror, 9 Ağustos 1997 tarihli sayısında Prenses Diana ve Mısır kökenli sevgilisi Dodi el Fayed’in bir gemi üzerinde çekilmiş görüntülerini veriyor. Ama, küçük bir farkla. Gazete, haberi daha sansasyonel hale getirmek için orijinal resimde Diana’ya bakmayan Dodi’nin yüzünü sevgilisine doğru çevirivermiş...
     <br/>
     <br/>
     Magazin basının kurbanlarından biri de Monaco prensesi Stefanie. Prenses, hamile olduğu dönemde sık sık basına malzeme olur. Hem de kucağında henüz doğmayan bebeğinin farklı resimleriyle. Sergide, farklı magazin dergilerinin kapaklarında Monaco prensesi Stefanie'nin 1992’de basına yansıyan değişik fotoğrafları yer alıyor. Ancak, bu fotoğrafların hiçbiri gerçek değil. Stefanie'nin hamile olduğunu bilen dergilerin yöneticileri, rakiplerinin gerisinde kalmamak için çok hızlı davranmışlar. Hatta, bazıları o kadar hızlıymış ki çocuğun doğumundan 5 ay öncesinden Stefanie ve kucağındaki çocuğunun fotoğraflarını bile yayınlamışlar. Tabii bu durumda kucağında farklı çocuk resimleri olan bir prenses görüntüsü çıkmış ortaya.
     <br/>
     <br/>
     Magazin basını yapmıştır bunu diyenler için ciddi yayın organlarından da örnekler var. Örneğin, Almanların prestijli haftalık Der Spiegel dergisi, mülteci konusunun gündemde olduğu sırada, demir parmaklı ve iki kanatlı kapıyı zorlayan mülteciler ve onları engellemeye çalışan iki polisin görüntüsünün yer aldığı bir fotoğrafı kapağına taşıyor. Halbuki, orijinal fotoğrafta o iki polis yok aslında...
     <br/>
     <br/>
     Bu sayfalarda yer veremediğimiz, ancak sergide yer alan başka fotoğraf kareleri de var. Örneğin, Luksor katliamı... 17 Kasım 1997'de, Mısır'daki Luksor harabelerini gezen turistlere yönelik bir saldırı gerçekleştirilir. 68 kişinin hayatını kaybettiği olay, 19 Kasım 1997'te İsviçre'nin Blick gazetesine aslından çok farklı bir resimle haber konusu olur. Resimde uzun bir kan izi görülmektedir. Halbuki, bu gerçekte su izidir. Gazete, olayın dramatik görünmesi için fotoğrafa biraz 'renk' katmıştır.
     <br/>
     <br/>
     Örnekleri uzatmak mümkün. Görüldüğü gibi bazen yerdeki su birikintisi kan şeklinde yansıtılıyor, bazen de bir çocuk yuvasında çekilen bir kare Rus kampında cefa gören acınası çocukların fotoğrafı olarak sunuluyor. Ya da kanlar içinde yatan ceset fotoğrafını daha etkili kılmak için arkadaki kepenklerin üzerine onlarca kurşun deliği açılabiliyor. İstenmeyen kişiler kareden çıkartılıyor ya da istenenler fotoğrafa montajlanabiliyor.
     <br/>
     <br/>
     Bugünlerde yolunuz Almanya’ya düşerse, Mainz şehrindeki bu sergiyi mutlaka ziyaret edin. Kim bilir belki basında çıkan her resme, ekrana yansıyan her görüntüye farklı gözle bakmaya başlarsınız. Ömrünüz yeter de ileride bir gün şimdilerde kamuoyuna mal olan fotoğrafların gerçek yüzünü anlatan bir sergi açılırsa o zaman da çevrenizdekilere şu cümleyi fısıldarsınız: “Ben bu serginin bir benzerini yıllar önce görmüştüm.”
     <br/>
     <br/>
     <br/>
     DİANA VE DODİ
     <br/>
     <br/>
     İngiliz bulvar gazetesi The Mirror, 9 Ağustos 1997 tarihli sayısında Prenses Diana ve Mısır kökenli sevgilisi Dodi el Fayed’in bir gemi üzerinde çekilmiş görüntülerini bu şekilde veriyor. Halbuki, fotoğrafın orijinalinde Dodi, Diana’ya bakmıyor. Gazete görüntünün daha sansasyonel olması için fotoğraf üzerinde küçük bir oynama yapmış.
     <br/>
     <br/>
     BERLİN’DE KOLLARI SAATLİ RUS ASKERİ
     <br/>
     <br/>
     1945’te Berlin düştüğünde Alman Meclis binası Reichstag’a Sovyet bayrağı asılıyor. Orijinal fotoğraftaki Rus askerinin iki kolunda da saat var. Bu, askerlerin yağma yaptığını gösteriyor. Ancak, daha sonra yayımlanan fotoğrafta Rus askerinin kolundaki saatlerden biri kayboluyor.
     <br/>
     <br/>
     AMERİKAN ASKERLERİNİN MERHAMETİ
     <br/>
     <br/>
     Bu fotoğraf, bir kareye nasıl farklı anlamlar yüklenebileceğini göstermesi bakımından oldukça önemli... Fotoğrafın aslı ortadaki kare. Bir Amerikalı, esir aldıkları bir Iraklı askere silahının namlusunu doğrultuyor. Diğeri de elleri arkadan bağlı olduğu anlaşılan Iraklıya su içirmeye çalışıyor. Ancak, fotoğraf bakış açısına göre çok farklı mesaj verebiliyor!
     <br/>
     <br/>
     ESİR KAMPINDAKİ ÇOCUKLAR
     <br/>
     <br/>
     Almanya’da bir çocuk yuvasında çekilen bu fotoğraf, bir dergi tarafından Haziran 1978 tarihinde Rusya’da komünist rejimin çocuk esir kampından bir görüntü olarak sunuluyor.
     <br/>
     <br/>
     STALİN, MOLOTOF, VOROSİLOV
     <br/>
     <br/>
     Sovyetlerin efsanevi liderlerinden Stalin, Moskova’daki Volgau Kanalı kenarında Molotof, Vorosilov ve Yesov’la birlikte poz veriyor. Yesov 1938’de görevinden alınıyor ve 4 Şubat 1940’ta vuruluyor. Hayattan silindiği gibi fotoğraflardan da siliniyor.
     <br/>
     <br/>
     KAHRAMAN MUSSOLİNİ
     <br/>
     <br/>
     29 Haziran 1942 tarihli bu fotoğraf Tripolis’te çekilmiş. İtalyan diktatörü Benito Mussolini at üzerinde ve elinde kılıçla görülüyor. Mussolini’nin kahraman komutan edasının bozulmaması için her türlü tedbir alınmış. Örneğin, huysuzluk yapmasın diye atı tutan biri var fotoğrafın orijinalinde. Ancak, resim çekildikten sonra bu kişi kareden uzaklaştırılıyor.
     <br/>
     <br/>
     DER SPİEGEL DERGİSİ VE MÜLTECİLER
     <br/>
     <br/>
     Der Spiegel, Almanya’nın önde gelen haftalık haber dergilerinden biri. Almanya’ya mülteci akınının çok konuşulduğu bir dönemde kapağında ilginç bir fotoğraf yayınlıyor. Çaresiz kalan iki polis, akın akın gelen mültecileri durdurmakta güçlük çekiyor. Oldukça dramatik bir görüntü. Ama, orijinal fotoğrafta polis yok. Dolayısıyla, mültecileri durduramayan Almanya görüntüsü de...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=20539), [web.archive.org (arşiv bağlantısı)](http://web.archive.org/web/20060103163458/http://aksiyon.com.tr:80/detay.php?id=20539)
