# Kültür Başkenti’ne oryantalist bakış

*Elif Nesibe Özbudak 2010.12.27*

<font class="agenda2NewsSpot">
 İstanbul 2010 Avrupa Kültür Başkenti desteğiyle vizyona giren kurmaca filmler, ‘Nerede bizim İstanbul’umuz?’ dedirtiyor.
</font>
<font class="newsDetail">
 <p>
  <p class="MsoNormal">
   İstanbul, 2010 Avrupa Kültür Başkenti olması sebebiyle bir yıl boyunca pek çok kültürel aktiviteye ev sahipliği yaptı. Dahası bugüne kadar projelerinin fazla ‘sanatsal’ bulunması dolayısıyla maddi destek görmeyen sanatçılar, Kültür Başkenti Ajansı’nın sağladığı imkânlarla eserlerini sanatseverlerle buluşturabildi. Ajans’ın sahip olduğu olağanüstü bütçe ve yetkiyle sanatın her alanında olduğu gibi sinemada da farklı filmlere imza atılması bekleniyordu. Zira Avrupa Kültür Başkenti’ne yaraşır, İstanbul’u sadece estetik güzelliği ya da tarihî geçmişiyle değil, insanıyla, bugünüyle dünyaya tanıtacak filmlere hem Türkiye hem de dünya seyircisi ziyadesiyle ihtiyaç duyuyordu. Bunu yaparken de sırf İstanbul panoraması izletmemek gerekiyordu. Çünkü dünyanın en meşhur oyuncularını da oynatsanız, sağlam temellere dayanan, kendi kültürel bakış açınıza sahip insani bir hikâyeniz yoksa bir filmi seyrettirmeniz pek mümkün değil. Yani sanatın her alanında olduğu gibi sinemada da söz konusu İstanbul’u anlatmak olunca kendi cümlelerinizi kurmanız şart. Fakat maalesef Avrupa Kültür Başkenti Ajansı’nın desteğiyle bugüne kadar vizyona giren kurmaca filmler, İstanbul’u sadece Osmanlı tarihi açısından değerlendiren, üstelik bunu da aynen bir Batılının sahip olabileceği oryantalist bir perspektifle ele alan yapımlar olarak tarihe kazındı. Milyon dolarlık bütçelerin ve gerek uluslararası gerekse yerli pek çok iyi oyuncunun katkısına rağmen İstanbul, kültür başkenti olduğu sene hak ettiği kurmaca filme sahip olamadı. Hâlbuki iyi bir filmin gerektiğinde bir ülkenin siyasi imajı ve popülaritesi adına neler katabileceğine odaklanılsaydı, beyazperdede tarihî masallar anlatıp seyirciyi keyiflendiren yapımların yanında gerçekçi hikâyeler izlemek de mümkün olurdu belki.
   <span>
   </span>
  </p>
  <p class="MsoNormal">
   Bu durumun galiba ilk sebebi İstanbul 2010 Avrupa Kültür Başkenti Ajansı’nın kurmaca ve belgesel filmleri arasında büyük bir uçurum olması. Sinemada da zaman zaman hâkim olan ‘anlamlı cümlelerin hepsini belgesel filmlere saklayalım, kurmaca filmlerde de milleti eğlendirmekle yetinelim’ mantığı Avrupa Kültür Başkenti Ajansı desteğiyle çekilen filmlerde fazlaca gözüküyor. Bugüne kadar vizyona giren kurmaca filmler ‘Mahpeyker Kösem Sultan’, ‘Sultanın Sırrı’ ve ‘Şenlikname: Bir İstanbul Masalı’ hayli yüksek bütçelerle çekilmelerine rağmen hayal kırıklığı oluşturdu. Çünkü, seyirci bu filmlerde, beklediği İstanbul’u bulamadı.
  </p>
  <p class="MsoNormal">
   Ajans’ın desteğiyle vizyona giren ilk film Avni Özgürel’in senaryosunu kaleme aldığı Mahpeyker Kösem Sultan’dı. Film, Osmanlı İmparatorluğu’nun en meşhur kadın karakterlerinden birinin hayatını beyazperdeye taşıdı. I. Ahmet’le evlendikten sonra Esir Emine’nin, Mahpeyker Kösem Sultan’a dönüşümünün anlatıldığı filmde iyi kalpli Emine de iktidar hırsıyla acımasızlaşan Kösem Sultan da görülüyor. Ama nasıl olup da bir kadının bu kadar tezat bir karaktere büründüğü anlaşılmıyor. Çünkü bu dönüşüme sebep olan elle tutulur bir detayı beyazperdede izleyemiyoruz. Ama bunun aksine bir kadının padişahın gözdesi olması için nasıl bir yoldan geçtiğini en ince ayrıntısına kadar görüyoruz. Filmde Osmanlı sultanının kadınlarla ilişkisi o kadar önemli bir konumda kabul edilmiş olacak ki, ilk kez sultanın mahrem hayatını bile seyretmek durumunda kalıyoruz. Zaten Osmanlı Sarayı cihanın yönetildiği bir merkez olmaktan ziyade kadınların entrikalarının padişahı yönettiği bir mekân olarak tasvir ediliyor. Batılıların o hep eleştirilen oryantalist bakışlarının efsane hâline getirdiği harem, bu kez bizzat o haremin izlerini taşıyan toprağın insanları tarafından fazlasıyla abartılıyor.
  </p>
  <p class="MsoNormal">
   Filmin yapılış amacında hep erkeklerin zaferleri ve mücadeleleri üzerinden anlatılan Osmanlı’ya bu sefer kadınların gözünden bakılmak istenmesi de zikrediliyor. Ama bu amaca götüren yolda bu sefer erkekler yani padişah ve zevatı oldukça pasifleştiriliyor. Filmin farklı tek yanı Kösem Sultan’ın saraydaki kötü karakterinin dışında yoksullara dönük yardımsever yüzünün göz ardı edilmemesi. 4,5 milyon dolar bütçeli film her ne kadar iyi bir oyuncu kadrosuna sahip olsa da maalesef kostümleri ve mekânları dışında gerçek Osmanlı ruhunu yansıtamıyor. Yanlış anlaşılmasın, ‘Osmanlı ruhu’ derken ‘her şey övülsün, hiçbir şey eleştirilmesin, olaylar olduğundan farklı gösterilsin’ demiyoruz. Ama en azından koskoca Osmanlı, Batılı perspektifinden değil, iyisiyle kötüsüyle bu tarihin mirasçılarının gözünden bir filmi hak ediyor. Hele de imparatorluğun merkezi İstanbul’un kültür başkenti olduğu sene.
  </p>
  <p class="MsoNormal">
   Avrupa Kültür Başkenti Ajansı’nın desteğini alan ikinci film Sultanın Sırrı ise bugünün İstanbul’unda dolaşıyor görünse de yine bizleri Osmanlı izleriyle buluşturuyor. Film, II. Abdülhamit’in hazırlattığı Osmanlı topraklarındaki petrol kaynaklarını gösteren harita gerçeğinden yola çıkıyor. Sultan Abdülhamit’in, nasıl açıldığını kimsenin bilmediği gizli sandığının içindeki haritanın peşine düşen Amerikalı profesör ve onu engellemeye çalışan müze müdürü arasındaki mücadelenin anlatıldığı Sultanın Sırrı, Batılı hayranlığından bir türlü kurtulamıyor. Çünkü zaten var olan haritanın petrol için her şeyi yapan Amerikalı karakterin ilgisini çekmesi sıra dışı bir durum değil. Ama bu kişilerin Dan Brown’ın ‘Da Vinci Şifresi, Melekler ve Şeytanlar’ gibi kitaplarında değindiği aşırı dindar Hristiyan Opus Dei tarikatıyla bağının kurulması son derece anlamsız geliyor. Hâlihazırda böyle bir haritanın varlığı tek başına bir hikâyeyi götürebilecekken, bize ait olmayan popüler kültür öğelerinden faydalanmak handikabına düşülüyor. Sandık yanlış açılınca içindeki sirkenin dökülerek haritayı tahrip etmesi de yine Dan Brown’ın kitaplarında geçen kriptekslerin yansıması sadece. ‘Koskoca Osmanlı Sultanı boş bir sandık yapmamıştır’ sloganıyla yola çıkan film, bu sözün altını Batı diliyle doldurmaya çalışıyor. Bu sebeple 4 milyon dolarlık bütçe ve Hollywood oyuncularının olması bile eleştirilerin önünü kesmiyor.
  </p>
  <p class="MsoNormal">
   En Doğulu bakışına sahip gibi duran film ‘Şenlikname: Bir İstanbul Masalı’ bile aslında İstanbul’u Doğu efsanesi şeklinde değerlendiren Batılı tezini kuvvetlendirecek cinsten. Tamamen bir masal fikrine odaklanan filmde Osmanlı döneminde yapılan bir şenlik sırasında sultanın kızının kaçırılması ve Saat Ustası Selim’in onu bulmaya çalışması anlatılıyor. Seyircide eğlenceli bir macera izlenimi oluşturulan filmde saraydaki iktidar entrikaları sadece tuz biber kıvamında. Ayrıca Osmanlı döneminde yapılan icatların zamanın şekline göre yansıtılması da filme güzel bir enstantane katıyor. Fakat bir Batılıya ‘Osmanlı deyince aklınıza ne geliyor?’ diye sorduğunuzda alacağınız ‘yeraltı dehlizleri, zindanları, saray entrikaları’ gibi muhtemel cevaplar bu filmde de değişmiyor.
  </p>
  <p class="MsoNormal">
   Bahsettiğimiz her üç filmde de görüntü kalitesi ve sanat yönetmenliği hikâyenin geçtiği dönemi yansıtmak adına takdiri hak ediyor. Oyunculuklar da genel anlamda göz dolduruyor. Ama gerek seçilen konu gerekse konunun işlenişi açısından aynı yorumu yapmak mümkün olmuyor.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28285-kultur-baskentine-oryantalist-bakis.html), [web.archive.org (arşiv bağlantısı)](http://web.archive.org/web/20110102162322/http://www.aksiyon.com.tr:80/aksiyon/haber-28285-kultur-baskentine-oryantalist-bakis.html)
