# Sabah, öğlen bir; akşam iki dizi iyi gelir!

*Elif Nesibe Özbudak 2011.02.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Televizyonu hangi vakitte açarsak açalım, çok sayıda dizi ekranda oluyor. Sabah, öğle ve gece yarısı eski bölümler, ‘prime time’da yeni bölümler... İzledikçe daha çok bağlanıyor, ekran başından kopamıyoruz. Her geçen gün sayıları ve yayın akışındaki süreleri arttıkça da bu ‘hastalık’ hiç bitmeyecek gibi görünüyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Türkiye İstatistik Kurumu’nun yaptığı araştırmaya göre, ülkemiz Amerika’dan sonra günlük televizyon izleme oranında ikinci sırada yer alıyor. Bu oranda dizilerin önemli bir payı var. Çünkü TV kanalları yayınlarını diziler üzerine endekslemiş durumda. Günde 15 saat dizi yayımlayan kanallar var artık. Hatta sabah, öğlen, akşam, her yemekten sonra bir dizi bulmak mümkün…
    </p>
    <p class="MsoNormal">
     Televizyon kumandasının düğmesine basma iradesinin insanoğlunun kendi elinde olduğu gerçeğini bir kenara bırakırsak, diziler de haber veya spor programı gibi ‘takip edilmesi gerekenler’ listesine girdi, daha doğrusu böyle bir algı oluşturuldu. Bir başka ifadeyle, pasta gibi ara sıra zevkine alınması gereken gıda; ekmek su gibi hayati ihtiyaç hâline getirildi. “TV’de bu kadar dizi yokken nasıl vakit geçiriyorduk?” sorusu bile anlamsızlaştı artık. Öyle ki, herkesin konuştuğu bir diziyi sadece ilgisini çekmediği için seyretmeyen bir kişi tuhaf bakışlarla karşılaşabiliyor.
    </p>
    <p class="MsoNormal">
     Dizi müptelalarının en büyük bahanesi genelde “TV’de başka seyredecek şey yok ki!” şeklinde tezahür ediyor. Dolayısıyla sorun dizilerin varlığından ziyade toplumun onu algılama biçiminde saklı. Elbette ekranda sunduğu ürünün popülaritesine kapılıp her defasında cazibeyi artırma yarışına giren yapımcı ve kanal yöneticilerinin sorumluluğunu unutmuyoruz. Üstelik bu sorumluluk, sadece dizi endeksli yayın yapmayı değil, iradi olarak oluşturulan içeriklerle (cinsellik, maddiyat, şiddet) belli bir hayat tarzını empoze etme gayretini de kapsıyor. Savunmaları ise “Ne yapalım, halk talep ediyor, biz yapıyoruz!” söyleminden öteye geçmiyor.
    </p>
    <p class="MsoNormal">
     Yayın içeriklerinin denetimi elzem;
     <span>
     </span>
     ama bu konuda çok eksik var, yapılması gereken düzenlemeler de zaman alıyor. Dolayısıyla problemin çözümü adına bireysel yöntemler akla geliyor; kumandaya sahip çıkmak gibi. Yani bilinçli TV seyircisi olmak gerekiyor, bu zannedildiği kadar hayalî bir hedef değil.
    </p>
    <p class="MsoNormal">
     Türk dizileri üzerine kafa yoran isimlerden Yeni Şafak gazetesi yazarı Sema Karabıyık, bilinçli izleyici olmanın seyredilenle araya mesafe koyabilmek ve teslim olmamaktan geçtiğini söylüyor. Bu duruma kendi hayatından örnek veriyor: “10 yıl önce Borsa’da çalışıyordum. Sabah yedide evden çıkar, akşam sekizde yorgun argın eve gelirdim. Dinlenmek, kafamı boşaltmak için televizyon seyrederdim. Üzerinde düşünmez, sorgulamazdım. Okuma-yazma işiyle haşır neşir olmaya başladıktan sonra bakışım, algılayışım değişti, sorgulamaya başladım. Bir sonraki sahnede, bölümde ne olacağını tahmin etmeye, ekranda verilenin alt metnini çözmeye odaklandım.” Karabıyık’a göre, zarar veren asıl kısım alt metin zaten. O çözüldüğünde seyircinin teslim alınması zorlaşıyor ve manipüle edilme riski azalıyor.
    </p>
    <p class="MsoNormal">
     Peki, gerçekten diziler insanı manipüle ediyor mu ya da hayatı ne kadar etkiliyor? Sokaktan örnek verelim. Fenerbahçe taraftarı Galatasaray maçına giderken metrobüs kuyruğunda “Fatmagül Cim Bom, senin suçun ne, kaderin böyle!” diye tezahürat yapıyordu. “Bir maç sloganı” deyip geçemezsiniz. Bu tür etkilerin zararı maalesef anında fark edilmediği gibi ‘gözle görülüp elle tutulan’ cinsten de olmayabiliyor. Zaten TV izleme alışkanlığı, yavaş yavaş öldüren madde bağımlılığına benzetiliyor.
    </p>
    <p class="MsoNormal">
     Psikiyatr Prof. Dr. Nevzat Tarhan bu anlamda dizileri dışı çikolata kaplı, içinde acı ilaç bulunan drajelere benzetiyor: “Çocuklar parlak diye yer, ama içinde ilaç olduğu için de zehirlenirler. Diziler de böyle. Dışı cazip, fakat içinde kültürel ve psikolojik savaş var. Diziler bu tür savaşın en önemli enstrümanları, kurşunları, silahıdır.”
    </p>
    <p class="MsoNormal">
     Hayatımızın bir parçası olan ve topluma ayna tuttuğunu iddia eden diziler, aslında biraz
     <span>
     </span>
     da senaristlerin, yapımcıların kafa yapısındaki bireyi oluşturma çabasında. Zira oluşturulan karakterlerle toplumun normalleri belirlenirken aynı zamanda insanlara bir prototip sunuluyor. Nevzat Tarhan, birbirinden çok farklı içeriğe sahip olsalar da dizilerin insanlara sunduğu rol model sayesinde ‘normal’ kadın, erkek, çocuk tiplerinin oluşturulduğunu düşünüyor. Bu rol model algısı de sadece giyim-kuşamı değil, konuşma tarzı, gidilen mekânlar, hayat standartları, ahlak ve değer algısı gibi hayati başlıkları kapsıyor. Diziler insanlara bir yandan tüketimle ilgili bir model sunarken diğer taraftan psikolojik sorun ve riskler getiriyor. Bu modeller yüzünden insanlarda temel ihtiyaçlarına göre değil, isteğe göre tüketim mantığı oluşturuluyor. Bazı kişiler bu yüzden yoksullaşabiliyor. Varlık içinde yokluk yaşayan insanın mutlu olması güçleşiyor.
    </p>
    <p class="MsoNormal">
     Tarhan, dizilerin sunduğu rol modeller aracılığıyla toplumsal ve psikolojik insan normlarının değiştiğini ve fiziksel görünümün yüceltildiğini dile getiriyor. Çünkü bir evde en çok konuşulan şey kılık kıyafet, para, güzellik olunca; çocuğun kafasında ‘en önemli konular bunlar’ algısı oluşuyor ve çocuk estetik konulara haddinden fazla kafa yoruyor. Ya da gençler kafasında ‘ideal erkek veya kadın böyle olur’ diye bir dizi kalıbı oturtuyor ve ‘Bu benim için doğru tip mi?’ diye düşünmeden, karşı cins arayışına giriyor, hatta evlilikte çiftler arası beklentiler bile farklılaşıyor. Yani ailedeki önemlilik kavramı değişiyor. Ahlaki değerler yerine fiziksel görünüm, zenginlik ve güçlü olmak gibi faktörler öne çıkıyor.
    </p>
    <p class="MsoNormal">
     EN ÇOK ELEŞTİRİLEN DİZİLER
    </p>
    <p class="MsoNormal">
     EN ÇOK SEYREDİLİYOR
    </p>
    <p class="MsoNormal">
     Söz konusu norm değişimi en çok, arzu nesnelerinin kullanımıyla mümkün hâle geliyor. Arzu nesnelerinin başında cinsellik, zenginlik, imaj geliyor. Bu unsurların kullanılmadığı dizi neredeyse yok. Onlara alternatif olarak üretilenler ise kalite açısından tatmin edici değil. Nevzat Tarhan, tanıdığı sakallı birinin ekranda hoşlanmadığı bir şey gördüğünde elini sakalına götürüp “Estağfurullah” dediğini; ama izlemeye devam ettiğini anlatıyor. Zaten Radyo Televizyon Üst Kurulu (RTÜK)’nun yaptırdığı Kadınların Televizyon İzleme Eğilimleri Araştırması’nda en çok şikâyet edilen dizi ve izdivaç programlarının yine en fazla seyredilenler olduğu görülüyor. Süleyman Demirel Üniversitesi Tıp Fakültesi Psikiyatri Ana Bilim Dalı Başkanı Prof. Dr. Ramazan Özcankaya, bu duruma yol açan sebebi ‘muhalif-i iltizam’ diye tanımlıyor: “İnsan içinde neye zıt ise onun arkasından gider. Esasında imreniyordur içinden, ona muhalefet eder. Dizideki bir karakterden nefret eder; ama onu seyreder ve onun gibi davranmaya başlar. Bunun psikolojideki orijinal ifadesi reaksiyon formasyondur.”
    </p>
    <p class="MsoNormal">
     Nevzat Tarhan, toplum nezdinde normallerin yer değiştirme sürecinde en etkili yöntemlerden birini “Biz geriyiz, adam olmayız. Batı ileri, modern yaşam, üstün medeniyet gibi önermelerle toplumun özgüvenini kırmak” olarak kabul ediyor. Özgüven kırıldıktan sonra “Bu güzel” deyip bir şey propaganda ediliyor ve taklit edilmesi sağlanıyor. Özcankaya’ya göre de sanata uzunca bir süre redd-i miras algısıyla bakıldığı için ona dair her şey Batı kaynaklı oluyor ve dolayısıyla halkın değerlerini yansıtmıyor: “Maalesef, Türkiye’de sanat âleminden ve sanal âlemden ekmeğini yiyenler, orada çalışanlar genel olarak Batı düşüncesinde, sanatla ilgili her şeyi Batı’dan almış, kendi kültürümüzü özümseyememiş insanlar. Kabul edelim ya da etmeyelim, istediğimiz kadar zorlayalım biz kültürel olarak tam bir Batılı olamayız, olmamalıyız da. Modernite olarak Batı’yı örnek almamız gerekiyor, ahlak ve folklorik değerler olarak değil.”
    </p>
    <p class="MsoNormal">
     Seyircinin ilgisini daha çok çekme bahanesiyle yapımcılar ‘aile dizisi’ formatında sundukları dizilerde bile alışılan Türk ailesi portresinden çok uzakta bir resim çiziyor. Çünkü normal ve alışılmış insan tipinin reyting alabileceğine ihtimal verilmiyor. Böylece aldatma, ihanet, entrika üçgeninde şekillenen dizilerde ne baba ne de anne ve çocuk bildiğimiz tiplerden teşekkül ediyor. En geleneksel, Doğulu, buram buram töre kokan aile dizilerinde bile bir şekilde insanlar istenen format idealine dönüşüveriyor. Dizi tarihimizde bize uygun aile ve mahalle kavramını ele alan Perihan Abla, Bizimkiler, Ekmek Teknesi, Yol Arkadaşım gibi yapımların sayısı bir elin parmaklarını geçmiyor.
    </p>
    <p class="MsoNormal">
     Sema Karabıyık bu durumu ‘normalin alıcısı yoktur’ anlayışına bağlıyor: “Normali anlatmayı beceremediğimizi itiraf etmek yerine kolaycılığa kaçıyoruz. Entrika ve dramda derinlik yoktur. Peş peşe olayları sıraladığınızda hedefe ulaşır, ilgiyi çekersiniz.” Karabıyık’a göre, normali anlatmak zordur. Çünkü asıl olan olayı değil durumu anlatmaktır ve dolayısıyla derinleşmek, psikolojiyi yakalamak gerekir: “Peş peşe olay akışını seyrederken kişi çok az rastlar kendine; hâlbuki iyi anlatılmış, analiz edilmiş, psikolojisi yakalanmış durumlarda çok rastlar. Ve aslında çok rastlamak istemeyiz kendimize, kendimizle yüzleşmek istemeyiz.”
    </p>
    <p class="MsoNormal">
     Nevzat Tarhan’ın profesyonel olarak hayal üretip bunu pazarladığını düşündüğü diziler, hayalî kimliklerden oluşsa da pompalanan hayat tarzı insanların etkileşim süreciyle gerçek bedenlerde vücut buluyor. Sema Karabıyık’ın ifadesiyle üretilmiş hayatlar, gerçeğin yerine geçmeye başlıyor. TV karşısında aynı şeylere muhatap kalan seyirci, zamanla seyrettiği şeye dönüşüyor. Böylece önceleri kınadığı, garipsediği pek çok şeyi artık olağan kabul ediyor, âdeta anormalleri normallerle kalıcı biçimde yer değiştiriyor.
    </p>
    <p class="MsoNormal">
     “Dizi denen kurmaca gerçeklik neden insanları bu kadar etkiliyor?” sorumuza Tarhan’ın verdiği cevap, ‘soyut hedef eksikliği’ yani ‘amaçsızlık’ oluyor. Şayet kişinin kendi geleceği veya toplum için yüksek idealleri varsa dizilerdeki yüzeysel amaç tuzaklarına düşmesi pek mümkün olmuyor. Zira dizilerde toplumsal amaç neredeyse hiç yok. Bu sebeple Tarhan, darbe ve soğuk savaş etkisiyle iyice depolitize olan 90 sonrası kuşağın diziler söz konusu olduğunda daha çok risk altında olduğunu vurguluyor.
    </p>
    <p class="MsoNormal">
     RTÜK’ün 21 ilde 2 bin 523 kadın üzerinde gerçekleştirdiği araştırmada kadınların dizilerden daha çok etkilendikleri görülüyor. Araştırmaya göre, kadınların yüzde 60’ı günde 2-5 saat TV izliyor. En çok TV izlenen saatler dizilerin yayında olduğu 18.00-24.00 arası. Asıl dikkat çekici husus, hem hafta içi hem de hafta sonu günde 10 saat ve üzerinde TV seyreden kadınların oranının yüzde 10’u bulması. Araştırmanın güvenilirlik düzeyinin yüzde 95 olması, bu konuda acil bir şeyler yapılması gerektiğini gösteriyor.
    </p>
    <p class="MsoNormal">
     Tam bu noktada Nevzat Tarhan, televizyonun da aynen uyuşturucu maddeler gibi bağımlılık yapabildiğini hatırlatıyor. ‘Sanal bağımlılık’ olarak nitelenen bu türde kişi bir ödül arayışı içerisine giriyor ve negatif duygularını gidermek, kendini rahatlatmak, egosunu tatmin etmek, bir rolün yerine kendisini koyup öç almak için dizi seyrediyor. Madde bağımlılığında olduğu gibi ödül-ceza sistemi ile kısa vadede geçici bir zevk alan izleyici uzun vadedeki zararları düşünemez hâle geliyor: “Madde kullanımında artmış doz, azalmış yan etki vardır. Doz artar, günlük seyretme saati artar ama aynı zevki alamaz, devamlı arayış içerisindedir. Buradaki bağımlılık TV bağımlılığı değil, ortamın sunduğu malzemelere, hayal dünyasının sunduğu ürünlere olan bağımlılıktır.” Tarhan, kadının romantik diziye bağımlılığı ile aynı gol pozisyonlarını on defa izleyip zevk alan erkeğin futbol programlarına bağımlılığını birbirinden ayırmıyor.
    </p>
    <p class="MsoNormal">
     Sanal bağımlılığın en önemli belirtileri, günlük aktiviteleri bozulacak kadar bağımlı olunan şeye zaman harcamak ve zararını bile bile kullanmaya devam etmek. Kişi eğer hayatındaki daha öncelikli konulardan uzaklaşıyor, hatta önemli ve önemsiz konuların yeri karışıyorsa durup düşünmek gerekiyor. Zira bir insanın önem hiyerarşisinin bozulması hayat kalitesinin tehlikeye girmesi anlamına geliyor. Sema Karabıyık, aslında rahatlama bahanesiyle seyredilen pek çok dizinin içerdiği dramatik öğeler sebebiyle insanları nasıl eğlendirdiğini anlamanın zor olduğunu düşünüyor. Ama Nevzat Tarhan, ağlama, öfkelenme gibi durumların kişiyi günlük sorunlardan koparması, aynı zamanda merak ve hayret uyandırması sebebiyle rahatlatıcı yönü olduğunu ifade ediyor. Zaten sinema kültürü adına hüzünlü melodramlarla dolu Yeşilçam geleneğinin genleriyle yetişen Türk izleyicisi dizilerde de modern dram seyretmekten memnun görünüyor.
    </p>
    <p class="MsoNormal">
     Tarhan, dizi ve sinemanın ana vatanı Hollywood’un Kaliforniya’da olması sebebiyle psikolojide Kaliforniya Sendromu olarak bilinen bir tanımlamadan söz ediyor. Kaliforniya Sendromu’nun, hedonizm (zevkçilik), egosentrizm (bencillik), yalnızlık ve mutsuzluk gibi belirtileri var. Yani özetle kişi zevk almaya odaklı bir hayat istiyor ve eğlenmezse kendisini kötü hissediyor, bencilliği bireysellikle karıştırıyor ve fedakârlık duygusu törpüleniyor. Buna modern insanın yalnızlık ve bir türlü mutlu olamama faktörü eklenince sendrom ortaya çıkıyor.
    </p>
    <p class="MsoNormal">
     Sanal bağımlılığın tedavisinde kişide zarar algısının oluşturulması lazım. İzlenen şeyi analiz edip uzun vadeli okumasının yapılması hatalı ödül algısını değiştiriyor. Bağımlılığın önlenmesi için daha okul döneminde gençleri hazırlamak, onlara orta ve uzun vadede düşünme alışkanlığı ve sonuç bilinci kazandırmak gerekiyor.
    </p>
    <p class="MsoNormal">
     TOPLUMSAL FAYDA VE BİREYSEL FAYDA
    </p>
    <p class="MsoNormal">
     SIRALAMASI ÖNEMLİ
    </p>
    <p class="MsoNormal">
     TV yayınlarının gerek toplum gerekse birey psikolojisinde oluşturabileceği riskleri önlemek adına denetim şart. İşe öncelikle dizi yapımcı ve yayıncısının öz denetimi kabul etmesiyle başlamak gerekiyor. Nasıl dizide gerçekliği yakalama adına hukuk, sağlık, psikoloji, tarih alanlarında çeşitli danışmanlarla çalışılıyorsa, aynı şekilde senaryodaki cümlelerin seyircide oluşturacağı etkilerin uzmanlarca ele alınıp üreticilerin uyarılması gerekiyor. Aksi takdirde Nevzat Tarhan’ın hatırlattığı gibi iletişim fakültelerinde öğretilen “Toplumsal fayda, bireysel faydadan öncedir.” mantığı işlememiş oluyor. Ama maalesef ülkemizde bu ön ve öz denetim süreci pek işlemiyor. Hatta Karabıyık bu durumu “Hukuk yok, emniyet güçleri yok ki, dizilerde pedagog, psikiyatr biraz lüks kaçar.” şeklinde değerlendiriyor.
    </p>
    <p class="MsoNormal">
     Devlet mekanizmalarının da boş durmaması gerekiyor. Dizi ekrana çıktıktan sonra geri dönüş mümkün olmuyor, olsa da eleştiriler, tartışmalar reklam olarak dönüyor. Bu sebeple yayından sonra yasaklamak ya da uyarmak yerine, yayın formatının sadece teknik anlamda değil, içerik anlamında da hem toplum yapısına hem de Avrupa standartlarına uyan ortak bir düzleme oturtulması gerekiyor.
    </p>
    <p class="MsoNormal">
     Yayıncılık konusunda sınırsız bir özgürlük olmaması gerektiği noktasında Nevzat Tarhan ve Ramazan Özcankaya hemfikir. Özcankaya’ya göre TV ekranının karşısında seçme yetisi olmayan birçok toplumsal grup var. Dolayısıyla ‘her şeyi özgür bir anlayışla ekrana koy, karşıdaki ister seyretsin ister seyretmesin’ diye düşünülemez. Aksi takdirde şiddet ve cinselliğin sınırsız kullanımının önü açılır. Tarhan bu durumu bahçedeki ayrık otlarına benzetiyor: “Bir bahçede ayrık otu ve çiçek kendi kendine büyüsün derseniz olmaz. Ayrık otları kontrolsüz ve saldırgandır. Danışmanlık sistemiyle dizilerde bir ölçüt, standart geliştirilmezse, düzenleyici bir fonksiyon olmazsa bu durumda ayrık otlarına özgürlük tanımış olursunuz. Nasıl kuş gribine özgürlük tanımıyoruz, bunlar da sosyal virüstür.” Özcankaya’ya göre, danışmanlık sistemi profesyonelleşir, yani senaryolar seyircide yol açacağı psikolojik etki göz önüne alınıp bir süzgeçten geçirilirse bir ön denetim yapılmış olur.
     <span>
     </span>
     Ama bu denetimin devletten bağımsız kurullarca ve
     <span>
     </span>
     sansür mantığından farklı, siyasi yönlendirmeden uzak yapılması şart. Şimdilik herkes yeni RTÜK yasasını bekliyor; ama en önemlisi denetime kendimizden başlamamız gerekiyor.
    </p>
    <p class="MsoNormal">
    </p>
    <p class="MsoNormal">
     Akıllı işaretler TV kanallarının inisiyatifinde RTÜK’ün 2006-2007 döneminde seçmeli ders olarak Millî Eğitim müfredatına koydurttuğu medya okuryazarlığı eğitimleri gençlerin bilinçlenmesi adına olumlu bir gelişme olarak addedilse de galiba kumanda kontrolünün oluşturulmasına önce yetişkinlerden başlamak gerekiyor. ABD ve Avrupa’da pek çok ülkede zorunlu olarak okutulan dersin amacını RTÜK Başkanı Prof. Dr. Davut Dursun, ‘çocukların medya dünyasının yapısını, işleyişini, kurgulanmış içeriğini bilinçli bir şekilde değerlendirmesini ve eleştirel olarak izlemesini, medya ile ilgili doğru soruları sorup doğru cevapları bulabilmesini sağlamak’ şeklinde özetliyor. Fakat bu eğitimin gençlerde bir izleyici bilinci oluşturduğunu varsaysak bile anne-babaların çoğu bu derste öğretilenlerden uzak bir yerde duruyor. Cumhuriyet Üniversitesi bünyesinde Hacı Mehmet Karataş’ın ilköğretim öğrencileriyle görüşerek hazırladığı ‘Televizyon Dizi ve Filmlerinin Çocuklara Etkisinin Din Eğitimi Açısından Değerlendirilmesi’ başlıklı tezde çocukların, en çok dizi seyrettiği ortaya çıkıyor. Sivas’ta 8-12 yaşlarındaki yüz öğrenci üzerinde yapılan araştırmaya göre, çocukların yüzde 33’ü dizi, yüzde 15’i çizgi film, yüzde 13’ü yarışma programı, yüzde 11’i çocuk programı seyrediyor. Çocukların en çok seyrettiği diziler arasında Adanalı, Arka Sokaklar, Kurtlar Vadisi, Tek Türkiye, Selena ve Küçük Kadınlar yer alıyor. Hangi karaktere benzemek istiyorsunuz sorusuna verdikleri cevaplar da şöyle: Selena, Dr. Tarık, Maraz Ali, Adanalı Yavuz, Polat ve Zeynep.
    </p>
    <p class="MsoNormal">
     Peki, ‘akıllı işaret’ uygulamasına rağmen çocuklar nasıl oluyor da şiddet, cinsellik, büyü ve sihir gibi tasvip edilmeyen davranışlar barındıran dizileri izleyebiliyor? Zira +13 kapsamında yer alan dizilerin Prime Time1’de (PT1) yayımlanabilmesi mümkün değil. Fakat adı geçen ve çocuklar için sakıncalı olan diziler genel izleyici veya +7 ibaresiyle çocukların ayakta olduğu PT1’de yayımlanıyor. Bu konuda en çok eleştiri alan RTÜK’ün aslında akıllı işaretlerle ilgili bir yetkisi olmadığını öğreniyoruz. RTÜK Başkanı Prof. Dr. Davut Dursun, Akıllı İşaretler Sembol Sistemi’nin yayın kuruluşlarının gönüllü katılımıyla hayata geçirildiğini, hukuki bir altyapısı olmadığı gibi işaretleri doğru yerleştirmeyen yayın kuruluşlarına yaptırım uygulamalarının söz konusu olmadığını dile getiriyor: “Ancak TBMM Genel Kurulu’nda görüşülmeye başlanan yeni yasa tasarısıyla Akıllı İşaretler Sembol Sistemi’ne hukuki altyapı kazandırılmaktadır. Tasarının yasalaşmasıyla birlikte, sistemin kurallarına uygun olarak işletilmesi zorunluluk hâline gelecek ve yanlış işaret kullanan yayın kuruluşlarına müeyyide uygulanması söz konusu olabilecektir.”
    </p>
    <p class="MsoNormal">
    </p>
    <p class="MsoNormal">
     Diziler çocukların oyunu oluyor
    </p>
    <p class="MsoNormal">
     Dizilerin çocuklar üzerindeki etkisini karakterler üzerinden oyunlar üretilmesine bakarak da anlayabiliyoruz. Sema Karabıyık, çocuklar arasında sihirli diziler olarak ünlenen “Selena”cılık, “Acemi Cadı”cılık oynanmasını bile kabul edilemez bulurken “Fatmagül’ün Suçu Ne”cilik oynanmasının çok daha vahim olduğunu düşünüyor. Karabıyık, RTÜK’ün 21.30’da yapmış olduğu Haydi Çocuklar Uykuya çağrısının anne-baba TV seyretmeye devam ettiği müddetçe faydasız olacağına dikkat çekiyor: “80 metrekare evlerde TV tamamen kapanmadığı sürece bu sefer yatağında, uykuya geçse bile ilk uyku hâlinde televizyonu izlemeye devam ediyor çocuk. Anne-babanın yap dediğini değil, yaptığını yapar zaten çocuk. Ekranda çocukların seyredebileceği bir dizi neredeyse yok. Ama matematiksel bir mantıkla her diziye bir çocuk karakter koydukları için onları kolay yakalıyorlar.”
    </p>
    <p class="MsoNormal">
     Prof. Dr. Nevzat Tarhan’a göre, ebeveynler ille de çocuklarıyla dizi seyredecekse yanlış bir şey olduğunda bunun sebebini açıklamalı. Bu şekilde çocuk sorgulayarak izlemeyi öğreniyor. Tarhan; seçici, faydalı olanla olmayanı ayıklayıcı bir izleyici olmanın psikososyal bir beceri olduğunu ve bunun da en çok anne-babayı modelleyerek öğrenildiğini ifade ediyor: “Anne-baba bu konuda seçici ve dengeli davranıyorsa çocuk da ölçülü, dengeli davranıyor. Anne-babada zaaf varsa, mesela baba eve gelip bütün gün internette dolaşıyor ve evde bir paylaşım yoksa çocuk da ister istemez kendi dünyasını ve standartlarını oluşturuyor.”
    </p>
    <p class="MsoNormal">
    </p>
    <p class="MsoNormal">
     “50 dakikayı geçen dizi dünyanın hiçbir yerinde yok”
    </p>
    <p class="MsoNormal">
    </p>
    <p class="MsoNormal">
     Diziler hakkında bir diğer tartışma konusu süreleriyle ilgili. Avrupa standartlarında 12 dakika reklam dahil toplamda 60 dakika olması gereken diziler ülkemizde 90-120 dakika arasında sürüyor. Bu da her hafta sinema filmi uzunluğunda çekim ve kurgu yapmak anlamına geliyor. Hâliyle sektör çalışanları durumdan rahatsız. Sinema Sendikası (SİNESEN)
     <span>
     </span>
     24 Aralık 2010’da bu durumu protesto etmek amacıyla ‘Uzatma Kısa Kes İnsanca Olsun’ söylemiyle bir eylem gerçekleştirdi. Fakat ne sendika üyeleri ne de eylem sonrasında yayıncılarla bir araya gelen RTÜK bu konuda somut bir gelişme kaydedebildi.
    </p>
    <p class="MsoNormal">
     SİNESEN Başkanı Zafer Ayden, dizilerin uzunluğunu kanalların reklam pastasından daha fazla gelir elde etme isteğine bağlıyor. Çünkü 80 dakikalık bir dizide ortalama yarım saat reklam yayımlama hakkına sahip olan kanallar, en büyük gelir kaynaklarını değerlendirmek istiyor. İstanbul Serbest Muhasebeci Mali Müşavirciler Odası (İSMMMO)’nın Temmuz 2010’da dizi sektörünün mali analizini yaptığı değerlendirmeye göre dakika başına PT’de reklam saniye fiyatı 200-400 TL arası değişiyor. Bir de buna bölüm başına 10-70 bin TL sponsorluk bedeli eklenince gelirler katlanıyor. Ayden, kanal yöneticilerinin bile tek bölümün geliri ile kanalın aylık gelirini karşıladıklarını söylediğini anlatıyor. Ama bu gelir, sektör çalışanlarına ve yapımcıya pek yansımıyor, daha çok kanala gidiyor. Zira yapımcılar; çalışanlar ve kanal arasında bir nevi taşeron vazifesi görüyor.
    </p>
    <p class="MsoNormal">
     Tabii meselenin bir de insani boyutu var. İSMMMO’nun raporunda 700 milyon TL olarak belirtilen dizi ekonomisi her ne kadar 100 bin kişiye istihdam sağlıyor olsa da film uzunluğunda dizi çekmek için günde 16 saat üstelik sigortasız çalışma durumunda kalan insanların varlığından söz ediyor Zafer Ayden: “50 dakikayı aşkın bir dizi dünyanın hiçbir ülkesinde yok. Dizileri Balkanlar’a, Arap ülkelerine satıyoruz ama sattığımız ülke bizim 90 dakikalık diziyi ikiye bölüp yayımlıyor.”
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=109D927764DF54BEE011286E8109E707?newsId=28669), [web.archive.org (arşiv bağlantısı)](http://web.archive.org/web/20140123164146/http://www.aksiyon.com.tr:80/aksiyon/newsDetail_getNewsById.action;jsessionid=109D927764DF54BEE011286E8109E707?newsId=28669)
