# Zor zamanda bakan olmak

*Mustafa Sungur 1997.08.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Murat Başesgioğlu zor zamanda İçişleri Bakanı oldu. Bakanlığın üzerinde karabulutlar dolaşıyor. Mahkemeye yansıyan bir dizi olay cerayan etti.
  </font>
 </div>
 <div id="newsText">
  <font class="detail-text">
   Sistem üzerinde ağırlığını iyice hissettiren askerlerin Emniyetle giriştikleri mücadele hoş olmayacak sonuçlar doğmasına sebep oldu. Murat Başesgioğlu yeni hükümette İçişleri Bakanı olurken masasının üzerinde çözümü güç sorunları buldu. Parlamenterlik tecrübesi olmasına rağmen devlette görev yapmamış olması işini güçleştiriyor. Ancak bu ağır yükün altından alnının akıyla çıkmak için geceligündüzlü çalışıyor.
   <br/>
   <br/>
   Başesgioğlu, gayrimeşruluğa bulaşan bakanlık mensuplarına karşı amansız mücadele vereceğini söylüyor ve 'Kanunsuz iş yapan mensuplarımız en ağır şekilde cezasını çekecek' şeklinde konuşuyor. Emniyet'in üzerinde iddiaların dolaştığı bir dönemde İçişleri Bakanı olan Başesgioğlu Aksiyon'un sorularını şöyle cevaplandırdı:
   <br/>
   <br/>
   Köstebek skandalı ile başlayan krizde Emniyet teşkilatı büyük yara aldı. Yaranın sarılması için ne tür çalışmalar yapmayı düşünüyorsunuz?
   <br/>
   <br/>
   Son olaylar polis teşkilatını olumsuz etkiledi. Ancak Emniyet mensupları herşeyin ortaya çıkması ve kendilerinin töhmet altında kalmaması için her türlü soruşturmanın yapılmasını istiyorlar. Olumsuzluğun yanında böyle bir fayda da sözkonusu. Emniyet İstihbarat Dairesi eski Başkanı Bülent Orakoğlu olayı askeri savcılığa intikal ettiği için üzerinde konuşmak istemiyorum. Sonucu bekliyoruz.
   <br/>
   <br/>
   Orakoğlu'nun askeri savcılık tarafından yargılanmasını nasıl karşılıyorsunuz?
   <br/>
   <br/>
   Bizim Teftiş Kurulu'nun yaptığı çalışma olayın askeri yargının sorumluluk alanı içerisinde olduğu yönündedir. Ancak olayın kamuoyuna yansıyış şekli herkes gibi beni de rahatsız ediyor. Devlet kurumları arasında sanki bir çatışma varmış gibi oluşan görüntü kimseyi memnun etmiyor. Oysa bu kurumların birbirleriyle devamlı yardımlaşması gerekir. Bu tip mücadelelerden herkes yıpranır. Yargı henüz bir karar vermediği için yorum yapmak doğru değil. Yargıya herkes güvenmek zorundadır.
   <br/>
   <br/>
   Askerlerle kıyaslandığında Emniyet mensuplarına sahip çıkılmıyor gibi bir görüntü oluştu. Siz nasıl bakıyorsunuz?
   <br/>
   <br/>
   Bunlar birbirlerine rakip kurumlar değil. Askerler de bunun bilincinde. Sahip çıkıp çıkmama noktasında elbette üzerinde iddia bulunan bir kimse hakkında kimse kayıtsız kalamaz. İlk olarak soruşturmayı ben başlattım.
   <br/>
   <br/>
   Emniyet istihbaratının kışlada istihbarat yapması tartışılıyor. Sizin yaklaşımınız nedir?
   <br/>
   <br/>
   İstihbarat kurumlarının görev alanlarını tartışmak nerelere ve kimlere kadar gider bu ayrı bir konu. Yasada belirlenen çerçeve içinde bilgi toplar. Devletin meşru kurumları hakkında böyle istihbarat toplama hakkı yanlış. Biz hükümet olarak koordinasyon bozukluğu varsa onu gidermek amacındayız. İstihbarat kuruluşları arasındaki aksaklığı mutlaka gidereceğiz.
   <br/>
   <br/>
   Muhtemel bir askeri darbeyi istihbarat yaparak rapor etmeyi Emniyet istihbaratının görevi açısından nasıl değerlendiriyosunuz?
   <br/>
   <br/>
   Yazıyla, kağıtla, bilgi toplamayla darbe önlenmez. Silahlı Kuvvetler, bazı çevreler teşvik ettikleri halde, bunalımı demokratik tavırlarını ortaya koyarak halletme yolunu seçti. Bunu daha fazla tartışmanın gereği yok. Konuyu gündemde tutmak hem askere hem de bize zarar veriyor.
   <br/>
   <br/>
   Emniyet istihbaratının MİT'e bağlanması konusunda görüşler var. Siz buna taraftar mısınız?
   <br/>
   <br/>
   Biz istihbarat kuruluşları arasındaki koordinasyonun sağlanması ve herkesin görev alanlarının belirlenmesini savunuyoruz. Bunu Emniyet istihbaratının MİT'e bağlanması olarak yorumlamak yanlıştır. Ayrıca bunu doğru bulmam.
   <br/>
   <br/>
   Çok zor zamanda içişleri bakanı oldunuz. Bakanlıkta yapmayı düşündüğünüz icraatlarınız ve projeleriniz konusunda bilgi verir misiniz?
   <br/>
   <br/>
   İçişleri Bakanlığı olarak sorumluluk alanımız çok geniş. Öncelikle asayişle ilgili sorunlar var. Trafik hâlâ büyük bir sorun. Yine Trafik Yasası'nın aksayan yönlerini düzeltmeyi hedefliyoruz. Yeni yasanın getirdiği düzenlemeleri yürürlüğe koymak için gayret sarf edeceğiz.
   <br/>
   <br/>
   Bütün hükümetlerde olduğu gibi bizde de mahalli idareler reformu var. Bu konuda geciktiğimiz kanaatindeyim. Fakat Meclis tatile girecek. İnşaallah önümüzdeki yasama yılında konuyu parlamentoya sunmak istiyoruz. Şu anda üzerinde çalışıyoruz. Ana hatlarıyla merkezdeki kaynak ve yetkilerin mahalli idarelere devredilmesini öngörüyoruz. Belediyelerimizi ve il genel meclislerimizi güçlendirmek istiyoruz. Bu konuda kendilerine gerekli olan yetki ve kaynakları aktarmamız gerekir. Bu konuda kararlıyız.
   <br/>
   <br/>
   Polislerin askerliğinde ciddi problem var. Üzerinde uzun süredir çalışmalar yapılmış olmasına rağmen bir gelişme yaşanmadı. Sizin bu konudaki çalışmalarınız neler olacak?
   <br/>
   <br/>
   Şu anda 3334 bin civarında memurumuz böyle bir sorunla karşı karşıya. Bizden önceki bakanlarımız tarafından girişimler yapılmış. Sonuç alınamamış. Türk Silahlı Kuvvetlerinin de haklı olduğu noktalar var.  Makul bir yol arayışındayız. Belki kısa dönem gibi olabilir, ya da temel askerlik eğitimiyle iktifa edilebilir. Bu tek taraflı bir konu değil, iki tarafın da mutabık kalacağı bir anlaşma zemini oluşturulmalı.
   <br/>
   <br/>
   Bu çok ciddi bir sorun. Polisler askerlik yaptıkları sürece maaş alamıyorlar, aileleri var ve mağduriyetleri söz konusu. Diğer taraftan terörle mücadele devam ediyor. TSK'nın da askere ihtiyacı var. Bu da üzerinde önemle durduğumuz çalışmalarımızdan birisi.
   <br/>
   <br/>
   Telefonların dinlenmesi de son günlerin en çok tartışılan konularından..
   <br/>
   <br/>
   Yargı kararlarına göre toptan bir dinleme keyfiyetinin söz konusu olduğu ortaya çıkan bir gerçek. Terörle mücadelede istihbaratın çok büyük önemi var. Atacağımız adımlarda konunun zafiyete uğramaması lazım. Diğer taraftan normal vatandaşın özel hayatını ilgilendiren konularda da dinleme hakkımız yok. Gereği olmayan kişilerin örneğin politikacıların dinlenmesi son derece yanlış. Bu konunun açıklığa kavuşmasına büyük önem veriyorum. Çünkü üzerimizde bir şaibe sözkonusu.
   <br/>
   <br/>
   Dinlemenin Ulaştırma Bakanlığı'nı ilgilendiren bir yanı da var. Şu anda yasal çerçeve içerisinde dinleme yapılıyor. Ancak bunu daha netleştirmemiz gerekiyor. Bunun dünyada standartları var. Mesela suç öncesi dinleme var, sonrası dinleme var. Avrupa'da bu konuya öyle dikkat ediliyor ki, mahkemelerde dinleme bantlarının ancak suça ilişkin bölümleri deşifre ediliyor. Kişinin özel hayatıyla ilgili kayıtlar varsa bunların çözülmesi söz konusu olmuyor. Bu konuyu da önümüzdeki dönem parlamentonun gündemine getireceğiz.
   <br/>
   <br/>
   Susurluk kazasında ortaya çıktığı gibi gayrimeşruluk Emniyet mensublarına uzanırsa tavrınız ne olur?
   <br/>
   <br/>
   Ona hiç müsamahamız olmaz. Bu hem toplumun teşkilatımıza güveni açısından önemli, hem de teşkilatımızın psikolojik ortamdan kurtulması açısından. Adı ne olursa olsun herhangi birşeyin örtbas edilmesi aklımıza bile gelmez. Bakanlığımızın görevi yasaları uygulamak ve kanunların hakimiyetini sağlamaktır. Böyle hassas bir yerde olan teşkilatımızda bu tür hatalara af yoktur.
   <br/>
   <br/>
   Sol destekli bir hükümetin sizin bakanlığınıza olumsuz bir yansıması söz konusu olabilir mi?
   <br/>
   <br/>
   Koalisyon hükümetini oluşturan ve dışarıdan destekleyen partilerin dünya görüşleri farklı. Ancak herkesin istediği devlet kurumlarının daha şeffaf olması ve kanun hakimiyetinin sağlanması. Bu konuda bakanlığımızı rahatsız edecek bir durum olacağını sanmıyorum. Şu ana kadar da olmadı.
   <br/>
   <br/>
   ARTIK FUTBOL OYNAYAMIYORUM
   <br/>
   <br/>
   Günde kaç saat çalışıyorsunuz?        1415 saat bakanlıkta çalışıyorum. Hane halkı ile biraz muhabbetlerimiz kesildi. Çocukları üç günde bir görmeye başladık. Onlar da bu işi anlayışla karşılıyorlar.
   <br/>
   <br/>
   Yoruluyor musunuz?
   <br/>
   <br/>
   Zihin olarak evet. Ancak bir bitkinlik ve şikayetim yok.
   <br/>
   <br/>
   İçişleri Bakanlığı sürpriz oldu mu?
   <br/>
   <br/>
   Bugüne kadar hiçbir makam ve göreve talip olmadım. Sayın Başbakanımızın takdiri. Biraz sürpriz oldu sayılır.
   <br/>
   <br/>
   Özel hayatınızda ne gibi değişiklikler oldu?
   <br/>
   <br/>
   Üç günde bir futbol oynuyordum, şimdi oynayamıyorum. Yürüyüşlere çıkıyordum, şimdi çıkamıyorum. Sistemi kurduğumuz zaman bunlara yine bir vakit ayıracağız.
   <br/>
   <br/>
   Hangi takımı tutuyorsunuz?
   <br/>
   <br/>
   Beşiktaşı.
   <br/>
   <br/>
   Sizi makam arabanızda kırmızı ışıkta beklerken gördük?
   <br/>
   <br/>
   Evet, bekleyeceğiz. Sayın bakanlarımız da dikkatli olsunlar ceza yiyebilirler.
   <br/>
   <br/>
   Politik geleceğiniz konusunda ne düşünüyorsunuz?
   <br/>
   <br/>
   Politikaya arzulayarak girmedim. 1987 yılında adaylığa müracaatta bulunmadım, ön seçime 5 gün kala müracaat ettim ve liste ikincisi olarak çıktım. O da çevrenin büyük tazyikiyle oldu. Milletvekilliğinden önce serbest avukatlık yapıyordum. Şu anda önemli bir mevkideyim ve tek isteğim bu görevi yüzümün akıyla bitirmek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2818-zor-zamanda-bakan-olmak.html), [web.archive.org (arşiv bağlantısı)](http://web.archive.org/web/20120204040520/http://www.aksiyon.com.tr:80/aksiyon/haber-2818-zor-zamanda-bakan-olmak.html)
