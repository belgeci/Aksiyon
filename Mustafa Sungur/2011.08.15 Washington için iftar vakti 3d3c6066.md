# Washington için iftar vakti

*Washington 2011.08.15*

<font class="agenda2NewsSpot">
 <span>
  Bereket ayı ramazan, Amerika’da bir başka yaşanıyor. Uzun yıllardır bu ülkede yaşayan imam Bilal Ankaya’nın ramazana ve İslam’a dair ilginç anıları var.
 </span>
</font>
<font class="newsDetail">
 <p>
  <p class="BasicParagraph">
   <span>
    <span>
     Ç
    </span>
    ok özel misafirlerini akşam yemeğinde ağırlamanın heyecanıyla masanın bir ucundan diğer ucuna koşturup duruyordu. Ezana dakikalar kala, özenle dizilmiş tabaklara sıcak çorbaları koymaya başladı. Eli kepçede, gözü imamda; bir yandan yanlış yapmaktan ödü kopuyor, öte yandan konuklarının tebessümüyle cesaretleniyordu. Dev saatin gongu iftar saatini müjdelediğinde Bilal Hoca’nın lahuti ezanı asırlık kilisenin kubbesinde uhrevi bir ziyafete dönüşüyordu. Genç asistan Christina, nemli gözlerle son çorbayı da koyduktan sonra Bilal Hoca ve Papaz Craig’in ortak iftar duasına katılıyordu. Bu, hem onun hem de kilisesinin Müslümanlara verdiği ilk iftar yemeğiydi.
   </span>
  </p>
  <p class="NoParagraphStyle">
   <span>
    Amerika’da yaklaşık 3 milyonu bulan ve sayıları hızla artan Müslümanlar, bu kutsal ayın bereketini hem kendi aralarında hem de Amerikalılarla paylaşmaktan fazlasıyla hoşlanıyor. Dolayısıyla ramazan, Amerikalılar için de her geçen yıl daha da çok bilinen ve beklenen bir gerçek. En azından komşum Nelson için! Geçen yıl, Fairfax’taki ramazan çadırına geldiğinden beri, beni her gördüğünde “Bu yıl ramazan ne zaman başlayacak?” diye sorup duruyordu.
   </span>
  </p>
  <p class="NoParagraphStyle">
   <span>
    Merkezi Virginia’da bulunan İslam ve Türk Çalışmaları Enstitüsü (IITS - Institute of Islamic and Turkish Studies) Amerika’da yaşayan Türk ve Müslümanların dinî ihtiyaçlarını karşılamak yanında İslam’la ilgilenen Amerikalılara doğru bilgileri vermeyi de hedefleyen bir kuruluş. IITS Başkanı Bilal Ankaya, Konya İlahiyat Fakültesi’nden mezun olduktan hemen sonra, Amerika’ya gelerek kendisini geliştiren, Amerika’nın saygın bir üniversitesinde alanında master yapan bir din adamı. IITS çatısı altında bulunan Ezher adlı caminin imamlığını da yapan Bilal Hoca ile ‘Amerika ve ramazanı konuştuk.
   </span>
  </p>
  <p class="2011soru1">
   <span>
    -13 yıldır Amerika’dasınız. Gurbetteki ramazan, vatandaki ramazandan çok mu farklı?
   </span>
  </p>
  <p class="NoParagraphStyle">
   <span>
    Bunca yıldır iftarlarımızı memleketimizden çok uzaklarda yapmak nasibimizmiş. Köyünün bir karış toprağını bütün bu kıtaya değişmeyenlerden olsam da her yerin ramazanının kendine has güzellikleri olduğunu da ifade etmem gerekir. Bu güzellikler etrafınızdaki insanlarla beraber yaşanınca hissedilebiliyor. Türkiye’de de ramazanı ramazan yapan; sahuruyla, iftarıyla, teravihi ve mukabelesiyle bu mukaddes sevincin, eş dostla paylaşılmasıdır. Nerede olursanız olun, fiziken ya da ruhen yalnızsanız ne ramazanı ne de bayramı tam hissedebilirsiniz. Amerika’ya ilk geldiğim yıllarda, iftar sofrasını paylaşacak bir kişiyi bile bulamıyordum ama Rabbime şükürler olsun ki bugün yalnız kaldığım bir iftarım bile yok. Ramazanı gurbette yaşamanın da güzellikleri var. Herkesin oruç tuttuğu bir yerde oruç tutmakla, hiç kimsenin tutmadığı bir yerde oruç tutmak bir olmuyor. Bir Müslüman olarak Rabbinizle aranızda tarifi zor güçlü bir bağı derinden hissediyorsunuz. Allah-u Teala’nın “Orucun karşılığını ben veririm” fermanına başkalarının değil, kendinizin muhatap olduğunuzun şuuruna varıyorsunuz. Ve her şeyden öte, farklılığınızı ve bu farklılığın size yüklediği misyonu düşünüyorsunuz.
   </span>
  </p>
  <p class="2011soru1">
   <span>
    -İslam ve Türk Çalışmaları Enstitüsü’nde ne gibi faaliyetleriniz oluyor?
   </span>
  </p>
  <p class="NoParagraphStyle">
   <span>
    Burada Müslümanlara, Türklere ve Amerikalılara yönelik üç çeşit çalışmamız var. Türklere başta çocukları olmak üzere Türk dili ve kültürünü tanıtmayı ve korumayı hedefleyen programlar yapıyoruz. Buna hafta sonu ve yaz kampları dâhil. Müslümanlara, Kur’an kursları ve ilmihal dersleri yanında dinî sorularına cevap vermeye çalışıyoruz. Amerikalılara da İslam hakkında merak uyandıran her konuda seminerler hazırlıyoruz. 11 Eylül, ABD’de İslam düşmanlığını artırır gibi görünse de aynı zamanda ilgiyi de artırdı. Buna rağmen, İslam’ı araştırmak isteyen bir Amerikalının radikal ve aşırı uçlara sapmaksızın doğru bilgilere ulaşacağı fazla bir kaynak maalesef çok yok. IITS, araştırma yapanlara İslam hakkında en akla yatkın ve en aklıselim bilgileri aktarmak için var olan bir kuruluş. Bu seminer ve programlara devlet memurları da zaman zaman katılıyor.
   </span>
  </p>
  <p class="2011soru1">
   <span>
    -Yaşadığımız Virginia eyaletindeki tek Türk camisi, burada ramazanın algılanmasını nasıl etkiledi?
   </span>
  </p>
  <p class="NoParagraphStyle">
   <span>
    Diyanet’imize bağlı bir Türk camimiz Washington’un kuzeyindeki Maryland eyaletinde yıllardır büyük hizmet veriyor. Burada yaşayan Türkler olarak yıllarca ramazan ve bayram sevincini dostlarımızla o camide paylaştık. Türk nüfusu arttıkça ve bu caminin merkeze biraz uzak olmasının etkisiyle, Türklerin çokça bulunduğu bu bölgede ikinci bir cami ihtiyacı doğdu. Bu cami, IITS çatısı altında geçen yıl açıldı. Cami deyince kimsenin aklına minareleri ve şadırvanıyla görkemli bir bina gelmesin. Virginia’nın Fairfax şehrinde, ofis ve büroların bulunduğu bir iş merkezinin ikinci katındaki küçük bir mescidden bahsediyoruz. İki yıldır, Allah bu küçük camide bize büyük ramazanlar yaşattı. Hem de dolu dolu kandilleri, teravihleri ve mukabeleleriyle... Evet, camimiz küçük ama umutlarımız büyük. Caminin açılmasıyla hem Türkiye Türkleri hem de Türki cumhuriyetler Türkleri arasında hızlı ve sıcak bir kaynaşma yaşandı. Aslında bunlara Afganlı, Pakistanlı, Mısırlı gibi diğer Müslümanları da eklememiz gerekiyor. Mesela, bir gün bir Afrikalıyı müezzinlik yaparken, başka bir gün de bir Endonezyalıyı yemek dağıtırken görebilirsiniz. Kısıtlı imkânlarımızla alınan arsanın borcu ödenince, inşallah minareli ve şadırvanlı bir cami yapmaya çalışacağız.
   </span>
  </p>
  <p class="2011soru1">
   <span>
    -Ya Amerikalılar… Onlarla temaslarınız nasıl?
   </span>
  </p>
  <p class="NoParagraphStyle">
   <span>
    Bulunduğumuz Washington DC, ABD’nin en sosyal ve elit tabakası olsa da, Amerikalıların çoğu dış dünyaya kapalı insanlar. Okuduğum bir makaleye göre yüzde 70’e yakını yaşadığı şehirden dışarı çıkmamış. Dünyayı Amerika ve dini de Hıristiyanlıktan ibaret sanıyorlar. Zira hayatlarında başka bir yer ve toplum görmemişler. Bu açıdan bakınca, pompalanan İslam karşıtı propagandalardan ne kadar etkilenecekleri açıktır. Avrupa’nın aksine, Amerikalılar çok daha dindardır. Bizim bölgemizin bazı sokaklarında abartısız adım başı kilise vardır. Kiliseler dolu olmasa da her pazar düzenli ayinler olur. Bu kiliselerin çoğuyla temaslarımız oldu. Dernek ve camimize davetlerimizi ilk önce tuhaf karşılasalar da medeni ilişkiler içinde katılmalar başladı. Bu konuda en büyük rolü eşi Türk olan Amerikalılar oynadı. Zamanla bizi kiliselerine çağırıp yemek vermeye ve İslam hakkında konferans ve seminerler almaya başladılar. Kaç kilisede ezan okuduğum ve konuşma yaptığımı bilemiyorum. Her görüşme sonrasında kilise cemaatinin soruları yağmur gibi geliyordu.
   </span>
  </p>
  <p class="2011soru1">
   <span>
    -En çok neleri soruyorlardı?
   </span>
  </p>
  <p class="NoParagraphStyle">
   <span>
    Tabii ki ‘cihad’ı... Onlara, Efendimizin, “küçük cihaddan büyük cihada dönüyoruz” hadisini aktarıp Kur’an’da zikredilen cihad kelimesinin savunma maksatlı olduğunu, savaşta dahi olsa, kadınlara, çocuklara hatta hayvan ve bitkilere dokunulamayacağını, asıl büyük cihadın insanın nefsiyle savaşından ibaret olan iç murâkabesi olduğunu anlattığımda çok şaşırdılar. Kadın hakları da başka bir soruydu. Kur’an’da vazife ve sorumluluklar anlatılırken erkek ve kadın kelimelerinin hiçbir ayrım yapılmaksızın zikredildiğini, ilk Müslüman’ın bir kadın olduğunu, kadının geri planda tutulmasının bir İslam değil, kültür sorunu olduğunu ifade ettim. Namaz ve oruç en çok ilgilerini çeken konulardan. İbadetin haftanın bir gününe has değil, her gününün içinde olmasını, insanın sadece Allah rızası için tam bir gün boyunca aç kalabilmesini hayretle karşılıyorlar. Dini adına bunları yapabilen insanlar hâlâ olduğu için mutluluk ve hayranlık besliyorlar.
   </span>
  </p>
  <p class="2011soru1">
   <span>
    -Yaşadığınız ilginç anılar oldu mu?
   </span>
  </p>
  <p class="NoParagraphStyle">
   <span>
    Evet, birkaçını anlatayım. Bir gün ofisimize bir Amerikalı pilot subay geldi. Türkiye’ye tayini çıktığı için ülkemiz ve dinimiz hakkında bilgi almak istiyordu. Bizi, internetten araştırıp bulmuştu. En muhafazakâr eyaletlerden olan Teksaslıydı ve hayatında gördüğü ilk Müslüman’ın bizler olduğunu sonradan anlattı. Soğuk ve resmî davranıyordu. Görüşmemizin bir yerinde ona imanın şartlarından olan peygamberlere imanı anlatırken, bir Müslüman’ın Hazreti İsa’ya da inanmak zorunda olduğunu söyledim. Bu sözüm, karşımdaki adamı, karikatürlerde şaşkınlıktan gözleri yay gibi dışarı fırlayan adama döndürdü. Neredeyse sandalyesinden düşecekti ve bana bu sözümü iki kere tekrar ettirdi. Evet, o da çoğu Amerikalı gibi bizim Hazreti İsa’yı tanımadığımızı sanıyordu. Kendisiyle hâlen yazışıyoruz.
   </span>
  </p>
  <p class="2011soru1">
   <span>
    -Başka var mı?
   </span>
  </p>
  <p class="NoParagraphStyle">
   <span>
    Bir gün de caminin kapısına, içinde bir kadın ve erkek olan lüks bir araba park etti. İçindeki Amerikalı erkek yanıma gelip pat diye “Merhaba, adım Kevin. Ben Müslüman olmak istiyorum.” dedi. Fakat tavrı, “Hadi beni Müslüman yap, hemen gönder” der gibiydi ve belki de benim sevinçle onu kucaklayacağımı sanıyordu. “Neden” diye sordum. Amerikalılara has saflıkla doğru cevabı verdi: “Kız arkadaşım ancak Müslüman olursam benimle evleneceğini söyledi.” Arabadaki genç kadının, Amerika’da doğup büyüyen bir Türk olduğunu böylece öğrendim. Bu hadise, Türk insanının, dinini hiç yaşamasa, camiye girmese bile iman noktasında bir anıt gibi durduğunu göstermesi açısından göz yaşartıcıdır. Kevin’e, din değiştirmenin gömlek değiştirmeye benzemediğini, Müslüman olmanın da bir-iki cümleden ibaret olmadığını anlattım. Eğer gerçekten Müslüman olmak istiyorsa, uyması gereken kuralları öğrenmek ve uygulamak için zamana ihtiyacı olduğunu söyledim. Akşamları camimize gelmeye başlayan Kevin, aslında temiz ruhlu bir insandı. Verdiğim İngilizce Kur’an ve kitapları yutarcasına okuyordu. Ona orucu anlattığımda “Su da mı yok?” ve beş vakit namazı anlattığımda “Hafta sonları da mı?” gibi tebessüm ettiren sorular sordu. Şimdi hafta sonları camide karşılaştığımızda hâlen gülüşüyoruz. Bir başka Amerikalı ile de telefonla tanıştım. Bu hanımefendi, hayatında bir tek Müslüman bile görmeden Müslüman olmuştu. 11 Eylül’ün kâbus ortamında televizyonlardan taşan İslam aleyhtarı yayınları dinledikçe “Nedir bu din?” kızgınlığı ve merakı ile amazon.com’dan bir Kur’an meali satın alıp okumaya başlamış. Kendisini ziyaret ettiğimizde bize “Kur’an bittiğinde ben de bitmiştim. O gün Müslüman oldum.” dedi.
   </span>
  </p>
 </p>
</font>

## Yorumlar

### caner yalcin, 2011-08-23
> Bilal Hoca'ya tebrikler, teşekkürler. Bir din adamının nasıl olması gerektiğinin en güzel örneklerinden birini sergiliyor. Bütün söylediklerini okuyun, bir negatif kelime, bir eleştiri bile bulamazsınız. Allah’ın rızasına kilitlenmiş insanların ne çelme takana ne itekleyene ayıracak zamanı var. Tıpk...

### Nuri Çelebi, 2011-08-22
> Koca Amerika'yı verseler, köyümün bir avuç toprağıyla değişmem sözü Muhterem Fethullah Gülen hocaefendiye aittir. Bilal Hoca da sanırım bunu biliyordur.

### Hamit Erkan, 2011-08-21
> Röportajı okuyunca insanın herşeyi memlekette bırakası ve gidip oralarda Allah rızası için hizmet edesi geliyor değil mi? Muvaffakiyetler Bilal Hocam...

### Orhan Vekil, 2011-08-18
> Bilal Hoca, köyümün bir karış toprağını bütün Amerika’ya değişmem diyor ya, yüreğimi eritti. Helal olsun, iste böyleleri hizmet etmeli yabancı topraklarda.

### mustafa akdağ, 2011-08-18
> Tebrik ediyor ve Bilal hocamızın gayretlerinin devamını diliyorum. “Washington için iftar vakti” uzun yıllardır Batı’yı sadece bir kazanç kapısı gibi görüp oraya bizim de aktaracak çok önemli şeylerimizin olduğunu unutanların bizzat okuması gereken bir yazı. Ayrıca uzun yıllardır kendi din ve kültür...

### Asim erol, 2011-08-18
> Çok harika. Bilal hocamıza işlerinde kolaylık ve bereket diliyoruz.

### HASAN KOCER, 2011-08-17
> Konu çok güzel işlenmiş, eksiklerimizin olmasına rağmen Allah lütfettiği zaman engeller ortadan kalkıyor. Bizlere düşen iyi temsil edebilmek. Allah inananların yardımcısı olsun.

### Selma Kavruk, 2011-08-16
> Sevgili Kevin, evet namaz hafta sonları da var! Bu soru çok hoştu! Hiç Müslüman görmeden Müslüman olan hanımefendi de çok güzel bir örnekti.

### hasan yildizhan, 2011-08-16
> Ben en çok Kevin'ın hikâyesini sevdim. İnşallah bundan sonraki hayatında bizden daha iyi bir Müslüman olur.

Kaynak: [www.aksiyon.com.tr](http://www.aksiyon.com.tr:80/aksiyon/haber-30209-227-washington-icin-iftar-vakti.html), [web.archive.org (arşiv bağlantısı)](http://web.archive.org/web/20120102102143/http://www.aksiyon.com.tr:80/aksiyon/haber-30209-227-washington-icin-iftar-vakti.html)
