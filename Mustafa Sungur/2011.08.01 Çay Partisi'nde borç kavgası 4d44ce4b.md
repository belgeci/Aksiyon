# Çay Partisi’nde borç kavgası

*Washington 2011.08.01*

<font class="agenda2NewsSpot">
 <span>
  Bin Ladin’in öldürülmesiyle ikinci dönem seçilmeyi neredeyse garantileyen Obama, tatsız bir sürprizle karşılaştı: Borçlanma tavanı krizi… Radikal ama güçlü bir grup olan ‘Çay Partisi’nin başını çektiği Cumhuriyetçiler, son rutin limit artırımı işlemini bir anda rejim krizine çevirmeyi başardı.
 </span>
</font>
<font class="newsDetail">
 <p>
  <p class="BasicParagraph">
   <span lang="EN-GB">
    <span>
     Bütün Amerikalıları 11 Eylül’ün intikamının alındığına ikna edecek tek sonuç olan Bin Ladin’in öldürülmesiyle ikinci dönem seçilmeyi neredeyse garantileyen Obama, hiç de beklemediği tatsız bir sürprizle karşılaştı: Borçlanma tavanı krizi… Cumhuriyetçiler, son rutin limit artırımı işlemini, bir anda rejim krizine çevirmeyi başardı. Yaklaşan seçimler öncesinde, Obama’nın burnunu sürtmeyi hedefleyen bu beklenmeyen çıkışın başkanı sarsması bir yana, Amerikan ekonomisi ve toplumu üzerinde daha yıkıcı bir tesir uyandıracağı kesin.
    </span>
    <p>
    </p>
   </span>
  </p>
  <p class="BasicParagraph">
   <span>
    Bu dosya kaleme alındığı günlerde çözüm için hâlâ bir anlaşmaya varılamamış olması, Amerikan ekonomisine verebileceği zararı hali hazırda vermiş durumda. Siz bu haberi okurken çözüme ulaşılmış olsa dahi, Amerika ve dünya kamuoyu, rutin bir kamu borçlanmasının bir “devlet krizi” hâline nasıl getirildiğine çoktan şahit oldu.
   </span>
  </p>
  <p class="BasicParagraph">
   <span>
    Dünyanın tek süper gücü ve dünya ekonomisinin lokomotifi ABD’nin temerrütle yüz yüze olduğu görüntüsü, mortgage krizi ve ekonomik durgunluktan henüz sıyrılmaya çabalayan Amerikan toplumu üzerinde acaba nasıl bir etki uyandırır? Dünyanın rezerv parası olan doların ev sahibinin düştüğü bu haller, başta bazı üyeleri kayyuma devredilen Avrupa Birliği olmak üzere ve bütün dünya ekonomisinde nasıl yankılanır?
   </span>
  </p>
  <p class="BasicParagraph">
   <span>
    Sokaktaki insanların bile aklına gelen bu sorular, Amerikan Kongresi’nin yarısından çoğunu ve Senato’nun yarısını oluşturan Cumhuriyetçi Parti idarecilerini hiç mi ilgilendirmiyor? Tabii ki hayır! Aslında herkes kadar parti yetkilileri de sergilenen tehlikeli oyunun farkında. Maksat üzüm yemek değil, Obama’yı dövmek!
   </span>
  </p>
  <p class="BasicParagraph">
   <span>
   </span>
  </p>
  <p class="2011arabaslik">
   <span>
    Borçlanma Tavan
   </span>
   <span>
    ı
   </span>
   <span>
    Limiti nedir?
   </span>
  </p>
  <p class="BasicParagraph">
   <span>
    Yaşanan krizin sosyal ve politik cephelerindeki ayrıntılarına girmeden önce, Borçlanma Tavanı Limiti’nin (BTL) ne anlama geldiğini kısaca aktaralım. BTL, dünya ekonomilerinde örneği pek bulunmayan bir uygulama. Amerikan kanunlarına göre; hükümet, devlet tahvilleri satarak gelir elde etmek istediğinde, Kongre’ye başvurarak BTL artırımına onay almak zorunda. 1917’den beri, devletin büyümesine paralel olarak, enflasyonun yükselmesi, gelir-gider dengesi içinde bu artırım 78 kere yapılmış. Limit hali hazırda 14.3 katrilyon dolar. Obama hükümeti 2.7 katrilyon dolarlık bir artırım talep ediyor. Obama’nın Bush’tan devraldığı ekonomik enkazı kaldırabilmek, toparlanmaya çalışan piyasaları canlandırabilmek, söz verdiği sağlık reformu ve sosyal devlet hizmetlerini sürdürebilmek için bu artırıma acilen ihtiyacı var.
   </span>
  </p>
  <p class="BasicParagraph">
   <span>
    2 Ağustos, BTL artırımına onay alınması için son gün. Eğer Kongre’den bu onay çıkmazsa, ABD tarihinde ilk kez devletin temerrüde düşme ihtimali söz konusu. Bu, devlet tahvilleri ana para ve faizlerinin ödenememesi, maaşların yatırılamaması, yaşlı, yoksul ve bakıma muhtaç Amerikalılara sunulan maddi yardım ve sağlık hizmetlerinin verilememesi, eğitim, alt yapı, sağlık ve sosyal yatırımlar başta olmak üzere bazı devlet faaliyetlerinin sekteye uğraması gibi ihtimalleri de içeren korkunç bir tablo.
   </span>
  </p>
  <p class="BasicParagraph">
   <span>
    Korkunç tablo bu kadarla da sınırlı değil. Faiz oranlarının bir anda yükselmesiyle Amerikan halkın alım gücü düşecek, borçlar ödenemeyecek, buna bağlı olarak iflas eden şirketler ve işini kaybeden insanların sayısı tavan yapacak. Krizin küresel boyutları daha da korkunç. Uluslararası kredi kuruluşlarının ABD’nin kredi notunu düşürmesiyle tek süper gücün itibarı yerle bir olacak. Değerini yitiren ABD devlet tahvilleri, bu kâğıtlara milli gelir diye sarılan Çin’den Avrupa Birliği ülkelerine kadar pek çok devlet ekonomisini derinden sarsacak.
   </span>
  </p>
  <p class="BasicParagraph">
   <span>
    Evet, bunların hepsi sadece ve sadece bir “ihtimal” ve ekonomi uzmanlarından hiçbiri bu noktaya gelineceğini öngörmüyor. 2 Ağustos’tan hemen önce ya da sonra mutlaka bir çözüm bekleniyor. 2.7 katrilyonluk BTL artırımı yapılmasa bile, Amerikan hükümetinin elinde devlet giderlerinin bir kısmını karşılayabilecek bir fon hâlen bulunuyor. Obama’nın elinde kullanabileceği diğer kozlar da bitmiş değil. Ancak korkunç ihtimaller tablosu, “çok uzak bir ihtimal” de olsa ufukta belirdi.
   </span>
  </p>
  <p class="BasicParagraph">
   <span>
    Amerikan TV ve gazetelerinin son iki-üç haftalık birinci gündem maddesi, borçlanma krizi. Amerikalılar, Obama’nın Beyaz Saray açıklaması ile yatıp Meclis Sözcüsü Cumhuriyetçi Boehner’in muhalif beyanatı ile uyanıyor. Radyolar gün boyu aynı konuyu tartışırken, internet sayfaları da milyonlarca haber ve okuyucu yorumuna sahne oluyor.
   </span>
  </p>
  <p class="BasicParagraph">
   <span>
    Krizi doğuran Cumhuriyetçi Parti açısından bakıldığında, “küçük devlet” ve “düşük vergi” gibi partinin temel değerlerine bağlı kalma perdesinin arkasında, ideolojik bir fırsatçılığı görmek mümkün. BTL artırımına muhalefetlerini, devlet masraflarını kısma gayretiyle izah etmeye çalışsalar da Bush dönemindeki tam 7 artırıma bir cevap bulamıyorlar. Obama’nın o dönemde bütün BTL artırımlarında “hayır” oyu kullanması da kaderin bir cilvesi!
   </span>
  </p>
  <p class="BasicParagraph">
   <span>
    Cumhuriyetçilerin bir kısmı, özellikle de bu parti içinde radikal ama çok güçlü bir grup olan “Çay Partisi”, Obama’dan son derece rahatsız ve 2008 yenilgisini hâlâ sindirebilmiş değil. Bush’un ayrılırken Beyaz Saray’ın avlusuna bıraktığı ciddi ekonomik problemler yüzünden Obama’nın son iki yıl içinde popülaritesini yitirmesiyle umutlanmışken, Bin Ladin’in öldürülmesiyle çılgına döndüler.
   </span>
  </p>
  <p class="BasicParagraph">
   <span>
    “Çay Partisi”, Amerikan Cumhuriyetçi Partisi içinde olgunlaşan ve zamanla farklılaşan, özellikle 2008 seçimlerinde Obama’ya karşı kaybedilmesiyle engellenemeyecek şekilde ön plana çıkan bir grup. Hıristiyan muhafazakâr olan Cumhuriyetçiler içinde, daha tutucu, daha ulusalcı ve daha uzlaşmaz fakat aynı zamanda daha genç, daha çalışkan ve daha mücadeleci bir ekip. Amerika’yı Amerika yapan değerleri sadece kendilerinin taşıdığına, dolayısıyla Amerika’nın kaderini başkalarının değil, kendilerinin belirleyebileceğine inanıyorlar. Ekonomik anlamda da aynı tutucu mantığa sahipler.
   </span>
  </p>
  <p class="BasicParagraph">
   <span>
    2010’daki ara seçimlerde olağanüstü performans sergileyerek Kongre çoğunluğunu Demokratlardan geri almayı başaran “Çay Partisi”nin bu krizin arkasındaki isim olduğunu söylemek yanlış değil. BTL krizini, Obama’dan intikam almak ve gelecek seçimleri kazanmak için mükemmel bir fırsat olarak görüyorlar. Obama’nın 2012 seçimlerine “topal ördek” olarak girmesiyle hedeflerine ulaşmış olacaklar.
   </span>
  </p>
  <p class="BasicParagraph">
   <span>
    Diğer yandan, Cumhuriyetçi Parti, BTL krizinde tek vücut değil. Bir yanda gür sesli, intikam yeminli “Çay Partisi” bıçak bilerken, diğer yanda klasik, devlet tecrübeli, aklı selim sahibi olanlar çözüm bulabilmek için beyin patlatıyor. Bu kişilerden biri de partinin saygın isimlerinden Senatör Mitch McConnel.
   </span>
  </p>
  <p class="BasicParagraph">
   <span>
    Bu kesim, hem BTL artırımını engellemenin ne kadar mantıksız ve tehlikeli olduğunun farkında, hem de son kamuoyu yoklamalarında kriz yüzünden Cumhuriyetçi Parti’nin yüzde 67 oranında suçlanmasından son derece rahatsız. Buna rağmen, 2010 seçimlerinde büyük başarı sağlayan “Çay Partisi” hareketinden çekindikleri için seslerini yükseltemiyorlar. Biz kibarca ‘çekinme’ desek de bazı siyaset bilimciler parti ileri gelenlerinin “Çay Partisi”nden korktuğunu açıkça ifade ediyor.
   </span>
  </p>
  <p class="BasicParagraph">
   <span>
    Amerikan Merkez Bankası (FED) Başkanı Bernanke, Maliye Bakanı Timothy Geithner gibi resmi isimler yanında, borsadan ve büyük şirket idarecilerinden de “bu krizi artık bitirin” mesajları peş peşe geliyor. Devlet memurları ve emekliler gelecek maaşlarını alıp almayacakları konusunda tedirginlik içinde. Türkiye’deki yeşil kart uygulamasının bir benzeri olan Medicare’den yararlananlar endişeli.
   </span>
  </p>
  <p class="BasicParagraph">
   <span>
   </span>
  </p>
  <p class="2011arabaslik">
   <span>
    Obama rüzgâr
   </span>
   <span>
    ı
   </span>
   <span>
    arkas
   </span>
   <span>
    ı
   </span>
   <span>
    na ald
   </span>
   <span>
    ı
   </span>
   <span>
   </span>
   <span>
   </span>
  </p>
  <p class="BasicParagraph">
   <span>
    Çay Partisi’nin “artık bileğini büktük” dediği anda Obama, bürokrasi ve toplumdan gelen çözüm beklentilerini karşı bir siyasi hamleye çevirmeyi bildi. Zaten haksızlığa uğramanın kızgınlığıyla “Bu sirkten artık bıktım!” çıkışını çoktan yapmıştı. Kamuoyunun da desteği ile sesinin tonunu sertleştirmeye devam ederek Cumhuriyetçileri bu krizin faturasını ödeyeceklerine inandırdı. Krizi başlatan Cumhuriyetçileri şimdi bitirebilmek için harıl harıl çalıştıran işte bu gerçek.
   </span>
  </p>
  <p class="BasicParagraph">
   <span>
    Meclis Sözcüsü Boehner’in planına göre BTL iki parça ve iki kademede yükseltilecek. 1.2 katrilyonluk ilk kısmı hemen ve diğer parça da 6 ay sonra Kongre’den geçecek. Ancak Demokrat Parti’den bu plana itirazlar yükseliyor. Cumhuriyetçiler, ipleri ellerinde tutarak Obama’nın seçmenlerine söz verdiği sosyal harcamaları engelleyebilmek ve daha da önemlisi, ikinci BTL artırımı sürecinde, yani seçimlere artık aylar kala, Başkan’ı bir kere daha çaresiz ve kendilerine muhtaç bırakarak halkın gözünden düşürmek istiyor.
   </span>
  </p>
  <p class="BasicParagraph">
   <span>
    TUSKON Amerika Temsilcisi Hakan Taşçı’ya göre, yaklaşık 60 kişiden oluşan “Çay Partisi” grubu, kendi partilerinin Meclis Sözcüsü Boehner’in iki aşamalı BTL artırımı planını kabul etmeyecek kadar radikal. Grubun “kraliçesi” Michele Bachmann, BTL ile ilgili her teklife hayır diyeceklerini resmen açıklayarak “hükümet başının çaresine baksın” dedi. Taşçı, “Plan Kongre’de oylandığında reddedilirse Boehner de artık bitmiş sayılır. Yani, Boehner plan yanında siyasi geleceğini de oyluyor.” diyor. Bunun için olsa gerek emin olunamayan oylama defalarca ertelenmek zorunda kalındı.
   </span>
  </p>
  <p class="BasicParagraph">
   <span>
    Senato’da bir üye ile çoğunlukta olan Demokrat Parti’nin lideri Harry Reid’in hazırladığı ve Obama’nın da desteklediği başka bir plan daha var. Buna göre, BTL’nin bir kerede artırılmasına karşılık, bütçeden aynı miktarda kısıntı yapılacak. Cumhuriyetçiler tek hamlede artırıma zaten karşı olmakla birlikte kısıntının nereden yapılacağı konusunda da Demokratlarla tartışmalılar.
   </span>
  </p>
  <p class="BasicParagraph">
   <span>
    Her şeye rağmen, anayasa ve kanunların Obama’ya sunduğu bütün kozlar tükenmiş değil. Nitekim FED Başkanı Bernanke, ABD Merkez Bankası’nın Obama’ya krizi atlatmak için beraber çalışmaya hazır olduğu sinyalini çoktan verdi. Öte yandan Amerikan Anayasası’nın 14. Maddesi’ni eski başkanlardan Bill Clinton gibi yorumlayanlar, borçların ödenmesi konusunda başkanın yetkileri olduğuna inanıyor. Kriz o noktaya varırsa, Cumhuriyetçiler, Anayasa Mahkemesi’nin kapısına dayanacaklar. Bu size de bir şeyler çağrıştırıyor mu?
   </span>
  </p>
  <p class="BasicParagraph">
   <span>
    Boehner’in planı, önümüzdeki kısa süreçte, Demokratlar ve “Çay Partisi”yle pazarlıklar sonucu değişimler geçirerek yeni bir hâl alırsa belki onaylanabilir ama şimdiki hâli ile şansı çok düşük. Kongre’den geçse bile Senato’dan geçme ihtimali neredeyse yok. Oradan da geçse, Obama’nın veto etme hakkı var. Ancak bu durumda kamuoyu nezdinde Demokrat Parti ve Obama “çözümü reddeden” konumuna düşebilir. Dolayısıyla kabul ya da red her halükârda zor bir karar. 2 Ağustos’a krizle birlikte girilme ihtimali var. O gün, ABD’nin temerrüde düşeceği kıyamet günü değil ancak yaklaşan kasırganın yüzleri yaladığı bir tarih olacak. Asıl tehlike 15 Ağustos’taki ilk tahvil ödemelerinin yapılacağı gün. Ne olacaksa o gün olacak! Fakat o günden önce bir çözüm mutlaka bulunmuş olacak. Köprüdekilerden biri vazgeçecek! Yoksa… ‘Yoksa’sı yok!
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30070-35-cay-partisinde-borc-kavgasi.html), [web.archive.org (arşiv bağlantısı)](http://web.archive.org/web/20120102101631/http://www.aksiyon.com.tr:80/aksiyon/haber-30070-35-cay-partisinde-borc-kavgasi.html)
