# Amerikan Kongresi'ne Türk Aday

*Mustafa Sungur Bilinmeyen-tarih*

<div>
 <font>
  <img border="0" height="1" src="/web/20050221154346im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050221154346im_/http://www.aksiyon.com.tr/resim/400/54.jpg" vspace="5"/>
  </p>
 </font>
 <font class="content">
  Osman Bengür, Amerika tarihinde ilk kez Kongre seçimlerine aday olan bir Türk. Seçim kampanyasında telaffuz problemini aşmak için Oz ismini kullanan Bengür"ün portresi, bugünlerde yurtdışına çıkan binlerce Türk"ün gelecekte hangi noktalara gelebileceğinin de bir göstergesi.
 </font>
 <br/>
 <p>
  <font class="content">
   Karşınızdaki insana seçim görüşünü sorduğunuzda, "Ne! Seçim mi varmış!" cevabını alıyorsanız bulunduğunuz ülke büyük ihtimal oy verme oranı yüzde otuzlarda bulunan Amerika"dır. 11 Eylül"den sonraki ilk Kongre seçimlerinin arefesinde, Amerika işte bu "var mı yok mu belirsiz" seçim atmosferinde. Önümüzdeki 10 Eylül"de partilerin kendi adaylarını belirleyecekleri ön seçimler ve 5 Kasım"da da Kongre genel seçimleri var.
   <br>
    <br>
     Kongre üyeliği için yarışan adaylardan birisi de anne ve babası Samsunlu özbe öz bir Türk. Amerika tarihinde Kongre adayı ilk Türk olan Osman Bengür"le başta seçim olmak üzere Amerikan politikaları ve Türkiye üzerine geniş bir söyleşi yaptık. Amerikalılar "Osman" olan gerçek ismini doğru söyleyemediği için adını şimdilik Oz (telaffuzu Ozi) şeklinde değiştiren Bengür"ün seçilme şansı diğerlerinden daha az değil.
     <br>
      <br>
       Seçim kampanyasını yürüttüğü Baltimor"da; bayraklar, broşürler, tabelalar ve gönüllülerle dolu ofisinde görüştüğümüz Bengür, konuşmamızın başında Türkçe ve İngilizce oranında "fifty fifty"de anlaşsak da Türkçe bir kaç kelimeyle söze başlayıp röportajın sonuna kadar İngilizce konuşmayı tercih etti. "Annem ve babam evde Türkçe konuştular, ben de çocukluğumda daha çok Türkçe konuştum; ancak okul ve iş hayatıma İngilizce hakim oldu. Çocuklarım maalesef daha az Türkçe biliyorlar" sözü aslında herşeyi anlatıyor.
       <br/>
       <br/>
       Oz Bengür dahil olmak üzere adayların en büyük sıkıntısı Amerikan toplumunun seçime kayıtsızlığı. Adaylar, halkın kendilerini tercih etmeleri için gösterdikleri çabadan daha fazlasını seçmenleri oy vermeye göndermek için sarfetmekte haklılar, zira 15-20 oy fazlası ile kongreye girmek ya da 5-10 oy eksiği ile senatörlükten olmak sıkça yaşanan durum. Oyların birkaç kez sayıldığı son başkanlık seçimi de, böylesi bir parmak hesabıyla neticelenmişti.
       <br/>
       <br/>
       Bengür"ün zenci seçim koordinatörü David"in, "Keşke seçmenlerimizin hepsi Türk olsaydı" sözü boşuna değil. David, başta seçim bölgesinde yaşayanlar olmak üzere Amerika"daki Türklerin Bengür"e gösterdiği ilgiden memnun.
       <br/>
       <br/>
       Oz Bengür"ün dedesi ve anneannesi 1920"li yıllarda Amerika"ya gelerek New York"a yerleşmişler. Bengür, onların Amerika"ya gelen ilk Türkler olduğunu ve anneannesinin New York"taki bir lokantada yıllarca garson olarak çalıştığını söylüyor. Hayatını şekillendiren en etkili kişi olan babasından ve politikaya ilk ilgi duyuşundan şöyle bahsediyor: "Babam, Amerika"nın en iyi üniversitelerinden Princeton"u bitirdikten sonra bazı uluslararası firmalarda çalıştı. Ben bu yıllarda Washington DC"nin hemen kuzeyindeki Maryland"da dünyaya geldim. Babam iş hayatı yanında siyasetle ilgilenmekten de geri durmadı. Çocukluğumdan itibaren kendimi politikanın içinde buldum. Evimiz politikacıların uğrak yerlerinden birisiydi. Babam tam bir demokrattı, belki bu yüzden ben de kendimi hep bir demokrat olarak gördüm. Demokratların insanî ilişkilerde daha başarılı olduklarını düşünüyorum. Efsanevi Demokrat liderler Kennedy ve Johnson bugün de hâlâ benim kahramanlarım."
       <br/>
       <br/>
       53 olan yaşını hiç göstermeyen Bengür dinçliğini "Türk kanı" ve basketbolla izah ediyor. Üniversite yıllarında basketbol takım kaptanlığına kadar yükselen Bengür halen iyi bir oyuncu. 1971"de Princeton Üniversitesi"nden mezun olan Bengür"ün ilk iş yılları çoğunlukla devlet sektöründe geçmiş. Aldığı ilk görev Illinois eyaletinde Çocuk ve Aile Sağlık Hizmetleri biriminde özürlü çocukların topluma kazandırılması projeleri olmuş. Sonra Adalet Bakanlığı"nın genç suçluların topluma kazandırılması ile ilgili bir araştırma grubunda görev almış. Aynı konuda doktora yapmak üzere İngiltere"deki Cambridge Üniversitesi"ne giden Bengür, 1977"de yeniden ABD"ye dönerek Adalet Bakanlığı"nın çeşitli birimlerinde çalışmış.
       <br/>
       <br/>
       Bengür, politikayla ilk ilişkisini ise şöyle anlatıyor: "Maine eyaletindeki valilik seçiminde aday Joseph Brennan"ın seçim kampanyası hayatımdaki ilk aktif politika deneyimim oldu. Nefes nefese bir yarış sonunda seçimi kazandık. Brennan vali olduğu süre zarfında çeşitli komisyon görevleri ile beni hiç yanından ayırmadı. 1980 yılında Demokrat Parti"nin Milli Kongresi"ne delege olarak seçildim."
       <br/>
       <br/>
       1981 ilk özel sektör tecrübesini yaşayacağı yıl olacaktır Bengür"ün. Özel bir bankanın yatırım departmanında çalışan Bengür, 1991"de hâlâ aktif olan kendi danışmanlık şirketini kurdu.
       <br/>
       <br/>
       Türkiye"nin ilk başkonsolosu Ertegün
       <br/>
       <br/>
       Bengür köklerinden ve bugünkü ailesinden gurur duyuyor. "Türkiye"den gelen dedem ve ninemin New York"ta bir oğlu, bir de kızı olmuş. Annem işte o kız. Erkek kardeşinin adı da Halim. Dedem genç yaşta hayatını kaybedince anneannem tam otuz yıl bir lokantada çalışmak zorunda kalmış. Turkiye"de Robert Koleji bitiren babam 1941 yılında Amerika"ya üniversite okumak için gelmiş ve annemle 1943 yılında evlenmiş. Annem ve babamı evlendiren kişinin adını sanırım herkes biliyor: Ahmet Ertegün"ün babası Münir Ertegün, Türkiye"nin ilk başkonsolosu. Üç çocuğum var. Nuh, Amerikan Deniz Kuvvetleri"nde uçuş eğitimi alıyor. Dinah liseyi bitirerek bu yılın sonunda üniversiteye başlıyor. Altıncı sınıf öğrencisi Nicholas da bir ortaokula devam ediyor."
       <br/>
       <br/>
       Amerika"da partilerin adaylarını halk seçiyor. Böylelikle genel seçimler arkasında halk desteği kesinleşmiş adaylar arasında yapılıyor. 10 Ekim"de yapılacak olan ara seçimlerde Oz Bengür"ün karşısında Demokrat Parti"den 4 aday var. Bengür üç adaya şans tanımıyor. 70 yaşındaki hâlâ Kongre üyesi olan demokrat adayın ise ilerlemiş yaşını kendisi açısından avantaj olarak görüyor. Yeni aday olması ve seçim hazırlıklarının mali yükü bir sorun. Şimdiye kadar kendi cebinden 450 bin dolar harcamış. Seçimlere kadar bir bu kadar daha masraf yapması gerekeceğini tahmin ediyor. Türk dostları ve Demokrat çevresi yardımlarını esirgemese de bu onun için hafif bir yük değil. Bu yüzden tanıtım faaliyetleri kadar finans kaynaklarına ulaşmaya da zaman ayırıyor.
       <br/>
       <br/>
       11 Eylül sonrasında Bush"a veirilen büyük desteğin son ekonomik krizle iyice gerilediğini söyleyen Bengür, Clinton"ın sekiz yıllık döneminde ekonominin tavan yaptığını, Amerikan tarihinin en uzun dönemli verimlilik çağının yaşandığını belirttikten sonra dünyadaki ekonomik daralmanın sonuçlarının Amerika"ya yeni yansıdığını vurguluyor. 11 Eylül saldırıları ve Bush hükümetinin savunma ağırlıklı ekonomik önceliklerinin krizi hızlandınrdığını söleyen Bengür, artık krizin sebepleriyle değil nasıl buradan çıkılacağını tartışmak gerektiğini düşünüyor.
       <br/>
       <br/>
       Kongre"ye girmesi durumunda öncelikleri ne olacak sorusuna eğitim cevabını veriyor: Bir numaralı öncelik eğitim. Özellikle Maryland"in bu bölgelerinde eğitim okul sayısı öğrenci sayısını karşılayamıyor. Teknololojik destek çok zayıf. Çocukların üçte biri sınıflarını geçemediği için yaz kursları almak zorunda. "Uyuşturucu ile mücadele, sosyal sigorta ve sağlık da öncelikli konularım olacak. Amerika"da sağlık harcamaları sigortasız kişiler için altından kalkılamayacak ağırlıkta. Fakir bir aile 50 dolarlık bir ilacı nasıl alabilir?" diyor. Japonlar ve Müslümanlar
       <br/>
       <br/>
       11 Eylül sonrasında başlayan terörle mücadele çabalarını destekleyen Bengür, "Terörizmle mücadelede tavizsiz olmalıyız; ancak bu masum insanların özgürlüklerini kısıtlamamalı. Adalet Bakanı Aschcroft"un aşırıya gittiğini düşünüyorum sadece Arap olduğu için potansiyel suçlu muamelesi gören ve tutuklanan insanların varlığı utandırıcıdır" diyor.
       <br/>
       <br/>
       Müslümanların 11 Eylül sonrasında Amerika"daki hayatlarının zorlaştığını kabul eden Bengür, buna rağmen oldukça ümitli: "II. Dünya Savaşı"nda Pearl Harbor baskını döneminde Amerika"da yaşayan Japonlar toplama kamplarına alınmıştı. Bu ne kadar tutarlı bir mantık ise masum Müslümanlara yönelik tavır da o kadar tutarlıdır. Ama nasıl ki Japonlar bugün Amerika"nın heryerinde en etkili yerlerde bulunuyorlarsa, Müslümanlar da kısa süre içinde normal hayatlarına döneceklerdir."
       <br/>
       <br/>
       Türkiye"ye en son dört yıl önce giden Bengür seçimden sonraki ilk işinin David ve diğer gönüllüleri de alarak Türkiye"de iyi bir tatil yapmak olduğunu söylüyor. Türkiye"de en çok iki ay süre ile kaldığını ve bazen yaz tatillerinde Büyükada"ya geldiğini belirten Bengür, Türk politikacılarını neredeyse hiç tanımıyor. Sadece 1965 yılında Washington"a gelen Süleyman Demirel ile babası vasıtası ile tanıştığını ifade ediyor.  Amerika"da daha çok Türk olmalı
       <br/>
       <br/>
       Seçim kampanyasında kullandığı sarı-kırmızı renkleri bize gururla göstererek hangi takımı tuttuğunu açıkça ortaya koyan ve oğlu Nuh gibi, bütün oyuncuların isimlerini sayacak kadar sıkı bir Galatasaraylı olan Bengür, "Hakan Şükür dünyanın en büyük futbolcularından biri, 11. saniyede attığı golle kırılması zor bir rekora imza attı" diyor.
       <br/>
       <br/>
       Türklerin Amerika"da yeterince tanınmamasından şikayetçi olan Bengür bu konuda çok şey yapmaya talip. "Kongreye girdiğimde başta ekonomik ilişkiler olmak üzere, turizm de dahil Türkiye ile ilgili projelerim var. Amerikalıların, ülkelerinin Avrupa ve Asya"daki en güvenilir desteği ve Ortadoğu politikalarında kritik bir önemi olan Türkiye"yi layık olduğu seviyede tanımadığına inanıyorum. Ortalama Amerikalılar Saddam"ı, Irak"ı bilirler; ama Kore"de Amerikan askerleri ile omuz omuza savaşan Türklerden pek haberleri yoktur. Ben Kore gazisi iki Türk ile tanışma şerefine nail oldum. Türkiye"nin tanınmamasında Amerika"daki Türk sayısının düşük olmasının etkisi var. Halbuki Türklerin Yunan, İngiliz ya da Fransızlardan bir eksiği yok. Türkiye"nin iyi doktor, mühendis, mimar ve işadamlarıyla dolu olduğundan eminim. Seçilirsem bunlarla ilişki kurmaya ve Amerika"daki Türk sayısını artırmaya çalışacağım." Siyasi ve askeri açıdan Türkiye ile Amerika arasında birçok ortak çıkarın bulunduğunu belirten Bengür, Amerika"daki Ermeni lobisine de akılcı yollarla karşılık verilmesi gerektiğine inanıyor.
       <br/>
       <br/>
       Bir Türk olarak tarafsız kalmak ne kadar mümkün bilmiyoruz; ama Amerikan Kongresi"nde bir Türk"ün olması hepimizi sevindirir. İlk Türk Amerikan Başkanı olarak oğlumu düşünsem de herhalde birileri elini daha çabuk tutacak.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1608), [web.archive.org (arşiv bağlantısı)](http://web.archive.org/web/20050221154346/http://www.aksiyon.com.tr:80/detay.php?id=1608)
