# Hoşgörüyü bir görebilsek

*Mustafa Sungur 1995.11.04*

<div>
 <p>
  <font>
   'Insanlar konuşa konuşa’ deriz. Anlaşmanın temel unsurlarından birisidir konuşmak. Aynı dili konuşsak bile, anlaşmamız için yeterli olmuyor. Kullanılan terminolojiyi iyi tanımak, karşımızdakini anlayabilmek için iyi niyetli yaklaşmak gerekiyor. Her sözün altında bir çapanoğlu aramaya kalkışılırsa anlaşmamak için bütün imkanlar seferber edilmiş sayılır. Yaşanan hadiseler insanları öylesine bilemiş, öylesine kinlendirmiş ki, bu duygular arasında hoşgörü denilen kavrama, neredeyse lügatler dışında yer kalmamış
   <br/>
   <br/>
   Bazılarının hoşgörüye tümden düşman olmasını anlamak bizim için oldukça zor. Hoşgörüyü görmemek için ellerinden geleni yapıyorlar. Halbuki insanların birbirini anlamaları biraz da buna bağlı.
   <br>
    <br>
     Bizim kültürümüz, hoşgörünün yaşanması için gayet münbit bir zemin hazırlamış olmasına rağmen, arada meydana gelen kopukluk, bağnazlığın gelişmesini sağlamıştır. Artık kendimizi gönüllü olarak hapsettiğimiz küçük hücrelerden kurtarmamız gerekiyor. Çok yakınımızda yaşayan bizim gibi insanların olduğunu, incecik duvarlar yüzünden birbirimizden habersiz olduğumuzu görmemizde çok büyük faydalar var. Onların tıpatıp bize benzemesi de gerekmiyor. Çünkü renkler sadece siyah ve beyazdan oluşmuyor. Ikisi arasındaki sayılamayacak miktarda farklı tonda rengi bünyesinde barındırıyor dünyamız. Hatta bu haftaki kapak dizaynımızda kullandığımız siyah ve beyaz da bilindiği gibi, bütün renklerin birleşmesinden meydana geliyor. Bu renkleri inkar etmenin faydası yok. Değişik renklerin ve farklılıkların birer zenginlik anlamına geldiğini keşfetmenin zamanı. Bu zaten yaşanıyor. Biz, sadece yaşananları ifade etmeye gayret ediyoruz. Eksikliklerimiz olduysa, dosyanın hatırına ‘Hoşgörün’ diyoruz.
     <br>
      <br>
       Geçen hafta kapak konusu olarak ele aldığımız ‘Çekiç Güç Kürt Devleti Kuruyor’ başlıklı dosya, TBMM’nin Çekiç Güç oylamasına rastladı. Meclis’teki milletvekillerinin çoğunluğu, oylama öncesi dergimizi inceleme fırsatı buldular. Meclis kürsüsünde Aksiyon kaynak gösterilerek Genelkurmay’ın raporuna atıfta bulunuldu. Genelkurmay yetkililerinin herhangi bir tepki göstermemesi de, meselenin kamuoyunda duyulmasından rahatsız olunmadığı şeklinde yorumlandı.
       <br>
        <br>
         Dergimizin tirajında yaşanan duraklama ve düşmelerin, bizi olduğu kadar okuyucuyu da etkilediği görülüyor. Bazı bölgelerden gelen ‘Dergiyi bulamıyoruz’ şikayetlerine rağmen, aynı yerlerden gelen iadeler, aklımıza birtakım soruların takılmasına yol açmaktadır. Bu meselenin halli için çözüm yollarının arayışı içine gireceğiz.
         <br/>
         <br/>
         Hoşgörünün hakim olduğu bir dünya temennimiz. Iyi haftalar diliyoruz.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 644 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21672), [web.archive.org (arşiv bağlantısı)](http://web.archive.org/web/20061101003634/http://www.aksiyon.com.tr:80/yazdir.php?id=21672)
