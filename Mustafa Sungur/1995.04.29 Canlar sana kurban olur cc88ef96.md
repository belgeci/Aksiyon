# Canlar sana kurban olur

*Mustafa Sungur 1995.04.29*

<div>
 <p>
  <font>
   Bayramlar, insanlar için sevinç kaynağıdır. Işığı daha görünmeden sevinci gelir. Büyük küçük herkesin içine bayram beklentisi yerleşir. Bu sözü ‘di’li geçmiş zaman içinde söylemek belki daha doğru olur.
   <br>
    Hayli zamandır, insanlar arasındaki hayali ve yapay sınırlar fazlaca arttı. Politik görüşler yüzünden kavga edenler, futbol takımı yüzünden birbirlerine girenler, bunların birer dostluk vesilesi olabileceğini görmezden geldiler.
    <br/>
    <br/>
    Islam coğrafyasındaki gayr—ı müslimlerin cetvelle çizdiği sınırlar gibi, bu defa insanların kendi çizdiği sınırlar kitleleri birbirinden ayırdı. Birbirimizin yakınlaşmasını sağlayacak bayramlar bile, neredeyse kavga unsuru günler haline geldi. Halbuki insanların birbirini  daha iyi anlamasını sağlayacak günlerdi bunlar.
    <br>
     <br>
      Kanunların yetersiz olması veya insan fıtratına ters olması, toplumları rahatsız eder. Vatandaş, inanmadığı kanunların boşluklarını bularak delmeye çalışır. Zamanla, yetkililer de buna razı olur. Ama kanun hâlâ sözde yürürlüktedir. Bazıları için geçerli, bazıları için de geçersiz olma gibi garabet yaşanır.
      <br>
       <br>
        Her kurban bayramında yaşanan sıkıntı da böyle bir boşluktan kaynaklanıyor. Vatandaşlar ‘Ben ibadet maksadıyla kestiğim kurbanın etini nasıl istediğim kişi ve kuruluşa veriyorsam, derisini de yine aynı şekilde istediğim kişi ve kuruluşa verebilmeliyim’ diye düşünürken, bazı yetkililer de ‘Hayır arkadaş, öyle aklının estiği gibi, istediğin yere veremezsin. Benim istediğim yere vereceksin. Bu, kanunla düzenlenmiş bir meseledir’ derler. Sözlerinin geçtiği mülki amirlere de genelge göndererek, aksine davrananların icabına bakılmasını talep ederler. Vatandaşlardan bazısı, işin iç yüzünü bilmediği için, bazısı da vatandaşlık hakkını kullanmak için, bayram boyunca sıkıntı çeker durur.
        <br>
         <br/>
         Kurban bayramı yaklaşırken, kurban derilerinin yine problem olma ihtimali var gibi. Dileğimiz sadece bu tür meselelerin değil, en girift meselelerin de konuşarak, anlaşarak çözümlenmesi. Fertlerin karşılaştığı terslikler yüzünden, her an patlmaya hazır stres küpü haline getirilmemesi.
         <br/>
         <br/>
         Insana saygının ve hoşgörünün egemen olduğu günlerin özlemindeyiz. Elbette çoğunluk istedikten sonra ulaşmanın zor olmayacağı kanaatini taşıyoruz. Böyle bayramlara elbette canlar kurban.
         <br/>
         <br/>
         Hepinize iyi haftalar diliyoruz.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 212 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21457), [web.archive.org (arşiv bağlantısı)](http://web.archive.org/web/20060525164312/http://www.aksiyon.com.tr:80/yazdir.php?id=21457)
