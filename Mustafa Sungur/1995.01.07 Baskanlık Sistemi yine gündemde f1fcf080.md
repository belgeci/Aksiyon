# Baskanlık Sistemi yine gündemde

*Mustafa Sungur 1995.01.07*

<div>
 <p>
  <font>
   Zaman, dergicilikte gazetecilikte olduğundan daha çabuk geçiyor sanki. Elinizdeki sayı daha size ulaşmadan, biz bir sonraki sayının çalışmalarına başlamış oluyoruz. Kapak konusu, ana konular derken teknik servisteki arkadaşlarımız yazıları istemeye başlıyorlar. Bazen konunun  zamanında yetiştirilmesi mesele olduğu gibi, bazen de gündemin yoğunluğu arasında tercih yapmak zorlaşıyor. Yoğun telaş, birşeyler yapmanın mutluluğuna karışıp gidiyor.
   <br/>
   <br/>
   Doğrusu bu sayımızda kapak konusunu seçerken hayli zorlandık. Çeçenistan’a Rus saldırıları, yılbaşı kutlamaları, Sivas davasının yankıları, Van’da düşen THY uçağı, Başkanlık Sistemi tartışmaları diye uzayıp giden meseleler arasından birisini seçmek durumundaydık. Arkadaşımız Abdülhamit Bilici’nin geniş zamanda ele alarak incelediği Başkanlık Sistemi konusunu kapak yaptık. Incelemenin, meseleyi bütün boyutlarıyla aydınlattığını ve bundan sonraki tartışmalara ışık tutacağını sanıyoruz.
   <br>
    <br>
     Köyden kente, aydınından okumamış kesime herkesi yakından ilgilendiren konu artan enflasyon. Belli bir yaşın üzerinde olanların, milyonları lira diye telaffuz etmelerine şahit olmuşsunuzdur. Türk Lirası karşısında hızla tırmanan döviz, yetkilileri de, uzmanları da kara kara düşündürüyor. Bol rakamlı fiyatlar, etiketleri olduğu kadar hesap makinalarını ve yazar kasaları da etkiledi. Cemal Azmi Kalyoncu, ‘Iki sıfır yetmez’de liradan sıfır atılması konusunu ele aldı.
     <br>
      <br>
       Büyük şehirlerin önemli sıkıntılarından birisi de mezarlıklar. Hele Istanbul gibi  şehirlerde vatandaşlarımızın yaşadığı hayatın sıkıntısının yanında bir de mezarlık sıkıntısı gündemde. Ahmet Dinç, ‘Yeraltındaki Megapol’de bu meselenin  hem teknik yönden, hem de dini açıdan çözüm yollarını araştırdı. Dünya çapında bir başka mesele var: Bosna. Ilk sayımızda kapak konusu yapmamıza rağmen konuyu yine gündeme getirdik: Bosna’da bulunan arkadaşımız Hüseyin Orman, Eyüp Ganiç’le görüştü. Bu konunun da en az diğerleri kadar ilginizi çekeceğini umuyoruz.
       <br>
        <br>
         Hepinize iyi haftalar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 198 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21284), [web.archive.org (arşiv bağlantısı)](http://web.archive.org/web/20060528190018/http://www.aksiyon.com.tr:80/yazdir.php?id=21284)
