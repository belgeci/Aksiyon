# Vira Bismillah

*Mustafa Sungur 1994.12.10*

<div>
 <p>
  <font>
   Sizlerin, yeni bir haftalık dergiyi okumanın merakını yaşadığınız bugün, dergiyi çıkaranlar olarak bizler de, okuyucu ile buluşmanın heyecanıyla doluyuz. Aksiyon Dergisi'nin hazırlıkları altı ay önce başladı. Hummalı çalışmalar sonunda, Allah’ın yardımıyla tamamladığımız bu yeni haftalık haber - yorum dergisini takdirlerinize sunuyoruz.Türkiye gündemine tesir edebilecek nitelikli ve seviyeli bir dergi olmayı hedefleyen Aksiyon, gerek içerik gerekse estetik açıdan doyurucu olmaya çalışacak.
   <br>
    <br/>
    <br/>
    Aksiyon, hiçbir konuda ön yargılı olmayacak. Çünkü ön yargıların daralttığı bir dünyada “doğru”, “iyi” ve “güzel”in yaşama şansı hiç yok. Aksiyon, belli bir kitleye yönelen, o kitlenin değerleri adına yayın yapan bir dergi olmak da istemiyor. Aksiyon’un hedef kitlesi bir bütün olarak Türkiye.
    <br>
     <br>
      Türkiye’de, gerilimin yükseltilmeye çalışıldığı, sosyal barışın tehdit edildiği günlerde Aksiyon, uzlaşma zeminleri arayacak. Birleştirici ve bütünleştirici bir yol izleyecek; çatıştırıcı değil, yatıştırıcı olacak. Etnik ve dini kimliklere saygı gösterecek.
      <br>
       <br>
        Aksiyon, insanlığın barışa, dostluğa ihtiyaç duyduğu bir ortamda en doğru hareket şeklini; sağduyulu davranmayı tercih edecek.
        <br>
         <br/>
         Aksiyon için insan hakları önemli, çokseslilik önemli, doğruluk önemli. Islamî değerlere saygı duymak önemli. Aksiyon için “insan” herşeyden önemli.
         <br/>
         <br/>
         Aksiyon, sansasyonel habercilik yapan ya da toplumun sadece kaymak tabakasına seslenen bir dergi olmayacak. Herkesin, “insan” la ilgili herşeyi; fakat gerçeği, sadece gerçeği bulacağı bir dergi olacak.
         <br/>
         <br/>
         Ilk sayımızda Bosna’yı kapak yaptık. Sırplar’ın Bosna’da uyguladıkları soykırım, insanlık tarihinin tanık olduğu en iğrenç saldırılardan biri. BM, NATO, AGIK gibi Batı çıkarlarını koruyan kuruluşlar, Sırp yanlısı tutumları ile gerçek yüzlerini gösterdiler.
         <br/>
         <br/>
         Doğulusundan Batılısına, Islam aleminden diğerlerine kadar; Bosna’daki soykırımla insanlık ağır bir imtihandan geçiyor. Bu imtihandan aldığı notu, her insan ilk önce kendisine sormalı.
         <br/>
         <br/>
         Siyasi gelişmeler, gümrük birliği ve özelleştirme konusu, ilk sayımızın ağırlıklı dosyalarından. Mega alış-veriş merkezlerinin incelendiği “Tüketim tapınakları”, 13 çocuklu Hıristiyan ailenin tanıtıldığı “Hedef 19” ve hayvanat bahçelerindeki sefaleti işleyen “Bırakın hayvanca yaşasınlar” gibi dosyalar Aksiyon’un ilk sayısına canlılık katıyor.
         <br/>
         <br/>
         Aksiyon yeni bir dergi, yeni bir çizgi. Insanı ve tabiatı seviyor, toplumun sağduyusuna inanıyor, kendisine ve ait olduğu medeniyete güveniyor. Bu sevgiyi, bu inanç ve güveni bütün okuyucularıyla paylaşmak istiyor. Bu paylaşmaya siz de “evet” diyorsanız, her cumartesi Aksiyon'da buluşalım.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 377 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21397), [web.archive.org (arşiv bağlantısı)](http://web.archive.org/web/20060525164256/http://www.aksiyon.com.tr:80/yazdir.php?id=21397)
