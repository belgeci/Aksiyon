# Kaht-ı rical of Amerika

*Washington 2011.12.19*

<font class="agenda2NewsSpot">
 Kasım 2012’deki başkanlık seçimleri için sular ısınıyor. Peki, Başkan Obama’nın karşısına kim çıkacak? İşte acımasız bir rekabete tutuşmuş Cumhuriyetçi başkan adayları.
</font>
<font class="newsDetail">
 <p>
  Daha dün gibi gelse de Obama’nın başkanlığının dördüncü yılına girdik ve bu seçim anlamına geliyor.  ABD seçimlerinde, başkan hangi partidense ikinci döneminde de o partinin doğal adayı oluyor. Dolayısıyla Demokrat Parti’nin adayı belli: Obama. Cumhuriyetçi cephede ise yarış “kovboy acımasızlığı”nda sürüyor. Obama’nın karşısına zenci bir rakip beklentisiyle ortaya çıkan ve başlangıçta oldukça taraftar toplayan Herman Cain, rakiplerinin fazla mesaisine kurban oldu. Cain’in geçmişi lime lime edildi ve tacizde bulunduğu iddia edilen birkaç kadın medyada sergilendi. Cain, Amerika’nın “düşük ahlak düşürür” gerçeğine yenildi.
 </p>
 <p>
  Newt Gingrich, Ron Paul, Matt Rimney ve Rick Perry haricindeki Cumhuriyetçi adaylar, Jon Huntsman, Gary Johnson, Buddy Roemer, Rick Santorum ve tek kadın aday Michelle Bachmann’a bu acımasız yarışta pek şans tanınmıyor. Kâğıt üstünde hâlen yeni bir adayın ortaya çıkması da mümkün; ancak pratikte neredeyse imkânsız. Aday adaylarının halka açık TV tartışmaları tamamlandı ve bir-iki hafta sonra ilk resmî aday seçimi Iowa’da yapılacak. Cumhuriyetçi adayların tümüne bakıldığında, Obama’yı sarsacak dört dörtlük bir isimle karşılaşılmıyor. TV tartışmasındaki gaflarına kadar Rick Perry en parlak aday olarak görünüyordu, ama artık değil. Matt Rimney ise zenginlerin ve Mormonların temsilcisi gibi görünüyor. Geniş bir taban desteği yok. Newt Gingrich duruşu, mertliği, yerinde cevapları ve cesaretiyle bir başkanı andırıyor; ancak geçmişi yakasını bırakmayabilir. Öte yandan bir Amerikan başkanının olmazsa olmaz şartlardan olan ekip çalışmasına, uzlaşmaya uzak bir isim. O bir tek adam! Başkan değil; ama belki de mükemmel bir başkan yardımcısı adayı.
 </p>
 <p>
  Ve Ron Paul: Diğerleri kadar tanınmıyor, adı parlak değil, medyada çokça yer almıyor, TV tartışmalarında sivrilmiyor; ancak en akla yatkın konuşan, ikna eden, şimdiye kadar hata yapmayan bir isim. Tecrübesi, uyumluluğu, ikna yeteneği ve olgunluğuyla sempati topluyor. Cumhuriyetçi seçmenlerin diğer adaylara bakınca kolaylıkla tercih edebileceği biri. 76 yaş handikabı, 90 yaşını aşanların çokça bulunduğu Amerikan toplumunda hoşgörülebilir.
 </p>
 <p>
  Cumhuriyetçiler gibi, ABD’nin en köklü partisinin, ekonomik problemler sebebiyle köşeye sıkışmış bir demokrat başkanı eleyebilecek bir adam bulamamasını kimileri ‘kaht-ı ricâl’ ile kimileri ise “kaderin denk düşmesi” ile izah ediyor. Fil logolu parti için belki de en iyi formül, Başkan Ron Paul ve Başkan Yardımcısı Newt Gingrich ikili adayı ile seçime katılmak.
 </p>
 <p>
  <strong>
   NEWT GINGRICH:
  </strong>
 </p>
 <p>
  <img alt="" src="http://web.archive.org/web/20120115080801im_/http://medya.aksiyon.com.tr/aksiyon/2011/12/19/GINGRICH.jpg">
   Eski ABD Meclisi başkanı, 68 yaşında. Bir öğretmen ve yazar. Alanı sanat tarihi ve Avrupa tarihi. Çay Partisi’nin favorilerinden. Lutheran Protestan bir aileden gelmesine rağmen sonradan Katolikliği tercih etmiş. Pensilvanyalı; ancak üniversiteden itibaren yaşadığı Georgia’dan vekil seçilmiş. Tam 19 yıl vekillikten sonra partinin en parlak isimlerinden biriyken özel hayatı sebebiyle istifa etmek zorunda kalmış. Kelimenin tam anlamıyla bir entelektüel. Arkadaşları mangal yaparken bile kitap okuduğunu söylüyor. Rakipleri, bu yönünü halktan biri olmadığına delil olarak kullanmaya çalışıyor. Düşüncesini tam ve korkusuzca ifade etmesi yanında, soğukkanlı, inatçı ve mücadeleci. Kod adı: “Bomba atıcı”. Monica Lewinsky skandalında Bill Clinton’a kan kusturanlardan biri, belki de en önemlisi. Adaylığını açıklamasıyla son yoklamalardaki ani yükselişi rakiplerini korkuttu. İslam hakkında pozitif düşünceler taşımıyor ve bunu açıkça ifade ediyor. Filistin hakkında söyledikleriyle tepki çekiyor. Birkaç evlilik geçirmesi ve evlilik esnasındaki diğer ilişkileri başını ağrıtacağa benziyor. Gingrich bu geçmişini de cesurca kabul ediyor, geride kalan hataları için ‘Tanrıdan af dilediğini’ söylüyor ve şimdi toplumun onu bu hâli ile kabul etmesini talep ediyor. Mertçe duruşu, bilgisi, birikimi ve mücadeleciliği pozitif yanları. Tartışmalı geçmişi, uzlaşmazlığı ve çoğu Amerikalıya göre fazlaca entelektüelliği eksileri.
  </img>
 </p>
 <p>
 </p>
 <p>
  <strong>
   RON PAUL:
  </strong>
 </p>
 <p>
  <img alt="" height="200" src="http://web.archive.org/web/20120115080801im_/http://medya.aksiyon.com.tr/aksiyon/2011/12/19/PAUL.jpg">
   Teksas milletvekili, en yaşlı aday adayı, 76 yaşında kadın doğum uzmanı bir doktor. Çay Partisi’nin büyük dedesi. Protestan, bir Pensilvanyalı. Kısa süreli ayrılıklar olsa da 1974’ten beri ABD Meclisi’nde. Seçimler, yenilgiler ve zaferlerle dolu yaklaşık 40 yıllık politika tecrübesine sahip. 2008’de Cumhuriyetçi Parti aday adayı olmasına rağmen seçilememiş. Ne kadar Cumhuriyetçi de olsa liberal ruhlu. Dış politika ve mali açılardan partisinden çok farklı bir çizgisi var. Kendi partisine muhalefet edecek kadar açık sözlü. Üslubu kavga değil, ikna. Kimi zaman eleştiri oklarından nasibini alan Yahudi lobisinin pek de hazzetmediği bir isim. Iowa’daki kamuoyu yoklamalarında Gingrich’ten sonra en yüksek oyu o aldı. Temiz geçmişi, uzun politika tecrübesi, ikna kabiliyeti artıları. Yaşı ve Yahudi lobilerinin muhalefeti eksileri.
  </img>
 </p>
 <p>
  <strong>
   MITT ROMNEY:
  </strong>
 </p>
 <p>
  <img alt="" height="261" src="http://web.archive.org/web/20120115080801im_/http://medya.aksiyon.com.tr/aksiyon/2011/12/19/ROMNEY.jpg">
   Eski Massachusetts valisi, 64 yaşında ve Harvard Üniversitesi kökenli. En bilinen özelliği Mormon cemaatine mensubiyeti. Seçimlerde başarısızlık tecrübesi, siyaset tecrübesinden çok daha fazla. Uzun yıllar senatörlük seçimlerine katılıp elenmiş. 2008 seçimlerinde başkan aday adaylığına başvurmuşsa da sonradan McCain lehine çekilmiş. Faal siyaset hayatı, dört yıl sürdürdüğü valilikten ibaret. Asıl başarısı iş dünyasında. Büyük şirketlerde idarecilikler yapan bir dolar milyoneri. Rimney, TV’deki son aday tartışmalarından birinde rakibi Perry’ye 10 bin dolara bahis teklif etmesiyle gündeme geldi. Ekonomik darboğazdan geçen Amerikalılar için hiç de iyi bir espri değildi. Rimney, değil dünya, Amerikan politikasına dahi pek aşina olmayan bir isim. Yine de zengin Amerikalılara hoş gelen bir aday. Tecrübe eksikliği ve Mormon kökeni en büyük handikabı sayılabilir.
  </img>
 </p>
 <p>
 </p>
 <p>
  <strong>
   RICK PERRY:
  </strong>
 </p>
 <p>
  <img alt="" height="258" src="http://web.archive.org/web/20120115080801im_/http://medya.aksiyon.com.tr/aksiyon/2011/12/19/PERRY.jpg">
   Teksas Valisi, 61 yaşında, Evanjelik Protestan, tam bir Teksaslı. Rakipleri arasındaki tek asker kökenli aday. Teksas Harp Okulu mezunu ve Hava Kuvvetleri’nde yüzbaşı rütbesine kadar yükselmiş. Pamuk çiftçisi köklü bir aileden geliyor. 22 yıldır içinde bulunduğu politikaya bir Demokrat olarak atılsa da kısa süre sonra Cumhuriyetçilerde karar kılmış. 2000’de Bush’un başkan seçilmesiyle boşalan Teksas valiliğini büyük bir oy oranıyla kazanmış ve sonraki iki seçim döneminde de makamını korumuş. Dış politikada hiç olmasa da Teksas sınırlı bir siyaset tecrübesi var. Halkın içinden daha da önemlisi Teksas’ın içinden biri. Bir TV tartışmasında “Başkan olunca üç bakanlığı değiştireceğim: Ticaret, Eğitim ve hımmm üçüncüsü neydi yaa!” diyerek ve bunu iki kere tekrar ederek bütün karizmasını yerle bir etti. Stratejik kararlar alabilecek bir lider değil; ama Cumhuriyetçi tabana sıcak gelebilecek bir isim. Kendisini çokça andıran Bush ile yakınlığının aksine nedense Cumhuriyetçi Parti liderlerinin tam desteğini görmeyen bir isim. Bush felaketini hatırlatır diye mi korkuyorlar bilinmez!
  </img>
 </p>
 <p>
 </p>
</font>

## Yorumlar

### Tuğrul Çağdaş, 2011-12-20
> Sevgili dergim, bir Amerikalıya da Türkçe yorum yaptırdın ya daha ne diyeyim. Aksiyon kalitesi Türkçeyi dünya dili yapacak yakında. 

### Cemal Bakirci, 2011-12-20
> Amerikalı başkan aday adaylarını ilk kez öğrendim. ABD gibi bir süper güçteki seçimler bütün dünya gibi Türkiye’yi de yakından ilgilendiriyor. Aksiyon'un bize bu imkânı sağlaması çok hoş. Teşekkürler.

### Michelle H. Galip, 2011-12-20
> Selam Aksiyon. Ben Amerika'da yasiyor ve bir Turkle evli oluyor bir Amerikaliyim. Turkce biraz biliyorum, Republican Partisi eyalet delegesiyim. Bir arkadasim dedi Aksiyon'da bir yazi var ve benim esim bana okudu. Bana inan boyle iyi ve dogru bir yorum Amerikada okumadim. Malesef bu yil Republican P...

Kaynak: [www.aksiyon.com.tr](http://www.aksiyon.com.tr:80/aksiyon/haber-31360-213-kaht-i-rical-of-amerika.html), [web.archive.org (arşiv bağlantısı)](http://web.archive.org/web/20120115080801/http://www.aksiyon.com.tr:80/aksiyon/haber-31360-213-kaht-i-rical-of-amerika.html)
