# Kaybeden Türkıye oluyor

*Mustafa Sungur 1999.06.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gözlerinde hastalığı ve uykusuzluğundan çok daha farklı bir hüznün izleri vardı
  </font>
 </div>
 <div id="newsText">
  <font class="detail-text">
   Gördüğü rüyalar ve babasının koyduğu isimlerden bile hesaba çekilmek istenen bu insan bir kere daha dünyanın en anlamsız ve en zor ispatını yapmaya zorlanıyordu. Bu, bir şey olduğunu değil, olmadığını ispat etmekti. Halbuki doktorları her seferinde bir avuç ilaç alması gereken hastalarına kalbini zorlayacak hadise ve ortamlardan uzak kalması gerektiğini söylemişlerdi. Peki bu mümkün müydü?
   <br/>
   <br/>
   Zor sorular!
   <br/>
   <br/>
   "Rapor" kelimesini ayağa düşüren iddialardaki hangi saçmalığı, hangi gülünçlüğü ona ciddi bir soru diye yönlendirebilirdik ki? Her insanın bir bakışta görebileceği yanlışlıklar ve çelişkilerle dolu bir "resmi rapor"un Emniyet Teşkilatı adına hazırlanması, devletin üst birimlerine sunulması ve bunun bazı basın yayın organlarında gerçekmiş gibi yayınlanması aklın alabileceği şeyler miydi? Ne zordu ki biz bu soruları ona sormak ve bir de objektif olmak zorundaydık.
   <br/>
   <br/>
   Pennsylvania'daki bir dostumuzun yardımı ile muayene için doktora gitmediği zamanlarda istirahat ettiği ve ilaçla tedavisini sürdürdüğü evde ziyaret ettik Fethullah Gülen'i. Vaktinin tamamına yakınını tedavisi ile meşgul olarak geçirdiğini ve doktorlarının tavsiyesi ile sağlığı açısından yakın dostlarının ziyaretini bile kabul etmediğini biliyorduk ama kapısına kadar gelen bu emrivakiyi reddetmenin hoşgörü ile adı anılan bu insan için kolay olmayacağını da biliyorduk.
   <br/>
   <br/>
   Onu üzen...
   <br/>
   <br/>
   Tedavisinde müsbet sonuçlar alınmaya başlandığı bu süreçte onu üzen ve sarsan şey hakkında belki yüzüncü kez ileri sürülen ve bir o kadar da cevabı verilen asılsız suçlamalar değildi. Bunların onun için ne kadar küçük ve önemsiz olduğunu anladıkça iddialar ve sorularımız bütün bütün anlamını yitirdi gözümüzde. Hasret kokan vurgularla "Türkiye" diyor ve "Türkiye"yi düşünüyordu. "Türkiye'de kavga isteyenler emellerinde bir kere daha muvaffak oldu" diyordu üzülerek. "Türkiye tarihinin, en kritik döneminde. Dünya yeni bir asra girerken milleti ile birlikte sıçrama rampasında bulunan devletimizin; coğrafyası, tarihi ve kültürünün kendisine cömertçe sunduğu fırsatları değerlendirerek dünyada boşluğu hissedilen bir denge unsuru olmayı seçmek yerine iç çekişmelerle meşgul olması, bu millete ve bu vatanı kanları pahasına bize emanet eden şanlı ecdadımıza yapılmış en büyük haksızlıktır" diyordu. "Bu ülke, bir kaç kişinin menfaat kavgasına alet edilmemeli ve bu kabil kavgalarla vakit öldürülmemelidir. İyi niyetle, birbirine saygı duyan ve herkesi kendi konumunda kabullenen toplum kesimleri olarak el ele yarınlara yürümenin yollarını araştırmalıyız."
   <br/>
   <br/>
   Konjonktüre uygun karalama
   <br/>
   <br/>
   Türkiye, son birkaç haftadır telekulak skandalıyla sarsılırken, bu defa, bu skandalda ismi baş aktörler olarak geçenlerin, Hürriyet gazetesi yazarı Uğur Dündar'ın deyişiyle, "karalama yöntemiyle konjonktüre uygun olarak seçilmiş" bir yöntemle, suçu üzerlerinden atma çırpınışına şahit oluyor. Bu çırpınışta, ortada yine dayanak noktası olarak "irtica", yine birtakım saçma "raporlar" ve suçlamalar dolaşıyor.
   <br/>
   <br/>
   Geçen yıl aynı dönemlerde de benzer bir kampanyaya şahit olmuştuk. Nedense hep, "derin bir kış uykusuna yatmışçasına" baharın  sonunda hortlayan bu kampanyalar birbirine benziyor. Yine aynı kaynaklar, aynı vasıtalar ve tabii yine aynı mağdurlar. Aynı oyun, aynı senaryo ama aktörlerleri ve sahne değişik. Geçen yıl da, "bugün geliyor, geldi, gelecek!" feryatlarıyla anons edilen irtica ve onun bir asırdır gerçekleştiremediği "devleti ele geçirme operasyonu"nu önleme kahramanlarının baş hedefi, kamuoyunun, Türkiye içinde ve dışındaki eğitim faaliyetleri ve Türkiye içindeki hoşgörü ve diyalog çağrılarıyla özdeşleştirdiği Fethullah Gülen'di. Bu yıl da, bir başka doğrultuda cereyan eden bir skandal, ne olduysa oldu, birden bire yine Fethullah Gülen'in üzerine yıkılmaya çalışılan bir suçlama kampanyasına dönüşüverdi. Geçen yıl da, Aksiyon olarak yapılan suçlamalar ve karalamalarla ilgili Fethullah Gülen'e sorular yöneltmiş ve verdiği cevapları yayınlamıştık. Gülen rahatsızlığına rağmen bu yıl da sorularımızı cevapladı.
   <br/>
   <br/>
   Tedavi süreci
   <br/>
   <br/>
   Efendim, tedavi maksadı ile bir süredir Amerika'da bulunuyorsunuz. Şu anki sağlık durumunuz ve gördüğünüz tedavi hakkında bilgi alabilir miyiz?
   <br/>
   <br/>
   20 yıla yakındır şeker ve kalp rahatsızlıklarından muzdaribim. Kalp rahatsızlıklarım iki yıl önce arttığında köklü bir muayene ve tedavi için Cleeveland'a gelmiştim. Burada, ana kalb damarlarımdan 3'ünün % 7080 nisbetinde kapalı olduğu ortaya çıktı. Doktorlar ameliyat teklif etmelerine rağmen, şeker rahatsızlığımın hasıl ettiği komplikasyonlar sebebiyle, "Ameliyata zorlamak istemeyiz. Durumunuzun bizden daha çok idrakindesiniz. Ameliyat olursanız, yaşama ihtimaliniz, diyelim ki, 15 yılsa, ameliyat olmazsanız, ilaçla ve egzersizle de aynı miktar yine yaşayabilirsiniz. Karar sizindir" demişlerdi. Ben de, ilaç ve egzersizi tercih etmiştim.
   <br/>
   <br/>
   Bu defa Rochester'da bulunan Mayo Kliniğinden bu yıl başında davet aldım. Bu kliniğin dış münasebetler mesulü Said Bey bir Türk. Türkiye'ye gelmiş ve misafirimiz olmuştu. Rahatsızlığımı öğrenince davet etti. Gitmek istemedim; fakat şubat ayı içinde gelen bir mektupta, 22 Mart günü için randevu verdiklerini ve gelmemin iyi olacağını yazıyorlardı. İcabet etmek durumunda kaldım. Yapılan muayenelerde çok farklı şeyler çıkmadı. Sonuçların kesin olarak alınıp, tarafıma tebliğini beklerken, bu defa, annebabası buraya yerleşmiş ve burada doğupbüyümüş bir Türk doktorla tanışma imkânım oldu. Klasik tıbbın yanısıra, alternatif tedavi usûlleriyle de meşgul. Bu sahada çok meşhur bir arkadaşını da davet ederek, muayenede bulundular ve yeni bir tedavi yöntemiyle, bir başka tedavi kürü teklif ettiler. Bu tedavi kürünün ilk dönemi bir aylık bir süreyi içine alıyordu. Bu süre, geçenlerde bitti. Doktor tekrar geldi; bir süre daha burada kalmam gerektiğini söyledi. Yeni ilaçlar verdi. Dolayısıyla, burada kalma sürem uzadı. Burada, gördüğünüz gibi, Pennsylvania'da bir dostumun evinde kalıyorum. Hiç bir ziyaretçi ve misafir kabul etmeden, inzivada bulunuyorum. İlaçlarımı alıp, egzersizimi yapmaya çalışıyorum.
   <br/>
   <br/>
   İrticadan medet umanlar
   <br/>
   <br/>
   Telekulak skandalı olarak anılan telefon dinleme hadisesinin boyut ve nitelik değiştirerek irticanın devleti ele geçirme tehlikesi şeklinde anonslanıp,  üzerinize yıkılmaya çalışılmasını nasıl izah ediyorsunuz?
   <br/>
   <br/>
   Bu skandaldan haberim olmadı. Hattâ, buradaki arkadaş, zaman zaman internete girerek, gazetelere bakıyor ve arzu etmememe rağmen, bazı haberleri bana söylüyordu. Burada, aktüalitenin boğucu atmosferinden uzakta bulunmak için, kendisini bir daha internete girmemesi konusunda ikaz ettim. Dolayısıyla, telekulak hadisesini de yakından takip edemedim. Fakat, Show TV'den sayın Reha Muhtar'ın görüşme yapmak istediği haberini alınca, hadiseye tafsilatıyla vakıf olabildim. Meseleyi arkadaşlar, gazetelerden araştırdılar ve bana ayrıntılarıyla anlattılar.
   <br/>
   <br/>
   Bu tür hadiseler benim için çok fazla sürpriz oluşturmuyor. Geçen yıl da benzer şeyler olmuştu. Bunların altında yatan sebep değişmiyor. Geçen yılki hadiselerde, dönemin başbakanı sayın Mesut Yılmaz, "İrtica ile mücadeleyi kimse menfaatlerine basamak yapmasın" veya buna yakın bir söz söylemişti. Ben, şu veya bu şekilde irticanın olmadığını iddia etmedim. Fakat, şu anda irtica tam olarak tarifi yapılmamış, sınırları belirlenmemiş mücerred bir suç atfı olmasının yanısıra, zaman zaman yetkililerimizin de yakındığı üzere, irtica ile samimi Müslümanların arası çok defa tefrik edilemiyor. Ve, bazıları maalesef irticayı şahsî kavgalarına veya menfaatlerine basamak yapabiliyor ve bu arada, irtica ile hiç alâkası olmayan samimî dindarları da karalama kampanyalarında hedef olarak seçebiliyorlar.
   <br/>
   <br/>
   Bulanık havada avlanmak
   <br/>
   <br/>
   İkinci olarak, Türkiye'de bir kavga ortamının varlığından medet umanlar, hiç bir zaman eksik olmadı. Bu bakımdan, 45 yıl önce, aralarında fakirin de bulunduğu bazı arkadaşların başlattığı ve toplumun hemen her kesiminden büyük tasvip alan hoşgörü ve diyalog, ortamın şeffaflaşmasını sağladığı için, kavgadan medet umanlar, ortamın kavga ile bulanıklaşmasını isterler. Bulanık ortamda veya dumanlı havada "avlanmak" her zaman daha kolaydır.
   <br/>
   <br/>
   Üçüncü bir mesele de şu: Geçen yıl olduğu gibi bu yıl da, din ve İslâm düşmanlarının, bu ülkede dinin en küçük bir tezahürüne bile tahammül edemeyen çok küçük bir azınlığın, bazılarını maalesef emellerine alet ettiklerini düşünüyorum. İşin içinde, yine 300500 tirajlı haftalık bir gazetenin olması, meselenin bu boyutunu göstermeye yeter.
   <br/>
   <br/>
   Dördüncü olarak, bir telefon dinleme hadisesi olmuş. Anayasanın 64. Maddesi, haberleşme hürriyetini garanti ettiği, öyle ki, gazetelerde yazıldığı üzere, Ankara 2 No.lu devlet Güvenlik Mahkemesi, Emniyet'in 1992 yılında, İran uyruklu bir şahsın bile dinleme talebine menfî cevap verdiği ve bu mahkeme kararı geçerliliğini koruduğu halde, açık bir anayasa ve kanun ihlâli yapılmış ve buna isimleri karışanlar, İçişleri Bakanlığı tarafından açığa alınınca, iş birden şekil değiştirmiş.
   <br/>
   <br/>
   Kim kime karşı mücadele veriyor?
   <br/>
   <br/>
   Beşinci olarak, bazı gazetecilerimizin de parmak bastığı üzere, yıpratılmasına asla gönlümün razı olmadığı ve olamayacağı Emniyet Teşkilatımız içinde bir rekabetin olduğu anlaşılıyor. Bunu ben demiyorum. Bazı yazarlarımız yazdılar; ayrıca, bu telefon dinleme skandalı neticesinde açığa alınan üst rütbeli bir Emniyet mensubunun "Bu işin daha 1. raundu bitti; 2. ve 3. raundları da var" dediğini gazetelerde yazanlar oldu. Kim, kime karşı mücadele veriyor? Değerli ve araştırmacı bir yazarımız, hattâ daha başka kıymetli yazarlarımız da, telefon dinleme skandalının kasden bana yönelik bir suçlamaya dönüştürüldüğünü; sözde bir raporun içinde, mafya ve çetelerle şimdiye kadar eşi görülmedik derecede basarılı bir mücadele vermiş, hattâ bu sahada 170 başarılı operasyona imza atmış polis şeflerinin adlarının geçtiğini, bunun da meselenin gerçek yüzünü ortaya koyduğunu, irtica ve Fethullah Gülencilik suçlamalarının konjonktüre yönelik bir suçlamadan ibaret olduğunu; hattâ bahis mevzuu sözde raporda, benimle hiç görüşmemiş, görüşmesi mümkün bulunmayan kimselerin adlarının anıldığını ve bunun da, skandala adı karışanların kendilerini kurtarma ve bir yerlere gelme adına bazı başarılı meslektaşlarını töhmet altında bulundurma gayesi güttüğünü açık açık yazdılar. Bunlar, bazı televizyon programlarında da aynıyla ifade edildi. Bunun da ötesinde, ortada bazı yolsuzluklara karışmış oğullardan ve bazılarının daha yüksek makamlara, daha büyük şehirlere atanma arzularından bahsedildi. Yine, Emniyetteki kavgaları mafyanın tahrik edip, bunlardan mafyanın faydalandığı bizzat en üst seviyedeki Emniyet yetkililerince dile getirildi.
   <br/>
   <br/>
   Dinlemeye kılıf
   <br/>
   <br/>
    Bir kaç basın organına da yansıyan iddialara göre, telekulak skandalı, Fethullah Gülen raporunun ortaya çıkması ve Devlet Güvenlik Mahkemesi'ne intikalinden sonra patlak vermiş. Bu konuda ne düşünüyorsunuz?
   <br/>
   <br/>
   Ben, hadiseleri kronolojik olarak takip etmedim. Fakat, telefon dinleme skandalına adları karışanları savunan bir gazetede biriki gün arayla çıkan iki haber, aradaki çelişkiyi ortaya koymaya yetiyor. Telefon dinleyenler, önce bu dinleme işini, güya mevhum bir Fethullahçı yapılanmayı ortaya çıkarmak için yaptıklarını söylüyorlar. Bu, ses getirmeyince, bu defa daha yüksek mercileri de zan altına almak, belki de onlara şantaj yapmak için, "Kurye Dilek gibi bazılarının devletin üst makamlarına kadar uzandığını tesbit ettiklerini, bazı suçluların da benzer münasebetler içinde olduklarını ortaya çıkardıklarını, dolayısıyla dinlemeyi bunun için yaptıklarını" iddia ettiler. Bu iddiaların hiç biri, tabii ki dinleme hadisesini haklı çıkarmaya yetmiyordu. Bu dinleme neden oluyordu? Benimle alâkalı ilk sızdırma haber ocak ayı içinde malûm bir haftalık gazetede çıkmıştı. Fakat, dinleme ocakta başlamamıştı; ortaya çıktığı üzere, yıllardan beri yapılıyordu. O halde, dinlemeden maksat başkaydı. Bir yazarımız bunu yorumlayarak, konuşmaları dinlenen iş adamlarından elde edilen bilgilerin menfaat karşılığı rakiplerine sunulduğunu, politikacıların dinlenmesiyle elde edilen bilgilerin de başka politikacıların veya bazı bürokratların emrine verildiğinin iddia edildiğini söylüyor. Öyleyse, ortada, bir menfaat alışverişinin sözkonusu olduğu açıktı. Genelkurmay niye dinlenir? Millî Güvenlik Kurulu Genel Sekreterliği niye dinlenir? Oralarda, güya benimle alâkalı veya irticacı personel mi aranıyordu? Dinlemeler mevhum bir yapılanmayı ortaya çıkarmak için yapılıyorsa, iddia edilen bu yapılanmanın içindeki insanlardan tek birinin bile dinlendiği basına yansımadı. Oysa, iddia edilen bu mevhum yapılanmanın içinde gördükleri kişiler dinlenmeli değil miydi? Mesele, maksat başkaydı. Fakat, böylesine büyük bir suçu üzerlerinden atmak için, makûl olsun olmasın, bazı bahaneler gerekiyordu. Bu bahanelerin en iyisi de, kendilerince yine irticaya sarılmak ve bu arada benim de adımı bu işe karıştırmak olarak görüldü. Ayrıca, başbakan sayın Ecevit'in dinlemelerden uzun zaman önce haberdar olduğunu ve araştırılması için talimat verdiğini de yine bir köşe yazarımız yazdı. Bütün bunlar, hayâlî bir örgütlenme suçlamalarının, sadece bir kılıftan ibaret olduğunu göstermeye yeter.
   <br/>
   <br/>
   Hayali bir örgüt daha
   <br/>
   <br/>
    Fethullahçılık ve Fethullahçı örgütlenme veya yapılanma konularında ne söyleyebilirsiniz?
   <br/>
   <br/>
   İslâm, her türlü cilik ve culuk ayırımlarına temelden karşıdır. Nasıl, Hristiyanlığın adı baştan Hristiyanlık değildi ve Romalılar, "İsa'ya uyanlar" manâsında bir aşağılama ve suçlama olarak "Hristiyan= Hrist (KristHristos)'a uyan" ifadesini uydurdular; yine nasıl, müsteşrikler, İslâm'ı ilâhî bir din değil de, Efendimiz Hz. Muhammed'in güya kurduğu bir din olduğu imajını vermek için "Muhammedanism=Muhammedîlik, Muhammedçilik" tabirini uydurdular; aynı şekilde, bugün de bazıları, hem ortada bir suç örgütü olduğu imajını vermek, hem de bazılarını suçlayabilmek için "Nurcu, tarikatçı" gibi uydurmalara gidiyorlar.  Kabûl edenin de, diyenin de Allah hakkından gelsin  Fethullahçı tabiri de bu uydurmalardan biridir.
   <br/>
   <br/>
   Türkiye'de benim kadar ayırımcılık ifade eden kelimelere, tabirlere ve ayırımcılığa karşı ikinci bir insan göstermek zordur. Bunu, defalarca ifade ettim. Ve, böyle bir etiketlemeyi şiddetle, nefretle reddediyorum; hattâ, müsamaha ufkum ve bazı kelimeleri kullanmaya edebim müsaade etseydi, lânetle reddediyorum derdim.
   <br/>
   <br/>
   "Fethullahçı yapılanma veya örgütlenme" iddiasına gelince: Bir defa ben, kanun dışı bir insan değilim. Emekli bir memurum. Pek çok kısmı resmî devlet memuru olarak 35 yıla yakın vaaz verdim. Yayınlanmış pek çok kitabım var. Verdiğim vaazların pek çoğunun kasetleri bandrollu olarak piyasada bulunuyor. Ne vaazlarımdan, ne de yazdıklarımdan dolayı hiç bir soruşturmaya uğramadım. Bırakın soruşturmayı, bir ihtar bile almadım. Bir insanın söylediklerinde ve yazdıklarında suç olup olmadığına polis memurları değil, savcılar ve hakimler karar verir. Bunlar, isterlerse bilirkişilerin mütalâalarını da alabilirler ve çok zaman da alırlar. Hele, bazı söylediklerinizden ve yazdıklarınızdan, bizzat suçlamayı yapanların ifadeleriyle "cımbızla" bazı ifadeler alınacak; sonra bunlara manâlarının bilinmediğini, biliniyorsa çarpıtıldığını ortaya koyacak şekilde anlamlar yüklenecek; hattâ, siz İslâm demişseniz, yerine şeriat konacak; hizmet eri demişseniz, yerine militan konacak ve sonra da bir örgütlenmeden söz edilecek. Bütün bunları da, böyle bir şey görev sahasına girmeyenler yapacak.
   <br/>
   <br/>
   DGM kararları var
   <br/>
   <br/>
   İkinci olarak, bir insan hakkında, o insanın yazdıkları ve söyledikleriyle alâkalı karar merkezi olan mercîler, yazılanlarda, söylenenlerde, yapılanlarda hiç bir suç unsurunun bulunmadığına defalarca karar vermişler; bu konudaki suçlamalar her defasında kesin olarak reddedilmiş. Buna rağmen, bazıları ve üzerlerine vazife olmayanlar kalkıp, aynı şeyleri tekrar edecekler. Meselâ, İstanbul Devlet Güvenlik Mahkemesi Cumhuriyet Başsavcılığı, 1998 /1283 hazırlık ve 1998/209 no.lu kararında, Fethullah Gülen ve arkadaşlarının orduyu ve emniyet güçlerini ele geçirmek için örgüt oluşturdukları iddiasını kesin bir dille reddetmiş ve "Ortada bir suç unsuru bulunmadığından takibata yer olmadığına, tebligata da gerek bulunmadığına" karar vermiş. Aynı şekilde, bu defa Ankara Devlet Güvenlik Mahkemesi Cumhuriyet Başsavcılığı, 1997/18 hazırlık no ve 1998/24 no.lu kararında da, Fethullah Gülen ve talebeleriyle bağlantılı şeriat düzeni getirmeyi amaçlayan bir örgütün bulunmadığını, dolayısıyla bu konuda adı geçenler hakkında dava açılmasına gerek olmadığını kesin olarak ifade etmiş. Simdi, mahkemelerin bu kararları ortada iken, hem de bunlar 1998 yılı içinde verilmiş kararlar iken, polis memurlarının, bazı kelime ve tabirlere kendilerince verdikleri birtakım manâlara dayanarak, ağır suçlamalara gitmeleri, mahkemeleri ve yasaları hiçe sayma manâsına gelmez mi?
   <br/>
   <br/>
   Hangi istihbarat raporu geçerli?
   <br/>
   <br/>
   Burada daha önemli bir hususu arz etmek istiyorum: Adları telefon dinleme skandalına karışanlar, bir suçlamada bulunuyorlar. Bunlar, bir şehir emniyetinin istihbarat mensupları. Buna karşılık, Emniyet Genel Müdürlüğü İstihbarat Daire Başkanlığı'nın, yani daha üst ve daha yetkili bir makamın, bir gazetede de yer alan çok açık ifadeleri var. Bu makamın "İstihbarat Bülteni"nde ve "Terörizm Sorunu ve Türkiye" başlıklı kitabında, "Müslüman bir kişinin terörist olamayacağı, benim bazı yazılarımdan örnekler verilerek açıklanıyor ve İslâm adına takip ettiğim çizginin hiç bir zaman değişmediği ve bunun ılımlı bir din anlayışına dayandığı, dini siyasî hedeflere alet etmekten uzak, hattâ böyle bir şeye karşı olduğum" vurgulanıyor. Bu görüşlerimden dolayı radikal dînî gruplarca eleştirildiğim ifade ediliyor. Şimdi, bizzat yazdıklarıma, söylediklerime ve yaptıklarıma dayanarak verilmiş bir en üst Emniyet İstihbarat raporu mu geçerlidir; yoksa, büyük bir skandala adı karışanların can havliyle basına sızdırdığı ve yazıp söylediklerimi keyiflerince yorumlayanların, verdikleri manâlarla anlamadıklarını ortaya koyanların çelişkilerle dolu iddiaları mı geçerlidir? Kararı kamuoyunun vicdanına ve gerçek hukuk anlayışına, gerçek istihbarat anlayışına havale ediyorum.
   <br/>
   <br/>
   Bir diğer önemli husus da, yanlışlıkla fakire atfedilen, fakat temelde her kesimden bu millet evlâdlarının ortaya koyduğu hizmetler, yapılan bir anketle de ispatlandığı gibi, halkımızın büyük çoğunluğunun tasvibine mazhar olmuş hizmetlerdir. Bu çoğunluk ki, içinde siyasîgayri siyasî, SünnîAlevî her kesimden insan var. Hattâ, Katolik, Ortodoks, Musevî ve Süryanî cemaatlerinden ve işadamlarından, dahası spor ve san'at camiasından pek çok insan var. Acaba bütün bu insanlar aldanıyor da, sadece adları garip bir skandala karışmış birkaç memur mu gerçeği görüyor?
   <br/>
   <br/>
   Ne ordusu, ne tarikatı?
   <br/>
   <br/>
    Basına yansıdığı kadarıyla raporda, "Işık Ordusu" adlı şiirinize, "ışık" kelimesini sık sık kullanmanıza ve "Arkadaşlar, arkadaşlar, şevk mezhebi yoldur bize" mısraınıza dayanılarak, sizin Işık Tarikatinin lideri, imamı olduğunuz, tarikatlerdeki gibi şehirlerde temsilcileriniz olduğu iddia ediliyor.
   <br/>
   <br/>
   Ben, bu iddiayı düzeltmeye nereden başlayacağımı bilemiyorum. Şimdiye kadar, Nurculukla suçlanırken, şimdi Işıkçılıkla suçlanıyorum. Bir defa, ışık kelimesini kullanan tek kişi ben değilim. Bilindigi gibi, Batı'da aydınlanma hareketi oldu. Bugün de, ışığa karşı bir gazete halâ sürekli aydınlanmadan bahseder. Aydınlanma, ışıkla olur. Ahdi Atik, ışıkla ilgili ayetlerle başlar; Kur'an'da da sayılamayacak kadar çok ışık veya aynı manâya gelen kelimeler geçer. Işık, burada ilmin, fikrin sembolüdür. Bunu, herkes böyle anlar ve böyle kullanır. Işık Ordusu şiiri okunduğunda, burada bahsedilenlerin, zihinleri müsbet ilimlerle, kalbleri dînî ilimlerle aydınlanmış, ahlâklı ve milletine bu sahada hizmet etmeyi hayatının gayesi bilmiş insanlar olduğu hemen anlaşılır. O şiirde Şeriat'a, siyasete, devlete yönelik tek bir hece bile yoktur.
   <br/>
   <br/>
   Diyanet'e sorsalardı!
   <br/>
   <br/>
   İkinci olarak, geçen yıl da bir gazete Işık Üniversitesi'ni benimle alâkalandırmıştı da, adı geçen üniversiteden açıklama gelmişti. Bildiğim kadarıyla bu üniversite, o degilse bile Işık Lisesi, Türkiye'de Selânikliler olarak bilinen bazı vatandaşlarımıza aittir. Onlar ve daha başka ışık kelimesini kullanan başkaları da mı acaba bana atfedilen tarikatin üyesi oluyor? Kaldı ki, Ögretmen Marşımız'da "ışık" ve "nur" kelimeleri geçtiği gibi, meselâ yine Atatürk'le ilgili bazı şiirlerde, nesirlerde, hattâ Gençliğe Hitabe'nin cevabında ışık kelimesi, hattâ "Açtığın ışıktan yolda" tabiri geçer.
   <br/>
   <br/>
   Üçüncü olarak, "Şevk mezhebi yoldur bize" sözünde geçen "şevk" ile "ışık" kelimesinin hiç bir alâkası yoktur. Bu iki kelimeyi aynı sanma hatasını ancak, ellerinde bir şey olmayınca, karalama adına suç unsuru arayan ve dolayısıyla görmeleri, idrakleri bulanmış olanlar yapabilir. Yazık, çok yazık!..
   <br/>
   <br/>
   Dördüncü olarak, tarikatin imamı, lideri olamaz. Tarikatin şeyhi, mürşidi olur. Onun da şehirlerde temsilcisi olması diye bir kural yoktur; kaldı ki, onların temsilcileri de olmaz; halifeleri olur. Şahsen beni ve böyle çok basit gerçekleri bile bilmeyenlerin, bu konulardaki iddiaları gülünç olmaktan da öte bir garabet arz etmektedir. Böyle utanacak bir duruma düşmemeleri için tarikat nedir, tasavvuf nedir ve ortada bir tarikat var mı keşke bunları, Devlet'in resmî bir dairesi olan Diyanet'e veya bir İlâhiyat Fakültesi'ne sorsalardı!..
   <br/>
   <br/>
   Sahabe isimleri
   <br/>
   <br/>
    İddialarda, dikkat çeken bir diğer nokta var. Merhum babanızı Sahabe'ye cinnet derecesinde bağlı olmakla tavsif ettiğiniz halde, onun, oğullarından hiç birine Sahabe adı vermediği öne sürülüyor. Oğullarından birine Mesih adını vermekle de, Yahova Şahitliği töhmeti dile getiriliyor. Onun sapık bir cereyanı empoze etmeye çalışan biri olabileceği ve bu yüzden köyünden ayrılmak zorunda kalmış olabileceği ihtimali üzerinde duruluyor.
   <br/>
   <br/>
   Bir defa, merhum babama yapılan bu iftiraların hesabı, elbette Ahiret'te görülecektir. Bana yapılan iftiraları, dünyada olduğum için ben affedebilirim. Fakat, vefat etmiş ve kendilerini savunma imkânı olmayan insanlar hakkında yapılan iftira ve suçlamaların hesabı mutlaka Ahiret'e kalır. O bakımdan, birtakım dünyevî hesaplarla babamı da işin içine katanların Ahiret inancı varsa, titremelidirler.
   <br/>
   <br/>
   İkinci olarak, ben, ailemle birlikte dînî yanımız, İslâmî anlayışımızla mı sorgulanıyoruz, yoksa devlete karşı işlediğimiz iddia edilen bazı suçlarla mı? İnsanların inançları ve İslâmî anlayışlarını araştırmak, bu konuda hüküm vermek, şüpheler ortaya atmak, polis memurlarının görev alanına girmez zannediyorum. Giriyorsa, acaba ülkedeki sapık, hattâ gayri İslâmî cereyanları da araştırıyorlar mı? Böyle bir şey, aslında kendi adına beni suçladıkları lâiklik prensibinin tam bir ihlâli değil mi?
   <br/>
   <br/>
   Mesih ismi
   <br/>
   <br/>
   Bir insanın, Sahabe'ye ve bazılarına cinnet derecesinde bağlı olup olmadığı, çocuklarına verdiği isimlerle ölçülmez. İslâm'da böyle bir kaide olmadığı gibi, tersi variddir. Sahâbe, Peygaberimiz gibi önceki peygamberlere de cinnet derecesinde bağlı idi. Fakat, çocuklarına onların isimlerinden çok, kendi dönemlerinde geçerli isimleri koyarlardı. İslâm'da önemli olan, çocuğa güzel bir isim koymaktır. Acaba, Atatürk'e cinnet derecesinde bağlı milyonlarca insanın kaç tanesinin çocuğunun ismi Mustafa Kemal'dir; hattâ bu polis memurları içinde oğullarına Mustafa Kemal adını veren var mıdır?
   <br/>
   <br/>
   Mesih ismine gelince: Mesih, Hz. İsa'nın Kur'an'da geçen bir lâkabıdır. Hz. İsa, yalnızca Hristiyanlara ait bir peygamber degildir ki! O, Kur'an'da adı geçen 5 büyük peygamberden biridir ve Müslüman olmak için, her peygamber gibi ona da inanmak gerekir. Onun hakkında, bırakın inanmamayı, kötü bir düşünce bile kişiyi dinden çıkarmaya yeter. Kaldı ki, Ahir Zaman'da manâ ve yorumu ne olursa olsun onun yeryüzüne ineceğine dair onlarca hadisi şerif vardır. Demek oluyor ki, onunla İslâm, Peygamberimiz ve âhir zamandaki bazı hadiseler arasında husûsî bir münasebet var ki, onu yorumlamak sosyal tarihçilere veya tarih sosyologlarına düşer. Onu açıklamanın yeri de burası değildir. Kaldı ki, Mesih, manâ olarak, "seyahat eden, mesh yoluyla dirilten" demektir. Türkiye'de aynı adı taşıyan çok sayıda başka insan da vardır. Böyle bir ismi koymak ile Yehova Şahitliği veya sapık inanç sahibi olma arasında münasebet arayanlar, kendi inanç ve anlayışlarını kontrol etmelidirler. Öte yandan Turkiye'de ismi Mesih olan binlerce insan var. Bu insanları ve onların babalarını samimi Müslüman olmamakla itham etmek ayrı bir saygısızlık değil midir?
   <br/>
   <br/>
   Soy kütüğü
   <br/>
   <br/>
    Bir diğer iddia, soyunuzu Selâhaddini Eyyûbî'ye ve Hz. Hasan, Hz. Hüseyin yoluyla Hz. Ali'ye dayandırmanız. Güya, Hz. Hüseyin soyundan gelenlere seyyid, Hz. Ali'nin diğer hanımlarının soyundan gelenlere şerif deniyormuş. Siz, ikisine de bağlı olduğunuzu iddia etmekle, cemaati etkilemek istiyormuşsunuz.
   <br/>
   <br/>
   Bir insanın hangi soydan geldiğinde, geleceğinde, annebabasının, doğum yeri ve tarihinin, renginin, ırkının seçim ve tesbitinde hiç bir rolü ve dahli yoktur. Bu hususlarda tek hakim Kader'dir. Bir insan, Peygamber soyundan geliyorsa, Peygamber soyundan demektir. Böyle olup olmaması elinde değildir.
   <br/>
   <br/>
   Tarih boyu, Peygamber soyundan gelenlerin ellerinde sürekli belgeler bulunmuş ve bunlar nesilbenesil muhafaza edilmiştir. Benim için böyle bir nisbeti bir arkadaşımız yazdı; kendim şimdiye kadar böyle bir açıklamada bulunmadım ve daima, her türlü iddia gibi, bu tür ayrıcalık kokusu veren iddialardan da kaçındım. Irkı, nesebi değil, inancı, ameli ön planda tutmaya çalıştım.
   <br/>
   <br/>
   İkinci olarak, Selâhaddini Eyyûbî'nin soyundan geldiğimi hiç söylemediğim gibi, böyle bir şey de söz konusu değildir. Kaldı ki, Selâhaddini Eyyûbî'nin soyu ve kökeni bellidir. Basit tarih bilgisi olanlar bile, Eyyûbî kelimesinden hemen bunu anlayabilirler. Üçüncü olarak, Hz. Ali'nin diğer hanımlarından olma çocuklarına şerif denmez; şerif, Hz. Hasan'ın soyundan gelenlere, seyyid de Hz. Hüseyin'in soyundan gelenlere denir. Büyük büyük iddialar ortaya atılırken, hiç olmazsa bu çok basit terminolojik yanlışlar yapılmasaydı! Tamamı yanlışlarla dolu iddiaları gündeme getirenlere, bunları rapor diye mahkemelere sunanlara, gazete sütunlarına taşıyıp, bunlarla milleti ve gündemi meşgul edenlere diyecek bir şey bulamıyorum. "Acaba" diyorum, bütün bunlardan maksat gündemi değiştirmek de, arka planda çevrilen bazı işler mi var..?
   <br/>
   <br/>
   Rüya da suç unsuru oldu
   <br/>
   <br/>
    Bir başka iddia, yine bir rüya üzerinde. Rüyanızda, cehenneme atılmak üzere yola çıkarılmış insanları, güya Allah adaletsizlik yapmış gibi, kurtarmak istiyormuşsunuz ve bunlar arasında cemaatinizden kimse yokmuş. Böyle rüyalar anlatarak, cemaatinizin şuur altını işliyormuşsunuz.
   <br/>
   <br/>
   Rüya görüp görmemek veya istediği rüyayı görmek hiç kimsenin elinde değildir. İnsanın görmediği bir rüyayı anlatması da, Allah'a iftira olacağından küfür sayılmıştır. Şimdiye kadar, Allah'a şükür böyle büyük bir günahı irtikap etmedim.
   <br/>
   <br/>
   İkinci ol
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=96A67D8EFB973A48FDB59B433ADE2D95?newsId=5200), [web.archive.org (arşiv bağlantısı)](http://web.archive.org/web/20140116111845/http://www.aksiyon.com.tr:80/aksiyon/newsDetail_getNewsById.action;jsessionid=96A67D8EFB973A48FDB59B433ADE2D95?newsId=5200)
