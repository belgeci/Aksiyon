# Sağlıkta tabiat eczanesine yöneliş

*Mustafa Sungur 1995.12.02*

<div>
 <p>
  <font>
   Maddi imkanları yerinde olanlar, en küçük bir sağlık probleminde yurtdışına gidiyorlar. Küçük yerleşim birimlerinde olanlar ise büyük şehirlerdeki sağlık merkezlerine müracaat ediyor. Öyleleri de var ki, çok ciddi tehlikelere rağmen, imkansızlık yüzünden en yakınında bulunan doktora görünemiyor. Bazen gazete sayfalarına ve televizyon ekranlarına yansıyan hadiselere şahit oluyoruz; bir hayırseverin yardım elini uzatması için bekliyorlar.
   <br/>
   <br/>
   Bu arada da boş durmuyorlar elbet: Konu komşudan duyduklarını tatbik etmeye çalışıyorlar. Çeşitli bitkileri kaynatarak, ezerek  şifa arıyorlar. En azından psikolojik bir rahatlama fırsatı yakalıyorlar.
   <br>
    <br>
     Eskiden ‘kocakarı ilacı!’ diye küçümsediğimiz bazı bitkilerin, aslında birer ecza deposu, yeryüzünün de büyük bir eczane olduğunu yeni keşfetmeye başladık. Bunu yıllardır bilenler de, çekindikleri için olsa gerek açıkça söyleyemediler. Türkiye’de kenarda köşede kalmış çok sayıda ‘halk doktoru’, yasak olmasına rağmen hastalarını gizli gizli kabul ediyor. Tıp fakültesini bitirmiş çok sayıda doktor da, kimyevi ilaçlardan ziyade, bitkilerden elde ettikleri ilaçları hastalarına veriyorlar. Alternatif kabul edilen bazı yollara başvuruyorlar. Bu da bağlı bulundukları meslek kuruluşları tarafından uyarı ve kınama verilerek cezalandırılıyor. Diğer taraftan da eczacılık fakültelerinde bazı kürsülerde bitkilerden ilaç elde etme yöntemleri konusunda ders veriliyor.
     <br>
      <br>
       Iki taraf arasında ciddi bir anlaşmazlık var. Sağlıkta tabiata yönelinmesi gerektiğini savunanlar, ilaçlar konusunda uluslararası büyük bir pazar oluştuğu için, çok önemli noktaları ele geçiren büyük firmalarca kendilerinin engellendiğini, kimi zaman da tehdit edildiklerini belirtiyorlar. Diğer taraftakiler ise, bu tür çalışmalarla hastaların hayatlarının riske atıldığını, tedavi edilebilecek rahatsızlıkların fazla zaman geçtiği için ölümlere yol açtığını iddia ediyorlar.
       <br>
        <br>
         Biz uzmanlık alanı olan bu meselede iki tarafın arasına fazla girmek istemiyoruz. Bunu kendi aralarında düzenleyecekleri panel, forum ve tebliğlerin sunulduğu toplantılarda kendileri tartışmalılar. Hatta uluslararası çalışmalar yapılmalı. Zaten yapılıyor. Ancak iki tarafın birbirine fazla sıcak yaklaşmadığını görüyoruz.
         <br/>
         <br/>
         Her türlü ticari kaygı bir tarafa bırakılarak bu mesele ele alınmalı. Çünkü: ‘Mevcudat içinde en kıymetdar hayattır ve vazifeler içinde en kıymetdar, hayata hizmettir. ’Elbette daha önemlisi, sağlığın büyük bir nimet olduğunu anlayıp kıymetini bilmek, şükretmek ve hastalıklardan ders almak.
         <br/>
         <br/>
         *    *    *
         <br/>
         <br/>
         Yazarımız Beşir Ayvazoğlu Bey, yoğun çalışma temposu sebebiyle bu hafta ‘Yakın Plan’ı hazırlayamadı. Önümüzdeki hafta inşaallah yine yazılarıyla dergimizde olacaktır.
         <br/>
         <br/>
         Hepinize iyi haftalar diliyoruz.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 664 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21702), [web.archive.org (arşiv bağlantısı)](http://web.archive.org/web/20061030100716/http://www.aksiyon.com.tr:80/yazdir.php?id=21702)
