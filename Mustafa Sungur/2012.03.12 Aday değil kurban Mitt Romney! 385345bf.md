# Aday değil kurban: Mitt Romney!

*Mustafa Sungur 2012.03.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bütün sebep ve göstergeler, Obama’nın bir dönem daha seçileceğini gösteriyor. Bu durumda Cumhuriyetçi Parti’nin başkan adaylığı yarışında önde giden Romney’e kurban gözüyle bakılabilir.
  </font>
 </div>
 <div id="newsText">
  <font class="detail-text">
   <p>
    Cumhuriyetçi Parti’nin başkan adayını belirleyecek olan “Süper Salı”nın geride bıraktığı, Mitt Romney’in büyük zaferi olmasa da artan umudu oldu. Romney, aynı gün 10 eyalette birden yapılan önseçimlerin 6’sını kazandı. Geçen haftanın diğer galibi ise 3 eyaleti kazanan Santorum’du. Son haftalardaki çıkışını pekiştirerek Ramney’in en ciddi rakibi olduğunu ispat eden Santorum, bu kez olmasa da bir sonraki seçim için adını hafızalara kazıdı. Gingrich sadece bir eyalette kazanmasına rağmen yarıştan kopacağına dair hiçbir işaret vermedi. “İnatçı filozof”a yakışan da buydu zaten! Ron Paul ise “Süper Salı”nın kesin looseri’ydı! Yaşlı kurdun nefesi bakalım daha kaç hafta yetecek?
    <p>
     Evet, Cumhuriyetçi Parti’nin aday yarışı nefes kesiyor. Kasımdaki genel başkanlık seçimlerine 7 ay kala hâlen bir adayda birleşilmemiş olması GOP (Grand Old Party-Eski Kadim Parti) idareci ve seçmenlerini endişelendiriyor. Dev bir coğrafya ve nüfusu kapsayan genel seçimlere hazırlanmak için 7 ay çok kısa bir süre. Zaman daraldıkça adayların enerjisi, partililerin heyecanı ve seçmenlerin de güveni azalıyor. Şunu herkes biliyor ki Cumhuriyetçilerin aday yarışında kaybettiği her bir gün ve her bir dolar genel seçimlerde Demokrat Parti hanesine yazılmış bir puan olarak karşılarına çıkacak.
     <p>
      Bazı siyaset yorumcuları, parti idaresinin seçimlere o kadar da “asılmadığı” görüşünde. Aslında önseçim manzarasına bakıp da bunu söylemeyen yok gibi. GOP kurmayları, sonraki maçı kazanma umuduyla deplasmanı şerefli bir mağlubiyetle atlatmaya çalışan futbol koçu görüntüsünde. Final maçı 2016’da yine Washington’da! Bu konuya biraz sonra döneceğiz.
      <p>
       Süper Salı’dan sonra ortaya çıkan tablo şöyle: Ocaktan beri 50 eyaletin yarısında yapılan önseçimlerde 419 ile en çok delegeyi kazanan aday Romney. Onu sırasıyla Santorum (178), Gingrich (107) ve Paul (47) takip ediyor. Bir adayın yarışı kazanması için gerekli delege sayısı 1144. Sizin bu dergiyi okuduğunuz hafta 6 eyalette 230 delege daha belirlenmiş olsa da asıl Kaliforniya, Texas ve New York gibi delege sayısı yüksek eyaletler önseçimlerin kilidini çözecek. Son önseçim 26 Haziran’da Mormonların başkenti Utah’ta ancak uzmanlar o güne kadar kesin adayın çoktan belirleneceğini düşünüyorlar.
       <p>
        Matematik hesabıyla 4 adayın da önseçimi kazanma ihtimali halen var ama bu çarşı hesabına pek uymuyor. Romney’in kalan eyaletlerde de önde giderek seçimi tamamlaması akla en çok yatan ihtimal. Santorum senaryosu ise şu: Son haftalardaki olağandışı çıkışını sürdüren ikinci güçlü aday, mart sonunda daha muhafazakâr olan güney eyaletlerinde yapılacak önseçimlerde “tulum çıkarma” başarısını gösterebilirse delege sayısını Romney ile eşitler ve bu moralle sonraki eyaletlerde ipi göğüsleyebilir. Gingrich’in zayıf ihtimali de güney eyaletlere dayanıyor ama şansı çok az. Senin için yazabileceğimiz bir ihtimal bile yok Paul, “sorry!”
        <p>
         Gingrich ve Santorum’u ayrı bir kalemde analiz etmek lazım. İkisi de Evanjelik ve partinin tutucu tabanının desteğine sahip; ancak birbirinin aleyhine kazanıyor ve birlikte kaybediyorlar. Önseçimlerdeki oy oranlarına bu gözle bakılırsa, çoğu eyaletlerde ikilinin arasındaki oy çalmaların Romney’in zaferiyle neticelendiği rahatlıkla görülebilir. Peki, bu rekabet biter mi? Yükselen yıldız Santorum’un vazgeçmesi için bir sebep yok, Gingrich ise hakem ‘10’ demedikçe ringden ayrılacak bir rakip değil. Washington’da, bu rekabetin Romney’in kazanması için planlandığı da konuşulan bir senaryo.
         <p>
          Santorum’un Evanjelik yanı, parti içinde yükselen değer olması yönüyle avantajı sayılsa da parti genelinde büyük bir getirisi yok. Özellikle ABD’nin kıyı kesimlerindeki tutucu olmayan partililer, Evanjelik ve aşırı muhafazakâr çıkışların partiyi sevimsiz gösterdiğinden ve ortadaki seçmenleri kaybettirdiğinden şikâyetçi. Santorum için aleyhte olan bu durum Romney’e avantaj sağlarken yüzde onluk Evanjelik seçmenin husumeti ise Mormon Romney’in oy tabanındaki ‘aşil topuğu’nu oluşturuyor. Biraz karışık değil mi? Tıpkı Amerika gibi!
          <p>
           Romney’in, Amerikan tarihine ilk Mormon başkan adayı olarak geçeceği kesin. Bugüne kadar belirgin itibar görmeyen, ABD’de yüzde 2’lik tabanı olan bir tarikatın başkan adayı çıkaracak bir seviyeye gelmesi yanında kısmen tutucu Cumhuriyetçi kesimin bunu kabul edebilmesi de medeni bir gelişmenin göstergesi.
           <p>
            Yazımızın başında ifade ettiğimiz, Cumhuriyetçi Parti’nin bu seçimlere alacakmış gibi asılmayışının sebeplerine gelelim. Birinci ve en önemlisi, tarihteki seçmen eğilimleri... Amerikan halkının son yüz yılda birinci dönem seçtiği başkanı ezici çoğunlukla ikinci dönem de seçtiği görülüyor. Kaynakların istisnasız en başarısız diye yazdığı W. Bush bile ikinci kez başkan seçildiyse, Amerikalıların dereyi geçerken at değiştirmeyi sevmediği anlaşılır. Sadece bir dönem başkanlık yapanlar da olmamış değil; ancak ya bir skandal ya bir ekonomik kriz ya da rakibin olağandışı bir aday olması hâllerinde vuku bulmuş. Örneğimiz yine Bush ama babası. H. W. Bush olağan bir başkandı ama olağandışı bir rakibi vardı: Bill Clinton... Bu politika ve halkla iletişim ustası, talihsiz rakibi H. W. Bush ile katıldığı TV tartışmalarında Amerikalıların aklını çelmeyi başardı.
            <p>
             İkincisi, ekonomik sebepler. Kriz hâlen sürse de hızını kesmiş durumda ve en önemlisi işsizlik oranları azalıyor. Irak’tan askerler tamamıyla çekildi ve Afganistan’dan da çekilme başladı. Sağlık reformu sonuçlarını vermeye başladı. Evet, Amerikan halkı, çıkarcı, sabırsız ve rahatına düşkün ama Bush döneminde başlayan ve zirve yapan ekonomik krizin bütün ceremesini Obama’ya çektirecek kadar da öngörüsüz değil.
             <p>
              Üçüncüsü, Yahudi lobisi… İran konusundaki gibi Obama’yla bazen ters düşse de alternatifi olmadığının bilinciyle desteğini sürdürüyor. Son Netanyahu ziyaretinde Obama da onların beklediği mesajları vermedi değil. Seçime aylar kala başlayacak bir İsrail-İran savaşı bütün hesapları altüst eder. Obama seçimleri düşünerek İsrail’e açık destek vermek zorunda kalırsa, ABD, Vietnam ve Irak’tan daha derin bir çukura düşebilir. Destek vermezse Cumhuriyetçi aday karşısında bütün avantajlarını kaybedebilir. Obama’nın kâbusu bu olsa gerek. Her hâlukârda seçime kadar Obama’dan İsrail aleyhine bir tavır beklemeyin.
              <p>
               Dördüncüsü, dünya dengeleri. Ne NATO ne BM ne AB ne Asya ne de Ortadoğu, dünyayı politik ve ekonomik krize sokacak, ne yapacağı belli olmayan bir başkana hazır değil. Ne yaptığını bilen bir Obama düzenin garantisi gibi görülüyor. Dünyayı hâlâ Amerika’dan ibaret gören bir kısmının aksine Amerikalılar son yıllarda daha çok globalizmin etkisindeler.
               <p>
                Diğerleri kadar olmasa da beşinci bir sebep de göçmenler. Amerikan nüfusu doğumlar kadar göçmenlerin vatandaş olmasıyla da çoğalıyor. Aslında doğum yapanlar da daha çok göçmenler. Çoğu Hispanik olan göçmenler neredeyse silme Demokrat Parti seçmeni oluyor. Çünkü Cumhuriyetçilerin yabancıları sınır dışı etme tehditlerinden bezmiş durumdalar. Cumhuriyetçi bürokrat kesimin göçmenlerin vatandaşlık işlemlerinde neden ayak sürüdüğü de böylelikle anlaşılıyor olmalı.
                <p>
                 Bütün sebep ve göstergeler dev gibi bir farkla olmasa da Obama’nın ikinci bir dönem daha seçileceğini gösterirken GOP’nin Romney’i bir aday mı yoksa bir kurban mı seçtiği tartışılır. Cumhuriyetçilerden, 2012’de sürpriz bir zafer bekleyenler de vardır elbet. GOP, partiyi lekeleyecek bir hezimete kesinlikle razı olmasa da kıl payıymış gibi görülecek bir kaybedişe çoktan razı gibi. Onlar için 2016’daki rövanşa hazırlanmak artık çok daha önemli.
                 <p>
                  Aksiyon okurları, Amerikan başkanlık seçimlerini 7 ay önceden bilme lüksüne layık değil midir? “Obama yüzde 53’le (+/- 2) kazanır.” desek buna Aksiyon’un kehaneti mi yoksa feraseti mi denir?
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Yahya Cansiz, 13 March 2012, 15:15
> “Obama yüzde 53'le kazanır.” Bu cümleyi bir tarafa yazıyoruz Aksiyon'un feraseti olarak. Kasım ortasında çıkacak bir sonucu altı yedi ay önce tahmin etmek hem de Amerika gibi bir ülke için oldukça iddialı. Zaten Aksiyon da iddialı bir dergi olmasaydı Türk medyasında haber dergisi olarak tek başına a...

Kaynak: [www.aksiyon.com.tr](http://www.aksiyon.com.tr:80/aksiyon/haber-32043-aday-degil-kurban-mitt-romney.html), [web.archive.org (arşiv bağlantısı)](http://web.archive.org/web/20120321133828/http://www.aksiyon.com.tr:80/aksiyon/haber-32043-aday-degil-kurban-mitt-romney.html)
