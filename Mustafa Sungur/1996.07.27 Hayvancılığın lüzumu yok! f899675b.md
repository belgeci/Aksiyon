# Hayvancılığın lüzumu yok!

*Mustafa Sungur 1996.07.27*

<div>
 <p>
  <font>
   Türkiye'nin hayvancılık programı var mı bilmiyoruz, ama varsa bile keşke olmasa diye içimizden geçiriyoruz. Tarım ülkesiyiz, buğdayı dışarıdan alıyoruz. Hayvancılık yapıyoruz, eti dışarıdan alıyoruz. Bunların çoğunun da hastalıklı olduğunu biliyoruz. Üstelik 50 civarında ziraat ve veteriner fakültesi var. Buradan mezun olan binlerce uzman işsiz geziyor. Ciddi bir programımız olsa, herhalde iyi bir düzenlemeyle, Türkiye'nin çehresini değiştirme imkanı olur.
   <br/>
   <br/>
   Herkes, herşeyi devletten beldemeyelim diyor, ama başımız sıkışınca da yüzümüzü devlete dönmeyi ihmal etmiyoruz. Son zamanlarda, özel sektörden hayvancılık konusunda başarılı adımların atıldığını görüyoruz. Devlet, batık kredilerini kurtarıp, bu tür başarılı kuruluşlara destek sağlasa, hem devletin kazancı olur, hem de bu işi yapan özel sektörün.
   <br>
    <br>
     Göçlerin köyleri boşaltmadığı dönemlerde, buralarda yaşayanlar hem tarımla uğraşır, hem de hayvancılık yaparlardı. Resmi istatistiklere girmese bile, üretime katkıda bulunurlardı. Şehire göçle birlikte bu üretim yok olma derecesine geldi. Ücra yerlerde bahçeli evlerde oturanlar, serada yetiştirilmiş sebze yiyor, paket süt içiyorlar.
     <br>
      <br>
       Diğer yandan, hayvancılık yapanların da kendilerine göre sıkıntıları var. Kimi bulurlarsa dertlerini anlatıyorlar. Ancak, şimdiye kadar dertlerine derman olabilecek birilerine rastlamış değiller. Eğer, bulabilselerdi, hayvancılık yok olma tehlikesiyle karşı karşıya gelmeyecekti. Buna bir de terör belasını eklerseniz, konunun vehameti iyice ortaya çıkar.
       <br>
        <br>
         Ülkemizde margarin tereyağına, kola ayrana tercih edilirken, Batı dünyası doğal gıdalara dönüşün yollarını arıyor. Geç kalmazsak eğer, biz de Batı'dan gördüğümüz için aynı yollara başvuracağız. Ancak, toprak, bitki, hayvan kalırsa. İnşaallah o kadar geç kalmayız.
         <br/>
         <br/>
         Bu sayımızda yazarımız Beşir Ayvazoğlulnun İstanbul dışında bulunması dolayısıyla yazısını yayınlayamıyoruz. Bir de değişik bir kapak çalışması da mutlaka dikkatinizi çekmiştir.
         <br/>
         <br/>
         Hepinize iyi haftalar diliyoruz. .
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 290 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22331), [web.archive.org (arşiv bağlantısı)](http://web.archive.org/web/20060525164535/http://www.aksiyon.com.tr:80/yazdir.php?id=22331)
