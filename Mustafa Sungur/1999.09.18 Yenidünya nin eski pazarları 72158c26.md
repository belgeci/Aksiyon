# Yenidünya nin eski pazarları

*Mustafa Sungur 1999.09.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaz aylarının başlaması ile birlikte ana caddeler üzerinde bazı levhalar dikkatinizi çekmeye başlıyor. Mesela şöyle: Yard Sale Cumartesi 08:0012:00.
  </font>
 </div>
 <div id="newsText">
  <font class="detail-text">
   Ev adresi bu levhada yerini alıyor, bazen eşya listesi de.. En çok yazılan ise şu: Toys yani oyuncaklar. Gözünüz hangi Yard Sale'i kesiyorsa levhanın gösterdiği istikamete direksiyonunuzu çeviriyorsunuz. Bazen kalabalığı izlemeniz de yeterli oluyor çünkü bu pazarın müşterisi hiç de az değil.
   <br/>
   <br/>
   Yard Sale, bu iki kelimenin basit tercümesi ile anlaşılacağı üzere bahçe satışı anlamına geliyor. Bazen Garage Sale ismini de alıyor ki, farkı, eşyaların evin bahçesinde değil de garajında sergilenmesinden başka şey değil. Kısacası aileler evlerinde kendilerine yaramadıklarına inandıkları eşyaları Yard Sale vasıtası ile ilgilenenlere satıyorlar. Bazen sadece yol üstüne asılan panolarla bazen de bölgesel gazetelere verilen seri ilanlarla duyurulan Yard Sale için belediye ya da devletin herhangi bir organından izin almak gerekmiyor. Eşyaları satan ya da alanlar için vergi ya da başka bir ek ödeme de yok.
   <br/>
   <br/>
   Yard Sale yapan Amerikalılar geçim sıkıntısı çektiği için satmıyor eşyalarını, tıpkı bunları almaya gelenler gibi. Bu, daha çok bir kültür ve hayata bakış tarzı. Hatta bir Türk'e göre aşırı gerçekçi ve aşırı doğal bir anlayış farklılığı. Türkiye'de bir ailenin bahçesinde eşyalarını sattığını görseniz acıma hissine kapılırsınız. Herkesin de sizin gibi düşündüğünü bildiğiniz için çocuk bisikleti gibi artık kimsenin kullanmadığı eşyaları evinizin önünde satmayı aklınızdan bile geçirmezsiniz. Zabıta korkusundan çok komşularınızın tavrından çekinirsiniz. 'Hakkımda ne düşünürler?' sorusu herkes gibi sizin de hayatınızı içine alan dar bir çerçevedir. Halbuki bir Amerikalı için cevap kısadır: 'Everything is possibleHer şey mümkün'. Neticede, atıl eşyayı paraya çevirmek mi yoksa bir hatıra gibi saklamak ya da sevabına bir başkasına vermek mi daha iyidir? Buna sizden başkası karar vermez.
   <br/>
   <br/>
   Kullanılmayan piyanodan mutfak takımlarına, saç tokasından ayakkabıya kadar herşeyi bulmak mümkün Yard Sale'lerde ama bir mağaza gibi standart değil tabii. Şanslı değilseniz ihtiyacınızı bulmak için oldukça dolaşmanız gerekli. Çok az kullanılmış hatta paketi açılmamış bazı eşyaları piyasanın onda birine alabileceğinize inanıyorsanız bir hafta sonu sabahı erken kalkmak ve 23 saat harcamak size pek zor gelmeyebilir. Eğer şanslı iseniz bir 'Moving Sale' ile de karşılaşabilirsiniz belki. Evlerini taşıyan aileler gereksiz esyalarını Yard Sale fiyatlarının çok çok altına indiriyorlar taşımamak için. Ucuza yaşamak mümkün burada. Hatta sabırlı bazı Meksikalılar gibi satılmayarak alınmak üzere bir kenara bırakılan eşyalarla bedava bir ev döşemek de...
   <br/>
   <br/>
   Çocukların kazandıkları kendine
   <br/>
   <br/>
   Yard Sale'in baş aktörleri çocuklar. Arabanızı evin bahçesine yakın parkedip indiğinizde bu keratalar sizi tatlı bir 'hello' ile karşılıyorlar. Yaz sıcağının insanları susatacağı gerçeği hemen oracığa bir limonata sürahisi ve plastik bardaklar koydurmuş. Kana kana içebilirsiniz bardağına 50 cent verdikçe. Baba, anne uzaktan çocuklarını izliyor ve pazarlık söz konusu olursa devreye giriyorlar. Eğer onlar gelmeden çocuğu kandırabilirseniz pek itiraz da etmiyorlar. Çocuklar daha çok kendi eski oyuncaklarını sattığı için kazandıkları para kendi harçlıkları oluyor. Yard Sale, Amerika'da yaşamanın acımasız kuralı olan 'para gerçeği' ile çocukların tanıştığı yerler de oluyor aynı zamanda. Bacak kadar çocukların marketlerde büyükler gibi ciddiyetle alış veriş yaptığını görünce imrenip de sakın kendi çocuğunuzla kıyaslamayın. Zira biz Türküz ve çocuk dediğin biraz da çocuk gibi olmalı değil mi?
   <br/>
   <br/>
   Bir bölümü ruhsuz marketlerde geçen renksiz bir hayat, eşyanın üzerindeki rakamı kasa görevlisine ödemekten ibaret olan soğuk ve rutin alışverişler bir yana, direkt insanlarla ilişki kurulan kıyasıya pazarlıkların yaşandığı Yard Sale'ler Amerikalılar gibi biz Türklerin de hoşuna gidiyor. Yine de hatırlatmakta fayda var. Çocuklar ve orta yaşlı ailelerin aksine yaşlı Amerikalı teyzeler ne pazarlık yapıyorlar ne de 25 cent fiyat indiriyorlar, boşuna uğraşmayın.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5376-yenidunya-nin-eski-pazarlari.html), [web.archive.org (arşiv bağlantısı)](http://web.archive.org/web/20140717224536/http://www.aksiyon.com.tr:80/aksiyon/haber-5376-yenidunya-nin-eski-pazarlari.html)
