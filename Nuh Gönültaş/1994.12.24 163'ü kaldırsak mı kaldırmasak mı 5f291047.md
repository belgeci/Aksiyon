# 163'ü kaldırsak mı kaldırmasak mı?

*Nuh Gönültaş 1994.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1990'lı yıllara gelirken Avrupa'da, ABD'de en çok hırsızlık, cinayet, tecavüz suçları işlenirken Türkiye gibi ülkelerde en çok hangi suç işleniyordu: El cevap: Düşünce suçları. Buna paralel olarak Türkiye'de en fazla ihlal edilen yasalar da düşünceyi yasaklayan yasalardı.
  </font>
 </div>
 <div id="newsText">
  <font class="detail-text">
   Yürürlüğe girdiği günden kalktığı güne kadar Türk Ceza Yasalarındaki düşünceyi engelleyen maddeleri ihlalden toplam 10 bin 949 "sanık" yargıç önüne çıkarıldı. 163. maddeye aykırı davrandığı gerekçesi ile  5450 sanık hakkında dava açılırken, aynı dönemde 5492 kişi için de 141, 142'den dava açıldı. Bu davalardan çoğu beraatle sonuçlandı.
   <br/>
   <br/>
   Sonra "mangal yürekli" biri çıktı ve Türk Ceza Yasaları'ndan bu maddelerin çıkarılması için cesur adımlar attı. Özal cumhurbaşkanı olduktan sonra da geride bıraktığı ANAP iktidarı bu maddeleri tarihin çöplüğüne göndermeye karar verdi.
   <br/>
   <br/>
   Aslında zaman zaman bu maddelerin kaldırılması için çeşitli girişimler oldu ancak hiç birisi bu kadar ciddi değildi. Iktidarın bu maddeleri kaldırmak için son derece "ciddi" olduğu anlaşılınca meşhur faili meçhul cinayetler başladı. 141, 142'nin kalkması çok önemli değildi, çünkü SSCB yıkılmış, komünizm çökmüştü. Ama 163 kalkarsa Türkiye büyük bir tehlike ile karşı karşıya kalabilirdi! Işte bu noktada faili meçhul cinayetlerin toplumda "laik" nitelikleri ile ön plana çıkmış kişilere yönelmesini anlamak kolaylaşıyordu.
   <br/>
   <br/>
   Dönemin Adalet Bakanı Oltan Sungurlu 12 Şubat 1990'da Zaman'a şu açıklamada bulunuyordu: "Bu olaylar TCK'nın 141,142 ve 163. maddelerini boşa çıkartacak önemde. Muammer Aksoy'un vurulmasını öğrenir öğrenmez sanki bu kasden demokratikleşmeyi önlemek için  yapılmış gibi bir hisse kapıldım."
   <br/>
   <br/>
   Muammer Aksoy, Turan Dursun, Bahriye Üçok... Cinayetler birbirini izliyor, her cinayetten sonra toplumun belli kesimleri "Katiller" olarak suçlanıyor, arkasından bir irtica kampanyası başlatılıyordu.  Sonra 'da LaikAntilaik kamplaşmanın dikenli telleri örülüyordu. Bir yandan da "Ben laik değilim" diyen Şanlıurfa Belediye Başkanı Ibrahim Halil Çelik, ancak Türkiye demokrasisinde olabilecek bir şekilde gözaltına alınarak bazı kesimlere bir nevi "gözdağı" veriliyordu, Nisan 1990.
   <br/>
   <br/>
   Işte 163, 141,142. maddelerin kaldırılması çalışmaları bu ortamda yapıldı. ANAP grubu iki defa gizli olarak toplandı ve düşünce özgürlüğünün önündeki bu engellerin kaldırılıp kaldırılmaması gereğini tartıştı. Aradan geçen dört yıldan sonra bu maddelerin yeniden getirilmeye çalışıldığı bu ortamda geçmişe bir gözatmanın faydası var. Bu rakamların geçmişini araştırırken ANAP grubunun yaptığı "gizli grup toplantısı"nın tutanaklarını bulduk. Bu toplantıda ANAP grubu tam anlamıyla dörde bölünmüş durumda. Kaldırılsın diyenler, kaldırılmasın diyenler, kaldırılamaz diyenler, bir de hafifletilerek değiştirilsin diyenler.
   <br/>
   <br/>
   Insan düşünür. Bu onu diğer yaratıklardan ayıran en belirgin vasfıdır. Aslında insanın kendi kendine düşünmesi bir şey ifade etmez. Çünkü bu engellenemez bir şeydir. En dikta rejimler bile bunu engelleyemezler. Sorun, bu düşüncenin ifade edilmesinde ortaya çıkıyor. Söylemezse olmaz mı?  "Insan düşündüğünü söylemezse patlar" sözünde manasını bulan bu insanı arzuyu insani olmayan sistemler anlamıyor. Asker olmasına  rağmen Recep Paşa bu arzuyu en iyi anlayanlardan.
   <br/>
   <br/>
   Recep Ergun: "Adam Midas, Tanrı'ya isyan etmiş. Tanrı da onu cezalandırmış. Kulaklarını eşek kulağı yapmış biliyorsunuz. Kafasına güzelce bir kep geçirmiş, yahut külah, kulağını gizlemiş Midas. Saçları uzayınca Midas berberi çağırmış. Berber Midas'ın kulaklarını görmüş, "Bak bunu yayarsan, duyurursan etrafa kellen gider". Berber dışarı çıkmış, söyleyemiyor, bir sıkıntı, stres, gidiyor dağın başına. Bir kuyu buluyor. Kuyunun içine bağırıyor: "Midas'ın kulakları eşek kulakları". Sonra gün oluyor, devran oluyor, o kuyunun suları ovaya yayılıyor, ovadaki hububatı yetiştiriyor ve bir rüzgar estiğinde hububattan bir ses geliyor:"Midas'ın kulakları eşek kulakları"diye. Şimdi efendim insanlar konuşacak, bunu önlemenize imkan yok. Şimdi ben de afedersiniz konuşuyorum aslında, aynı şeyi yapıyorum. Demek ki söyleyecek, fikir hürriyeti olacak. Bunu da önleyemezsiniz, buna çizgi koyamazsınız."
   <br/>
   <br/>
   Oysa bir kısım sivil generaller için,  yasal, anayasal, coğrafi ve stratejik sebepler ve gerekçeler vardır düşünce özgürlüğünü cezalandırmak için. Bu çerçevede 163 öyle önemlidir ki, matematikte 3,14(Pi sayısı) neyse odur.
   <br/>
   <br/>
   Necat Eldem: " Elimizde bizi bağlayan dökümanlar var ve gözardı edemeyeceğimiz coğrafi durum ve cereyan eden olaylar var.  Anayasa...1. madde devletin şekli, 2.madde cumhuriyetin nitelikleri, 4.madde değiştirilemeyecek hükümler, 11. madde anayasanın bağlayıcılığı ve üstünlüğü, 14.madde temel hak ve hürriyetlerin kötüye kullanılamaması, 24.madde din ve vicdan hürriyeti, 25.madde  düşünce ve kanaat hürriyeti ve siyasi partilerle ilgili 68 ve 69. maddeler. Siyasi Partiler Kanunu...Siyasi parti kurma hakkı, başlangıçta belirtilen temel ilkelere aykırı olarak devletin ülkesi ve milletiyle bölünmez bütünlüğünü bozmak, devletin ve cumhuriyetin varlığını tehlikeye düşürmek filan... 4. madde Atatürk ilke ve inkilaplarına bağlı olma ana şartı. ANAP tüzüğü...TC anayasası, insan hakları beyannamesi, siyasi partiler kanunu ve diğer kanunlarımızın esas ve sınırları içinde faaliyet gösteren siyasi bir teşekkül. Ülkenin jeopolitik konumu ve komşularımız... Kuzeyimizde Marksist rejime dayalı Sovyet cumhuriyetleri var, komünist bir ülke. Doğumuzda, Islami devrim yaptığını iddia eden Humeyni devrimi. Güneyimizde esas kaynağını bazını Marksizme dayamış Baas partileri tarafından yönetilen Irak ve Suriye var. Daha güneyde yine şeriat esası üzerine kurulmuş Islam ülkeleri, Suudi Arabistan vesaire var. Bulgaristan'ı şey etmiyorum. NATO'da müttefikimiz olan ve demokratik  düzenle idare edilen Yunanistan."
   <br/>
   <br/>
   Yani bu rakamların ceza kanununda kalması için o kadar çok sebep vardır ki... Pi sayısını ya da "0"ı matematikten çıkaramazsanız, bu rakamları da ceza kanunlarından çıkarmamak gerek! "Normal kanunları geçiremeyen Meclis bunları hiç geçiremez "diyerek büyük bir teslimiyet içinde olanlar da vardır:
   <br/>
   <br/>
   Fahrettin Kurt: "Bir fasit dairenin içindeyiz, havanda su dövme durumundayız. Toplumun genel katmanlarında şu anki vaziyetten bir şikayet var mı belli değil, kamuoyuna mal olmuş mu o belli değil. Dahası bizim şu anda böylesi bir yasayı çıkartma gücümüz ve şansımız varmıdır? Bana göre yoktur. Normal kanunları geçiremediğimiz Meclis'ten böylesine her kafadan bir ses çıkan kanunu geçirme şansımız yok."
   <br/>
   <br/>
   Bazıları şanssızlık filan derken, o günlerde genel başkanlık çalışmalarını iyice yoğunlaştıran bazıları da daha dengeli bir yol izleme peşindedir. Atılacak adımların ufak atılmasını istemektedir:
   <br/>
   <br/>
   Mesut Yılmaz: "Bu konu ilk defa bakanlar kurulunda tartışmaya açıldığı zaman da ifade ettiğim gibi, ben bu maddelerin kaldırılmasına karşıyım. Her üç maddenin de yeniden tedvin edilmesine inanıyorum. Şimdi, bu kanunlar devleti fazlasıyla koruyor, ama hürriyetlere az alan bırakıyor. Bir dengesizlik var ortada. 1951'in Türkiye'si, 1990'ın Türkiye'si değil diyorum. Herhangi birisi, ben şu anda diyorum,  diyorum ki "Cumhuriyet kötüdür, saltanat olsa daha iyi olur". Bunun cezası 10 sene, şu kanuna göre. Öğretmen olarak bunları desek 13,5 yıl, öğretmen olarak bu fikrimi bir gazetede yazsam 20 yıl. Bunu nasıl göremiyorsunuz, yani bu ayıp değil midir? 1990 Türkiye'sine yük değil midir.  Tedvinden kastım budur.  Yani artık zamanın gerektirdiği adımı atalım diyorum. Ama bu büyük bir adım olamaz, çünkü  orada devletin riski olur. Adımımızı ufak atarız, hiç kimseye hesap vermek durumunda değiliz milletten başka. Şu anda bu adımı atmayı uygun gördük, attık."
   <br/>
   <br/>
   ANAP grubunda milletin bu maddelerden dolayı çektiği acılardan ziyade ANAP'ın geleceğini düşünenler de vardır. Bu partiyi kuran isimler ne türlü zorluklarla karşılaştıklarını biliyorlardı ve onunu için çekimser davranıyorlardı. Ama çekinceleri de belliydi: "Şimdilik kalsın."
   <br/>
   <br/>
   Vehbi Dinçerler:  "Iki tercihle karşı karşıyayız, ya kalksın, ya kalsın. Arası mümkündür, ama basit değildir. Arası görünmüyor.  Fahir Bey'e katılıyorum. Aynen notlarımı söylüyorum. Arası şu: Arası için de vakit erken diyor Fahir Bey, sonuna kadar destekliyorum ve katılıyorum...Partinin geleceğini hesaplayarak, partide doğabilecek bir takım sıkıntıları önlemek bakımından, ben şahsen bu tartışmanın dahi şimdiden kapatılması gerektiği kanaatindeyim."
   <br/>
   <br/>
   Grupta bazı "tehlikeleri" gerçekten tehlikeymiş gibi görme eğiliminde olanlar da bu görüşlerini dile getirirler. Özellikle 163. maddenin kaldırılmasına Almanya'da bulunan Cemalettin Kaplan'ın varlığı sebebiyle karşı çıkarlar:
   <br/>
   <br/>
   Kamil Tuğrul Coşkunoğlu: Bu maddelere ihtiyaç var, ama unsurlarının değişmesi mümkün olabilir. Almanya'da bulunan bir zat, çıkıyor "Burada Humeyni rejimi kuralım " diyor. 163'ü kaldırırsak bunu neyle karşılarız. Benim şahsi kanaatim bu maddeler Anayasa muvacehesinde kaldırılamaz, memleketin jeopolitik durumu bakımından kaldırılamaz, memleketin dahili durumu bakımından kaldırılamaz.  Ben şurada şu devleti kuracağım, burada bu devleti kuracağım  diye cereyanlar kendini gösterip dururken bu maddeleri kaldıramayız. Laf aramızda kaldıramayız... Cebir unsuru her yerde aranmaz. Bazen öyle fikir hareketleri olur ki memleketi altüst eder.  Istiklal Mahkemesi'nde Iskilipli Atıf Hoca bizzat idam edildi. Niçin? Bir broşür neşretmiş Şapka Kanunu'nun neşrinden evvel. Şapkanın aleyhinde.  Broşür bütün yurda dağılmış. Şapka aleyhine isyanlara sebep olmuş. Bu yüzden bazı vatandaşlar idam ediliyor.  Istiklal Mahmekesi'nde de takip ettim, dinledim, bir hemşehrimle alakalıydı. "Ben kanundan evvel yazdım, binaenaleyh kanun makable şamil değildir" dedi. Savunması bundan ibaretti. Ama mahkemenin kararı şu: Senin neşrettiğin eser  memleket sathında şu tesirleri yaptı, isyanlara sebep oldu. Birtakım vatandaşların şapka aleyhine hareketten idamına sebep oldu. Biz de seni idam ediyoruz" dediler ve idam ettiler...Binaenaleyh bu üç maddenin değiştirilmesinin tamamen aleyhindeyim. "
   <br/>
   <br/>
   Haydar Koyuncu: "Bu maddeler 5 kere tadil görmüş. 1949'da, 51'de... O günkü milletvekillerimiz, o günkü devlet adamlarımız da bu 141,142'nin üzerinde konuşmuşlar. 163'ün üzerinde hiç konuşmadan geçmiş. Demek ki bu maddeler bizim, anayasa desek de, medeni kanun desek de, ceza kanunu desek de, Türkiye Cumhuriyeti Hükümeti'nin hikmeti vücudu, bu pateni üzerine konmuş. Ister anayasaya aykırı olsun... Bana göre bu maddelere hiç dokunulmaması faydalı olur. 163'e dokunacak olsam...Konyalılar'ın başının belası, Erbakan Hoca gelip neler söyleyecek. Bunları da politikacı olarak düşünmemiz lazım."
   <br/>
   <br/>
   Özgür düşüncenin zararlı olacağını söyleyenlerin karşısında son derece hoşgörü sahibi, hakkı teslim edici insanlar da vardır o dönemin ANAP'ında.
   <br/>
   <br/>
   Adnan Kahveci: "Biz parlamentoyuz ve parlamentonun da amacı ülkede gerçek anlamda demokrasiyi rayına oturtmaktır. Işte bu parlamentoyu iyi çalıştıralım da bir daha askerler veya başka hevesliler gücü ellerine geçirmeye çalışmasınlar. Türkiye düşünceyi açıklama özgürlüğünün artması halinde ne kazanabilir? Kanaatimce daha iyi bir toplum, kendi kendini daha iyi denetleyebilen, hatalarını daha hızlı düzeltebilen bir toplum durumuna geliriz. Geçmişin yanlışlıklarını eksikliklerini daha rahat tartışırız, tabular daha kolay yıkılabilir."
   <br/>
   <br/>
   Bülent Akarcalı: " ...Otomobil ihtiyacı halen devam ediyor ama, kimse illa 1930 model otomobil üreteceğim demiyor. Biz bunu anlayan bir partiyiz. 163'ün dördüncü paragrafı ne diyor: "Şahsi nüfuz veya menfaat temin etmek maksadıyla dini, dini hissiyatı.....kullananlar ağır hapis cezası" Şimdi bu maddeye göre Türkiye'deki bütün gazete sahiplerinin televizyon genel müdürlerinin ve yöneticilerinin hapsedilmesi gerekiyor. Ne yapıyorlar? Televizyonda Ramazan günü Kuranı Kerim hediye ediyorlar.  Dar kafalı birisinin elinde bu maddeye göre şahsi menfaat var mı yok mu? Burada şahsi menfaat var mı var, gazete tirajını artıyor. Dini hissiyat var mı var. Din kitaplarını alet ediyor mu ediyor. Buradaki şahsi menfaat kötü anlamda değil ki. Işte keyfilik ortada, partimizin bu keyfiliği ortadan kaldırması gerekir."
   <br/>
   <br/>
   Adalet Bakanı Oltan Sungurlu: "Arkadaşlar, imkanlar ölçüsünde bu toplantının mahfuz kalmasında fayda olduğu kanaatindeyim."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-375-33-163u-kaldirsak-mi-kaldirmasak-mi.html), [web.archive.org (arşiv bağlantısı)](http://web.archive.org/web/20131222184457/http://www.aksiyon.com.tr:80/aksiyon/haber-375-33-163u-kaldirsak-mi-kaldirmasak-mi.html)
