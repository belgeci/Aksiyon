# Hapisten çıktı, öldürdüğü adamla karşılaştı

*Savaş Özdağ Bilinmeyen-tarih*

<div>
 <font>
  <img border="0" height="1" src="/web/20041106103548im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106103548im_/http://www.aksiyon.com.tr/resim/478/52.jpg" vspace="5"/>
  </p>
 </font>
 <font class="content">
  Cinayet yüzünden yedi yıl altı  ay yattığı hapisten çıkınca  öldürmekle suçlandığı  adamla karşılaştı. Suçsuzluğunu ispatlamak için çalmadık kapı bırakmadı ama sonuç alamadı. Taşı toprağı altın şehr—i İstanbul, kimisini vezir etti kimisini de... Bu kent her daim Anadolu’dan gelip ekmek parası kazanmak için mücadele eden insanların umut kapısı oldu.
 </font>
 <p>
  <font class="content">
   Talih bazılarının yüzüne gülerken pek çoğu da macera üstüne macera yaşadı. Köyün kendine has, saf, riyasız halinde yetişip bütün dünyanın böyle olduğunu sananların hayal kırıklığı uzun sürmedi. İşte bunlardan biri, hayata daha sıkı sarılmak için İstanbul’a gelen fakat yaşam öyküsü Türk filmine konu olabilecek kadar drama dönüşen Hasan Erdaş. Tokat’tan İstanbul’a gelerek demirci ustalığına başlayan Hasan Erdaş, arkadaşı Osman Aslan’a yardım etmek isterken kendini cezaevinde buldu. Bir toprak kavgası yüzünden 7 yıl 6 ayını kapalı kapılar ardında geçiren Erdaş’ın hikayesi tam bir trajedi.
   <br/>
   <br/>
   17 Haziran 1993 yılında meydana gelen toprak kavgasında Hasan Erdaş kavgayı ayırmak isterken Hüseyin Akyüz’ü öldürmek suçundan hapse girmek zorunda kalır. Hapisten çıktıktan 6 ay kadar sonra ise öldürdüğü idddia edilen Akyüz ile bir akşam üstü Kartal’da göz göze gelir. Yıllarını Hüseyin Akyüz’ün ölümünden sorumlu tutularak cezaevinde tüketen Erdaş, Akyüz’ün peşine düşer ve onun hayatta olduğunu ispat etmek için çalmadık kapı bırakmaz. 2001 yılında cezaevinden çıkan Erdaş, suçsuz olduğunu kanıtlamak için büyük uğraş verir.
   <br/>
   <br/>
   Cumhurbaşkanlığı, Başbakanlık, Adalet ve İçişleri Bakanlıkları, Kartal, Pendik, Kadıköy Cumhuriyet Savcılıkları’na ve İstanbul Emniyet Müdürlüğü’ne defalarca yazdığı dilekçelerle derdini anlatmaya çalışır.
   <br/>
   <br/>
   Sokakta kavgaya rastladı ve...
   <br/>
   <br/>
   Tokat’tan İstanbul’a para kazanmak için gelen demirci ustası Hasan Erdaş için 17 Haziran 1993 günü hayatında bir dönüm noktası olur. Pendik’te bir gecekondu mahallesi olan Aydos’ta sıkça arazi kavgaları olmaktadır. Bunlardan biri de Erdaş’ın arkadaşı Osman Aslan ile Hüseyin Akyüz arasında yaşanır. Osman Aslan ile birlikte kahveye gitmek üzere caddede yürümeye başlayan Hasan Erdaş, kendini sokak kavgasının ortasında bulur. Oysa o güne kadar adı hiçbir kavgada geçmemiştir. Aslan ile Akyüz kavga sırasında aldıkları bıçak darbeleriyle ağır şekilde yaralanırken, kavgada taraf olmadığını belirten Erdaş da nasibini alır ve başından taşla yaralanır. Kendi imkanları ile Kartal Devlet Hastanesi’ne gelen Erdaş burada tedavi altına alınır. Ancak, hastaneye getirilen Akyüz ve arkadaşı Aslan’ın öldüklerini öğrenir.
   <br/>
   <br/>
   Buraya kadar her şey normaldir. Ancak hastanede bulunan bir kadın, o sırada tedavisi süren Erdaş’ı polislere göstererek, “Hüseyin’i bu öldürdü” der. Sonradan ismi Havva Dibek olduğu öğrenilen kadının Hüseyin Akyüz’le dünür oldukları ortaya çıkar.
   <br/>
   <br/>
   Bundan sonra gelişen olayları “Benim ve ailemin hayatını kararttılar” diye anlatıyor Hasan Erdaş: “Tedavi olduğum sırada hastanede bulanan Hüseyin Akyüz’ün dünürü Havva Dibek beni göstererek, ‘Hüseyin’i bu öldürdü’ dedi. Kadının bu ifadesi üzerine polisler beni Hüseyin’in iki oğluyla birlikte karakola götürdü.’’ Polis ve Savcılık’ta ifadesi alınan Erdaş, “Ben birini öldürmediğim için hep ifade verip serbest bırakılacağımı düşündüm. Ancak öyle olmadı. Adam öldürmekten dolayı tutuklandım” diyor.
   <br/>
   <br/>
   Serbest kalacağım derken 20 yıl ceza
   <br/>
   <br/>
   Cinayet suçlamasıyla çıkartıldığı savcılık tarafından tutuklanan Erdaş, Akyüz’ün çocukları ile birlikte Paşakapısı Cezaevi’ne konur. Erdaş cezaevinde geçen günlerini ise şöyle anlatıyor: “Hüseyin’in çocukları ile aynı koğuşta kalıyorduk. Aynı cezaevi aracıyla mahkemeye götürülüyorduk. Ben babalarını öldürmüş olsam nasıl onlarla bir arada olabilirdim. Bir gün Ersin’e ‘Ben senin babanı öldürmedim, bunu sen çok iyi biliyorsun’ dedim. O da bana, “Ağabey doğru söylüyorsun ancak anneme söz geçiremiyorum. Hele bir dışarı çıkalım ben kendisini ikna ederim’ dedi. Ben de bu söze inandım. Ancak olaylar öyle olmadı. Mahkeme heyeti beni suçlu bularak kasıtlı olarak adam öldürmekten 20 yıl hapis cezası verdi.”
   <br/>
   <br/>
   Cezaevinde günlerini masum olduğunu ispat edeceğini düşünerek geçirdiğini söylüyor Erdaş: “Suçsuz olarak girdiğim cezaevinde eğer aklımı yitirseydim ‘Şuna bak, vicdan azabından delirdi’ derlerdi. Ben de sabrettim; tam 7 yıl 6 ay.”
   <br/>
   <br/>
   Maktulün yaşadığını öğreniyor
   <br/>
   <br/>
   Cezaevinden çıkacağı günü sabırsızlıkla bekleyen Erdaş, bu sırada Akyüz’e yakın bir köyde oturan Erol Metin isimli mahkumla tanışır. Metin, aynı cezaevinde bulunan Akyüz’ün çocukları ile cinayetle ilgili olarak sohbetlerde bulunmaktadır. Bu sohbetlerde dinlediklerini Erdaş’a da anlatan Erol Metin, ‘’Bir sohbet esnasında Ersin Akyüz, bana ‘Babam aslında hayatta’ dedi. Ben de ona ‘Peki neden suçsuz adamı mahkum ettiriyorsunuz?’ diye sordum. O da bana ‘Ne yapalım abi annemize söz geçiremediğimiz için Hasan abinin ceza almasına ses çıkaramadık’ dedi. Ben de duyduklarımı Hasan Erdaş’ın yanına giderek anlattım. ‘Bunlar bana babalarının hayatta olduklarını söylüyor’ dedim.’’
   <br/>
   <br/>
   Erdaş, Erol Metin’in anlattıklarını o günlerde pek inandırıcı bulmaz. Ta ki hapisten çıkıp Kartal’da Hüseyin Akyüz’ü gördüğü ana kadar.
   <br/>
   <br/>
   Kahvede karşılaşıyor
   <br/>
   <br/>
   Cezaevinden çıkan Hasan Erdaş, Kartal’a arkadaşı Hasan Sal’ı ziyarete gittiğinde kahvede fötr şapkasıyla oturan bir adam dikkatini çeker. Daha dikkatlice baktığında bu kişinin uğuru yedi yıl hapiste yattığı Hüseyin Akyüz olduğunu anlar. Bu sırada Akyüz, aniden kahveden çıkıp koşmaya başlar. Erdaş da peşine takılır ve bir süre takip ettikten sonra köşe başında sıkıştırır. Hışımla Akyüz sandığı adamın yakasına yapışarak “Sen benim hayatımı karartan adamsın, ben şimdi seni öldürmez miyim?” diyerek bağırır. Akyüz, bir anda ellerinden kurtularak kaçar. Arkasından koşarlar fakat bu sefer yetişemezler. Arkadaşı Hasan Sal, “Bırakalım, nasıl olsa polis yakalar” deyince takibi bırakırlar.
   <br/>
   <br/>
   Otopsi raporunda belirsizlik var
   <br/>
   <br/>
   Akyüz’ün yaşadığını savcılık ve karakola bildiren Erdaş, kendi çapında araştırmalara koyulur. Peki gerçekte hayatta olan Akyüz için öldü denilerek otopsi raporu nasıl verilmiştir. Bu konuda Erdaş, “Hastaneye getirildiğinde kimliği yok edilmiş. Otopsi ve diğer raporlarda Hüseyin’in kimlik bilgileri tam olarak geçmiyor. Morg görevlisi Hüseyin’le hem akraba, hem de ticari ilişkileri olan biriymiş. Akyüz’ü öldü gösterenler ya başka bir cesedi ya da boş bir tabutu memleketi Ordu’ya gönderdiler. Tüm olayların hastane morgunda yaşandığına inanıyorum. Akyüz, arkadaşım Aslan’ı öldürmekle suçlanacağını bildiği için kendisini öldü gösterdi ve 11 yıl boyunca gizlenmeyi başardı. Ancak Allah onu benim karşıma çıkardı.’’
   <br/>
   <br/>
   Savcılığa başvuran Erdaş, sonuç alamayınca çareyi Cumhurbaşkanlığı’na dilekçe yazmakta bulur. Cumhurbaşkanlığı Genel Sekreter Yardımcısı Bülent Serim’in imzasını imzasını taşıyan cevabi yazıda, “Bir kişiyi öldürmek suçundan yargılandığınızı, davada verilen cezayı tamamladığınızı belirten, bu kişinin yaşamakta olduğu iddianızı ve gerçeğin ortaya çıkarılması istemini içeren başvurunuz, Adalet ve İçişleri Bakanlıkları’na iletilmiştir” denilir.
   <br/>
   <br/>
   Hukuki süreç uzar gider fakat somut bir gelişme yaşanmaz. Erdaş’ın avukatı Haydar Çelebi çabalarını şöyle açıklıyor. ‘’Kartal Cumhuriyet Savcılığı başvuruyu inceleyerek olayın Pendik bölgesinde olduğu gerekçesiyle dosyayı Pendik Cumhuriyet Savcılığı’na yolladı. Onlar da bir üst mahkemenin bulunduğu Kadıköy Cumhuriyet Savcılığı’na gönderdi. Oradan da sonuç çıkmadı.”
   <br/>
   <br/>
   Çelebi tek isteklerinin Hüseyin Akyüz’ün Ordu’daki Bayıralan Köyü’nde bulunan mezarının açılarak DNA testi yapılması olduğunu belirterek “Ya DNA testi yapılsın ya da Akyüz’ün ailesi izlenerek yaşayıp yaşamadığı tespit edilsin’’ diyor.
   <br/>
   <br/>
   Bu arada Hüseyin Akyüz’ün kızı Zeynep Akyüz ise babasının yaşadığı iddialarını reddederek “Keşke babam yaşasaydı. Buna en çok ben sevinirdim. Şimdi ise bu olaylar bizim acımızı daha çok artırıyor. Ben iki ay önce babamın mezarını ziyaret ettim. Biz savcılığa her türlü yardımı yaparız. Babamızın yaşamasını bizden çok kimse isteyemez” açıklamasını yapıyor. Zeynep Akyüz bu ifadeleri kullanırken daha önce 11 yıl boyunca babasının mezarını ziyaret etmediğini belirtmişti. Tüm bu gelişmelerden sonra can güvenliğinden bile korkan Hasan Erdaş artık bu meselenin Türkiye’de çözülemeyeceğine inanıyor. Avrupa İnsan Hakları mahkemesine gitmeyi planlayan Erdaş “Cezaevinde geçen 7 yıl 6 ayın hesabını kim verecek?” diye soruyor.
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11113), [web.archive.org (arşiv bağlantısı)](http://web.archive.org/web/20041106103548/http://aksiyon.com.tr:80/detay.php?id=11113)
