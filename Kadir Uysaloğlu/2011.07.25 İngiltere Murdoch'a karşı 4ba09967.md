# İngiltere Murdoch'a karşı

*Kadir Uysaloğlu 2011.07.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span>
    Dünya çapında bir medya imparatorluğuna sahip olan Rupert Murdoch’un iktidarı sarsılıyor. İnsanların özel hayatı üzerinden üretilen haberlere sırtını dayayan medya devi, güce olan zafiyetinin cezasını çekiyor.
   </span>
  </font>
 </div>
 <div id="newsText">
  <font class="detail-text">
   <p>
    <p class="BasicParagraph">
     <span>
      Ç
     </span>
     <span>
      arpıcı manşet atmak ve sansasyonel haber yapmak uğruna binlerce kişinin özel hayatlarını gizlice araştırmak; bunun ortaya çıkması sonucu kapatılan bir gazete, ihalelerden çekilmeler, gözaltılar, istifalar, hayatın ‘en aciz’ gününü yaşamalar… Dünya medya devi Rupert Murdoch, İngiltere’nin, belki de dünyanın son iki haftadır tek gündem maddesi olan telekulak skandalı sebebiyle hayatının en zor günlerini geçiriyor. Sahip olduğu gazete çalışanlarının polis ve siyasetçilerle işbirliği içinde binlerce kişiyi “yasadışı dinlemesi” sonucu ülkede medya-siyaset-polis ilişkileri ciddi bir şekilde tartışılıyor. Peki, dünya medyasını neredeyse “tekelinde” tutan ve ABD, İngiltere gibi dünyanın lider ülkelerindeki siyasete yön veren “Murdoch İmparatorluğu” çatırdıyor mu? Dahası, Murdoch’un İngiltere’deki üst düzey şirket yöneticileriyle birçok kez gizli olarak görüştüğü ortaya çıkan İngiltere Başbakanı David Cameron’u da, “Watergate Skandalı” ile devrilen ABD Başkanı Nixon’unki gibi bir akıbet mi bekliyor?
     </span>
    </p>
    <p class="2011gomme">
     <span>
      Herşey 2005 yılının sonlarına doğru Rupert Murdoch’un İngiltere’de sahibi olduğu News of The World (NoW) gazetesinin Kraliyet muhabiri Clive Goodman’ın, Prens William ile ilgili bir haber yapmasıyla başladı. Haberde, Prens’in bacağından geçirdiği küçük bir operasyon bilgisine yer veriliyordu. Haber sonrası Buckingham Sarayı mensupları, Prens William ve kraliyet çalışanları arasındaki sesli mesaj kutusunun ve polis telefon görüşmelerinin gizlice dinlendiğinden şüphelendi. Çünkü bu ameliyatı sadece Prens’in yakın hizmetkârları biliyordu. Başlayan soruşturma sonucu 2006 yılının Ağustos ayında, Metropolitan Polisi (MET) Goodman’ı gözaltına alarak başta bilgisayarı olmak üzere bütün belge ve kayıtlarına el koydu. NoW’un o dönem editörlüğünü yapan Andy Coulson, “Gazetenin genel yayın editörü olarak bütün sorumluluğu üzerime alıyorum ve çalışanlarımın bir daha böyle bir şeyi tekrar etmeyeceklerine söz veriyorum.” şeklinde açıklama yaparak olayın büyümeden kapanmasını sağlamaya çalıştı. İncelemelerde Goodman’ın söz konusu yasadışı dinlemeleri yaparken yalnız olmadığı, yine NoW için çalışan özel dedektif Glenn Mulcaire’in de işin içinde olduğu anlaşıldı. Ocak 2007’de Goodman ve Mulcaire tutuklanarak cezaevine gönderildi.
      <span>
      </span>
      Andy Coulson ise bu olaylardan haberinin olmadığını söyleyerek NoW’daki editörlük görevinden istifa etti. Konu hakkındaki düşüncesi sorulan Murdoch, dünyanın en büyük medya gücünü elinde bulundurmanın verdiği güven içinde, “Özel bir dedektifin bizim için yasadışı dinleme yaptığını soruyorsanız eğer, bizim tüm dünyadaki şirketlerimizde çalışanların hiç birinde böyle bir kültür yoktur.” şeklinde cevap verdi. Bu arada, NoW da dahil Murdoch’un İngiltere’deki medya kuruluşlarının üst çatı şirketi olan News International’ın (NI), tutuklanan bu iki çalışanını hapisten çıkarmak ve aynı zamanda olayın daha da derinleşmesini önlemek amacıyla her yolu denediği; polise ve mağdur olan kişilere büyük meblağlarda para, yani rüşvet dağıttığı sonradan ortaya çıkacaktı.
     </span>
    </p>
    <p class="2011gomme">
     <span>
      NoW muhabiri ve dedektifinin tutuklanmasından 4 ay sonra, konuyu incelemek üzere kurulan ‘Basın Şikayetleri Komisyonu (PCC)’,
      <span>
      </span>
      “Goodman’ın, dedektif Mulcaire ile karıştığı yasadışı dinlemelerden editörler de dahil NoW’da kimsenin haberi yoktur. Mevcut bilgilerin dışında farklı bir bulguya rastlanmamıştır.” sözleriyle araştırma sonucunu açıklayarak telekulak soruşturmasının 2007 yılında kapanmasında büyük etkiye sahip oldu. PCC’nin Başkanı Lady Buscombe geçtiğimiz günlerde yaptığı açıklamada ise NoW’un kendilerine yalan söylediğini ve komisyonu yanlış yönlendirdiğini itiraf edecekti. Rupert Murdoch’un oğlu James Murdoch, Buscombe’nin bu itirafına rağmen, meclis komisyonunun sorduğu “2007 yılında neden söz konusu skandalın üzerine gitmeyerek üzerini kapattınız?” sorusuna, “PCC ve MET’in resmi araştırma raporunda
      <span>
      </span>
      ‘soruşturmaya gerek yok’ sonucuna varması üzerine devam etme gereği duymadık” cevabını verecekti.
     </span>
    </p>
    <p class="2011gomme">
     <span>
      NoW’daki tutuklamalar sonrası Andy Coulson’ın 2007 Ocak ayında gazetedeki editörlük görevinden istifa ettiğini belirtmiştik. Coulson, aynı yılın Haziran ayında, Muhafazakar Parti lideri David Cameron (o zaman henüz başbakan değildi) tarafından “özel basın danışmanlığı” görevine getirildi. Bunu şöyle de ifade edebiliriz: Murdoch, en önemli adamlarından birini, yani Andy Coulson’u, geleceğin muhtemel başbakan adayının yanına “itinayla” yerleştiriyordu. Medya patronu, bu stratejik hamleyi yaparken, ilk genel seçimlerde (6 Mayıs 2010) Muhafazakar Parti’yi destekleyeceğini planlamış olmalıydı. Zira, uzun yıllardır İşçi Partisi’ne (İP) açıktan destek veren Murdoch imparatorluğu, bu desteğini İP’den çektiğini yine açık olarak, grup bünyesindeki The Sun gazetesinde manşetten verdiği haberiyle göstermişti. Haber, dönemin İP lideri ve aynı zamanda ülkenin önceki Başbakanı Gordon Brown’un resminin yanına, “İşçi Partisi kaybetti” başlığıyla verilmişti. Murdoch’un siyasi tercihinin değiştiğini gösteren bu manşet haberin tarihi ise 9 Eylül 2009’du; yani genel seçimlerin tam 7 ay öncesi.
     </span>
    </p>
    <p class="2011gomme">
     <span>
      6 Mayıs 2010 tarihinde Murdoch’un destek verdiği Muhafazakar Parti lideri David Cameron başbakanlık koltuğunun sahibi oldu. Murdoch destekli seçimi kazanan Cameron, 3 yıldır çalıştığı danışmanı Coulson’dan çok memnun olmalıydı ki başbakan olduktan sonra da onu yanından ayırmadı. Geçtiğimiz günlerde mecliste telekulak davasıyla ilgili şahsına yönelik iddialara cevap verirken Başbakan, NoW’dan yasadışı dinleme dolayısıyla sicili bozuk olarak ayrılan Coulson’u göreve aldığı için pişman olduğunu ve özür dilediğini belirtti. Her ne kadar Coulson’ın telekulak ile ilişkisi olduğunu bilmediğini söylese de İngiliz başbakanının, Murdoch “kontenjanından” olan Coulson’u danışmanlık görevinden alma gibi bir “lüksü” yoktu denilebilir.
      <span>
      </span>
      Tabi Cameron’un aklına, Coulson’u danışman olarak işe alması nedeniyle bir gün koltuğunun tehlikeye gireceği gelir miydi, bilinmez.
     </span>
    </p>
    <p class="2011gomme">
     <span>
      Biraz geriye, 2007 yılına dönecek olursak, Murdoch ‘medya imparatorluğu’ gücünü kullanarak, polis ve siyasi yetkililer başta olmak üzere herkesi bir şekilde sindirmiş; olayı sadece Goodman’in “münferit hatası” şeklinde göstererek, bundan NoW gazetesinde yöneticiler dâhil kimsenin haberinin olmadığına yetkilileri inandırmış veya onların “inanmış gibi” görünmelerini sağlamıştı. Geçtiğimiz hafta istifa eden MET Başkanı Paul Stephenson da parlamento içişleri komisyonuna verdiği ifadede bu konuya dikkat çekerek, “Karşımızda dünyanın en büyük medya patronu duruyordu” diyerek olayın üzerine gidememe noktasında çekimserliklerini ortaya koyacaktı.
     </span>
    </p>
    <p class="2011gomme">
     <span>
      <span>
      </span>
     </span>
    </p>
    <p class="2011arabaslik">
     <span>
      Guardian, Murdoch’a yetti
     </span>
    </p>
    <p class="2011gomme">
     <span>
      Murdoch grubu, lobi faaliyetinin sonucu 2007 yılında telekulak soruşturma dosyasının kapanmasını başarmıştı; ta ki 2009 yılında Guardian’ın duayen gazetecilerinden Nick Davies skandal ile ilgili yeni ve bomba iddialar içeren haberini yapıncaya kadar. Davies, News International’ın (NI) “profesyonelce” üstünü örtmeyi başardığı telekulak skandalını 2 yıl aradan sonra, tekrar üzeri örtülemeyecek şekilde gün yüzüne çıkarmayı başardı. Haberdeki yeni iddialara göre, NoW gazetesinin yasadışı dinlediği kişiler sadece kraliyet mensuplarıyla sınırlı değildi. Ayrıca bunların sayısı öyle parmakla sayılacak kadar küçük rakamlardan da oluşmuyordu. Davies, sanatçılardan politikacılara, futbolculardan sıradan insanlara kadar binlerce kişinin dinlendiğini ve NI yöneticilerinin mağdur olanları susturmak için milyonlarca İngiliz sterlini harcadığını iddia etti. Guardian’ın bu iddiası üzerine Murdoch’ın New York merkezli ana şirketi News Corp. adlı şirketi, “NoW ve NI çalışanlarına yönelik doğrulanmamış ve sorumsuzca ortaya atılan bu iddialar gerçeği yansıtmamaktadır.” derken, NoW ise “Gerek polis gerekse şirket içi soruşturma sonuçlarında iddia edildiği şekliyle bir bulguya rastlanmadı.” açıklamasını yapıyordu. Bütün bu önemli belge ve iddialara rağmen, skandal sebebiyle geçen hafta görevinden istifa eden MET Başkan Yardımcısı John Yates ise, “Telekulak dosyası, en tecrübeli detektifler tarafından çok dikkatlice incelendi. Fakat, herhangi yeni kanıt veya bulguya rastlanmadı. Soruşturmanın açılmasına gerek görmüyorum.” diyerek ikinci defa soruşturmanın açılmasını engellemiş oluyordu.
     </span>
    </p>
    <p class="2011gomme">
     <span>
      Yates’in bu tutumu bize, Murdoch’un üst düzey polis yetkililerini bile nasıl etkisi altına aldığını açıkça gösteriyor. İkinci kez kurulan PCC komisyonu da yine aynı şeyleri seslendirerek Guardian’ın iddialarının zayıf olduğunu ve soruşturma açılması için yeterli kanıt bulunmadığını söylüyordu.
     </span>
    </p>
    <p class="2011gomme">
     <span>
      Bu noktada, MET Başkanı Stephenson ve yardımcısı Yates’in istifa etmesinde önemli bir role sahip olan ve telekulak skandalında gözaltına alınarak sorgulanan Neil Wallis’ten bahsetmekte fayda var. NoW gazetesinde editör yardımcılığı görevi yapmış olan Wallis, daha sonra MET’in halkla ilişkiler bölümünde danışmanlık hizmeti vermeye başlıyor. Wallis’in, Murdoch yöneticileriyle polis arasındaki iletişimi sağladığı iddia ediliyor. Yani, Andy Coulson NoW’dan ayrıldıktan sonra Başbakan’a danışman olurken, Coulson’un yardımcılığını yapan Wallis de üst düzey polis görevlilerine danışmanlık hizmeti vermek üzere NoW’daki görevinden ayrılıyordu.
      <span>
      </span>
      Wallis’in Muhafazakar Parti’nin seçim kampanyasında kadim dostu Coulson’a, gönüllü olarak İşçi Parti’sinin bilgilerini taşıdığı da iddia ediliyor. Stephenson ise meclis komisyonuna verdiği ifadede, MET’in halkla ilişkiler bölümünde çalışan 45 kişiden 10’unun daha önce NoW’da çalıştığını sonradan öğrendiğini de aktarıyor. Bu kadrolaşmayı, İngiltere için “Murdoch’laşma” şeklinde tanımlayabiliriz!
     </span>
    </p>
    <p class="2011gomme">
     <span>
     </span>
    </p>
    <p class="2011arabaslik">
     <span>
      Murdoch, ba
     </span>
     <span>
      ş
     </span>
     <span>
      bakan
     </span>
     <span>
      ı
     </span>
     <span>
      sarm
     </span>
     <span>
      ış
     </span>
     <span>
      !
     </span>
    </p>
    <p class="2011gomme">
     <span>
      Ülkenin en genç (32 yaşında) gazete editörü olma ünvanını elinde tutan Brooks, 2000-2003 yılları arasında NoW’un editörlüğü, 2003-2009 arasında The Sun editörlüğü ve 2009’dan istifa ettiği geçen haftaya kadar da NI’nin CEO’luğunu yapıyordu. Brooks, telekulak skandalında Rupert ve oğlu James Murdoch’tan sonra ismi en çok gündeme gelen kişi oldu. Murdoch’ların meclis komisyonu önünde verdikleri tarihi ifadelerinin arkasından Brooks da ifade vermişti. Murdoch’un en güvendiği isimlerin başında gelen Rebekah Brooks önce tutuklanmış, daha sonra önümüzdeki ekim ayına kadar kefaletle serbest bırakılmıştı. Başbakan Cameron’un, aynı zamanda komşusu da olan Brooks ile özellikle başbakanlık görevine geldikten sonra birçok kez görüştüğü kaydediliyor. Görüşmelerin daha çok dijital uydu kanalı BSkyB’nin ihalesiyle ilgili olduğu iddia ediliyor. Başbakan, ilk başlarda bu görüşmeleri yalanlıyordu. Meclisteki son toplantıda ise Cameron, İşçi Partisi’nin köşeye sıkıştıran soruları karşısında Murdoch’un yöneticileriyle görüşme yaptığını kabul etti; ancak bu görüşmelerde uygun olmayan hiçbir şey konuşmadıklarını dile getirdi. Rupert Murdoch da meclis komisyonunun “Başbakanlık ofisine neden arka kapıdan giriyordunuz?” şeklindeki sorusuna, “Oradan girmem istendiği için” cevabını verecekti.
     </span>
    </p>
    <p class="2011gomme">
     <span>
      2010 yılının başında telekulak davasını soruşturan Meclis kültür, medya ve spor komisyonu ezber bozan bir açıklama yaptı. Komisyon, NI yöneticilerinin telekulak skandalına kimlerin karıştığını sakladığı ve Goodman’in tek başına hareket etmiş olmasının “akıl dışı” olduğunu belirtiyordu. Aynı yıl içinde Guardian gazetesi de birçok kez yasadışı dinlenen ünlüler ve bu ünlülere teklif edilen “sus payı” üzerine haberler yaptı. Gazete ayrıca, NoW’da çalışmış olup da itiraflarda bulunan kişilerin demeçlerini okuyucularıyla paylaştı. NoW eski üst düzey çalışanı Paul McMullan’in, “NoW’da telekulak salgını vardı” sözleri en dikkat çeken açıklamalar arasında yer alıyordu. Geçtiğimiz günlerde evinde ölü bulunan eski NoW muhabiri Sean Hoare de aynı dönem içinde New York Times’a NoW’daki telekulak salgını konusunda itiraflarda bulunuyordu. Hoare’nin şüpheli ölüm sebebi hâlâ sırrını koruyor.
     </span>
    </p>
    <p class="2011gomme">
     <span>
      Olaylar bugünkü noktaya gelmeden önce, yılın başında skandalın tartışmalı ismi Andy Coulson, başbakanlık basın danışmanlığı görevinden istifa etti. Coulson’un kulağına birileri sanki telekulak soruşturmasıyla ilgili bir şeyler fısıldamıştı adeta. İstifasının hemen ardından tanık ve kanıtların çoğalması sonucu NI ve ona bağlı NoW’un eski çalışanlarına yönelik soruşturma başladı. Takip eden günlerde ise gazeteciler Neville Thurlback, Ian Edmondson, James Weatherup ve Terenia Taras tutuklandı. Gizlice dinlendiği saptanan ünlü aktris Sienna Miller ise NoW’a açtığı davayı kazanarak 100 bin Sterlin tazminat kazandı.
     </span>
    </p>
    <p class="2011gomme">
     <span>
      Telekulak davasının kırılma noktası ise NoW çalışanlarının, 9 yıl önce öldürülen 13 yaşındaki Milly Dowler’ın kaybolduktan sonra ailesi tarafından cep telefonuna bırakılan sesli mesajları dinlediği ve daha fazla mesaj gelmesi için bazılarını sildiğinin ortaya çıkması sonucu oldu. Bu olayın yaşandığı dönemde gazetenin editörlüğünü Rebekah Brooks yapıyordu. Olayın iki gün sonrasında yine aynı gazetenin, Afganistan’da ve Irak’ta ölen İngiliz askerleri ile 7 Temmuz 2005 Londra terör saldırıları kurbanlarının yakınlarının cep telefonlarını da dinlediğinin anlaşılması, Murdoch grubuna yönelik oluşan tepkileri doruk noktasına çıkardı.
     </span>
    </p>
    <p class="2011gomme">
     <span>
      Murdoch, skandal sebebiyle oluşan olumsuz havayı gidermek ve halkın güvenini kaybetmemek için, önce en çok kazanan gazetelerinden biri olan 168 yıllık News of The World’un (NoW) yayın hayatına son verdi. NoW’u kapatmakla Murdoch, gerilen ortamı sakinleştirmek ve BSkyB ihalesini garantiye almayı düşünüyordu. Ancak NoW’un kapatılmasına rağmen ne ortam sakinleşti ne de Murdoch grubu BSkyB ihalesine girmeyi göze alabildi. 80 yaşındaki medya patronu, yüzde 39’una sahip olduğu BSkyB dijital uydu kanalının tamamını satın almak için verdiği ihale teklifini geri çekmek zorunda kaldı. Başta muhalefetteki İşçi Partisi olmak üzere çok sayıda parlamenterin, medyada tekelleşmeye neden olacağı gerekçesiyle bu satışa uzun süredir karşı çıktığını da hatırlatalım.
     </span>
    </p>
    <p class="2011gomme">
     <span>
      Başını Guardian’ın çektiği İngiliz gazeteler özellikle Milly Dowler olayından sonra Murdoch grubunu adeta bombardımana tuttular. Bunun üzerine önce Neil Wallis tutuklandı. Ardından Murdoch’un manevi kızı Rebekah Brooks NI’deki CEO’luk görevinden; halefi Les Hinton ise Wall Street Journal ve Dow Jones’dan sorumlu üst düzey yöneticilik vazifesinden aynı gün içinde istifa ettiğini açıkladı. Sahip olduğu medya gücüyle bugüne kadar herkesi dize getirmeyi başaran Murdoch, bu sefer kendine ait olmayan medya tarafından can evinden vurulmuştu. Bu istifaları ise İngiltere’nin en üst düzey iki polisi MET Başkanı Paul Stephenson ve yardımcısı John Yates’in görevinden ayrılmaları takip etti.
     </span>
    </p>
    <p class="2011gomme">
     <span>
      Bu arada Meclis İçişleri Komisyonu, telekulak skandalına ilişkin ilk raporunu açıkladı. Buna göre Murdoch’ın sahibi olduğu NI şirketi, kasıtlı olarak telekulak soruşturmasını engellediği ve polisin baskılar sonucu soruşturma açmaktan vazgeçmesinin “büyük hata” olduğu kaydediliyor. Şimdi herkes tüm bu gelişmelerin medya-siyaset ilişkilerini nasıl etkileyeceğini merak ediyor. Önceleri Murdoch’un ihaleden çekilmesi için bir neden olmadığını düşünen, fakat tepkiler sonucu geri adım atarak Murdoch’un ihaleye girmek yerine, telekulak “pisliğini” temizlemeye davet eden Başbakan Cameron medya-siyaset ilişkileri hakkında şu itirafta bulunmuştu: “Bu ilişki çok yakın bir hal almıştı. Hepimiz gazetelerin hatta TV’lerin bizi desteklemesini ister olmuştuk. Peki, bunu yaparken bu kurumların nasıl denetlendiği, yanlış uygulamaların olup olmadığı gibi sorular sorduk mu? Sormadık. Şimdi ise bu soruları sorma fırsatımız var.”
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=30035), [web.archive.org (arşiv bağlantısı)](http://web.archive.org/web/20140326065937/http://www.aksiyon.com.tr:80/aksiyon/newsDetail_getNewsById.action?newsId=30035)
