# Apple ekran tazeledi

*Aksiyon Teknoloji Servisi 2014.09.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Millward Brown’un açıkladığı BrandZ top 100 (En değerli yüz marka) araştırmasında üst üste üç yıldır ilk sırada yer alan Apple, bu sene her zamanki yerinde yoktu. Tahtını diğer rakibi Google’a kaptırmıştı.
  </font>
 </div>
 <div id="newsText">
  <font class="detail-text">
   <p>
    Sonuç sürpriz değildi. Zira sektördeki öncü ve kuralları belirleyen marka konumunda gerileme yaşanıyordu. Apple, daha önce rakiplerinin büyük ekranlı telefon satışları karşısında küçük ekranlı iphone’ları savunmak için kullandığı reklamlarda tek bir elle rahatlıkla kullanılabilen telefon imajını işlemiş ve “biz sizin için en iyisini düşünürüz” mesajını vermişti. Geçtiğimiz hafta tanıttığı büyük ekran İphone 6 serisiyle daha önce verdiği mesajlara ters düşmüş oldu. Aslında en iyisini müşteri ihtiyaçları belirlemiş oldu denebilir. Rakiplerin büyük ekran telefonlara yönelmeleri, tanıtım ve görselliğin teknoloji ile harmanlandığı daha görsel bir dünyaya doğru gidiyor oluşumuz sonucu tetikledi. Bu Apple kullanıcıları açısından sevindirici bir gelişme.
   </p>
   <p>
    <strong>
     Büyük ekran iphone
    </strong>
   </p>
   <p>
    Büyük ekran iphone 6’lar aylarca teknoloji gurusu siteler tarafından yazılıp çizildiği için pek sürpriz olmadı. Birkaç yıldır Apple'dan bu adımı bekliyorduk. Sırf geniş ekran beklentisi yüzünden daha önceleri İphone’dan vazgeçen kullanıcılara da satış hitap edebilecekler. Çünkü kullanıcılarını bağlayan en önemli özellik Apple ekosistemi. Her cihazda stabil çalışan İOS yazılımı, Akıllı Telefonları ve bunları tamamlayan her ihtiyaca gerçekten yanıt verebilen Apple Store, müşterilerini elinde tutmasını ve marka bağımlısı olmasını sağlıyor.
   </p>
   <p>
    İphone 6, 4,7” ve 1334 * 750 piksel; iphone 6 plus ise 5,5” ve 1920*1080 çözünürlük olarak karşımıza çıktı. LG’nin apple için ürettiği Retina HD olarak tanıtılan ekranların kalitesini tartışmaya gerek yok.
   </p>
   <p>
    <strong>
     İşlemci hızı
    </strong>
   </p>
   <p>
    Apple’ın işlemciler konusunda hiç acelesi yok.  İOS işletim sistemi, her koşulda gayet seri ve stabil çalıştığı için işlemcileri fazla yormuyor. Her yıl biraz daha iyileştirme yapan Apple, İphone 6 serisinde kullanmaya başladığı A8 işlemcisi, bir önceki A7’ye göre enerji verimliliği konusunda % 50 daha tutumlu ve daha verimli. M8 yardımcı hareket işlemcisi zorlu işlerde ana işlemciye destek oluyor.
   </p>
   <p>
    <strong>
     Grafik işlemcisi
    </strong>
   </p>
   <p>
    A8 çipten en iyi grafik performansı almak için, METAL adı verilen işlemci ve grafik işlemcisi birlikteliği geliştirilmiş. Böylece CPU ve GPU'nun birlikte çalışarak ayrıntılı grafikler ve karmaşık görsel efektler sunabilmesi amaçlanmış.
   </p>
   <p>
    İphone 6 serisinde ivme ölçer, yakınlık sensörü ve jiroskop’a ilaveten barometre eklenmiş. Basınç ölçmek artık mümkün.
   </p>
   <p>
    <strong>
     Batarya sorunu
    </strong>
   </p>
   <p>
    Batarya sorunu yeni iphonelarda da devam edeceğe benziyor. Konuşma süresi 24 Saat  olarak belirtilen İphone 6 serisi, internette gezinme ve video oynatma konusunda eskisine oranla %25 iyileştirilmiş. Ekranların büyüklüğü göz önüne alınınca bir günü ancak tamamlayabilecek bir batarya söz konusu. Akıllı cihazlardaki şarj problemi bir süre daha devam edecek gibi.
   </p>
   <p>
    <strong>
     Kamera
    </strong>
   </p>
   <p>
    Apple’ın kamerasında bir öncekine göre gözle görülür bir geliştirme yapılmamış. İ-sight kamera yerini korumuş. Full HD 60 Kare/Sn video çekim yapabilen kamera 240 kare saniye slow motion kayıt alabiliyor.
   </p>
   <p>
    <strong>
     Apple'da değişmeyen gelenek: fiyatlar
    </strong>
   </p>
   <p>
    Apple her zamanki gibi fiyat konusundaki seçici tavrını devam ettiriyor. En azından Türkiye için konuşacak olursak orta ve üst sınıf gelir düzeyindeki insanlar hedefleniyor. İphone 6 16 GB telefon’un Türkiye satış fiyatı şu an 2.349 TL olarak öngörülüyor. İphone 6 Plus ise 2.649 TL'den satışa sunulacak.
   </p>
   <p>
    <strong>
     Tanınımdan önceki İcloud vakası
    </strong>
   </p>
   <p>
    Lansmana geri sayım başlandığında İcloud'un hacklenmesi, acımasız bir rekabet dünyasında yaşadığımız için akıllarda acaba sorusu oluşturdu. Apple’ın Tanıtımda izlettiği “Bizim için her zaman kalıcı olan şey farklı olmak” anafikri üzerine inşa edilen videonun üzerinden bir gün bile geçmeden OK Go grubu tarafından Perspective konusunu çalmakla suçlanması tuz biber oldu. İddiaya ispat edilene kadar kuşku ile yaklaşmakta yarar var.
   </p>
   <p>
    <strong>
     Apple daha iyisini neden yapmasın
    </strong>
   </p>
   <p>
    Lansmanda tanıtılan apple watch, Kredi kartını ortadan kaldıran NFC ve GPS üzerinden araç takip gibi teknolojiler, rakipleri tarafından daha önceleri satışa sunulmuştu. Bu teknolojileri duyunca apple kullanıcısı olarak heyecan duymadım desem yeri.
   </p>
   <p>
    Umarız şu an Tablet ve Apple store'daki satışları sayesinde gücünü koruyan Apple, büyük ekranlı iphone'lar sayesinde eski günlerine geri döner.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=8D4B458006725AE043E15285E1A9CB6D?newsId=39516), [web.archive.org (arşiv bağlantısı)](http://web.archive.org/web/20141013140239/http://aksiyon.com.tr:80/aksiyon/newsDetail_getNewsById.action;jsessionid=8D4B458006725AE043E15285E1A9CB6D?newsId=39516)
