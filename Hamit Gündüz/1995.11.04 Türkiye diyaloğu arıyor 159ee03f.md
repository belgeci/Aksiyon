# Türkiye diyaloğu arıyor

*Hamit Gündüz 1995.11.04*

<div>
 <p>
  <font>
   Tarihi denilebilecek bir binanın denize bakan odalarından birinde konuşuyoruz. Sohbet sırasında “Gelin tanış olalım / Işi kolay kılalım / Sevelim sevilelim /  Dünya kimseye kalmaz” mısraları dökülüyor Izzettin Doğan’ın dudaklarından. Uzun süre sohbet ediyoruz. Ayrıldığımızda kendimi bir tüy kadar hafif hissediyorum. Gazi Mahallesi olayları, Ümraniye ve Nurtepe’de  çıkarılmak istenen hadiseler ve daha eski tarihlerde yaşadığımız Kahraman Maraş, Çorum ve Sivas olaylarının geleceğe dair içimde uyardığı endişe, yerini tatlı bir ümide bırakıyor.
   <br/>
   <br/>
   Bugün diken üstünde duruyor gibiyiz. Bölündük bölüneceğiz; parçalandık parçalanacağız diye ürperip duruyoruz.Kimden korkuyor, kimden çekiniyoruz? Gerçekten, korkacak birşeyler var mı? Biz, iç savaşlar yaşamış, birbirini öldürüp, malını yağmalamış bir toplumun fertleri miyiz? Asırlardır süren düşmanlıklar, kan davaları mı var aramızda? Büyüyüp —gelişmek, el ele, gönül gönüle geleceğe bakmak, yarınları çocuklarımızı mutlu kılacak dinamikler üzerine bina  etmenin cehdini göstermek  yerine, niçin patlayan bir silah sesinin ardına çeşitli mezhebe, inanca veya etnik kökene mensup zümreleri yerleştirerek, çocuklarımızı daha doğmadan birbirine yabancı, hatta düşman hale getirebilecek sözlere ve davranışlara girmek zorunda kalıyoruz? Veya bu tür şeylerin, onların gözleri önünde cereyan etmesine müsaade ediyoruz? Yüzyıllardır bir arada yaşamış insanlar olarak, bizi birleştiren ana unsurları ön plana çıkarıp, farklılıkları da bir zenginlik unsuru kabul ederek yeniden bir sevgi toplumu, huzur toplumu oluşturamaz mıyız? Aramızda tahammül edilemeyacek kadar büyük farklar mı var? Türkiye sınırları içinde yaşayan değişik mezhebe, farklı ırka veya kültüre sahip insanlar birbirlerini yeterince tanıyor, problemlerini ve ileriye dönük isteklerini biliyor mu? Yani bu durumumuz sağlam bilgilere mi dayanıyor? Yoksa, üç kıtada altı asır kol—kola yaşamış insanlar olarak bizler, ortak değerleri farkedemeyecek kadar  yabancılaştık mı? Cevabını aradığımız sorular, işte bunlardı.
   <br>
    <br>
     Görüşüp — konuşmak, toplum katmanları arasında iletişim kurmak sağlıklı bir toplum için üzerinde ittifak edilen bir konu. Ancak ülkemizde bunun varlığından bahsetmek oldukça güç görünüyor. Prof. Sami Şener, “ Değil dernekler, cemiyetler, bir mahallede yaşayan insanlar bile birbirinden büyük ölçüde uzaklaştılar.Bu uzaklaşma fiziki değil; ruhi ve sosyal temellere sahipti. Çünkü bizi birbirimize bağlayan manevi unsurların rolü oldukça büyüktür. Sonuç olarak olay, bir kopuş ve uzaklaşmadan ziyade; bir ‘duyarlılığın kayboluşu’ olarak değerlendirilebilir. Ve büyük ölçüde insan ilişkilerine hakim olan kavramların yıpranması ve aşınmasının sonucudur” diyor.
     <br>
      <br>
       Yıpranan kavramlar konusu aslında ciddi bir problem. Bugün pek çok suiistimale yataklık ediyor. Mesela, Islam, Kur’an’a ve peygamberimiz Hz. Muhammed (s.a.v.)’in yaşantısına  dayanan bir dini ifade ediyor. Bir şeyin Islam'a uygun olup olmadığı, —icma ve kıyasa başvurulmuş olsa bile— Kur’an ve sünnete müracaat edilerek bilinebilir. Oysa bugün Islam'la ona inanan bir Müslüman'ı birbirinden ayırt etmiyoruz çok defa. Bir Müslüman'ın hatası Islam'a maledilebiliyor ve ‘eğer Müslümanlık buysa ..’ gibi sözler söylenebiliyor. Tabii, bu konuda, Müslümanım diyenlerin yaşantılarının inandıkları şeyleri temsil etmekten uzak olmasının rolü de çok büyük. Alevilik—Sünnilik kavramlarının da bu aşınmadan payını aldığını görüyoruz. Prof. Izzettin Doğan, Aleviler içinde, eskiden Marksizme kapılmış  az bir kesimin yaptıklarının  Aleviliğe maledilemeyeceğini söyleyerek, itikadi bir noktaya parmak basıyor: Marksizmi savunan bir insanın Alevisi, Sünnisi olmaz. Annesi — babası Alevi veya Sünni olabilir. Ama ben Marksistim diyen bir insan Tanrıyı kabul etmiyorsa ne Alevidir, ne Sünnidir ve ne de Hıristiyandır. Tanrıyı kabul edinceye kadar hiç bir dinin adamı değildir o.
       <br>
        <br>
         Bilgi, tefekkür ve tahlilde sığlaştıkça peşin hükümlülüğümüz gelişiyor. Yanlış varsayımlar üzerine bina edilen düşünce ve fiiller toplum katmanları arasına kara perdeler inmesine sebep oluyor. Bir bölgenin insanları, o bölgede yaşanan mevzii veya münferit bir olayın uyardığı kötü imajı bir damga gibi alnında tışımak zorunda kalabiliyor pekala. Bir Alevinin yaptığı, Alevi topluluğun; bir Kürd'ün yaptığı tüm doğu ve güneydoğu insanlarının; Fransa’da,  veya dünyanın herhangi bir yerinde, kim olduğu bizce bilinmeyen bir şahsın, Islam adına yaptığı şeyler,Türkiye’de yaşayan insanların  zanlı hale gelmesine sebep olabiliyor. Bu durmda ne yapmak gerekir? Prof. I. Kâfi Dönmez, “Kendisinden farklı düşünen kimseleri gerektiği kadar tanıma, herşeyden evvel bu yönde bir irade bulunmasına ve bunun yararlı olduğunun kabul edilmesine bağlıdır. Oysa ülkemizde pek çok kimse bunun yararına inanmış görünmüyor. Hatta bazı kişiler başkalarını tanımanın kendi varlığına yahut kimliğine halel getireceği endişesini bile taşıyor” diyor.
         <br/>
         <br/>
         Ülkemizdeki değişik düşüncelere sahip insanlar, dernekler veya vakıflar birbirlerini yeterince tanıyor mu? sorumuza, Prof. Niyazi Öktem, bir çırpıda “Kesinlikle hayır" cevabını veriyor. Peki asırlardır beraber yaşayan bizler nasıl oldu da birbirimize bu kadar yabancılaştık. Araştırmacı Müfit Yüksel, “Ankara Savaşı'ndan sonra ve özellikle de 2. Mahmut döneminde Alevi—Bektaşilere bakış onların kent kültüründen uzakta, kırsal kesimde kalmalarında etkili oldu. Bunda Iran fobisinin ve bizdeki Alevilerin, —Şii olmamakla beraber— Safevilerle aralarındaki yakınlaşmanın tesirini de düşünmek lazım” diyor. Prof. Izzettin Doğan’a göre sebep; “dört yüz yıldır devletin Sünni kesimi örgütlerken, Alevi kesimi  yok sayması. Bu gün de Aleviler yok sayılıyor. Alevilere öyle müdahaleler olmuş ki; kendi inançlarına yabancı hale gelmişler.”
         <br/>
         <br/>
         Bu yaklaşım Alevi kesimin düşüncesini ifade etmesi bakımından önemli ama  Türkiye’de  problem sadece Alevilerle Sünniler arasında değil.  Sünni olanlar da kendi aralarında ayrılığa düşürülebiliyor. Hatta insan kendi kendisine bile yabancılaşabiliyor. Atilla Ilhan konuyu bir kültür problemi olarak ele alıyor ve Türkiye'deki problemlerin çıkış sebeplerinin başında Inönü döneminde, köy enstitülerinden yetişen aydın kuşağın olduğunu söylüyor. Temel özelliği totaliterlik olan bu kuşak yerini demoratik eğitimle yetişmiş yeni kuşaklara terk etmedikçe de bu problemler sürecek. Bu da en az iki kuşağın geçmesi demek.
         <br/>
         <br/>
         Gruplaşma ve bölünmeye tesir eden amiller arasında Tanzimat dönemi ve Ismet Paşa dönemi en çok üzerinde durulan zaman dilimleri. Kültürümüzü oluşturan unsurların bir uzantısı olan dünya görüşümüz Tanzimat döneminde değişmiş, Ismet Paşa döneminde ise değişiklik kendi kökünden tamamen uzaklaşmıştır. Atilla Ilhan’a göre: Orta Asya malzemesi üzerinde Latin — Yunan kültürü üretmek gibi saçma sapan bir şeye kalkışmışlardır ve bu devlet politikası olmuştur.
         <br/>
         <br/>
         Tarihi bir ibret levhası olarak görüp, bizi üzen hadiseleri yeni kavgaların kaynağı yapmaktan vazgeçebilirsek, bugün geldiğimiz anlayış noktası barış ve beraberlik içinde yaşamaya müsait gözüküyor. Yeni kuşaklar ağıt dinlemek değil; büyümek, hamle yapmak ve gelişmek istiyor. Ancak propagandaların insanların soyuna, ırkına ve dinine yönelik unsurları kullanmaya soyunduğu zaman ne denli etkili olduğunu da hem tarihten, hem de günümüzde yaşanan olaylardan biliyoruz. Toplumun belli bir kesimi adına düşünceleri ve endişeleri olan Izzettin Doğan'ın dış güçlere dikkat çekmesini yabana atmamak lazım. Atilla Ilhan’ın dediği gibi biz, Bosna’ya yardım etmek, Orta Asya’ya ve Kafkaslar'a ilgi duymak istiyor ve bunu da yapıyorsak, doğrudan dış güçlerin hedefi haline geliyoruz demektir. Elbette içimizdeki bütün gedikleri aleyhimize büyütmek isteyecekler ve bundan Türkiye sınırları içinde yaşayan herkes zararlı çıkacak. Geldiğimiz nokta Fethullah Gülen Hocaefendi’nin tabiriyle “kader denk ”çizgsidir. Biz burada, ya Hudeybiye anlayışıyla, Peygamber Efendimizin (s.a.v) kendisine senelerce zulmeden, Medine’ye hicret ettikten sonra da üzerine asker sevkeden Mekke müşriklerine yaptığı gibi diyalog yolları arayıp, — kaldı ki biz yüzde doksan dokuzu itibariyle onun ümmeti olduğumuzu ikrar ediyoruz— yükselme rampasına çıkacağız, ya da mezhep, ırk veya grup hesapları ile dış güçlerin komplolarına açık duracağız.
         <br/>
         <br/>
         Gruptan, hizipten, birlikten ve ayrılıktan bahsetsek de Türkiye sınırları içinde bugün bir devlet var ve bu devletin yönetim şekli olarak seçtiği demokrasi,  ısrarla üzerinde durduğu laiklik maddesi ve bir hukuk devleti olma durumu var. Ilk göze çarpan bizim geleneğimizde bulunan, bütün kurum ve kuruluşların üzerinde devleti bir baba olarak görme anlayışının devam ettiğidir. Bu sebeple hangi kesimden olursa olsun halk devletten çok şey bekliyor. Attila Ilhan, laiklik varsa çatışmanın olmaması gerektiğini söylüyor ve netice olarak totaliterliğin gerçek laikliğin uygulanmasına engel olduğunu söylüyor, ben bilirim, benim yaptığım doğrudur düşüncesini aşarak; demokrasiler için vazgeçilmez bir unsur olan hoşgörü ortamına bir türlü ulaşamadığımızdan yakınıyor. Aynı zamanda siyasi olan Çorum Belediye Başkanı Prof. Arif Ersoy ise devletin kendi rolünü oynaması gerektiği üzerinde duruyor ve devletin durumunu şöyle açıklıyor: Devlet bu gönüllü kuruluşların arkasında yer alır, destek verirse; bu kuruluşlar arasında organizasyonu sağlarsa görevini yapmış  olur.. Yoksa devlet her şeyi yapamaz. Devlete düşen ortam hazırlamak, diyalogu sağlamaktır.”
         <br/>
         <br/>
         Tanzimat'la başlayan Batı'ya yöneliş,  bu öz kültürümüzle var olma noktasında başarılı olamadı. Aydınlarımız, halkın kültürü ile devrin idaresini bir birinden ayırmadan, Batı'dan öğrendikleri tılsımları “adalet, müsavaat ve hüriyet” sloganlarıyla halka takdim ettiler. Yönetime de halkın iradesini hakim kıldıklarını söyleyerek –dolayısıyla– halkın teslim olacağı değil, hesap soracağı bir tarzı uygulamaya soktular. Çünkü milletvekilleri halka vekaleten Meclis'te bulunuyorlardı ve halk asıldı. Asılın ise her zaman vekile hesap sorma yetkisi vardır. Bu hesap sorma aslında, oto kontrole sevkeden kültür ortamında olsaydı belki de çok başarılı ve faydalı olacaktı. Ama ülkemizde uygulanan tarz böyle olmadı ve halk bugün hala adalet, eşitlik ve hürriyet istiyor.
         <br/>
         <br/>
         Oysa değişen dünya, bizim devletimizle bütünleşmemiz için iki kuşağın geçmesini bekleyecek gibi görünmüyor. Bize de,  bizi biz yapan özellikleri bulmak düşüyor herhalde. Sünnisi , Alevisi, Türk'ü, Kürd'ü, Laz'ı, Abaza'sı, Çerkez'i.....vb. unsurları birleştirecek ortak paydalar bulup; karşılıklı olarak farklılıklarımızı da kabullenme erdemine ulaşmaya çalışacağız. Çünkü, Fethullah Gülen Hocaefendi'nin dediği gibi, hepimiz aynı geminin yolcularıyız ve batarsak hep beraber batacağız.
         <br/>
         <br/>
         Bir Islam hukukçusu olan Prof. Dr. I. Kafi Dönmez, konuya hukukun gerektirdiği titizlikle yaklaşarak, kendi görüşü yerine, ana kaynak olan Kur’an’da Allah'ın önem verdiği, unsuru bulup göstermeye çalışıyor: Ortak payda öncelikle insan olmalıdır. Kur’an–ı Kerim’de farklı toplumsal yapılara sahip çevrelerin ‘tanışmaları’ hikmetinden söz edilirken ‘Ey insan’şeklinde hitap edilmiştir” Hepimiz insanız. Insan olarak hangi birbirimizi inançlarımız, ibadet şekillerimiz, ırkımız, rengimiz, anlayışımız farklı farklı da olsa kabullenmek zorundayız. Prof. Izzettin Doğan Hz. Ali’nin Malik'e tavsiyelerini hatırlatarak bu noktayı güçlendiriyor: “Ey Malik insanlara adil davran. Cünkü Müslümanlar dinen, Müslüman olmayanlar da hilkaten (insan olarak yaratılmış olduklarından dolayı) kardeştir sana.” Fethullah Gülen Hocaefendi ise, sözle çağrıda bulunmak, insan olduğumuzu, kardeş olduğumuzu tekrar etmek yerine insani özelliklerimizin yaşanarak gösterilmesine dikkatleri çekiyor. Gazeteciler ve Yazarlar Vakfı Müdürü Latif Erdoğan diyalogdan anlaşılması gereken yaklaşımı şu cümlelerle özetliyor: “Diyalog, herkes kendi konumunda kabul ile beraber ortak noktalarda buluşmak zeminidir. O bir davet değil kabul erdemidir. Rövanşı olmayan uzlaşmadır diyalog.”
         <br/>
         <br/>
         Ikincisi Allah'a inanıyoruz. Türkiye itibariyle halkımız yüzde doksan yedi— doksan sekiz bu noktada birleşiyor.
         <br/>
         <br/>
         Üçüncüsü, geçmişte yaşadığımız mazlumiyet, mağduriyet veya mutlu günler bir. Dördüncüsü: Bizler aynı vatanda yaşıyoruz. Bu vatanı savunmak için dedelerimiz beraber savaştı şehit oldu. Fethullah Hocaefendi'nin dediği gibi; Çanakkale’yi kazsak, bir Türkle Kürd'ü, bir Sünni ile bir Aleviyi sarmaş dolaş yatarken göreceğiz.
         <br/>
         <br/>
         Içinde bulunduğumuz şartlar açısından değerlendirilince ortak noktaları öne çıkarıp, farklılıklara tahammül etmeyi genelde başarabilirsek Prof. Izzettin Dogan’ın övgüyle bahsettiği Osmanlı Devletinin ilk iki asırlık dönemi gibi  onurlu, güçlü ve adil bir hayat sürmemiz hiç de zor değil. Çünkü Osmanlılar da Bizans'ın bir köşesinde varlıkla yokluk arsında bulunurken, çevrelerinin sevgisini kazanarak, üç kıtaya efendi olmadılar mı? Beylikler dönemini hatırlarsak bugün için ümitsizliğe kapılmaya gerek olmadığı ortaya çıkar. Yeter ki, Prof. Ibrahim Kafi’nin dediği gibi birbirimizi tanıma ve kabullenme iradesine sahip olalım.
         <br/>
         <br/>
         <br/>
         <br/>
         Hekimoğlu ISMAIL (Gazeteci—Yazar):
         <br/>
         <br/>
         Iletişim düşmanlıkları azaltıyor
         <br/>
         <br/>
         Cemaatleri bir arada tutan en güçlü faktör ortak bir düşmana karşı olmaktır. Köy cemaatlerinde diğer köy; ideolojik gruplanmalarda diğer gruplar ve ulus bilincinde diğer uluslar düşman ihtiyacını karşıladığı için cemaate kuvvetli bir dayanışma duygusu verir. Düşmanlara karşı birlik ve beraberlik içinde olmak cemaat için bir yığın sorunu gündemden düşürür.
         <br/>
         <br/>
         Demokrasi ile iletişimin yaygınlaşması birbirine paralel ortaya çıkmıştır. Iletişim bilgisizliği ve bilgisizliğe dayalı düşmanlıkları azaltıyor. Demokrasi düşmanlıkları ve farklılıkları da ortak paydalar etrafında bir uzlaşma zeminine getiriyor.
         <br/>
         <br/>
         1980 öncesinde ideolojik grupların birbirleri hakkında ürettikleri efsaneleri hatırlayın. Her grup diğerini kan içici canavarlar olarak görüyordu. 27 Mart seçimleri Türkiye’de demokrasi için gerekli ortak paydaları gösteren anlamlı bir başlangıç yaptı. Türkiye garip bir ülke, hakkı asgarî bilgi sahibi olunmayan, karanlık alanlar daha çok dini cemaatlerde, dini içeriği bulunan kümelenmelerde yoğunlaşıyordu. RP’li belediyeler bu karanlık alanların çoğuna ışık tutulmasını sağladı. “Iktidara gelirlerse kör testereyle mi, yoksa keskin bıçakla mı keserler?” konusu yerini çevre, kentleşme gibi kentsel sorunlar üzerindeki tartışmalara bıraktı. Bunun örnekleri çoğaltılabilir.
         <br/>
         <br/>
         <br/>
         <br/>
         Toktamış ATEŞ (Gazeteci-Yazar):
         <br/>
         <br/>
         Önyargıdan kurtulmalıyız
         <br/>
         <br/>
         Bir düşünceyi 'değerlendirebilmek' için, herşeyden önce o düşüncenin 'bilinmesi' gerek. Bir düşüncenin 'bilinebilmesi' ya da 'öğrenilebilmesi' için de, o düşünceyi dile getirenlere 'önyargısız' biçimde bakmak. Yani dile getirdiklerini, önyargısız bir biçimde dinlemek, yazdıklarını önyargısız bir biçimde okumak...
         <br/>
         <br/>
         Tüm bunların ışığı altında düşündüğümüz zaman, 'tanışmanın' ve 'diyaloğun' erdemi kolayca anlaşılabilir.
         <br/>
         <br/>
         Bence ortak paydanın koşulları, 'ülke bütünlüğü', 'demokrasi ve insan hakları' (ki, benim laiklik anlayışımı da kapsar) ve 'ortak resmi dil' dir.
         <br/>
         <br/>
         Bence bu işin temel koşulu; demokrasinin tüm kurum ve kurallarıyla yaşama geçirilmesidir. Ancak bunu becerebilmek, ya da başarabilmek için de, herşeyden önce; toplumumuzda çok yaygın bir biçimde görülen “çifte standartlardan” kurtulmamız gerekir.
         <br/>
         <br/>
         Eğer hiçbir düşünce, ya da inancın; 'iyi' ya da 'kötü', 'haklı' ya da 'haksız', 'doğru' ya da 'yanlış' vb. biçimlerde değerlendirilemeyeceğini, her düşüncenin, ona inanan insan için haklı, doğru ve iyi olduğunu kabul edebilirsek, sanıyorum çifte standart 'illetinden' kurtulabiliriz. Düzeltilmesi gereken en önemli hatamız budur.
         <br/>
         <br/>
         <br/>
         <br/>
         Atilla ILHAN (Şair):
         <br/>
         <br/>
         Gruplaşmanın temelinde grupları reddetme var
         <br/>
         <br/>
         Bence, Türkiye’nin durumu kötü falan değil. Bir kere Türkiye devlet olarak bölgesinde çok güçlü bir hale geldi. Ikincisi, bundan 30 sene evvel düşünemeyeceğimiz kadar bir nüfuzu var. Bugün Bosna—Hersek’ten  Asya içlerine kadar Türk işçileri çok büyük bir alana yayıldı. Türk sermayesi cirit atıyor. Büyük işler çeviriyorlar. Bu başarılı gelişme aslında yönetimlerden ziyade halkın eseri. Yönetimler Türkiye’de bu geniş ufukluluğu gösteremiyorlar, halk daha iyi gösteriyor. Önyargısı  yok Türk halkının. Korkusu da yok. Peki yönetimler ne yapıyor? Devlet olarak —yönetimleri bir kenara bırakalım— T.C. 1930 lardaki yerinde değil; çok ileride. Sıkıntılı tarafımız yok mu? Var. Türkiye’nin 2. Dünya Savaşı’nın hemen ardından soğuk savaşın başladığı sıralarda büyük bir korkuyla kendisini Batı emperyalizminin kucağına atmasından kaynaklanıyor. Celal Bayar’ın bir sözünü hiç unutmuyorum. Dehşet içinde duymuştum o zaman. Türk donanmasının güçlendirilmesi gerektiği söylendiğinde kendisine; “Akdeniz’de altıncı filo var. Donanmaya ne gerek duyuyorsunuz” dedi. Amerika’nın altıncı filosunu yeterli sayıyordu. Yani nerdeyse Türkiye’yi ABD’nin bir eyaleti gibi düşünmeye başlamışlardı. Bu düşünceyle kuşaklar yetişmiştir. Şimdi Türkiye’nin başındaki başbakan bu kuşaklardan yetişmiş bir hanımdır.
         <br/>
         <br/>
         Türkiye’de aydınlar totaliterdir. Totaliter ne demektir? Totaliter kendisinden başka insana hak tanımayan, yasakçı insan demektir. Halbuki Türkiye’de son otuz—kırk yıldan beri bir demokrasi davası başlamıştır. Demokrasi davası totaliterliğin tam zıttıdır. Çeşitli fikirlerde olan insanların kendi fikirleri ile diyalog içerisinde karşılıklı, rahat yaşamasıdır. Hoşgörü esası üzerine kurulmuş bir sistemdir. Demokraside,  herkes fikrini açık açık ortaya atacak. Bunlar konuşulacak, kamuoyu oluşacak. Kamuoyuna sonra soracaksın ‘Sen kimi seçeceksin?’ diye. Birilerini seçecek. O seçtiği de iktidara gelecek. Bunun böyle işlemesine zemin oluşturulmuyor. Sorun buradan çıkıyor. Çok sesliliğe alışkın değiller.
         <br/>
         <br/>
         Bizdeki gruplaşmanın temelinde, çok uzun yıllardan beri süren grupları reddetmeye karşı bir reaksiyon görüyorum. Yani hepsi aynıdır, hiçbir  fark yoktur; biz hepimiz aynıyız tavrı var ya, bu o kadar çok yapıldı ki şimdi biraz serbestlik olunca “Yahu ben biraz farklıyım aslında” deme peşinde oldu herkes. Ben aslında o kadar da aynı değilim, ben Aleviyim demeye başladı. Cemevleri de olsa fena olmayacak aslında camiler gibi demeye başladı. Bunu söylediği zaman adama sen “Vay aşağılık memleketi bölüyorsun” diye çıkışırsan bu demokrasi değildir. Ama o da  bunu yaparken şurada ufak bir Alevi cumhuriyeti kuralım diyenlerin arasına girerse, onun yaptığı da doğru olmaz. O zaman devletin meşru müdafaa hakkı doğar.
         <br/>
         <br/>
         Istiyoruz ki birşey egemen olsun. Böyle birşey olmaz.  Ben bunun zamanla oturacağına inanıyorum. Bu böyle sürmez. Bunu tahrik ediyorlar. Çünkü Türkiye büyüyor. Büyüyünce sorun olmaya başlayacak. Olmaya başladı bile. Şimdi sen eğer Makedonya ile askeri antlaşma yapmışsan, Arnavutluk'la askeri antlaşma yapmışsan, Bosna— Hersek’le askeri antlaşma yapmışsan; Balkanlar’da büyük sorunsun demektir. Biz bunların tümünü yaptık.
         <br/>
         <br/>
         Yeni kuşakların, demokratik eğitimle yetişmiş kuşakların gelmesi lazım. Bu da en az iki kuşak demek.Yani iktidara gelir gelmez gözlerini Washington’a, Dünya Bankası ile IMF’ye çeviren bir insanla, Türkiye'nin şu yaşadığı birbirine uymuyor.  Çünkü Türk insanı beni hayretler içinde bırakıyor: Geçenlerde bir genç kız geldi, hiç böyle birşey söyleyeceğini sanmazdım. Çünkü entel kızlara benziyordu. ‘Bugünlerde bir yerlere yolcuyum, bir emriniz var mı?’ dedi. Nereye dedim. Almatı’ya dedi. Evet Almatı’ya lokal kurmaya gidiyor. Bir tane Bişkek’te kurmuş. Şimdi Türkiye burada. Eğer, Türkiye’nin entel kızı, yani en Batılı sandığın kızı Bişkek’e gidiyorsa, o zaman Tansu Hanım’ın biraz düşünmesi lazım.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 410 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21661), [web.archive.org (arşiv bağlantısı)](http://web.archive.org/web/20060524104132/http://www.aksiyon.com.tr:80/yazdir.php?id=21661)
