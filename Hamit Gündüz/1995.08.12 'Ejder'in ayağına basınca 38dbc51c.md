# ‘Ejder’in ayağına basınca

*Hamit Gündüz 1995.08.12*

<div>
 <p>
  <font>
   Tayvan Devlet Başkanı Lee Teng-hui'nin ABD'ye düzenlediği ziyarete kadar her şey "yolunda" gidiyordu. Çin, Amerikalı özel girişimcilerin yapacağı yatırımlardan; ABD ise bu yatırımlarla girdiği dev Çin pazarından elde edeceği servetten son derece memnun ve hoşnuttu.
   <br/>
   <br/>
   Fakat ABD Kongresi'ndeki senatörlerin Tayvan Devlet Başkanı'nı Amerika'ya davet eden kararı imzalamaları ve Clinton'un da ABD Dışişleri Bakanlığı'nın aksi yöndeki tavsiyesine rağmen bu kararı onaylamasının ardından Çin-ABD ilişkileri buhranlı bir döneme girdi.
   <br>
    Çin'in bu olaya tepkisi, Amerikan tarafının beklediğinden çok daha sert oldu. Pekin, Amerika'da temaslarda bulunan bir hava kuvvetleri komutanını temaslarını bitirmeden geri çağırdı. Çin Savunma Bakanı' nın Washington'a yapacağı ziyaret derhal iptal edildi. Washington Büyükelçisi geri çağırılarak ABD ile olan diplomatik ilişkiler en alt seviyeye indirildi. Pekin bununla da yetinmedi. Çin asıllı Amerikan insan hakları savunucusu Harry Wu'yu casusluk yaptığı gerekçesi ile tutukladı. Daha önce Amerika ile yaptığı anlaşmalar gereğince kapattığı korsan üretim yapan ve Amerikan mallarının kopyasını imal eden fabrikaların yeniden açılmasına müsaade etti. Amerika'nın açık tavır koyduğu İran'a füze teknolojisi sattı. Amerika'nın in. san haklarıyla ilgili suçlamalarını gö' zardı ederek, azınlıklara ve rejimle ara. sı iyi olmayan gruplara karşı politikası. nı sertleştirmekten çekinmedi. Son ola. rak, iki Amerikan askeri ataşesini casusluk yaptıkları gerekçesi ile sınır dı!ı
    <br>
     etti. Kısacası, munis, sessiz bir halde köşede bekleyen Çin, ayağına basılınca birden bire uyanan ejderhayı andm yordu adeta.
     <br>
      Peki Çin'i bu kadar sert tepkiler göstermeye iten sebep neydi? Amerİ. ka'ya milyarlarca dolarlık mal satan, bir kuruş patent ödemeden bu ülkenin mallarını taklit edip piyasaya süren Çin'e ne oldu da olay bu denli büyüdü?
      <br>
       Olayın tarihi süreç içinde nasıl ge liştiğini bilmeden bu sorunun cevabını verebilmek çok zor. 1949 yılına kadar süren Çin' deki iç savaşta galip gelen Mao liderliğindeki komünistlerden kaçan milliyetçiler, Tayvan adasına sığınmıştı. "Uluslararası komünizm tehlikesi" nedeni ile Pekin'deki komünist hükümetin uluslararası camia tarafından tanınmaması sonucu, milliyetçi lider Chiang Kai-shek yönetimindeki ada Çin Cumhuriyeti'nin uluslararasızemindeki meşru temsilcisi olarak ortaya çıkmış oldu. Fakat uluslararası camiaMao'nun 'Ana Kara'da(gerçek Çin'de) kurduğu komünist rejimin geçici olmadığı anlayınca Çin Halk Cumhuriyeti'ni tanımak ve dolayısıyla otomatik olarak Tayvan'a tanınan uluslararası kimliği geri çekmek zorunda kal. Şu anda teknik olarak milletlerarası zeminde Tayvan'ın temsilcisi Çin.
       <br>
        İç savaşın ardından komünistler ve milliyetçiler birbirleri üzerinde hakimiyet iddia etmeye uzun süre devam etti ve "Tek Çin "in sağlanamamasından birbirlerini sorumlu tuttular. İşte gayri resmi de olsa, Çin'in, Tayvan Devlet Başkanı Lee Teng-hui'nin Washington'a yaptığı ziyaretten Çin'in rahatsız olmasının ardında da bu meşruiyet tartışması yatıyor. Pekin, Amerika'nın bu ziyarete göz yummasını Tayvan'a meşruiyet kazandırmaya yönelik bir hamle olarak yorumladı ve Tayvan üzerindeki haklarının gözardı edilmesi ihtimali karşısında bu konuda ne kadar kararlı olduğunu göstermek için elinden gelen her şeyi yapmaktan çekinmedi. Halbuki ABD, yıllardıran beri,Çin'e karşı "açık kapı, tek Çin" politalasını izliyordu. Bu defa Çin'i endi~.endiren Washington'un Pekin politikasının siyasi ayağını oluşturan "tek Çin" kısmını terketmesi ve Tayvan'ı tanıması ihtimali.
        <br>
         Çin, Tayvan'ın bağımsızlık ilan etme gibi bir girişimde bulunması olasılığına karşı 21-22 Temmuz tarihlerinde göz dağı vermek için Tayvan'ın hemen 80 mil açığında füze denemesi yaptı.
         <br/>
         Çin'i son zamanlarda Tayvan konusunda sert politika izlemeye yöneIten bir başka neden de Tayvan iç siyasetinde değişen dengeler. Ana Kara' dan adaya geçen milliyetçi parti Kuomintang'ın lideri Chiang Kai-shek adada son derece otoriter bir idare kurdu. Adanın yerlileri büyük baskı altında tutuldu. 1975 yılında yerine geçen oğlu zamanında başlayan reformlarda sıkı yönetim kaldırılarak muhalif gruplara tanınan özgürlükler genişletildi. Oğul Chiang 1988 yılında ölmeden önce ise, Tayvan'ın yerlisi, şimdiki Devlet Başkanı Lee'yi kendisine halef gösterdi. Başa geçen Lee ustaca bir siyasetle Kuomintang'ın Ana Kara'dan gelen üyelerini tasfiye etti. Dolayısıyla Ana Kara üzerinde hak iddia etse de Çin'in birliğine inanan partide yönetim kadrosuna şimdi adanın yerlilerinden oluşan bir ekip geldi. Bu ekip 1991 yılında Tayvan'ın Ana Kara üzerindeki taleplerinden vazgeçtiğini açıkladı. Bu ekip aynı zamanda Parlamento'dan devlet başkanının doğrudan halk tarafından seçilmesi kararını çıkarttı. Böylece Meclis, önümüzdeki yıl mart ayında yapılacak başkanlık seçimlerinde etkisiz hale getirilmiş oldu. Dolayısıyla çoğulcu ve halkı temsil eden bir hükümetin halkın desteğini alarak bağımsızlık ilan etmesi uluslararası camiada daha fazla destek göreceğinden Tayvan üzerinde egemenlik taleplerinden vazgeçmeyen Çin için acil durum alarmı vermekten başka çare kalmadı. Amerika'nın Lee'ye vize vermesi de Çin'in bu konudaki kararlılığını gösterme ve Tayvan'daki yeni iç siyasi otoritelerine göz dağı verme şansını doğurmuş oldu.
         <br/>
         Amerika Çin'den endişeleniyor, bu doğru. Endişelenme sebebi ise, "Geleceğin Süper Gücü" olarak görülen Çin'in bölgedeki çıkarlarını zedeleyeceği endişesi. Biçok senatör ve aydın, hükümetin Pekin'e karşı daha sert bir politika izlemesinden yana olduğunu açık açık belirtiyor. Geçtiğimiz günlerde Çin ile ilişkilerini yumuşatmak üzere ABD Dışişleri Bakanı Christopher'ın bölgeye yaptığı ziyaretle aynı günlerde, itibarlı bir dergide yayınlanan Çin aleyhtarı bir yazı bakanın işini oldukça zorlaştırmıştı. Ancak şu anda Beyaz Saray'da bu denli kararlı bir politika izleyecek, mesela Tayvan'ın bağımsızlığını tanıyacak irade olmadığını herkes gibi Çin de biliyor. Sakın Çin'in sesini bu kadar yüksek tutmasının ardında, Dünya Ticaret Teşkilatı, patent hakları gibi konularda Amerika'ya karşı pazarlık gücünü artırma ni
         <br/>
         yetleri yatıyor olmasın?
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 80 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20588), [web.archive.org (arşiv bağlantısı)](http://web.archive.org/web/20060524104051/http://www.aksiyon.com.tr:80/yazdir.php?id=20588)
