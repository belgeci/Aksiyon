# Üç asırlık düşman

*Hamit Gündüz 2000.01.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şaşkınlıktan gözleri faltaşı gibi açılmıştı yabancının. Hayretler içinde kalmıştı. Merakını gidermek için bana döndüğünde dolu dolu olmuş gözlerimle karşılaştı.
  </font>
 </div>
 <div id="newsText">
  <font class="detail-text">
   Şaşkınlığı bir kat daha artmıştı. Otobüsten dışarıya bakıyor, çevrede olup biteni öğrenmeye çalışıyordu. Bursa otobüs terminali hayatında bir ilki yaşatmıştı yabancıya. Dilimin döndüğü kadar anlatmaya çalıştım olup biteni. Davul ve zurna ile halay hızında ilerleyen otobüsün garaj çıkışında durdurulmasını, toplu halde okunan İstiklal Marşından sonra selametle yola koyulmasını izah etmek için uğraştım. O ne anladı bilemiyorum. Belki de hoş bir seyirlikti onun için. Üç beş gencin askere gidişini bile eğelence sebebi yapan Türkler ne kadar şen şakrak insanlar diye düşünüp geçmişti belki de.
   <br/>
   <br/>
   Oysa bizim açımızdan kimliğimizin bir yansımasıydı görünenler. Bu kimliği ordu-millet tabiri ile en güzel isimlendiren Yahya Kemal olmuştu. Anadolu"ya girerken ordusunun başına geçip, "Bugün içinizden biriyim... ölürsem üzerimdeki beyaz elbise kefenim olsun" diyen Alparslan"dan, -halk tabiri ile- yedi düvelle savaşıp, modern Türkiye Cumhuriyetini kuran Mustafa Kemal Atatürk"e kadar devam eden tarihi süreçte başarıyla sonuçlanan aksiyonların altında ordu-millet kimliğinin yansıması açıkça görülmektedir. Bu kimlik, yeni devletin kuruluşunda cumhurbaşkanının aynı zamanda başkomutan olarak kabul edilmesiyle kendini hissettirmişti. Ordu-millet, ruhunu ibadetlere de taşımış, namaz tesbihatını müezzinin komutlarıyla ve toplu halde yapmayı ruhani zevkler açısından daha uygun bulmuştu. Bu, et-tırnak tabirinin ifade edebileceğinden daha öte bir bütünlüğün ifadesiydi. Olsa olsa ruh-beden ilişkisi denilebilirdi. Bu sebeple, asker ruhlu milletin celp tarihlerini düğün havası içinde karşılaması gayet tabii idi. Aynı zamanda bu ruha sahip olmayan bir başkasının anlamakta zorlanması da...
   <br/>
   <br/>
   Ancak, o günlerde öyle bir kumkuma yaşanıyordu ki, değil yabancı bir insan, öz be öz bu vatanın evlatları da anlayamaz olmuştu olup-biteni. Ortalığı kaplayan toz-duman arasında nereden geldiği belli olmayan darbelerle vücut sancı çekiyordu. Vücudun aldığı darbelerin ruhu da inciteceğini hesaba katma gereği duymadan gürültü çıkartmakta yarışanlar değişik ses tonlarıyla bağırıyordu: İr-ti-caaaa!..
   <br/>
   <br/>
   Peki, neydi irtica?
   <br/>
   <br/>
   Cevap yok. Yapılan, Müslüm Gündüz gibi, Ali Kalkancı gibi, başta samimi dindarların reddedeceği olayları genelleştirerek sınırları belli olmayan genişlikte halk kitlelerini bu suçun ortağı durumuna düşürmek. Kur"an okuyan çocukları irtica görüntüleri olarak ekranlarda sergileyip arkasından resmi geçitte yürüyen askerleri göstererek gözdağı vermek. Bir cahilin suçunu, Vurun Kahpeye filminin görüntüleri ve müziğine ilave edilmiş efektlerle vererek İslam dinini hurafeler yığını durumuna düşürmek. Ve daha bunun gibi pek çok örneğin ardından yürüyen tankları ekranlara taşımak suretiyle, toz duman arasından, halkın gözüne sık sık asker fotoğrafı göstermek.
   <br/>
   <br/>
   İlk adım bir türlü atılamadı
   <br/>
   <br/>
   Hedefi belli olmayan bir irtica bombardımanıyla herkesi sığınağa girmek zorunda bırakarak, kafasını çıkartan karşısında askerleri bulur gibi bir denklem kurmak ne getirir/ neler götürür? Neler götürdüğü herkes tarafından biliniyor. Mesela, ülkede yıpranmayan kurum kalmadı. Devletle beraber halk da yıprandı. En güvenilir kurumlar ciddi oranda güven kaybına uğradı. Neler getirdiği ise hâlâ meçhul. Zaten problem de burada. İrtica ısrarla mücadele edilmesi gereken bir düşmandır. Bunda şüphe yok. Peki ama irtica nedir? Mürteci kime denir? Ve biz bu irtica ile mücadelenin neresindeyiz?
   <br/>
   <br/>
   Milattan beşyüz yıl önce yaşayan Çinli filozof ve aynı zamanda komutan olan Sun-Tzu hâlâ birçok sahada ilk dersi oluşturan üç maddelik öğüdünde özetle şunu söylüyor: "Düşmanınızı tanımazsanız, her zafere karşılık bir yenilgi yaşamakla karşı karşıya kalırsınız."
   <br/>
   <br/>
   Asırlık düşman
   <br/>
   <br/>
   Kabakçı Mustafa"dan, Patrona Halil"den, matabaanın ülkemize geç gelişinden günümüze kadar bir iki asırdır bizimle beraber yaşayan uzun ömürlü bir problem irtica. Osmanlı Devleti yerini Türkiye Cumhuriyetine bırakmış, irtica bitmemiş. Saltanat ve Hilafet kalkmış, Cumhuriyet gelmiş irtica bitmemiş. Lâle Devri"nden günümüze neredeyse üç asır geçmiş, her asırda -etkin olma dönemini ortalama yirmi yıl olarak sayarsak- beş kuşaktan toplam 15 kuşak değişmiş irtica gene bitmemiş. Sanki giden kuşaktan birileri irticayı borç olarak, birileri de miras olarak evlatlarına devredip, gidiyor. Olan ülkeye ve ülkenin vefalı halkına oluyor. Günümüzde irtica ile mücadele sonuna kadar götürülmeli ve bu asırlık düşman artık yenilmelidir. Sun-Tzu"nun belirttiği "bilmediğiniz düşmanla savaşırken her zafere karşılık bir yenilgi yaşamakla karşı karşıyasınız", noktasından bakarsak bunca irtica vak"ası ve buna bağlı olarak yapılan irtica mücadelesi sonucunda irtica bitmediğine göre zaferlerin getirisi neler oldu?
   <br/>
   <br/>
   İrtica siyasi bir olaydır
   <br/>
   <br/>
   Prof. Dr. Mehmet S. Aydın, "İrtica konusu yeterince açık değildir. İrticâî hareketler göründüğünden başkadır" diyor. Neden, bugün için artık tarih olmuş olaylar, tarih ilminin verileri dikkate alınarak ciddi bir araştırma konusu yapılmamaktadır? İrtica, bir anlamda akıl ve bilimin verilerine aykırı olarak yapılan dayatmalar anlamına gelebilecek bir kavram olduğuna göre devletin ve milletin başına bunca gaile açarak, vakit ve enerji kaybına sebep olan son asırların amansız probleminin neden ilmî usullerle masaya yatırılmadığı herkes tarafından merak edilen bir soru olarak duruyor.
   <br/>
   <br/>
   Prof. Aydın, irticanın konu ile ilgili literatürde fikrî ve fiilî olmak üzere ikiye ayırıldığını söylüyor ve ekliyor: "Bizim tarihimizde fiilî olanların hemen hemen tamamı "siyasi" bir nitelik taşıdığı için irtica ile siyaset arasında çok sıkı bir münasebet olmuştur." Yani dinin siyasi hedeflere ulaşma ve rakipleri meşru rekabet kuralları dışında saf dışı etmekte kullanılması anlamına gelen irtica bir iktidar aracı durumuna gelmiştir. Siyasi hedeflerine ulaşmak isteyenler dini kullanarak ya da din istismarını bahane ederek irticaya sarılmıştır. Dolayısıyla irticanın aydınlatılmamasında siyasi maslahat bulunmaktadır.
   <br/>
   <br/>
   "İrtica"nın anlamı
   <br/>
   <br/>
   Doğu-Batı dergisinde yayınlanan "İrtica üzerine bazı düşünceler" adlı makalesinde irtica, "kısaca, "gericilik" olarak anlaşılmaktadır", diyor Prof. Aydın. Ardından da ekliyor: "Türkiye dışında pek kullanılmayan kelime Arapça"da "dönmek" anlamına gelen  "rucu" kökünden türetilmiştir. Buna göre "irtica", bir toplumu daha ileri -dolayısıyla iyi- olan bir merhaleden daha geri -dolayısıyla kötü- olan bir merhaleye döndürmek anlamına gelmektedir. "Mürteci ise, böyle bir "geriye götürme" işini düşünen, tasarlayan ve bunun için gizli veya açık bir aksiyon planı hazırlayan veya böyle bir plan içinde yer alan kişi demektir. (...) Tanzimattan beri Türk siyasi hayatında irtica denince dinle ilgili, yani dine dayandığı iddia edilen ve çok kere de dinle ilgili kişilerin içinde faal olarak yer aldığı varsayılan hareketler akla gelmektedir. Bu hareketlere vuku bulduğu dönemlerde irtica adının verilmediğini hatırlatmakta yarar vardır. Yine, belirtilmelidir ki, dinle ilgili her sosyal ve siyasal talep ve bu talebin yerine getirilmesi için ortaya konan eylem de irtica olarak adlandırılamaz."
   <br/>
   <br/>
   Batı dillerinde bu kelimenin karşılığı "etkiye karşı- eyleme karşı" anlamına gelen React kökünden türetilmiş. İngilizcesi ise Reaction kelimesi. Kelime anlamından hareketle sosyal hadiselerin değerlendirilmesi bazı yanlışlıklara sebep olabilir. Mesela; cumhuriyetle yönetilen bir ülkeye monarşi getirilse. Cumhuriyet zaman açısından daha geride kalmış olmakla birlikte tekrar cumhuriyete dönmeyi istemek gericilik ve irtica olarak adlandırılamaz.
   <br/>
   <br/>
   Ne yazık ki, gericilik ve ilericilik bazı kesimler tarafından zamanla sıkı sıkıya ilişkilendirilmiştir. İnsanlık tarihinin sürekli -ve düz- bir çizgi halinde gelişerek devam ettiğine inanan on dokuzuncu yüzyılın bazı liberal düşünürleri, terakkiye engel gördükleri her türlü düşünce ve eylemi reaksiyoner görüyorlardı. Marksistler de neredeyse bütün muhafazakârlığı bu terimle mahkum etmekteydiler. Gelişmeyi tarihin düz çizgisi üzerine seren düşüncenin yansıması olsa gerek İslamın 14 asır evvel gelmiş olması bazı kesimler tarafından sıkça vurgulanan bir nokta olarak karşımıza bugün bile çıkmaya devam ediyor.
   <br/>
   <br/>
   Dini alanda irtica
   <br/>
   <br/>
   İrtica ile ilgili literatür taranınca, konunun dinî, siyasî ve sosyal boyutlarının olduğu görülmektedir. Dinî alanda irtica kavramı tekrar cehalet ve şirke dönmek anlamına geliyor. Geniş bir ilmi heyet tarafından hazırlanan Doğuşundan Günümüze Büyük İslam Tarihi adlı eserde, "Ebu Bekir"in hilafeti döneminde Necd kabilelerinin eski adetlerine geri dönmek ve zekat v.b. vermek istememeleri adı geçen halife tarafından şiddetle mücadele edilmesi gereken irticai bir hareket olarak görülmüştür" deniliyor.
   <br/>
   <br/>
   Talat Aldağa ise irticanın dinî yönüne farklı bir açıdan yaklaşıyor: Dinin özünden uzaklaşmak, dini, temel ilkelerine aykırı olarak algılamak ve yorumlamaktır. Buna göre irtica kendini dindar sanan kimselerin, bilerek veya bilmeyerek din kurallarından uzaklaşması, dinin özünü bir tarafa atıp şekline sarılmasıdır. Bu açıdan, İslamın zahirine sıkı sıkıya bağlı kalmak gerektiğini savunan ve bu esasa riayet etmeyenleri dışlayan, onlara hayat hakkı tanımayan haricilerin durumu bu konuda tipik bir örnek teşkil ediyor.
   <br/>
   <br/>
   Sosyal alanda irtica
   <br/>
   <br/>
   Aslında irtica ile mücadele denilince, sosyal bakımdan irtica kavramı akla gelmelidir. Peyami Safa, Din-İnkılap-İrtica adlı eserinde bir sosyal açıdan bir hadisenin irtica olabilmesi için:
   <br/>
   <br/>
   a. Bilinçli olarak planlanması
   <br/>
   <br/>
   b. Normal ölçüyü aşması
   <br/>
   <br/>
   c. Kurulu düzeni yıkıp, onun yerine daha geri bir düzen kurmayı hedeflemesi
   <br/>
   <br/>
   d. Temayül olmaktan çıkıp, sosyal eyleme dönüşmesi gerekmektedir" der.
   <br/>
   <br/>
   Atatürk"ün irtica ile ilgili açıklamaları onun da  sosyal alanda irticaya dikkat çektiği görülüyor.
   <br/>
   <br/>
   İrticanın baş düşmanı "İslam"dır
   <br/>
   <br/>
   İrtica tam tarif edilmeyip, fundamentalizm, şeriat, gericilik, yobazlık, muhafazakârlık gibi kavramlar irtica kelimesi içine alınınca genelde dinî taraf öne çıkmaktadır. Kimi siyasi yönden irticayı, kimisi sosyal yönden irticayı kasdediyor ama neticede olay dinî boyutuyla piyasada kendisine yer buluyor. Sonuçta irtica denilince yaygın olarak din akla geliyor. İrticanın gündeme getiriliş şekli ve olayların medyaya yansıması da bu kanaati pekiştiriyor. Oysa işin aslı hiç de dinle ilgili değil. Aksine İslam tarihine göz atılınca irtica ile ilk mücadele eden kişinin Hz. Peygamber ve onun birinci halifesi Hz. Ebu Bekir olduğu görülüyor. Farklı bir ifade ile İslam, bir din olarak zuhur ettiği andan itibaren insanı, toplumu ve nihayetinde bütün insanlığı geliştirmenin ve ileriye götürmenin yollarını insanlığa telkin ediyor. Bunun uygulama alanında en büyük göstergesi Hz. Peygamberin Veda Hutbesinde, ulaşılan medeni seviyeden geri gitmeyi ve cahiliye adetlerini geri getirmeyi en büyük tehlike olarak saymasıdır.
   <br/>
   <br/>
   Öyleyse irticai eylemlerin İslam gibi bir dinle irtibatlandırılabilmesinin ne gerekçesi olabilir? Bu soruya verilebilecek en yakın cevap, belki de, Osmanlı Devletinin çöküş zamanlarında bir çok fitne ve isyanların şeriat kılığına girerek ortaya çıkması ve yine bir çok zulme şeriatın alet edilmesidir. Sonuçta alet etme kısmı görmezden gelinerek tarihimizde irtica olarak adlandırılan hadiselerin direkt din ile ilgisi kuruluyor. Akla gelen ilk örnek de  matbaanın ülkemize çok geç gelmesi oluyor. Halbuki, olay tarihî yönden incelenince dinî faktörlerden çok iktisadî faktörlerin etkili olduğu ortaya çıkıyor. Hadise el yazması kitaplardan para kazanan hattatların bir reaksiyonudur. İşlerini kaybetmekten korkan hattatlar tekniğe karşı çıkmışlardır. Sonuçta olay el mahareti ile tekniğin mücadelesidir. Din istismar edilerek hedefe ulaşmak istendiği için bu hareket medreseye mal edilmiştir.
   <br/>
   <br/>
   Oysa, İslamın temeli olan Kur"an"da yüzden fazla yerde ilimden bahsedilmekte, ayrıca kainatın her an terakki ve tekâmüle doğru gitmekte olduğu, insanların da yeni arzu ve heyecanlar içinde daima yaşayabilmek için eskidikçe yenilenmek imkanına inanması lazım geldiği telkin edilmektedir. Hz. Muhammed de iki günü birbirine denk olanı ziyanda saymış, böylece hergün daha ileriye gitmek gerektiğini açıkça vurgulamıştır. Ayrıca her asırda müceddid ve müçtehitlerin bulunacağını, bunların gelişen ve değişen hadiseler karşısında çareler üreteceğini müjdelemiştir.
   <br/>
   <br/>
   Bunun pratik sonucu, kendi devrinde cahiliye Araplarının kısa bir süre içinde medeni bir toplum haline gelmesiyle sonuçlandı.  Hz. Peygamber 14 asır evvel dünyanın kabul ettiği insan hakları ile ilgili evrensel ilkeleri yerleştirdi. Örneğin, kadınlara hakları iade edildi, kan davaları kaldırıldı, rüşvet, zulüm, işkence gibi insanlık dışı davranışlar yasaklandı. Bu gerçekler ortada iken İslamiyet ile irticanın ilişkilendirilmesi mümkün müdür?
   <br/>
   <br/>
   İrticanın insan kaynağı
   <br/>
   <br/>
   Neticede irtica insanla ilgili bir problem olarak karşımıza çıkıyor. Bu insan, ilk emri "oku" olan İslam gibi bir dine inanan birisi olabileceği gibi, ateist, Hıristiyan veya Marksist de olabiliyor. Zira insanlar kendini yenilemeyi düşünmüyorsa, değişen şartları takip ederek kendisini geliştirmiyorsa, bir de kendi bildiğinden başkasını kabul etmeyecek saplantılar içinde bulunuyorsa, bilgi, birikim ve kabiliyetleri elde etmek istediği şeylere ulaşması için yeterli olmuyorsa irtica elini kolunu sallaya sallaya gelmeye başlıyor.
   <br/>
   <br/>
   Prof. Dr. İsmail Hakkı Baltacıoğlu irticaya sebep olan unsurları şöyle sıralıyor: Dini terbiye almamış kişiler, menfi tesirler altında kalarak içlerindeki fıtri hisleri boğar ve her türlü kıymeti inkar ederler. Bu tip insanlara göre dindarlar geri, yobaz ve inkılap düşmanıdırlar. İkinci grup insanlar ise her şeye lakayt kalıp, dini mevlit okutmak, aşure pişirmekten ibaret kabul edenlerdir. Bu grup oldukça fazladır. Üçüncü grup ise içindeki fıtrî din hissini tatmin için cahil kimselerin peşine takılanlardır. Dinî kültürden mahrum ve her türlü telkine açık bu halk kitleleri, bir taraftan cahillerin telkinleri, bir taraftan da başka bazı faktörlerin tesiri ile çeşitli müessif irticaî hareketlere başvururlar. Mesela; türbelere mum dikmeyi dinî vecibe olarak görenler, dinî duyguları kalmamış kişiler tarafından yobazlık ve mürtecilikle itham edilirler. Kendilerini müdafaa edemeyen bu tür insanlar hislerini, öfkelerini şuur altına atarlar. Emniyet supabından yoksun bir kazanda biriken buharın bir gün infilaka sebebiyet verdiği gibi bu insanların ruhlarındaki kompleksler de bazen gayet sudan sebeplerle cemiyet nizamını çiğnemek suretiyle aksülamellere yol açar. İşte zahirî sebepler ne olursa olsun hakikî sebeplerin kökenlerini burada aramak gerekir.
   <br/>
   <br/>
   İrticayla mücadele = Cehaletle savaş
   <br/>
   <br/>
   Baltacıoğlu"nun değerlendirmelerinden de açıkça anlaşıldığı gibi sebepler ne olursa olsun irtica tehlikesinin ortaya çıkmasında cahil insan faktörü temel sebebi oluşturuyor. Siyasî bir hadise olan fiilî irticanın dinle özdeş hale gelmesinin altında ise kötü bir gelenek yattığını söylüyor, Prof. Dr. Mehmet Aydın. "Sadece irtica değil, şöyle veya böyle kültürel veya kültürün geniş bir parçası olan dinî açıdan, siyaset açısından kıymetli olan, halkın büyük bir kesimi için değer arzeden şeyleri genelikle siyasî ve ideolojik amaçlar için kullanma geleneğimiz var bizim" diyor. Tabii ki bu istismarlara kapılmamak ve hatta istismarcıların oyununa gelmemek için istismar edilen konuları bilmek, çarpıtılan tarafları seçebilecek kadar bir seviyeye sahip olmak gerekiyor.
   <br/>
   <br/>
   Diğer taraftan irtica ile mücadele ederken dinî hassasiyetlerin gözetilmesi, dindar halk ile mürtecilerin birbirine karıştırılmaması gerekiyor. Zira, irtica ile mücadele adı altında muhafazası şart olan gelenekleri yok etmeye varan anlayışlar, irtica temayüllerini kuvvetlendiren bir unsur olarak işi daha da içinden çıkılmaz hale getiriyor. Her aksiyonun şiddeti nispetinde bir reaksiyona sebebiyet verdiği sosyolojik bir gerçek olarak önümüzde duruyor. Bugün irtica konusundaki yanlışlıklar yüzünden bir çok kimsenin rencide olduğu anketlerle tespit ediliyor.
   <br/>
   <br/>
   Neticede irtica ile mücadelenin, toplumu değerleriyle kabul edip o değerleri incitmeden, toplumla beraber yapılması gereken bir mücadele olduğu ortaya çıkıyor. Toplumun değerlerinin merkezini ise yüzde doksan sekizimizi ilgilendiren İslamiyet oluşturuyor. Din eğitiminin sağlıklı verilmesi haliyle büyük önem arzediyor.
   <br/>
   <br/>
   Halkın dinî konularda rencide edilmesinde en etkin rollerden birisi de medyada kendini gösteriyor. Dinî tartışmaların yapıldığı programlara işin erbabı dururken aykırı şeyler söyleyenlerin çağrılması doğru bilgilenmeyi önlediği gibi en basit dinî meselelerin  bile uzlaşılmaz şeyler gibi algılanmasına neden oluyor.
   <br/>
   <br/>
   Siyasal İslamdan mehdiliğe adım adım irtica
   <br/>
   <br/>
   Medyada tartışılmış olma bahtsızlığına uğrayan konulardan birisi de Mehdilik meselesi oldu. İrtica tartışmalarının ayyuka çıktığı günlerde bile,  aydın din adamı olarak görülen ve sürekli programlara davet edilen Yaşar Nuri Özürk Hoca birdenbire Mehdilik meselesiyle karşı karşıya kaldı. Halbuki Yaşar Nuri Hoca "Çıplak uyarıcı" tabirini köşesinde yıllardır kullanıyordu. Kendine has üslubu ve geliştirdiği söylemle toplumun değişik kesimlerinin kabul ettiği bir insan olmuştu. Birdenbire "Mehdilik sana mı kaldı" üslubuyla karşılanmaya başlandı ve kendisi ile dini konuları tartışamayacak insalarla karşı karşıya getirildi.
   <br/>
   <br/>
   Tabii ki olay haber değerine sahipti. Ancak Mehdilik gibi Hz. Peygamberin hadislerinde yer alan bir konunun tartışılma şekli çok defa olduğu gibi anlamaya değil, karıştırmaya yaradı. Çünkü ne olayın itikadi boyutunu açıklayacak bir kelamcı vardı, ne de hadislerin sıhhatini ortaya koyacak bir hadis profesörü. Olayı psiko-sosyal açıdan değerlendirebilecek bir uzman ise zaten yoktu. Mehdilik gibi hemen hemen bütün dinlerde karşılığı bulunan bir dini konu  sebebi zor anlaşılacak bir şekilde ve de ardında pek çok soru bırakarak geldi ve geçti.
   <br/>
   <br/>
   Neticede ortaya çıkan şu ki, din gibi ciddi konular bile reyting unsuru olarak rahatlıkla kullanılabiliyor. İşin kötü tarafı dini konularda hissiyatı rencide olmuş insanların karşısına bir de Mehdilik meselesi çıkarılmış oldu. Halbuki Hz. Peygamberin sözlerinden her yüz senede bir değişen şartlara göre dini yorumlayacak bir müceddide ihtiyaç olduğu anlaşılıyor. Konuyla ilgili "Mehdilik ve İmamiye" isimli bir akademik çalışma yapmış olan İbrahim Kocabıyık, her yüz senede bir gelecek müceddidle ilgili hadisi ve daha onun gibi bir çok hadisi yorumlayarak, dinin insanlara ulaşmasını sağlayanların mehdiyetten nasibi vardır, diyor. Mehdilikten maksadın ıslah edicilik olduğunu belirtiyor. İrtica tartışmalarının ayyuka çıktığı bir zamanda, olayı  Kocabıyık ve ilahiyat fakültelerinde dini ilimler üzerine akademik çalışma yapmış yüzlerce ilim adamına  mikrofon uzatarak, dini kedndi kaynaklarından araştırmak da vardı. Böyle bir usul hem daha ciddi, hem de daha bilimsel, dolayısıyla irtica karşıtı olurdu. Burada bir soru çıkıyor ortaya: Diyanet teşkilatı ve İlahiyat fakültelerinde dini ilimler üzerine akademik çalışma yapmış binlerce ilim adamı varken maksadı ve bilgi seviyesi belli olmayan kişileri dini konularda tartıştırarak sansasyona sebebiyet vermek irtica değil midir? Ve böyle bir otamda irtica ile mücadelenin anlamı ne olabilir? İrtica ile mücadeleden sadece dindar kesimin baskı ve kontrol altına alınması anlaşılıyorsa iki yüz yıldır bitirilemeyen irtica probleminin halledileceğini kim söyleyebilir?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5740-uc-asirlik-dusman.html), [web.archive.org (arşiv bağlantısı)](http://web.archive.org/web/20121231083641/http://www.aksiyon.com.tr:80/aksiyon/haber-5740-uc-asirlik-dusman.html)
