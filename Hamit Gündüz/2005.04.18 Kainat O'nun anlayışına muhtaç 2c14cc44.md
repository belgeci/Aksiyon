# Kainat O’nun anlayışına muhtaç

*Hamit Gündüz 2005.04.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bu hafta Kutlu Doğum Haftası. Âlemlere rahmet olarak gönderilen Hz. Muhammed, aradan geçen uzun yıllara rağmen dünyanın dört bir yanında insanların gönüllerini fethetmeye devam ediyor. Bunalım çağını yaşayan insanlar, huzuru O’nun getirdiği prensipleri uygulayarak buluyor.
      <br>
       Rahip Bahira’nın yaşlı gözleri yaklaşmakta olan kervana takılmıştı. Baktıkça şaşırıyor, hayrete düşüyordu. Zira müjdesini aldıkları; ama ne zaman geleceğini bilmedikleri bir peygamber, Faran dağları civarından çıkacak ve İsmail oğullarından olacaktı.
       <br>
        Faran’ın Mekke olduğu çok açıktı. Çünkü Eski Ahit’te Hz. İbrahim’in oğlu İsmail’i Faran’a bıraktığı bildiriliyordu. İşte Bahira’nın yaşlı gözlerini faltaşına çeviren bu kervan Faran tarafından geliyordu. İşin garibi kervanın üzerindeki bir bulut, onlarla beraber hareket ediyordu; kervan durduğunda hareketsiz kalıyor, ilerlediğinde onlarla birlikte yürüyordu.
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060525203630im_/http://www.aksiyon.com.tr/resim/541/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   <br>
    Yaşlı rahip kararını verdi ve kervandakileri yemeğe davet etti. Fakat aradığını bulamamıştı. “Sizden olup da davetime icabet etmeyen kimse var mı?” diye sordu. “Eşyalarımızı korusun diye bıraktığımız bir kişi daha var.” dediler. Bahira, O’nu görür görmez tanıdı ve Ebu Talib’e, “Sen bu çocuğun nesi oluyorsun?” diye sordu. Ebu Talip “Oğlumdur.” dedi. Rahip inanmamıştı. Bilgileri çocuğun yetim olması gerektiğini söylüyordu. Ebu Talip’i kenara çekerek, “Sen bu yolculuktan vazgeç. Eğer Şam’da benim fark ettiğim şeyi gören olursa hasetlerinden dolayı bu çocuğa bir kötülük yapmalarından korkarım.” dedi.
    <br/>
    <br/>
    Rahip Bahira, basiret gözü açık bir alimdi ve gelenlerin arasındaki küçük çocuğun istikbalde oynayacağı rolü keşfederek, Ebu Talip’i uyarmıştı. Ebu Talip tavsiyeyi samimi buldu ve bir yolunu bulup Mekke’ye döndü. Yeğeni Muhammed’in korunması onun için çok önemliydi. Aldığı uyarı, babası Abdülmuttalip’in ölüm anında yaptığı vasiyetini bir kere daha hatırlatmıştı ona. O anda yaşadığı şaşkınlık canlandı muhtemelen Ebu Talip’in gözünde... Çünkü Ebrehe ordusu karşısında sarsılmayan, senelerce süren Ficar harpleri sırasında gözü dahi nemlenmeyen Abdülmuttalip, kutlu torunundan ayrılacağı mülahazasıyla bir çocuk gibi hıçkıra hıçkıra ağlıyordu. Zira, bu çocuk farklıydı. Abdülmuttalip onun bakışlarında ayrı bir derinlik seziyor, onunla beraber geçirdiği günlerde daha önce hiç şahit olmadığı bir yümün ve bereket yaşıyordu. Bu nedenle yanından ayırmamaya çalışıyor, büyüklerin meclisinde oturtuyordu. Ama ömür dakikalarının sonu gelmişti. Gözyaşları içinde onu Ebu Talip’e emanet etti. Ebu Talip, kardeşi Abdullah’ın yetimini bir baba gibi bağrına bastı ve vefatına kadar 40 yıl onu himaye etti.
    <br/>
    <br/>
    Bir yer hariç asla ‘hayır’ demedi
    <br/>
    <br/>
    Hz. Muhammed (sas) daha dünyaya gelmeden alametleri belirmişti. Bütün varlık O’nu bekliyordu. Zira o sadece insanlara değil âlemlerin bütününe rahmet olacak, O’nun getirdiği nur sayesinde varlık, insanlar tarafından yeniden keşfedilecekti. Keşfi açılan insanlık o sayede gerçek mevkiine ulaşacaktı. Yükleneceği büyük misyon tevekkülün zirvesinde, her türlü zorluğa göğüs gerecek şekilde yetişmesini gerektiriyordu. İlahi hikmet yükleneceği bu ağır yüke hazırlık olsun diye babasını daha dünyaya gelmeden evvel almıştı.
    <br/>
    <br/>
    Annesini de 6 yaşındayken kaybetti. Gün gelip binlerce insan arkasında yer aldığında Hz. Muhammed onları bir baba şefkatiyle kucakladı. O’nun yetime ve fakire el uzatma, onları görüp gözetme hasleti, varlığını, yetimliği iliklerine kadar yaşamış olmasından alıyordu. Zirvelere çıktığında da bu hasletini değiştirmeden yaşadı. Yetimi azarlamadı, isteyenleri boş çevirmedi. Elinde varsa verdi, yoksa gelince veririm dedi. Asla “hayır” demedi. Onun bu seciyesiyle şair mısralarını şöyle süsledi: Sadece “Allah’tan başka ilah yoktur” derken “yok” dedi. Eğer teşehhütteki bu zorunluluk olmasaydı asla “yok” demezdi. Zira, bizzat Cenâb-ı Hakk ona şöyle emir buyurmuştu: “O seni yetim bulup barındırmadı mı? O seni hayrette bulup hidayet etmedi mi? Seni fakir bulup, zengin etmedi mi? Öyle ise yetimi hor görme. Dilenciyi azarlama. Rabb’inin nimetini de anlat da anlat.” (Duha, 93/6-11)
    <br/>
    <br/>
    Ümmi bir insandı; ama...
    <br/>
    <br/>
    Hz. Muhammed (sas) ümmiydi. Tahsil imkanı bulamamıştı. Arabistan gibi okur yazar miktarının parmakla sayılacak kadar az olduğu bir yerde zaten buna imkan da yoktu. Gerçi onun fetaneti ve kapasitesi yazı gibi bir aleti Mekke sokaklarında gezerken bile öğrenmeye fazlasıyla yeterdi. Ama, O yazıdan ziyade kainatı okuyordu, hayatı okuyordu, Allah’ın kendisine bahşettiği kabiliyetlerle insanların düşüncelerini belki de çocukluk çağlarında aşıp geçmişti, ki onlara pek iltifat etmiyordu.
    <br/>
    <br/>
    Mesela Mekke’de şiir ve belagat geçer akçe olduğu halde onun şiirle meşguliyetini bilmiyoruz. Kainatın muhteşem çarkı ile Arabistan halkının basit yaşantısı arasındaki uçurum onun muazzez ruhunda kim bilir hangi mekanizmaları harekete geçiriyordu. Yaşı kırka doğru ilerlerken mağaraya çekilip tefekkür ve ibadete dalmayı tercih etmişti. Bilmek istediği ne idi ki, onun ızdırabıyla kıvranırken Cebrail (as) geldi ve “Rabbinin adıyla oku, ki o yarattı...” cümlesiyle başlayan ilk beş ayeti getirdi. Gelen vahyin “İnsana bilmediklerini öğretti” ayetiyle bitmesi, “Neyi arıyorsan, neyi bilmek istiyorsan onu sana öğretecek olan Senin Rabbindir. Öyleyse ona yönel. O sana lazım gelen her şeyi öğretecektir.” manasını da ifade etmez miydi?
    <br/>
    <br/>
    Zaten Hz. Muhammed peygamberlik öncesinde de adeta peygamber gibi yaşamıştı. Gençlik döneminde bir gece düğüne gitmek istemiş; ama nasip olmamıştı. Yolda bir taşın üzerine oturmuş ve uyuyakalmış, güneşin ışıklarıyla uyanmıştı. Yükleneceği misyona göre onu muhafaza eden Rabbi izin vermemişti. Sadece düğün değil, “sözlerin en güzelini” ona indirecek olan Allah onun şiirle uğraşmasına da izin vermemiş, “Ona şiir öğretmedik, zaten ona yaraşmazdı da...” (Yâsin, 36/69) buyurmuştu.  O öyle bir hakikatin neşrine memur edilmişti ki insanların bildiği en güzel söz sanatları bile onu taşımaya yetmezdi.
    <br/>
    <br/>
    O hakikat, ilki Hira dağında olmak üzere tecelli etmeye başlayınca şiir ustaları ne diyeceklerini şaşırdı. İnananlar inandı, inkar etmek isteyenler ise karşı çıktıkları şeye isim koymaktan aciz kaldılar. “Şiir mi diyelim, yoksa kehanet mi? Ya da sihir mi?” diye kendi aralarında tartışıp durdular. İçine düştükleri acziyet onları hezeyana sürükledi, sonunda “mecnun” bile dediler. Gündüzlerini onun getirdiği vahyi gözden düşürmek için toplantılarla harcayanlar, geceleri karanlıktan yararlanarak, kimseye görünmeden gizlice evine yaklaşıp,  Kur’an dinlemekten kendilerini alamıyorlardı.
    <br/>
    <br/>
    Münkirlerini aciz bırakan Kur’an muhteva açısından da öylesine muhkem ve öyle bilgilerle doluydu ki, Mekke’de doğmuş bir yetimin onları bilmesi mümkün değildi. Sadece Mekke değil, o dönemin en önemli ilim merkezlerinde yetişmiş olsa yine o bilgilere sahip olması mümkün değildi. Ve o bilgiler üstün zekalı bir insanın gözlemleriyle elde edilecek bilgiler de değildi. Mesela, Güneş’in hareketini nereden bilecekti? “Güneş karar kılacağı yere doğru yörüngesinde akar gider” (Yasin, 36/38) buyurmuştu. Ayın ışığı ile Güneş’in ışığının farklı olduğunu yerden semaya doğru bakarak insan nasıl bilecekti ki Güneş’in ışığından bahsederken “ziya”, Ay’ın ışığından bahsederken “nur” kelimesini kullanmıştı.
    <br/>
    <br/>
    Kıyametin nasıl kopacağını sahne sahne tasvir etmiş, yerkürenin yuvarlaklığına işaret etmişti. Yerin ve semanın aktarından çıkıp gidebilmek için bir güç olduğunu düşünerek bulmak mümkün müydü ki, Rahman suresinde buna işaret etmişti. Ümmi bir insan bunları nasıl söyleyebiliyordu? Kur’an bu soruların cevabını “O konuşuyorsa kendisine vahy edileni söyler. Hevasına uyarak konuşmaz” (Necm, 53/3-4) cümlesiyle veriyordu.
    <br/>
    <br/>
    O (sas), “İnsana bilmediğini öğreten” Yaradanına öylesine ram olmuştu ki, mübarek sözlerini yazarak kayda geçiren bir arkadaşına müdahale edilince “Yaz!.. Hakdan başka bir şey bu ağızdan çıkmaz” buyurmuşlardı. Konuşuyorsa kendisine vahyedileni tebliğ edip, yaşatmak için konuşuyordu. Onun sözleri öylesine güçlüydü ki, inkarcılar cevap yetiştirebilmek için kafa patlatıyor ama ne diyeceklerini bir türlü bulamıyorlardı. Beyinleri patlayacak gibi oluyordu. Allah (cc) onların bu durumunu Rasûlüne şöyle bildirdi: “Emrolunduğun şeyi başlarını çatlatırcasına söyle ve cahillerden yüz çevir.” (Hicr, 15/94)
    <br/>
    <br/>
    Varlık O’nunla yeniden dirildi
    <br/>
    <br/>
    Başların çatlatılması, vahyedilen ayetlerin muhteva ve söz güzelliğine erişememeleriyle gerçekleşiyordu. Çaresiz kaldıklarında hırçınlaşarak yaptıkları kabalıklar ise onların yaptığı gibi yapmayıp, en güzel şekilde mukabele ederek savuşturuluyordu. Tarihler Hz. Muhammed’e yapılan kötülük ve hakaretlerin pekçok çeşidini kaydetti; ama O’nun tarafından söylenmiş bir tek çirkin söz ya da davranışı kaydedemedi. Çünkü o bizim için her konuda “en güzel örnekleri vermek” üzere, “muhteşem bir yaratılış ve ahlakla” donatılmıştı. Daha sonra pişman olacağı yahut aleyhine delil olarak kullanacakları hiçbir davranışı yoktu.
    <br/>
    <br/>
    Hz. Muhammed’in (sas) karşısına dikilenlerin dönemine “cahiliye” denildi. Cehalet ilmin zıt anlamlısı olarak kullanılmamakta, iman ve marifetin zıt anlamlısı olarak kullanılmaktadır. Nasıl ki Mekkeliler Allah’ı inkar etmedikleri halde onun mülkünü putlarına taksim ederek ortak koşuyorlardı ise, daha sonraki dönemlerde de Allah’ı bilme ve ona iman ederek tanıma bilgisine karşı lakayt kalanlar hatta düşman olanlar varlığını devam ettirdi. Hatta zaman zaman hakimiyetlerini inkar üzerine kurdular. Aslında her şeyi biliyorlardı. Cahiliye insanı da şiire konu ettiği şeyleri öyle bir tasvir ediyordu ki, şaşırıp kalmamak mümkün değildi. Ama onları yaratana ulaşamıyor, eşyanın etrafında dönüp duruyorlardı. Allah’ı göstermek, onun varlığını bize bildirmek üzere her biri ayrı bir dil olan varlık, dilinden anlamayan insanların elinde sadece dış yüzü açısından bilinen ve sevilen nesneler olmaktan öteye geçemiyordu. Şairane bir üslupla varlığı konuşturan bir mütefekkir onların şikayetini şöyle dile getirdi:
    <br/>
    <br/>
    Kör olası dinsiz gözü, görmez oldu yüzümüzü,
    <br/>
    Hem işitmez sözümüzü. Hak söyleyen âyetleriz biz.
    <br/>
    Sikkemiz bir, turramız bir, Rabbimize müsebbihiz, zikrederiz âbidâne
    <br/>
    Kehkeşanın halka-i kübrâsına mensup birer meczuplarız biz.
    <br/>
    <br/>
    Kervanlar geceleri çölde yol alırken yıldızlara bakarak yollarını bulacak bilgiye sahiptiler, ama onları oraya koyanın kim olduğunu düşünmez olmuşlardı. Hayat dünyevi istek ve arzularla sınırlı hale gelmişti. İnsanlar yaşıyor ve istekleri doğrultusunda her şeyi sadece “kullanıyordu.” İşte böyle bir cehalet ortamında Hz. Muhammed’le (sas) varlığın dilindeki kilitler çözüldü. Hayat yeniden anlam kazandı. Değersiz metalar haline gelmiş ne kadar kıymet varsa hepsinin hakkı iade edildi. O diyordu ki, “Yedi kat gökler, yeryüzü ve onların içinde ne varsa hepsi Allah’ı tesbih etmektedir” (İsra, 17/44)
    <br/>
    <br/>
    Böyle bir yaklaşım şiire alışmış, hayali geniş Arapların dünyasında muhteşem bir dirilişin kapılarını açıyordu. Feza bütün derinliğiyle bir zikirhane suretine bürünüyor ve içinde ne varsa hepsi Allah’ı zikreden dervişler gibi canlanıyordu. Tabii ki onlarla münasebetler de “kullanılır” olmaktan çıkıyor, adeta insanlar arası münasebetler gibi incelik kazanıyordu. Mesela, muhatap bir meyve ise, önce besmele ile sahibinden izin alınıyor, sonra yeniyor, sonra da sahibine şükür edilerek noktalanıyordu. “İhtiyaç” bu ilişkiyi meşru kılan sebep olarak belirlenmişti ve ihtiyaç fazlası kullanımlar “israf” olarak adlandırılmıştı. Dikkat edilmesi gereken önemli bir not düşülmüştü bir de: “Dikkat!.. İsraf sefahetin, sefahet de sefaletin sebebidir.”
    <br/>
    <br/>
    Hz. Muhammed (sas) getirdiği prensipler ve yaşama biçimi ile insan hayatının fiziki ve biyolojik tarafını kainatın ana sistemine uyumlu hale getirmiş, ruhunu da bu sistemi okuyarak yaratıcıyı bulup ona kulluk edebileceği en işlek yola kavuşturmuştu. Hz. Peygamber’in yaşama biçimi, onu uygulamadaki kararlılığı, diğer insanlara aynı tarzı kazandırarak yaymadaki azmi öyle bir noktaya ulaşmıştı ki, bir gün Rabbi ona şöyle vahyetti: “De ki, eğer Allah’ı seviyorsanız bana uyun ki, Allah da sizi sevsin.” (Âl-i İmran, 3/31) Allah’ın sevgisini kazanmak Hz. Muhammed’e (sas) uymaya bağlanmıştı. Çünkü ona Rabbi öğretmiş, o da öğrendiği şeylerin hakkını vermişti.
    <br/>
    <br/>
    Bu konudaki ciddiyet ve temkini öyle bir noktaya varmıştı ki, Rabbi onu ‘Burak’a bindirip Mescid-i Aksa’ya götürdü, oradan mirac ile yükseltti, öyle bir noktaya ulaştırdı ki, Cebrail (as) “Ya Muhammed, buradan sonrasına sen kendin gideceksin, zira ben daha fazla gitme imkanına sahip değilim.” demişti. Böylece o hiçbir varlığa nasip olmayan bir noktaya ulaşmış oldu. Rabbi ona kainatın sistemini bizzat gezdirerek gösterdi. Yerinde öğreterek huzuruna çıkardı. Onun gibi olmak isteyenler de aynı tecrübelerin izdüşümünü “kalbinde” yaşayabilsin  diye açılan bu yolu onun “velayetine” verdi.
    <br/>
    <br/>
    Bütün mevcudat O’na muhtaç
    <br/>
    <br/>
    Böylece Hz. Muhammed’e (sas) uğramayan yolların Allah’a ulaşamayacağı belli oldu. Onun sünnetini titizlikle yaşayanların manevi kazançlarının başkalarıyla kıyaslanamayacak seviyede olduğu o yoldan giden İmam Rabbani gibi daha birçok hak dostunun tecrübesiyle sabit oldu. Onun tarzına uymayan hayatları, kainatın sistemine ters, ruhun yücelip Rabbini bulmasına mani tarzlar oluşturduğu için sisteme karşı işlenen suçlar kapsamında değerlendirilip cezaya çarptırılacağı tescil edildi: “Allah’ın buyruklarını umursamayan şu insanların kendi tercihleri ile yaptıkları işler yüzünden karada ve denizde bozukluk ortaya çıktı, nizam bozuldu. Doğru yola ve isabetli tutuma dönme fırsatı vermek için, Allah, yaptıklarının bazı kötü neticelerini onlara tattırır. (Rum, 30/41)”
    <br/>
    <br/>
    İnternette basit bir tarama yapılınca ilk anda gelen veriler bile insanı dehşete düşürmeye yetiyor. Sanayileşmenin etkisiyle havada artan karbondioksit oranı ve ısınmanın yol açacağı felaketlerin dünyayı yaşanması zor bir küre haline getireceği açık açık söyleniyor. İklim değişiklikleri, çölleşme, deniz seviyesinin yükselmesine sebep olan buzul erimeleri, içme suyunda sıkıntının ortaya çıkması art arda sıralanıyor.
    <br/>
    <br/>
    Denizde ve karada nizamın nasıl bozulduğunu gösteren bu verilerin insan boyutu da iç açıcı değil. En gelişmiş ülkelerde cereyan eden olayların istatistik bilgilerine bakınca, daha kötü olan az gelişmiş ülkeleri de düşünüp dehşete düşmemek mümkün değil. Kadınların başına gelenler, tacizden, tecavüzden, şiddete maruz kalmaktan öldürülmeğe kadar uzanıyor ve bu olayların en gelişmiş ülkelerdeki oranı bile korkunç boyutlarda. Bir de bu çirkinliklerin aile içinde insanın en fazla güveneceği kişiler tarafından yapılanlarının oranını görünce insanın akıl sağlığını koruması çok zor hale geliyor.
    <br/>
    <br/>
    Şiddet, savaş mağdurları, mülteciler, mülteci kamplarından kaçırılıp satılan, fuhuş sektörüne itilen ya da organları için kesilip satılan çocuklar... Cinayetlerdeki artış. Kumar ve içkinin yol açtığı felaketler. Sigaradan dolayı uzuvlarını kaybeden, felç olan, kanser ve benzeri hastalıklara yakalanarak hayatını yitirenler... Tepesine bomba yağan insanlar... 1979 yılından itibaren doğan çocukların bomba ve kurşun sesinden çınlayan kulakları, hayatta kalabilmek için verdikleri mücadeleyle Afganistan ve benzeri ülkeler... Açlıktan kaburgaları sayılan Afrikalı çocuklar ve yolda yürüyemez hale gelmiş beyaz tenli obezler...
    <br/>
    <br/>
    Hz. Muhammed’in (sas) nasıl bir vahşet ortamında zuhur ettiğini Mehmet Akif “Sırtlanları geçmişti beşer yırtıcılıkta / Dişsiz mi bir insan onu kardeşleri yerdi” mısralarıyla tasvir etmeğe çalışmıştı. Bu günü nasıl tasvir etmek lazım? Sağlığını, onurunu kaybettirecek zehirleri yüksek ücretler ödeyip, bir de üstüne “yalvararak” alan insanları hangi kelimeler ifade edebilecek? Özendirilmiş hayatların arkasından koşan, “benim de var” cakası içinde yiyecek ekmeği yok iken kameralı telefon alıp hat alamadığı için caddede konuşuyormuş gibi yapan insanların iç dünyasını kim resmedecek? Nefsaniliğin aklı ve kalbi öldüren kahkaha sesleri arasında kaybolup giden insaniyetin üzerine karabasan gibi çöreklenmiş gaflet perdesini kim kaldırmağa muktedir olacak?
    <br/>
    <br/>
    İnsanın kalbine kasvet veren bu manzaraların da ümit ışığı yine Hz. Muhammed (sas) oluyor. Gözünü asırlar sonrasına dikmiş ve bizlere umut aşılayan şu sözleri güneş gibi ufkumuzu aydınlatsın diye tane tane söylemiş: “Yeryüzü bana dürüldü. Doğusunu da batısını da gördüm. Ümmetim benim davamı her tarafa götürmüştü.”
    <br/>
    <br/>
    Onun davası neydi? “İnsanı kainat sistemiyle uyumlu bir hayat tarzına kavuşturup, ruhuna da Allah’a ulaşmasını sağlayan yolu açmak.” Hasılı başta Müslümanlar olmak üzere insanlığın Hz. Muhammed’i yeniden keşfetmeye ihtiyacı var. Bu kaosun içinden onsuz çıkabilme imkanı görünmüyor. Aksiyon, yaklaşık iki sene önce Hz. İsa’yı kapak konusu yapmış ve “İnsanlık onu bekliyor” demişti. İnsanlığın problemlerini çözmekle uğraşmayıp, isteklerini elde etmek için her konuyu kullananlar kapağın içeriğine bakmadan sadece bu başlığı almış ve enine boyuna kullanmışlardı. Oysa Aksiyon’un amacı ekonomik, siyasi, askeri, bilimsel ve entelektüel gücü elinde tutan ülkelerin çok büyük bir kısmının Hıristiyan olduğuna dikkat çekmekti.
    <br/>
    <br/>
    Mekke, savaşılmadan nasıl fethedildi?
    <br/>
    <br/>
    Bir zamanlar din duygusunun güçlü oluşunu kullanıp, Haçlı Savaşları’nı organize edenlerin yaptıklarına kefaret olarak, bugünün Hıristiyanlarına “Elinizdeki kuvveti, zayıfları ezmekte kullananlara karşı dininizin gereği olarak Hz. İsa’nın ruhani mesajlarını hatırlatın. Elinde dünyayı defalarca yok edebilecek silahlara sahip insanların hırsı, dinî bir terbiye ile yoğrulmazsa ortaya çıkacak zulümlerin önünü almak mümkün olmaz” demek istemişti. Zaten Hz. İsa’nın getirdiği mesajlar da insanın gönül dünyası ve ahlak ilkeleri ile sınırlı kalmış, Hz. Muhammed’i (sas) müjdeleyerek insanların gözlerini ona çevirip veda etmişti. Dolayısıyla Hz. İsa’nın mesajı ona inanan dünya için önemli, Hz. Muhammed’in (sas) mesajına ise denizin dibindeki canlının bile ihtiyacı var. Kainat onun yaşam biçimine muhtaç. Çünkü O ne söylemişse kainatı yaratanın bildirmesiyle söylemiş ve Yaratıcı her konuda söylenecek son sözü söylemek üzere O’nu seçmiş. Savaşlar bile O’nun elinde başka bir şekil kazanmış. Mekke’nin fethi buna en güzel örnektir.
    <br/>
    <br/>
    Evvela Mekke Fethi’nin öncesine gidelim. Allah Rasûlü (sas) bin altı yüz kişilik sahabi grubuyla Kâbe’yi tavaf etmek amacıyla Mekke’ye gitmeye karar vermişlerdi. Ashabın elinde sadece kılıçları vardı. Çünkü savaşa gitmiyorlardı. Mekke’ye doğru ilerleyen bu ordu, yol boyunca hiç kimseye zarar vermemişti, kimsenin bağına, bahçesine dokunulmamıştı.
    <br/>
    <br/>
    Mekke yakınlarına gelindiğinde burada Allah Rasûlü (sas) ile Mekkeliler arasında bir anlaşma yapılmıştı. Her ne kadar anlaşma zahiren Müslümanların aleyhine gibi görünse de zamanla lehine dönmüştü. Allah Rasûlü (sas), kendinden kat be kat büyük ve güçlü bir ordunun karşısında silah olarak sadece kılıcı bulunan bin altı yüz kişi ile kan dökmeden böyle bir zafer elde ediyordu: Kendini herkese kabul ettirme ve kalblerin kapılarını aralama zaferi.
    <br/>
    <br/>
    Kureyş’e bağlı Benî Bekr kabilesi, Müslümanlara bağlı Benî Huzâa’ya saldırıp katliamda bulununca, Hudeybiye Anlaşması ihlâl edilmiş ve anlaşma maddeleri hükümsüz hale gelmiş oluyordu. Ancak Allah Rasûlü (sas), yine de çok hassas davranıyordu. Hassasiyeti her iki cephe için de geçerliydi. Ne kendi askerlerinden ne de Mekkelilerden zâyiat verilmesini istemiyordu. Hatta Mekke’ye girerken savaş naraları atan bir komutanı Allah Rasûlü (sas) bu tavrından dolayı azlediyor, yerine başkasını atıyordu.
    <br/>
    <br/>
    Efendimiz (sas), tam on bin askerle gelmişti. İki sene evvel bin altı yüz kişiyle gelip geriye döndüğü Mekke’ye şimdi tam silahlı on bin insanla girecekti. Ayrıca her insana bir ateş yakmasını emrederek Mekke’nin korkarak savaşmaya cesaretini kırmak istiyordu. Böylece kan dökmeyi de engellemiş olacaktı. Allah Rasulü’nün (sas) alternatifli stratejisi devam ediyordu. Mekke’ye girerken orduyu altıya taksim etti ve Mekke’ye altı koldan girildi.
    <br/>
    <br/>
    O gün için Mekke’de sorun çıkarabilecek tek insan Ebû Süfyan’dı. Halbuki Allah Rasûlü (sas) bir cümleyle onu da yumuşatmıştı: “Ebu Süfyan’ın evine sığınanlar korunmuştur.” Evet, Ebû Süfyan’a verilen bu kadarcık bir paye dahi, onun elini kolunu bağlamaya yetmişti. Hatta ondan sonra Ebû Süfyan, teslim olmayı teşvik eden en hararetli insan haline gelmişti. Kâbe’ye ve kendi evine sığınanlara dokunulmamasını emretti Allah Rasûlü.
    <br/>
    <br/>
    Huzur ve saadet asrı
    <br/>
    <br/>
    Allah Rasûlü’nün (sas) fethin ardından ilan ettiği umumî af ve gösterdiği engin mürüvvet, Mekke insanını derhal O’na teslim olmaya ve İslâm’a girmeye çekmiştir. Zaten Efendimiz’in (sas) Mekke fethine kadar sergilemiş olduğu hal ve tavırlar sayesinde müşrikler, O’nun etrafına huzur ve saadet saçan bir insan olduğunu anlamışlardı. Bu sebeple herhangi bir zorluk çıkarmadan Mekke’nin kapılarını ardına kadar Allah Rasulü’ne (sas) açmışlardı. Bu şekilde Efendimiz, kan dökmeden daha önce gönüllerini fethettiği koca bir şehri askeri açıdan da fethediyordu.
    <br/>
    <br/>
    Tesirinden henüz kurtulamadığımız yirminci yüzyıla Batılı tarihçi ve sosyologlar “Mega Katliam Yüzyılı” diyorlar. İnsanlık tarihinin en kanlı yüzyılı olarak tarih kitaplarına geçen bu yüzyılın ayıpları çok fazla. Umarız 21. yüzyıl Hz. Muhammed’in her bakımdan örnek alındığı bir yüzyıl olur.
    <br/>
    <br/>
    DÜNYADAKİ ÇOCUK ÖLÜMLERİ
    <br/>
    <br/>
    UNICEF’in 1998 Dünya Çocuklarının Durumu Raporu’na göre dünyada 7 milyonu aşkın çocuk kötü beslenmeden dolayı ölüyor. Bu oran, Hindistan’da yüzde 34, Haiti’de yüzde 21, Burundi’de yüzde 19, Nepal’de ise yüzde 9. Afganistan’da doğan bebeklerin dörtte biri, Nijer’de üçte biri henüz 5 yaşına gelmeden ölüyor. Bangladeş’te yeni doğan bebeklerin yarısı, Pakistan ve Sri Lanka’da dörtte biri, Hindistan’da üçte biri yetersiz beslenmeden ötürü normal kilosunun altında doğuyor. Bu rakam, birçok Afrika ülkesinde beşte bir, Irak ve Orta Amerika ülkelerinden Guatemala’da yüzde 15’e varıyor.
    <br/>
    <br/>
    2 MİLYON ÇOCUK SEKS PAZARINDA
    <br/>
    <br/>
    15 milyon çocuk ailesinden ayrı yaşıyor. Dünya genelinde 300 milyon çocuk işçi var. Çocukların beşte biri beslenme yetersizliği çekiyor. 100 milyon çocuğun evi yok, sokaklarda yaşıyor. Günde 30 bin çocuk, önlenebilir hastalıklar nedeniyle ölüyor. Avrupa Güvenlik ve İşbirliği Teşkilatı’na (AGİT) göre, dünya genelinde yılda 1,2 milyon çocuk satılıyor. Balkan ve Doğu Avrupa ülkelerindeki sokak çocukları, zengin Batıya kaçırılarak dilendiriliyor, suça itiliyor ve fuhuşa zorlanıyor. 10 yaşında olgunlaşan, 20 yaşında yaşlanan, 30 yaşında ölen yaklaşık 2 milyon insan, her yıl seks pazarına sokuluyor. Tayvan, Filipinler, Tayland, Vietnam, Kamboçya, Endonezya, Rusya, Romanya, Polonya, çocukları pazarlayan ülkeler arasında ilk sıralarda yer alıyor.
    <br/>
    <br/>
    SAVAŞLARDA ÖLENLERİN SAYISI
    <br/>
    <br/>
    Birinci Dünya Savaşı
    <br/>
    Ölü: 8.345.000
    <br/>
    Yaralı: 20.000.000
    <br/>
    Sivil Ölü: 10.000.000
    <br/>
    İkinci Dünya Savaşı
    <br/>
    Ölü: Yaklaşık 50 milyon
    <br/>
    <br/>
    1945-2005 YILLARI
    <br/>
    <br/>
    1945 yılından bu yana 194 savaş oldu. Bu savaşların yüzde 94’ü Üçüncü Dünya Ülkelerinde gerçekleşti, 1,8 milyar insan bu savaşlardan etkilendi. 110 milyondan fazla insan öldü, yaklaşık 3 katı sakat kaldı.
    <br/>
    <br/>
    Bugün yaklaşık 50 milyon insan silahlı çatışma içinde bulunuyor. Son 10 yılda iç savaşlarda 5 milyon kişi öldü, 6 milyon kişi sakat kaldı. Aynı dönemde 2 milyon çocuk, savaş ve çatışma ortamında hayatını kaybetti.
    <br/>
    <br/>
    Savaş ve çatışmalar tarım alanlarını etkilediğinden açlık, susuzluk ve bulaşıcı hastalıklarda artışlar gözleniyor. 1945’ten beri önlenebilir hastalıklar yüzünden ölen insan sayısı 150 milyon.
    <br/>
    <br/>
    Savaşlar, sadece 1990-1995 arasında dünyada, dörtte üçü siviller olmak üzere 5,5 milyon insanın ölümüne sebep oldu. (Avrupa’da 250 bin, Asya’da 1,5 milyon, Ortadoğu ve Yakındoğu’da 200 bin, Afrika’da 3,5 milyon).
    <br/>
    <br/>
    Yalnızca 1997’de, yetersiz beslenme sonucu 6 milyon çocuk hayatını kaybetti.
    <br/>
    <br/>
    HER YIL 8 MİLYON İNSAN AÇLIKTAN ÖLÜYOR
    <br/>
    <br/>
    Dünyada 10 milyondan fazla mülteci, 5 milyondan fazla evsiz insan var. BM’ye göre, son 30 yılda yoksul ülkelerin sayısı 25’ten 49’a çıktı. Bu ülkelerde 610 milyon kişi çok zor şartlarda yaşıyor. Yoksul ülkelere yapılan resmi kalkınma yardımları, 1990’larla birlikte yüzde 45 azaldı. 6,2 milyar olan dünya nüfusunun, 5,2 milyarı yoksul. 2025 yılında dünya nüfusunun 7,2 milyarı bulması, yoksul sayısının ise 6 milyarı geçmesi bekleniyor.
    <br/>
    <br/>
    Dünyada 800 milyon aç insan var. BM Gıda Örgütü’nün hesabına göre; bu sayının 2015 yılında 400 milyona düşürülmesi için, 25 milyar dolar gerekiyor. Bugün dünya nüfusunun yüzde 20’si dünya gelirinin yüzde 80’ini kullanıyor. Geri kalan yüzde 80’i ise gelirin yüzde 20’sini paylaşıyor. 2010 yılında ise dünya nüfusunun 8,5 milyar olacağı Dünya Bankası Kalkınma raporlarında yer alıyor. Yine aynı rapora göre 2010’da nüfusun ilk 5 milyarı günde 1 dolarla; ikinci dilim bir milyar nüfus ise günde 2 dolarla hayatını sürdürecek. Günde kişi başına 3 dolar gelir, bugün için yoksulluk sınırı olarak kabul ediliyor. Raporda, 2010 yılında 6.5 milyar kişinin günde 2 dolar olan açlık sınırı ve bunun altındaki gelir ile yaşayacağı öngörülüyor. Dünyada 1960-1980 yılları arasında 30 milyon insan açlıktan öldü. Bu rakam 1985-1990 yılları arasında 40 milyona ulaştı.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Ali Uzun, 02-Mayıs-2005
> Peygamber sevgisi: 
> Peygamberimizi  anmak,  düşüncelerini herkese anlatmak her Müslümanın vazifesidir. O’nu  örnek  almamız  özellikle günümüz  açısından çok  önemlidir. Bu sayede pek çok problemin çözümüne ulaşabiliriz. O’nu yeni nesillere öğretirsek geleceğimiz aydınlık olur. Bunda en büyük vazife annelere düşüyor.

### Ahmet Özgündoğan, 27-Nisan-2005
> Hakikatin ifadesi: 
> Kainat O’nu (sav) bekliyor. Bu söz edebî bir replik değil, bir hakikatin en çıplak ifadesidir. Hepimiz ve her şey O’nu bekliyor; ister bilerek ister bilmeyerek....O bütün acıların, zulümlerin ilacı olacaktır. Buna tüm ruhumuzla inanmaktayız.

### Nihat Çetin, 24-Nisan-2005
> Daha güzele: 
> Kutlu doğum  haftası etkinlikleri ta İngilterelere kadar uzandığına göre, dünya O'na (sav) her zamankinden daha fazla muhtaç.

### Ali Uzun, 23-Nisan-2005
> Toprağın suyu özlediği gibi...: 
> Manevî duygularımızın zayıflaması, kültürümüzden uzaklaşmamız sizce neyin habercisi? Peygamberimizi çok özledik. Toprağın suyu özlediği gibi…

### Fatma Dönmez, 20-Nisan-2005
> Eli kolu bağlı beklemiyoruz: 
> Hz. Muhammed’i çok özlüyoruz; ama  oturduğumuz yerde elimiz kolumuz bağlı beklemiyoruz. O öyle beklenmez zaten. Bize ilettiği ilahî mesajı  uygulamaya çalışarak bekliyoruz. O'nun yaptığını yapmaya çalışıyor ve bunun için dünyaya açılıyoruz.

### Emine Eroğlu, 20-Nisan-2005
> Elinize sağlık: 
> Haberi coşkuyla okudum, çok beğendim. Elinize, gönlünüze sağlık.

### Mustafa Er, 20-Nisan-2005
> Hasret: 
> Öyle bir gün ki tarif edilemez. Dünyanın kaderi bir anda değişti. Dünyaya bir nur indi ve cehaletin karanlığı dağıldı. Keşke biz de o kupkuru çölü gül bahçesine çeviren devirde yaşasaydık, o ‘Gül’ü görebilseydik.

### Faruk Güven, 19-Nisan-2005
> Şahane: 
> Kutlu doğum haftası vesilesiyle yapmış olduğunuz kapak gerçekten şahane. Demek hâlâ bu ülkede birileri için kutlu doğum haftası önemini yitirmemiş.

Kaynak: [www.aksiyon.com.tr](http://www.aksiyon.com.tr:80/detay.php?id=20911&yorum_id=4128), [web.archive.org (arşiv bağlantısı)](http://web.archive.org/web/20060525203630/http://www.aksiyon.com.tr:80/detay.php?id=20911&yorum_id=4128)
