# Sultanların mumyalarını Altay Paşa çıkartmış

*İsmail İçer Bilinmeyen-tarih*

<div>
 <font>
  <img border="0" height="1" src="/web/20050115230534im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050115230534im_/http://www.aksiyon.com.tr/resim/487/61.jpg" vspace="5"/>
  </p>
 </font>
 <font class="content">
  Selçuklu sultanlarının cesetlerinin çıkartılması konusunu olayın kahramanlarından Halit Erkiletlioğlu ile görüştük. Erkiletlioğlu, cesetleri ilk olarak Fahrettin Altay Paşa"nın çıkarttığını söylüyor.Konya"daki Selçuklu sultanlarının mezarlarının açılmasıyla ilgili haberler son günlerde yine gündeme geldi. Tarihçi Murat Bardakçı"nın Hürriyet gazetesinde yazdıklarına göre on yıl önce türbelerin restorasyonu sırasında açıkta bırakılan kemiklere gece köpekler saldırmış, sabah çevreden toplanan kemikler mezarlara rastgele yerleştirilmişti.
 </font>
 <br/>
 <p>
  <font class="content">
   Oysa sultanların kemiklerinin çıkartılması olayı çok daha eskilere, cumhuriyetin ilk yıllarına uzanıyor. Hatta Aksiyon Dergisi kemiklerin, kafatası ölçümlerinin yapılması için açıldığını yıllar önce haber konusu yapmıştı.
   <br>
    <br>
     1071 Malazgirt Savaşı ile Anadolu hakimiyetini ele geçiren Türkiye Selçukluları, 1. Mesut döneminde (1146-1155) Konya"yı başşehir yaptı. Birçok Selçuklu sultanı vefatından sonra Alaeddin Tepesi"ne, 1. Mesut tarafından yaptırılan kümbete defnedildi. Sekiz sultana ait Selçuklu tarzı çini sandukanın bulunduğu kümbetin alt katındaki ceset odasında 25 civarında sultan ve yakınının mumyalı cesedi muhafaza ediliyor.
     <br>
      <br>
       Kayseri tarihi üzerine araştırmalar yapan yazar Halit Erkiletlioğlu, "Kümbethane"de bulunan mumyalı cesetlerin, Fahrettin Altay Paşa tarafından defnedildikleri yerden çıkartıldığını ve ortalıkta bekletildiğini belirtiyor. Yıllar sonra olayı öğrendiklerinde adı geçen yere girerek, küçük bir dağı andıran kemik yığınından 25 kafatasının tasnifini yaptıklarını söylüyor.
       <br/>
       <br/>
       Halit Erkiletlioğlu, 1987 yılında Kayseri Vakıflar eski Bölge Müdürü Mehmet Çayırdağ ile birlikte Kümbethane"ye giderek mezar odasında bilimsel bir çalışma yapmış. Erkiletlioğlu, bu çalışmayı gerçekleştirme sebeplerini şöyle açıklıyor: "92 yaşında İstanbul"da ikamet etmekte olan tarihçi yazar merhum İbrahim Hakkı Konyalı"yı ziyaret ettiğimizde Fahrettin Altay"ın 2. Ordu Komutanı olarak Konya"da iken bu kümbeti açtırdığını, muhtemelen mumyalı olan sultan cesetlerini bahçeye çıkartarak parmaklarında değerli yüzükler aradığını söylemesi üzerine, arkadaşım Mehmet Çayırdağ ile birlikte Konya"ya giderek Kümbethane"nin ceset odasına girdik. Birçok kafatası, alt çene kemikleri, göğüs, kol ve diğer kemikler üst üste öbek halinde yığılmıştı."
       <br/>
       <br/>
       Erkiletlioğlu ve Çayırdağ, önce 25 adet kafa tasını tasnif etmiş. Bunlardan 22 tanesi yetişkinlere, 3 tanesi de çocuklara aitmiş. Kafatasları üstünde baş, yüz ve damak indisi ölçümlerini yapmışlar. Kafatası kemiklerini birleştiren dikişlerin kaynama derecelerine göre yaş tespitinde bulunmuşlar. Bu işlemler yapılırken çok yaşlı olarak ölen 2. Kılıçarslan"ın dişleri dökülmüş kafatası ile Bizanslı Laskaris"in ordusu ile savaşırken başı kopartılarak şehit edilen 1. Gıyasettin Keyhüsrev"in kılıç darbeleri almış kafatasları kesin olarak teşhis edilmiş. Kafataslarından 4 tanesinde kesici alet darbesi bulunmaktaymış. Tespit işlemlerinden sonra içeride bir temizlik yaparak, kafataslarını orada bulunan taş lahdin içine yerleştirip çıkmışlar.
       <br/>
       <br/>
       Erkiletlioğlu bundan sonraki gelişmeler içinse, "1988 yılı bahar aylarında Kayseri Valisi Yüksel Çavuşoğlu"na durumu arz ettik. Çavuşoğlu da dönemin Konya Valisi İhsan Dede"yi aradı. Daha sonra öğrendik ki, İhsan Dede, ceset odasına yeni lahitler yaptırarak kemikleri koydurmuş. Türbenin kapı ve pencerelerine de bakım yaptırmış. Bu onarım sırasında sultan kemiklerinin köpekler tarafından yendiğine dair çıkan haberleri doğrulayan herhangi bir şey duymadık. Ancak 2. Ordu Komutanı Fahrettin Altay zamanında, cesetlerin kümbet bahçesine çıkartılarak ortada bırakılıp tahrip edildiği biliniyor. Çünkü Prof. Dr. Osman Turan ile İbrahim Hakkı Konyalı ve Ahmed Tevhid bey bu olayı doğrulamaktadır" diyor.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11325), [web.archive.org (arşiv bağlantısı)](http://web.archive.org/web/20050115230534/http://www.aksiyon.com.tr:80/detay.php?id=11325)
