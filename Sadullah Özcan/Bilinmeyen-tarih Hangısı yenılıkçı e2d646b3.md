# Hangısı yenılıkçı?

*Sadullah Özcan Bilinmeyen-tarih*

<div>
 <font>
  <img border="0" height="1" src="/web/20050227092756im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092756im_/http://www.aksiyon.com.tr/resim/348/32.jpg" vspace="5"/>
  </p>
 </font>
 <font class="content">
  Erbakan’a yönelik ilk ciddi muhalif hareket 1974 CHP koalisyonuyla başladı, 1978 kongresine kadar da olgunlaştı. Korkut Özal’ın etrafında organize olan grup, Erbakan’ın listesini delmeyi başararak MKYK’ ya girdi. Aslında Erdoğan hareketinin temellerini işte o günlere kadar götürmek gerekiyor
 </font>
 <br/>
 <p>
  <font class="content">
   Recep Tayyip Erdoğan’ın başını çektiği ve ismi etrafında yoğunlaşan hareketin başlangıç tarihi ‘şudur’ demek galiba yanlış olur.
   <br>
    <br>
     Erbakan’a yönelik ilk ciddi muhalif hareket 1974 CHP koalisyonuyla başladı, 1978 kongresine kadar da olgunlaştı. Korkut Özal’ın etrafında organize olan grup, Erbakan’ın listesini delmeyi başararak MKYK’ ya girdi. Aslında Erdoğan hareketinin temellerini işte o günlere kadar götürmek gerekiyor. Necmettin Erbakan, karşısında oluşan muhalefetin de etkisi ile zaman zaman değişimin işaretlerini verdi. Bu nedenle Milli Nizam, Milli Selamet, Refah ve Fazilet çizgisindeki yenileşme hareketleri yeni değildir denebilir. Hareketin lideri Necmettin Erbakan, aslında yenileşme hareketlerine 1991 yılından itibaren belirgin olarak başladı. Bu, tabana yayılma, herkesin partisi olma yolundaki adımlardı. İttifak olarak seçimlere girdiklerinde gazetelere ve bilbordlara verilen ilanlarda bu daha net görülüyordu.
     <br>
      <br>
       Adil Düzen yeniden yazılıyor
       <br/>
       <br/>
       Aradan geçen yıllardan sonra özellikle ‘Adil Düzen’in yeni baştan ele alınması 1996’da gündeme geldi. Necmettin Erbakan, ‘Adil Düzen’ kitabının günün şartları doğrultusunda yeniden yazılması için o zaman DPT’de çalışan Prof. Dr. Güleç’ e talimat verdi. Prof. Dr. Güleç, çalışmasını tamamlayarak, 1996 Kongresi öncesi Erbakan’a sundu. Erbakan o tarihte başbakan idi. Fakat günün şartlarına göre tekrar kaleme alınan ‘Adil Düzen’ nedense kongrenin gündemine getirilmedi. Erbakan’ın merkeze yayılma çabaları, RP’nin Anayasa Mahkemesi tarafından kapatılmasından sonra net olarak görüldü. Fazilet Partisi kurulmuş, gerekçeli karar yayınlandıktan sonra milletvekilleri yeni adres olarak bu partiye katılmışlardı. Necmettin Erbakan da FP’nin vitrinini yeni yüzlerle dizayn etmek için seferber olmuştu. Bu çerçevede çeşitli üniversitelerden büyük çoğunluğu profesör olan öğretim görevlileri ile temasa geçti.
       <br/>
       <br/>
       Merkez’e açılma kimin?
       <br/>
       <br/>
       Kamuoyuna yayılan hava FP’nin RP gibi marjinal olmayacağı idi. Erbakan RP döneminde başlayan fakat sonuca ulaşılamayan merkeze açılma politikasını FP ile gerçekleştireceği hissini topluma verdi. Aydınlar Ocağı’nı, yani Nevzat Yalçıntaş, Ali Coşkun, Cemil Çiçek, Abdülkadir Aksu gibi önde gelen isimleri saflarına katarak da  ilk adımı attı. 14 Mayıs 1998’de yeni partinin GİK ve Başkanlık Divanı, Ankara Atatürk Spor Salonu’nda büyük bir törenle belirlendi. FP’nin ön saflarında RP’nin aksaçlıları olarak bilinen Fehim Adak, Oğuzhan Asiltürk, Şevket Kazan, Ahmet Tekdal, Rıza Ulucak, Süleyman Arif Emre, Ali Oğuz gibi isimler görünmüyordu artık. Onların yerine RP içinden gelen  Abdullah Gül, Bülent Arınç, Abdüllatif Şener, Salih Kapusuz gibi genç isimler ön plana çıktı. Bunların yanında Cemil Çiçek, Ali Coşkun, Abdülkadir Aksu, Aydın Menderes gibi siyasetin duayenleri; Ali Gören, İrfan Gündüz, Eyüp Sanay gibi öğretim dünyasının simaları FP’nin vitrinine getirildi. Bu havanın üzerine mağduriyet de binince, FP’ye olan ilgi hissedilmeye başlandı. Taşra teşkilatları da “RP’nin devamı” havası verilmemesi için yeni isimlerle kuruldu.
       <br/>
       <br/>
       Seçim kararı bu havayı bozdu. ANASOL-D Hükümeti'nin 9 ay öncesinden aldığı erken seçim kararı FP’nin merkeze açılımını yavaşlattı.Bu kararla birlikte eski RP’liler il ve ilçe yönetimlerini teker teker denetimlerine almaya başladı. Çünkü, milletvekili ve belediye başkanlıkları ile il genel meclisi üyeliklerinin belirlenmesinde söz sahibi olmak istiyorlardı. O güne kadar siyasete çok yanaşmamış kişiler kurucu olarak yer aldıkları partinin il ve ilçe teşkilatlarında danışılmayan isimler haline geldi. Milletvekili ve belediye başkanlığı adaylığı gibi taban yoklamalarında eski RP’ liler söz sahibi oldular.  Seçim atmosferi ile birlikte Oğuzhan Asiltürk’ün Erbakan adına ortaya çıkmaya başladığı görüldü. Asiltürk, milletvekili ve belediye başkanı adaylarının tespitinde etkili olmaya başladı. Bu durumdan Genel Merkez yönetimini elinde bulunduranlar rahatsızlık duydular; fakat bunlar kamuoyuna fazla yansıtılmadı. Bardağın taşmasına neden olacak olay daha sonra geldi.
       <br/>
       <br/>
       İpi koparan küskünlük
       <br/>
       <br/>
       Yenilikçiler'i yol ayrımına getiren olay Küskünler hareketine Erbakan’ın sürpriz şekilde verdiği destek oldu. Küskünler hareketinde başı çeken Yalım Erez ve Cemal Alişan, destek için Necmettin Erbakan’ı Balgat’ taki evinde ziyaret ettiler. Bu ziyarette seçimlerin ertelenmesi konusunda yardım ve destek istediler.  FP’nin, olağanüstü toplanması için Meclis’i ikna etmesini talep ettiler. Ziyarette bulunan Küskünler’in bile beklemediği bir sürprizle Erbakan bu harekete destek olacağını söyledi. Erbakan’ın Küskünler hareketine destek olacağını söylemesi, FP çevrelerinde duyulunca önce şaşkınlık yaşandı. Şaşkınlık yaşayanların arasında Erbakan’ın kurmayları da vardı.  Erbakan’ın konuyla ilgili nabzını önce onlar tuttu. Ortada dolaşan haber doğruydu ve Erbakan Küskünler hareketine destek oluyordu. Kurmaylar destek sözünü bir de Erbakan’ın ağzından duydular.
       <br/>
       <br/>
       Erbakan’ın destek sözleri, parti içinde büyük bir hoşnutsuzluğa yol açtı. Çünkü verilen destek sözünden ne Genel Başkan Recai Kutan’ın, ne genel başkan yardımcılarının, ne de milletvekillerinin haberi vardı. Çok sayıda milletvekili zaten Küskünler’e destek meselesi gündeme gelir gelmez, bunun rakip partiler tarafından uydurulduğunu zannetti. Bu nedenle illerindeki seçim çalışmalarını kesip Ankara’ya, Erbakan’ın yanına, işin doğrusunu öğrenmeye geldiler. Tabii aldıkları bilgiler doğru çıkınca, mecburen karara tâbi oldular.
       <br/>
       <br/>
       Fakat tâbi olmayanlar da vardı. Başta da Erbakan’ın ‘yeni açılım’ amacıyla getirdiği ve genel başkan yardımcılığı görevlerini yürüten Cemil Çiçek, Ali Coşkun, Nevzat Yalçıntaş, Abdülkadir Aksu ve İrfan Gündüz gibi isimler. Bunlara Bülent Arınç, Abdüllatif Şener, İsmail Kahraman gibi isimler de Meclis’ ten destek veriyorlardı. Milletvekili ve belediye başkanı adaylarının belirlenmesi sırasında genel merkezin büyük araştırmalar ve mülakatlarla oluşturduğu listelere son anda Necmettin Erbakan’ın kendine yakınları ilave etmesi ciddi bir memnuniyetsizlik doğurmuştu. Buna Küskünler hareketine destek olma kararı eklenince ipler koptu. Fazilet Partisi, Küskünler hareketinde tam bir ikilem yaşadı. Genel başkan yardımcıları ve grup yönetimi başka bir telden, Meclis’ i yöneten Yasin Hatipoğlu ve Erbakan’ın kurmayları başka bir telden çalıyordu. Hatipoğlu Meclis Genel Kurulu’nda oturum başkanlığını yaptığı sırada direkt Erbakan’ın talimatı ile hareket ediyordu. Tam bir bölünmüşlük manzarası ortaya çıktı. FP’nin o güne kadar halk nazarında oluşturduğu imaja gölge düştü.  O zaman genel başkan yardımcılığı görevinde bulunan İstanbul Milletvekili Ali Çoşkun, aradan aylar geçtikten sonra Küskünler hareketinde yaşanan olayı şöyle yorumlayacaktır: “Bizim Küskünler hareketinden önce yaptırdığımız anketlerde FP’nin oy oranı yüzde 25’lerin altına inmiyordu. Ciddi bir destek görülüyordu. Kesinlikle seçimlerde birinci parti çıkacaktık. Küskünler hareketine destek ve parti içinde ikilik olduğu görüntüsü bunu tersine çevirdi. Bize faturası ağır oldu”.
       <br/>
       <br/>
       İktidarı Erbakan mı önledi?
       <br/>
       <br/>
       O günlerde Erbakan’ı yakından tanıyan ünlü bir gazeteci ve yazar: “Boşuna uğraşmayın. Seçimler ertelenmeyecek. Erbakan’ın Küskünler’e desteğinin ardında, FP’nin oy oranını yüzde 13’lere indirme planı var” diyordu.
       <br/>
       <br/>
       Küskünler hareketi tam da Recep Tayyip Erdoğan’ın cezaevine girişine kısa bir süre kala gerçekleşti. Cezaevine girecek olması ve İstanbul Büyükşehir Belediye Başkanlığını bırakması mağduriyetini artırıyordu. Kendisine kamuoyundaki teveccüh her geçen gün artıyordu. Erbakan, Erdoğan’ın artan gücüne karşılık, İstanbul listelerine büyük önem veriyordu. Bu nedenle İstanbul listelerini kendi elleri ile dizayn etmişti. Erdoğan bunu çok iyi biliyordu. Buna Erbakan’ın Recep Tayyip Erdoğan’ın cezaevine girmesi konusunda gazetecilerin sorularını ‘ yorumsuz’ bırakması eklenince ipler kopma noktasına geldi.
       <br/>
       <br/>
       Pınarhisar Cezaevi
       <br/>
       <br/>
       Küskünler hareketine verdiği destek, Erbakan’ı, 1995 seçimlerinde halka değiştiğini göstermek için halkın önüne çıkardığı  Recep Tayyip Erdoğan, Abdullah Gül, Bülent Arınç ve Abdüllatif Şener’le karşı karşıya getirdi. Söz konusu dört isim, Küskünler olayının ardından birlikte hareket etme kararı verdi. Recep Tayyip Erdoğan’ın 26 Mart 1999 Cuma günü Pınarhisar Cezaevi’ne girişi ile bu hareket yeni bir boyuta ulaştı. On binlerin cezaevine kadar uğurladığı Erdoğan 4 aylık sürede siyasetteki geleceğinin planlarını yaptı. Hapisten çıktıktan sonra yaptığı açıklamalarda Erdoğan, “Hapisteki mahkumiyet süremi araştırmaya ve değerlendirmeye çaba göstererek doldurdum” diyecektir. Erdoğan bu çerçevede bugünkü partileşme aşamasındaki hareketin kurmayları ile Pınarhisar Cezaevi’nde çok önemli bir toplantı yapmıştı.
       <br/>
       <br/>
       Pınarhisar’daki kader toplantısı
       <br/>
       <br/>
       Pınarhisar Cezaevi, Yenilikçiler için çok önemli bir yere sahip. Burada yapılan toplantıda Yenilikçi hareketin kaderi çizildi ve Erbakan’la yollar ayrıldı. Yenilikçiler’in kurmayları Abdullah Gül, Bülent Arınç ve Abdüllatif Şener, Recep Tayyip Erdoğan’ı ziyarete giderler. Bu, sıradan bir ‘geçmiş olsun’ ziyareti değildir. Gündemlidir. Gündemde, başlatacakları hareketin prensipleri vardır. Önce Recep Tayyip Erdoğan’ın durumu masaya yatırılıyor. Erdoğan’ın liderliğine içlerinden itiraz eden olmuyor. Herkes kabul ediyor. Fakat, 312. maddeden dolayı Erdoğan’ın önünde en az 3 yıl siyasi yasak bulunuyor. Bu nedenle emanetçi görüntüsü verilmeyecek bir formül bulunması gerekiyor. Erdoğan, kendisi için 2007 yılına kadar bir problemin bulunmadığının altını çiziyor. Bundan sonra 2007 yılına kadar devam edecek bir siyasi plan yapılıyor. Bu plan Erdoğan’ın siyasi yasaklılık halinin devamı göz önüne alınarak çiziliyor. Erdoğan bu plana göre 2007 yılına kadar bekleyebilecek. Böyle bir zorunlulukta FP içinde hareketin lideri Abdullah Gül olarak belirleniyor. FP’nin yapılacak birinci olağan kongresinde Recai Kutan’ın veya Erbakan’ın göstereceği adayın karşısına Abdullah Gül’ün çıkması kesinleşiyor.
       <br/>
       <br/>
       Erbakan sertleşiyor
       <br/>
       <br/>
       Pınarhisar Cezaevi’nde yapılan dörtlü toplantı yankı bulmakta gecikmiyor. Toplantının içeriği Erbakan’a kadar gidiyor. Erbakan bu olaydan sonra Yenilikçiler’e karşı tutumunu iyice sertleştiriyor. Önce, 18 Nisan seçimlerindeki yenilginin faturasını Yenilikçiler’e ve ANAP’tan gelenlere kesme kampanyası başlatılıyor. Ardından, kendi eliyle  teşkilat başkanlığına getirdiği İrfan Gündüz’ ün istifasını istiyor. Gündüz’e, Eyüp Sanay ve Ali Gören gibi isimler de ekleniyor. Ali Gören, Erbakan ile görüşerek yerinde kalmayı başarıyor. Söz konusu isimlerin istifasının istenmesi aynı zamanda Ali Coşkun, Abdullah Gül, Cemil Çiçek ve Nevzat Yalçıntaş’ ın da görevlerini bırakmasının istenmesi demekti. Kurucular kuruluna elden imzalatılan kararlarla Erbakan’ın sözünden dışarı çıkmayacak Lütfü Esengün, Ertan Yülek ve Cevat Ayhan GİK’ e aldırıldı. Bu operasyonun üzerine Abdullah Gül, Ali Coşkun, Cemil Çiçek, Nevzat Yalçıntaş genel başkan yardımcılıklarından istifa ettiler.  Erbakan’ın bu isimleri istifaya zorlamasının nedenlerinden biri de 18 Nisan seçimlerinin ardından Meclis Grup yönetiminde Balgat’ tan gönderdiği listenin yerine Yenilikçiler’’in listesinin kazanması idi. Erbakan, Genel Merkez’in ardından Meclis’ in denetimini de elinden kaçırdı. Elindeki bir fırsatla Genel Merkez’ i ele geçirmek istiyordu. Bunda da başarılı oldu. O güne kadar genel başkana her türlü desteği veren Yenilikçi ekip,  bu operasyonlarda sessiz kalması sonucu Kutan’ın karşısına geçti. Bu nedenle ilk olağan kongrede karşısına aday çıkması kesinleşti. İstifalarla birlikte genel merkez denetimini ellerinden kaçıran Yenilikçiler, 1999 Kasım’ında yapılması gereken 1. Olağan Büyük Kongre için kolları sıvadılar. Milletvekilleri arasında gruplaşmalar hızlandı. Yenilikçiler ayrı, Gelenekçiler ayrı toplantılar yapıyorlardı.
       <br/>
       <br/>
       Yenilikçiler, Recep Tayyip Erdoğan siyasi yasaklı olduğu için kimin genel başkan olacağı üzerinde duruyorlardı. Pınarhisar Cezaevi’nde yapılan toplantıyı ve orada alınan kararları çok az milletvekili biliyordu. Bu nedenle grup başkanvekilliğinde iyi bir performans gösteren Bülent Arınç’ ı destekleyen çok sayıda Gelenekçi ve Yenilikçi milletvekili bulunuyordu. Milletvekilleri bazında yapılan yoklamalarda Arınç ağırlıklı gözüküyordu. Abdullah Gül de yabana atılacak isim değildi. Kasım ayı yaklaşırken kongrenin iptal edileceği söylentileri ortaya çıktı. Kongrenin ertelenmesini Erbakan’ın istediği söylentileri yayıldı. Gerekçe olarak ise il ve ilçe kongrelerinin bitirilememesi gösterilerek tarih ertelendi. Grup Başkanvekili Bülent Arınç, şartlı olarak “Başka kimse aday çıkmasa ben genel başkanlığa aday çıkarım” diye açıklama yaptı. Bunu Abdüllatif Şener izledi. Fakat Abdullah Gül bir türlü Kutan’a karşı adaylığını açıklamıyordu. Sonuçta, Erbakan’a nezaket ziyaretinde bulunarak, 14 Mayıs kongresinde aday olacağını söyledi. Erbakan,  “Daha erken” diyerek Gül’den aday olmamasını istedi. Görüşmenin ardından Gül istifa ile ayrıldığı FP Genel Merkez binasında adaylığını açıkladı. Bülent Arınç da yeni aday çıktığı için adaylığını geri çekerek Gül’ün arkasında olduğunu duyurdu. Recep Tayyip Erdoğan ise Yenilikçi hareketin ve dolayısıyla Abdullah Gül’ün arkasında olduğunu duyurdu.  Gül’ün adaylık için yurdun dört tarafını dolaşan Yenilikçiler beklemedikleri bir destekle karşılaştılar. Bir çok ilde miting gibi toplantılar düzenlediler. Fakat, siyasi otoriteler Yenilikçiler’in kongrede 200 veya en çok 350 oy alacaklarını tahmin ediyorlardı. Çünkü Erbakan gibi karizmatik ve güçlü bir lidere rağmen bu bile büyük başarı olacaktı. Fakat sonuç sürpriz oldu.
       <br/>
       <br/>
       Yenilikçiler’den ‘kongre rövanşı’
       <br/>
       <br/>
       Parti yönetiminde etkisiz hale getirilen Yenilikçiler, bunun rövanşını 14 Mayıs’ta yapılacak kongrede almak için kolları sıvadılar. Kongrede ilk hedef Kutan’ın ilk turda seçilmesini engellemek oldu.  Abdullah Gül, ‘Hayırda yarış’ olarak tanımladığı ve Milli Görüş geleneğinde ilk kez iki adayla gidilen kongrede genel başkanlığa yetecek oyu alamadı. Ancak, 633 oy alan Recai Kutan’a karşı 521 oy alarak, artık ‘hiçbir şeyin eskisi gibi olmayacağını’ ve FP’de ‘yeni bir dönemin başladığını resmen gösterdi. Aslında ortaya çıkan sonuç hem Yenilikçiler hem de Erbakan için sürpriz oldu.
       <br/>
       <br/>
       Arınç kartı tuttu
       <br/>
       <br/>
       Fazilet Partisi’nin Anayasa Mahkemesi tarafından kapatılacağının anlaşılmasının ardından taraflar büyük bir oyunu sahneye koydu. Necmettin Erbakan ve kurmayları, Yenilikçiler’i bölmek için Bülent Arınç formülünü tam bir sene öncesinden ortaya koymaya başladı. Kongre sonrası genel merkezi tam denetimine geçiren Erbakan, ikinci adım olarak Yenilikçiler’in güçlü olduğu Meclis Grubunu ele geçirmek için bir plan uygulamaya koydu. Planın odağında Bülent Arınç bulunuyordu. Erbakan, Arınç üzerine oynayarak diğer iki grup başkanvekilliklerini ele geçirme stratejisini hayata geçirdi. Bu stratejide de başarılı oldu. Erbakan, Bülent Arınç kartını oynamayı sadece bu olayla sınırlı tutmadı. Partinin kapatılacağı kesinleşince, Gelenekçiler’den önemli bir kesimin Arınç’ın etrafında toplanması politikası ile Yenilikçiler’i bölmeyi amaçladı. Gerçekten de Bülent Arınç’ın etrafında hem Yenilikçiler’den hem de Gelenekçiler’den ciddi sayıda milletvekili toplandı. Bülent Arınç’ın ifadesi ile 80 milletvekili bu çerçevede hareket ediyordu. Teşkilatlar ve milletvekilleri partinin bölünmemesi ve birliğin devamı için yoğun bir çalışma içine girdi. Anayasa Mahkemesi’nin kapatma  ile ilgili kararını açıklamasının ardından bu çabalar doruk noktasına ulaştı. Milletvekilleri ve belediye başkanları Necmettin Erbakan’ı heyetler halinde ziyaret ederek Bülent Arınç formülünün hayata geçmesini istedi. Hatta Abdullah Gül de Erbakan’ı ziyaretinde “Eğer Bülent bey toparlayıcı olacak ise biz de yer alırız” şeklinde bir ifade kullandı. Fakat bu girişimler Erbakan’ın ikna olmasına yetmedi.
       <br/>
       <br/>
       Yenilikçiler'in karşı atağı
       <br/>
       <br/>
       Sonradan ortaya çıkan bilgilere göre, Erbakan’ın  Yenilikçiler’i bölmeye yönelik uygulamaya koyduğu ‘Bülent Arınç’ formülüne karşı bu hareketin kurmayları ortak bir stratejiyi hayata geçirmişler. Bu stratejinin temelinde “Erbakan hiçbir şekilde Bülent Arınç’ı genel başkan olarak göstermez” düşüncesi yatıyor. Çünkü, teşkilatlar tarafından çok sevilmesine rağmen, Bülent Arınç’a bugüne kadar önemli görevler vermekten kaçınmıştı Erbakan. Erbakan biliyordu ki, Arınç yönetime geldiği takdirde inisiyatifi başkasına bırakmaz. Bu değerlendirmelerin ardından Erbakan’ın oyununa oyunla karşılık veriyorlar Yenilikçiler. Oyunun perdesi, Erbakan’ın Bülent Arınç’ı çağırıp konuşması ile kapanıyor. Arınç bu buluşmada 80 milletvekilinin kendisi üzerinde mutabakata varmasına rağmen neden genel başkanlığına ‘evet’ demediğini soruyor Erbakan’a. Tabii aldığı cevap olumsuz oluyor. Bundan sonra da Yenilikçiler’le Erbakan arasındaki ipler kopuyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12568), [web.archive.org (arşiv bağlantısı)](http://web.archive.org/web/20050227092756/http://www.aksiyon.com.tr:80/detay.php?id=12568)
