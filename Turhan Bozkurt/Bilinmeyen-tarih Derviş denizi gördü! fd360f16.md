# Derviş denizi gördü!

*Turhan Bozkurt Bilinmeyen-tarih*

<div>
 <font>
  <img border="0" height="1" src="/web/20050225005513im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005513im_/http://www.aksiyon.com.tr/resim/385/24.jpg" vspace="5"/>
  </p>
 </font>
 <font class="content">
  Armatörler para istedi, Kemal Derviş nasihat verdi. Ama İstanbul Hilton Otel’de geçen hafta yapılan ‘çok gizli’ buluşma armatörlere bir şey öğretti. Bundan sonra yapılacak toplantı mutlaka Kemal Derviş’e çek ettirilecekti...
 </font>
 <br/>
 <p>
  <font class="content">
   Şubat 2001’de yakalandığı ekonomik krizle yoğun bakıma giren Türkiye’nin şifa bulma umuduyla Amerika Birleşik Devletleri’nden çağırdığı, bir başka rivayete göre de ‘ cebren gönderilen’ Kemal Derviş, ekonomi dünyasının pek alışık olmadığı bir kurallar sistemi ile çalışıyor.
   <br>
    <br>
     Uzun yıllar Uluslararası Para Fonu’nda (IMF) uzman olarak görev yapan Derviş, Türkiye’ye geldiğinde ilk olarak kendisi ile muhatap olacak kişi ya da kurumlara ‘oyunu benim kurallarıma göre oynayacaksınız’ mesajını verdi.
     <br>
      <br>
       Krizin yaralarını IMF reçetelerinin katı uygulamaları içerisinde sarabileceğine inanan Derviş’i uygulamada alışılagelmiş bakan portresinden ayıran en somut örnek, çeşitli sektör temsilcileri ile yaptığı toplantılarda ortaya çıktı. Derviş, çok gerekmedikçe basına açık toplantı yapmamayı tercih etti. ABD’de olduğu gibi toplantı öncesi ya da sonrasında kısa açıklamalarla basını bilgilendirdi. Onun bu alışkanlığı 1,5 yıla yakın bir süredir içli dışlı olduğu finans sektörü tarafından çok iyi biliniyor ve basınla ilişkilerde Derviş’in kurallarına göre hareket ediliyordu. Hatta toplantılar hakkında haber merkezlerine bilgi faksı geçilmediği için haber atlama fobisinden bunalan gazetecilerin, Derviş’in İstanbul’daki basına kapalı toplantılar için tercih ettiği Çırağan Sarayı, Conrad Oteli ve Akmerkez’de nöbet bile tuttuğu oldu.
       <br/>
       <br/>
       İptal edildi denilen toplantı nasıl yapıldı?
       <br/>
       <br/>
       Geçen hafta İstanbul’da, Hilton Oteli’nde, denizcilik sektörü ile ekonomiden sorumlu Devlet Bakanı Kemal Derviş’i biraraya getiren toplantı öncesi yaşananlar, armatörlerin halen Derviş’in kurallarından haberdar olmadığını ortaya koydu. Toplantının iki önemli özelliği vardı. Bunlardan ilki, kaynak için IMF’den gelecek kredilerin hayati öneme sahip olduğunu ısrarla vurgulayan Derviş’in katma değeri yüksek ve ülke açısından vazgeçilmez sektörlerden biri olan denizciliğe 1,5 yıl sonra vakit ayırabilmesiydi. Bundan daha ilginç olanı ise toplantı öncesi yaşanan olaylarda kendini ele verdi: Toplantı cuma gününe planlanmıştı. Deniz Ticaret Odası’nın basın halkla ilişkilerini yürüten Dildar Halkla İlişkiler şirketi, perşembe günü gönderdiği bir faksla haber merkezlerinden toplantıyı bir temsilci ile takip etmelerini istedi. Ancak aynı adresten akşam saatlerinde gelen bir başka faksta toplantının iptal edildiği belirtiliyordu. Buna bir anlam veremeyen ekonomi ve denizcilik haberlerini takip eden muhabirler yoğun bir telefon trafiğinden sonra toplantının gerçekte iptal edilmediğini ve bunun bir ‘atlatma girişimi’ olduğunu öğrenirken, her ihtimale karşılık cuma günü erken saatlerde toplantının yapılacağı otelin önünde beklemeye başladı. Toplantı söylenildiğinin aksine 11.30’da başladı. Bakan Derviş saat 12.15’te toplantı salonuna giriş yapana kadar da gazeteciler talimat gereği otelin lobisine bile alınmadı.
       <br/>
       <br/>
       Basına açık olarak planlanan bu toplantının neden son anda iptal edildiği açıklanmadı? Bu açıklamaya  rağmen toplantı niçin yapıldı?  Cevabı çok basit. Çünkü denizciler Derviş’in kurallarından habersizdi. Onlar Bakan Kemal Derviş’e basın önünde hem sitem etmeyi hem de kaynak konusunda ondan söz almayı tasarlamıştı. Ancak tam bu noktada fakstan haberdar olan ekonomi yönetimi, toplantının koordinasyonunu sağlayan Denizcilik Müsteşarlığı’na Bakan Derviş’in bu tür toplantıları basına kapalı yaptığını ve aksi durumda toplantıya katılmayacağını iletti. Özetle Derviş, toplantıda şov yapılmasını ve ekonominin gerçeklerinin gözardı edilerek boş vaadlerde bulunulmasını istemiyordu. Perşembe akşam saatlerinde gelen ve toplantının iptal edildiğini belirten faksın sırrı, Derviş kanadından gelen bu uyarıydı. Böylece yapılan gaf telafi edilecek ve Denizcilik Zirvesi sessiz sedasız gerçekleştirilmiş olacaktı. Evdeki hesap çarşıya uymadı ve gazeteciler ilk gelen faksa itibar ederek 2,5 saat lobide bekledi.
       <br/>
       <br/>
       Basına kapalı toplantıdan ilk olarak Deniz Ticaret Odası Başkanı Cengiz Kaptanoğlu ayrıldı. Kaptanoğlu, başka bir randevusu olduğu için toplantıdan erken ayrılmak zorunda kaldığını söyledi. Ancak konuya yakın bir kaynağa göre, denizcilerin Emlakbank’a olan 300 milyon dolara yakın kredi borcunun kamuoyunda gündeme getirilmesinden rahatsızlık duyan Kaptanoğlu, beklenen sonucu alamayacağını düşündüğü için toplantıdan ayrıldı. Aynı kaynağın aktardığı bilgilere göre Kaptanoğlu’nun toplantıda sarfettiği şu sözler de bu tezi güçlendiriyor: “Emlakbank kredileri için bir bardak suda fırtına koparıldı. Hem bahse konu bankada, hem diğer bankalarda yüzde itibariyle en çok geriye ödenecek kredi ve faizler bizim sektörümüzden olacaktır. Sayın Bakanım zat—ı alinizden bu hususun takibini rica ediyorum. Bu mesele haksız olarak sektörümüzü çok yaralamış ve imajımız zedelenmiştir.”
       <br/>
       <br/>
       Derviş: Sahillerimiz uzun
       <br/>
       <br/>
       Bakan Derviş’in toplantı çıkışında, “Sahillerimiz uzun. Denizcilik önemli bir sektördür. Bu sektörün öncüleri bize sorunlarını anlattılar” demekle yetinmesi de armatörlerin toplantıdan bekledikleri sonucu alamadığını teyit etti. Özetle armatörler kaynak talebini dile getirirken, Derviş yine acı gerçeklerden bahsettikten sonra, nazik bir dille ‘mali politikaları etkilemeyecek çözümlere açık olduklarını söyledi.
       <br/>
       <br/>
       Türkiye’nin 180 milyon tonluk dış ticaret yüklerinin yüzde 97’sini taşıyan armatörler, ayrıca Derviş ve ekibinden Eximbank’tan direkt kredi almalarına imkân tanıyacak düzenlemelerin yapılmasını ve Tuzla’daki gemi inşa sanayicileri için Eximbank bünyesinde 300 milyon dolarlık dönerli bir fonun oluşturulmasını istedi. Bu talebin somut karşılığı ise, Denizcilik Müsteşarlığı koordinatörlüğünde ilgili kurumlarla sektörden temsilcilerin yer alacağı çalışma komisyonlarının kurulması oldu. Bu arada toplantının başlangıcında denizcilik hakkında çok az bilgiye sahip olduğunu anlatan Derviş’in toplantı bitiminde, “Bu da gösteriyor ki Türkiye’de bakanlık sayısı 10’a bile düşse kalan bakanlıklardan biri denizcilik bakanlığı olmalıdır” sözlerini sarfetmesi denizcilikten sorumlu Devlet Bakanı Ramazan Mirzaoğlu’nu çok mutlu etti.  Mirzaoğlu, bu gelişmeyi, “Sayın Derviş de bizimle aynı fikirde. Türkiye bir deniz ülkesi ise denizcilik bakanlığı kurulmalıdır” diye yorumladı.
       <br/>
       <br/>
       Denizcilik Müsteşarı Mustafa Koçak, Armatörler Birliği Başkanı Şadan Kalkavan, Türkiye Odalar ve Borsalar Birliği (TOBB) eski Başkanı Fuat Miras’ın yanı sıra ilgili kuruluşlardan çok sayıda temsilci ve armatörün de katıldığı toplantıdan sorunların çözümü için somut bir karar bekleyenler hayâl kırıklığına uğradı. Bütün bunlar bir yana, Hilton’daki toplantının daha önemli bir hizmeti oldu denizcilik sektörüne. Hiçbir oy kaygısı taşımayan ve kendi kurallarından taviz vermeyen Derviş, ilk kez biraraya geldiği armatörlere, “Aynı geminin yolcularıyız. Bu geminin batmaması için dişimizi sıkmak zorundayız. Şu şartlarda sizi rahatlatacak bir adım atamasak da sizlerin yanındayız” mesajını verdi. Yeni kredi alabiliriz umuduyla geldikleri toplantıdan eli boş dönen armatörler ise, geleceğe ilişkin değerlendirmelerinde o kadar da kötümser değil. Deniz Ticaret Odası Meclis Başkanı Erol Yücel’in de dikkat çektiği gibi, “Kemal Derviş gerçekçi bir devlet adamı. Acı da olsa gerçekleri söylemekten kaçınmıyor. Bunlara alışmamız lâzım.”
       <br/>
       <br/>
       Armatörler, beklentilerine cevap bulamadılar belki ama bu toplantıdan bir kıssadan hisse çıkardılar. O da, Bakan Derviş’in de katılacağı bir toplantı düzenlemeden önce onun nelere ‘evet’, nelere ‘hayır’ diyeceğini çok iyi öğrenmekte ve her adımı bu bilgilere göre atmakta fayda olduğu.
       <br/>
       <br/>
       e—posta: turhanbozkurt@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11993), [web.archive.org (arşiv bağlantısı)](http://web.archive.org/web/20050225005513/http://www.aksiyon.com.tr:80/detay.php?id=11993)
