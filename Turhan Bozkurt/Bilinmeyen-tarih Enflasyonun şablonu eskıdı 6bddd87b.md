# Enflasyonun şablonu eskıdı

*Turhan Bozkurt Bilinmeyen-tarih*

<div>
 <font>
  <img border="0" height="1" src="/web/20050224095006im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224095006im_/http://www.aksiyon.com.tr/resim/388/70.jpg" vspace="5"/>
  </p>
 </font>
 <font class="content">
  1994 yılında olmayan fakat günümüzde hayatın vazgeçilmezleri arasına giren internet, cep telefonu gibi harcamalar enflasyonun hesaplanmasında hâlâ dikkate alınmıyor
 </font>
 <br/>
 <p>
  <font class="content">
   Her ayın 3’ünde açıklanan enflasyon rakamları piyasanın şekillenmesinde, firmaların ürün fiyatlarını yeniden belirlemesinde dikkate alınan önemli kriterlerin başında geliyor. Bu kadar önemli bir konuda ilgili birimlerin çok dikkatli davrandıklarına hükmedebilirsiniz. Ancak fiyat artışlarının baz alındığı ürün sepetinin 1994 yılına dayandığı ve hâlâ güncelleme yapılmadığı düşünüldüğünde hata payının ne kadar olabileceği sorusu da hemen gündeme geliveriyor. Geçen ay çarşıdan, pazardan aldığınız ürünün fiyatında meydana gelen artışı belirlemek için 8 yıl öncesine ait geçinme endeksi baz alınıyor. Devlet İstatistik Enstitüsü (DİE) 1994=100 Bazlı Toptan Eşya ve Tüketici Fiyatları Endeksi adı verilen sepette yer alan ürün ya da hizmetler de bugünün gerçeklerini yansıtmaktan son derece uzak. Örneğin bu endeks belirlenirken Türkiye’de cep telefonları henüz kullanılmıyordu. İnternet yoktu. Bilgisayar kullanımı yaygın değildi. Daha pek çok kalem o gün için ailelerin bütçesinde harcama olarak yer almıyordu. Fiyat artışlarının baz alınacağı yılların ekonomik, siyasi ve sosyal anlamda durgun olması gerektiğini vurgulayan ekonomistler, bu açıdan bakıldığında yüzde 140’lara varan enflasyonun yaşandığı 1994’ün hiç de doğru bir tercih olmadığını savunuyor. Çünkü bu yıldan itibaren ülkenin gelir dağılımı giderek bozulmuş ve dar gelirlilerin alım gücü yüzde 40 daha da azalmıştı.
   <br>
    <br>
     Tüketim alışkanlıkları ve teknolojideki gelişmeler nedeniyle DİE’nin ürün sepetinde yer alan kalemlerin aile bütçesindeki payının değişime uğradığını belirten Prof. Dr. Oktay Güvemli, yakın bir zamana kadar ürün sepetinde arap sabununun bile olduğunu hatırlatıyor. Sepetteki ürünlerin halkın güncel harcamalarını tam yansıtmadığını doğrulayan Güvemli’ye göre, DİE baz aldığı yıl konusunda daha esnek davranmalı. 1980’e gelene kadar 1968=100 endeksini kullanan DİE’nin baz aldığı endeksi 40 yılda iki kez güncellemesi de bir başka düşündürücü gerçek. Bir dönem toptan eşya fiyatları endeksine (TEFE) demiryolu rayını koymayı ihmal etmeyen DİE, halen Gayri Safi Milli Hasıla’nın (GSMH) yüzde 60’ını oluşturan hizmet, ulaşım ve finans sektörlerini dikkate almıyor.
     <br>
      <br>
       Halbuki dünyanın diğer yerlerinde kurumlar, eleştirilerden kaçmak için fiyat artışları hesaplanırken çok ince çalışmalar yapıyorlar. Fakat Türkiye’de güncelleme bir şekilde geciktiriliyor. Sepetteki ürünlerin ve bunların oranlarının 5 senede bir değiştirilmesi hükme bağlanabilir. Güvemli’nin de işaret ettiği gibi 1960’lı yıllarda kibrit vardı. 1990’lı yıllarda bunun yerini çakmak aldı. Aynı şekilde 94 sonrası yaşanan teknolojik gelişmeler de sepete yansıtılmak zorunda.”
       <br/>
       <br/>
       Enflasyon Avrupa’nın umurunda değil
       <br/>
       <br/>
       Almanya 6, İngiltere 5 yılda endekste değişiklik yapıyor. Ortak para birimi Euro’nun Avrupa Birliği’nde enflasyonu sıfırlayacağı yönündeki yorumlar da dikkate alındığında enflasyon canavarının fotoğrafını çekmeye çalışan Türkiye’nin kendi başının çaresine bakması gerekiyor.
       <br/>
       <br/>
       DİE ile birlikte İstanbul Ticaret Odası (İTO) da aylık enflasyon rakamlarını açıklıyor. İTO’nun 1995=100 İstanbul Ücretliler Geçinme Endeksi’ne göre belirlenen rakamlar sokaktaki enflasyona daha yakın sonuçlar veriyor. DİE, Tüketici Fiyatları Endeksi’nde (TÜFE) aylara göre senelik fiyat artışını 2002 martta 61,7 olarak açıkladı. İTO’nun aynı dönem için açıkladığı TÜFE oranı 62,0 idi. Prof. Dr. İzzettin Önder, İTO’nun verilerini dikkate aldığını dile getiriyor. Önder de yer yer değiştirilmekle beraber DİE’nin ürün sepetinin halkın pazardan aldığı ürünün gerçek fiyatını yansıtmadığını düşünüyor.
       <br/>
       <br/>
       Korkmaz: 1994 yılının baz alınması çok yanlış
       <br/>
       <br/>
       Prof. Dr. Esfender Korkmaz ise, bir başka konuya dikkat çekiyor. “1994 yanlış bir baz. Çünkü kriz yılıydı. 1995 daha uygun olurdu” diyen Korkmaz, TEFE’de hizmet söktörünün olmamasını ise ‘düşündürücü bir eksiklik’ olarak nitelendiriyor. DİE, buradaki açığı eğlence sektörüne yer vererek kapıyor. Korkmaz’a göre, toplumun yüzde 80’inin para harcamadığı eğlence sektörü TÜFE’de yer alıyor. Dolayısıyla TÜFE endeksleri yeniden ağırlıklandırılmalı. Yine aynı endeks içindeki gıdanın ağırlığı artırılmalı ve gelişen teknolojiye paralel bilgisayar, cep telefonu gibi ürünlere de yer verilmeli. Korkmaz ayrıca öncelikle uzun ve kısa dönemli olmak üzere iki farklı baz yılı uygulamasına geçilmesini, kısa dönemli olanın 5 yılda bir, uzun dönemli olanın ise 10 yılda bir güncellenmesini istiyor.
       <br/>
       <br/>
       ABD de aynı soruna çare arıyor
       <br/>
       <br/>
       Türkiye’nin yaşadığı şablon sorununun bir benzeri ABD’li istatistikçilerin de başını ağrıtıyor. Prof. Dr. Erdoğan Alkin, TEFE’de çok önemli bir sorun olmadığı görüşünde. TÜFE’de teknik sorun olduğunu sorumluların da kabul ettiğini kaydeden Alkin, baz yılının sık sık değiştirilmesinin sanıldığı kadar kolay olmadığını dile getiriyor. Alkin, 1994’ten 2002’ye kadar geçen sürede birçok malın aile bütçesindeki ağırlığının değiştiğini belirterek, “O yıllarda doğalgaz, cep telefonu vesaire yoktu. Cep telefonu artık aile bütçesinde oldukça önemli bir yer işgal ediyor. Epeyce önemli değişiklik var. Hesaplamalara bunu yansıtmak lâzım” diye konuşuyor. DİE’nin bu yönde olumlu adımlar attığını açıklayan Alkin, 4 aydır yapılan tüketici anketlerinin yıl sonuna kadar devam etmesi halinde yeni bir sepet belirlenmesi için önemli bir veri tabanına ulaşılacağına işaret ediyor.
       <br/>
       <br/>
       DİE 2003’te yeni DİE 2002=100’e geçecek
       <br/>
       <br/>
       Vatandaş ve iktisatçıların DİE’ye yönelik eleştirilerinin muhatabı olan DİE meğer 1999 yılında, 1994=100 endeksini değiştirmek istemiş. Ancak 17 Ağustos 1999 Marmara Depremi özellikle Marmara Bölgesi’ndeki üretim ve tüketim profilini derinden sarstığı için değişiklik 1 yıl sonrasına ertelenmiş. Depremin sarstığı ekonominin toparlanamadığını gören DİE uzmanları değişikliği yine ertelemişler. Gelin görün ki 19 Şubat 2001 tarihinde ekonomi arabasının bir kere daha devrilmesi, puslu havaları seven enflasyon canavarının iştahını yeniden kabartıverdi. DİE, Ocak 2001’den başladığı hane halkı anketlerini sağlıklı bir tüketim zemini olmadığı gerekçesi ile Mart 2001’de durdurmak zorunda kalmış. Baz yıl değişikliği 2002’ye havale edilmiş. 4 aydır olağanüstü bir gelişme yaşanmadı. Enflasyon rakamları geçen yıla göre yarı yarıya düştü. DİE bünyesindeki akademik kurulda yer alan 12 profesörün koordinatörlüğünde Hane Halkı Gelir ve Tüketim Anketi yıl sonuna kadar devam ederse krizin alım gücünde ne gibi bir tahribat yaptığı daha iyi anlaşılacak. Anket için alt, orta ve üst gelir gruplarından tabakalama sistemi ile 9 bin 600 hanede aylık çalışma yapılıyor. 500’e yakın uzman bayan anketör, belirlenen haneleri her ayın 15 ve 30’unda olmak üzere iki kez ziyaret ediyor. Tüketici endeksinde 476 madde mercek altına alınıyor. Çocukların, hane fertlerinin harcamaları deftere işleniyor. Bunun sonucunda çıkacak ağırlıklar yeni endeksin temelini oluşturacak ve yeni maddeler de sepete eklenecek. Gelecek yıldan itibaren de DİE’nin TÜFE ve TEFE endeksinin baz yılı 2002 olacak.
       <br/>
       <br/>
       Görünen o ki Türkiye, zayıf ekonomilerin en belirgin vasfı olan enflasyon illetinden kurtulmadan önce bu sanal canavarın gerçek yüzünü ortaya çıkarmalı. Çünkü büyümeye geçmeden ekonomiyi sun’i rakamlarla rahatlatmaya çalışmak çok tehlikeli...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11819), [web.archive.org (arşiv bağlantısı)](http://web.archive.org/web/20050224095006/http://www.aksiyon.com.tr:80/detay.php?id=11819)
