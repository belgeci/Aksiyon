# Galaktikos

*Sebastian Liste 2014.05.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p dir="LTR">
    enezuela’daki Vista Hermosa, sakinlerinin tabiriyle ‘Galaxticos’, bildiğiniz hapishanelerden değil. Devlet sadece hapishanenin dışını koruyor. İçeride ise tam anlamıyla mahkumların özerk yönetimi hâkim.
   </p>
  </font>
 </div>
 <div id="newsText">
  <font class="detail-text">
   <p dir="LTR">
    Eğlenceler, düğünler, partiler birbirini kovalıyor. Aslında Vista Hermosa, Venezuela’nın aşırı ve mikro kozmik bir versiyonu gibi. Aileleri ve kutlamalarıyla birlikte, şiddet ve umutsuzluk da var.
   </p>
   <p dir="LTR">
    Sürprizler ülkesi Venezuela’daki Vista Hermosa, sakinlerinin tabiriyle ‘ Galaxticos’, bildiğiniz hapishanelerden değil. İçeriye mahkûm veya ziyaretçi olarak girdiğinizde, büyük ve kalabalık bir gecekondu mahallesinin sokaklarına adım attığınız hissini veriyor. Cezaevinin avlusu, her türlü yasa dışı işin döndüğü bir kenar mahalleyi andırıyor. Fakat burasını diğerlerinden ve dünyanın farklı yerlerindeki benzerlerinden ayıran asıl özelliği ise içeride büyük eğlencelerin yapılıyor ve partilerin organize ediliyor olması. Yakınlarını görmeye gelenler, özellikle de kadınlar ve çocuklar özgürce vakit geçirebiliyor. İçeriye adımınızı attığınızda parmaklık diye bir şey yok. Devlete bağlı güvenlik güçleri ise sadece ‘dış güvenliği’ sağlıyor. İçerideki her tür yasa dışı işler ve mahkûmlardan toplanan vergilerle yıllık 3 milyon dolar gibi bir para dönüyor. Harcamaların büyük kısmı içerideki çok özel güvenliğe harcanıyor.
   </p>
   <p dir="LTR">
    1950’lerde 650 mahkûm kapasiteli olarak inşa edilmiş Vista Hermosa. Tabii doluluk oranı bugünlerde oldukça fazla. Cezaevini 2005 yılından bu yana, ülkesini Atina Olimpiyatları’nda da temsil etmiş eski boksör Pran Wilmito (tutuklu lider) ve çetesi yönetiyor. Duvarların dışında, Venezuela Ulusal Muhafızları (Hugo Chavez tarafından oluşturulan askerî kuvvet) devriye geziyor. İçeride ise mahkûmlar kendi oluşturduğu dünyada yaşıyor ve ölüyor. Venezuela cezaevlerinde kontrol mahkûmlarda. Ülkede 34 cezaevi bulunuyor, ancak sadece 7’si hükümet tarafından kontrol edilebiliyor.
   </p>
   <p dir="LTR">
    Adam kaçırma suçundan 10 yıl, cinayetten de 16 yıl hüküm giyen Wilmito; ülkenin diğer hapishanelerine kıyasla, kendi kurallarının geçerli olduğu ve yaklaşık 2 bin mahkûmun ikamet ettiği Vista Hermosa’da (Güzel Görünüm anlamında) hayat şartlarının daha insancıl olduğuna inanıyor. Genel olarak 2012 yılında ülkede 591 mahkûm öldürülmüş ve 2013 yılı verilerine göre bu rakam giderek artmakta. Hugo Chavez 1999 yılında başkanlık koltuğuna oturduğundan bugüne 5 bin 667 mahkûm Venezuela’nın hapishanelerinde öldürülmüş. Bu rakam Meksika, Brezilya, Arjantin ve Kolombiya’nın toplam mahkûm cinayetleri sayısından bile fazla.
   </p>
   <p dir="LTR">
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action;jsessionid=D4EBC04DC45BE3377724EF1658C9F035?newsId=38534), [web.archive.org (arşiv bağlantısı)](http://web.archive.org/web/20140926095006/http://aksiyon.com.tr/aksiyon/newsDetail_getNewsById.action;jsessionid=D4EBC04DC45BE3377724EF1658C9F035?newsId=38534)
