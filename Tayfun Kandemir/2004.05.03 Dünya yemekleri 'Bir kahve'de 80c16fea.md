# Dünya yemekleri 'Bir kahve'de

*Tayfun Kandemir 2004.05.03*

<div>
 <p>
  <font>
   Yemek dünyasının kebaptan olmadığını düşünenler için "Bir Kahve" doğru adres olabilir. Nezih bir kafe havasındaki mekan, aynı zamanda restoran özelliklerine de sahip. Bir farkla; burada mönü sürekli değişiyor.
   <br/>
   <br/>
   Bu yüzden ikinci gidişinizde daha önce yediğiniz bir yemeği bulamayabiliyorsunuz. Tabii demirbaşlar da var; İtalyan usulü makarna, Türk mutfağından ise yazın Kilis tava, kışın ev mantısı ve menemen. Cumartesileri bir de İngiliz aşçıdan yararlanılıyor. Aslen yemek eğitmeni olan Gooffrey Wiillis, Hint ve Rus sofrası ağırlıklı yemekler hazırlıyor.
   <br>
    <br>
     İşletmeci Birol Kargacı önceleri yemeklerle amatörce ilgileniyormuş. Aslında dalgıçlığa meraklı olduğundan dünyanın birçok yerini gezmiş. 16 yıllık Almanya hayatı var. Şimdi ise edindiği emsalsiz deneyimleri Bir Kahve"de değerlendiriyor. Ayrıca yemek kitaplarını karıştırmayı hatta internetten araştırmalar yaparak birikimlerini zenginleştirmeyi de ihmal etmiyor.
     <br>
      <br>
       Bu zengin lezzetlerin hepsini bir seferde tatma imkanımız olamayınca, biz de beri merak edip de tadamadığımız ve Bir Kahve"nin değişmez mönüsünü oluşturan İtalyan tarzı makarnayı denemek istedik. Makarnayı İtalyan gezgini Marko Polo, Çin"den getirmiş İtalya"ya; İtalyanlar da onu dünya markası yapmış. Tabii ki önümüze bize ait geleneksel makarnanın gelmeyeceğini biliyorduk ama spagettinin bu kadar farklı ve bir o kadar da lezzetli olabileceğini doğrusu tahmin etmemiştik. Meğer malzemeler aşağı yukarı aynı olmakla birlikte yemeğin yapılışında bizdekine göre hayli farklılıklar varmış. Örneğin bizde makarna suda haşlandıktan sonra soğuk suya tutulup yağda ısıtılır. Sonra da salça, kıyma veya isteğe göre peynirle zenginleştirilir. Oysa Bir Kahve"ye özgü spagettide yassı ve uzun makarna önce suda haşlanıyor. Sonra ilave edilecek sosu iyice içine alabilsin diye soğuk suya tabi tutulan makarnaların çekmesi sağlanıyor. Ama asla bizdeki gibi yağda ısıtılmıyor. Zaten makarnanın özelliği de bu: Spagetti yağsız yapılıyor. Aklınıza yağsız nasıl lezzetli olacağı gelebilir belki ama durum hiç de sanıldığı gibi değil. Haşlandıktan sonra soğuk suya tabi tutulan makarnalar hammaddesi süt olan bir çeşit sosa yatırılıyor. Kargacı"ya göre makarnaya lezzetini veren bu sos. Ardından isteğe göre üzerine salam parçacıkları da eklenen spagetti sofraya genişçe bir tabakta servis ediliyor.
       <br>
        <br>
         Türk mutfağı dışındaki yemeklerde seçici davrandıklarını söylüyorlar. Çünkü Türkler malzemesi yabancı yemeklere mesafeli yaklaşıyor. Dolayısıyla yemeklerde malzemesinin bizim de çok iyi bildiğimiz ama yapılışlarında farklılık gözlenen Akdeniz mutfağı ağırlıklı yemekler hazırlanıyor.  Bir Kahve"de müzik seçimlerine bile özen gösteriliyor. Örneğin müşterileri daha çok memnun etmek için misafirlerin nabzına göre hafif ya da hareketli parçalar çalınabiliyor.
         <br/>
         <br/>
         Bir Kahve, iyi bir yemeğin ardından güzel bir kahve ve çay çeşitliliği de sunuyor size. Özellikle şeftali, mango, portakal, vanilya gibi tabii aromalarla tatlandırılmış çaylar, naneli ve ahududulu kahveler ise mönüde dikkat çeken çeşitlerden bazıları.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 4285 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11435), [web.archive.org (arşiv bağlantısı)](http://web.archive.org/web/20060106051603/http://www.aksiyon.com.tr:80/yazdir.php?id=11435)
