# Şehrin içinde şehir gizli

*Yasin Çanakçı 2000.03.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cezbeden, içine çeken, duyguları somutlaştıran, soyutu hayata geçiren bir şehir Manosque. Tanınmış bir yazar olan Jean Giono ismini çıkaran şehir olması insanı şaşırtmıyor.
  </font>
 </div>
 <div id="newsText">
  <font class="detail-text">
   Şehrin sloganı; "Vivre La Nature, Vivre La Kulture, yani; doğayı yaşamak, kültürü yaşamak". Doğayı yaşatmasını, Fransa'nın Alpler bölgesinde bulunmasına borçlu. Bu coğrafi konum şehrin kimliğine tabiat güzelliklerini iliştirivermiş. Uçsuz bucaksız gökyüzünün maviliği Manosque'un üzerinden eksik olmuyor, bulutların raksı ise cabası. Neresinden bakarsanız şehrin çağrısı geliyor; Fransa'nın bu tarihi şehri, kültürünü yaşatıp insan ruhunu tahrik etmesini iyi biliyor; "gel sen de yaşa" diyor...
   <br/>
   <br/>
   Alplerin gözde şehri
   <br/>
   <br/>
   Manosque (Manosk) Fransa'nın Digne (Din) iline bağlı bir şehir. Digne'den daha büyük ve daha gelişmiş ama bizde olduğu gibi bunlar önemli şeyler değil. Fransa'nın en gözde bölgelerinin başında gelen Alpler bölgesinde bulunan Manosque, görünümü itibariyle oldukça düzenli bir şehir. Sanayisi bir pizza ve küçük ölçekli bir kaç fabrikayla sınırlı, ormanlık ve yeşil alan ise oldukça fazla. Bir de bu yeşil alanlar suni göletlerle desteklenmiş. Çevresel şartlar yaşam kalitesinin artırılması açısından son noktasına kadar zorlanmış.
   <br/>
   <br/>
   Mevsimler ve şehir
   <br/>
   <br/>
   Sonbaharın gelişiyle birlikte ağaçların sararan yapraklarının dökülmesiyle başlayan görselliği Manosque'da doyasıya yaşama imkanı var. İlkbaharla birlikte ise şehir başka bir güzelliğe bürünüyor. Binlerce elma ağacının çiçek açmasıyla başlayan kıpırdanışın en belirgin hallerini izleyip, tabiatı yaşayabilmek mümkün. Böylelikle Avrupa'nın bazı yerlerinden gelen, Fransa'nın yerli turistlerinin Manosque akını da başlamış oluyor. Manosque'un turizm ofisi direktörü JeanJacques Rodriguez; 99 yılında Manosque'a "33 bin" turistin geldiğini, geçen yıl bu rakamın "25 bin civarında" olduğunu söylüyor. Mösyö Rodriguez yerli ve yabancı turistlerle yaptıkları anketlerde Manosque'un daha çok ailece tatile çıkan ve spor yapan kişilerin tercih ettiği bir mekan olduğunu tespit etmişler. Yine aldığımız bir başka bilgiye göre 99 yılında Manosque'un altı aylık turizm geliri 31 milyon frank yani yaklaşık olarak 2 trilyon, 170 milyar Türk Lirası. Sahip olduğu ılıman iklimde kışların oldukça yumuşak geçmesi ve bölgedeki kaplıcaların yoğunluğu Avrupa'nın çeşitli bölgelerinden gelen yaşlıların ev satın alıp emekliliklerini geçirdikleri bir mekan olma özelliği de kazandırmış şehre.
   <br/>
   <br/>
   Elma, zeytin, lavanta
   <br/>
   <br/>
   Şehir ve köy hayatının birlikte yaşanabildiği bir yer aynı zamanda Manosque. Etrafı elma bahçeleri, zeytinlikler, mısırlıklar, lavanta tarlalarıyla kaplı. La Thomassine isimli tarım alanında tam 290 çeşit sebze ve meyve yetişiyor. 30 hektarlık tarım alanının yüzde seksenini elma bahçeleri kaplıyor. 16. yüzyıldan beri Manosque'un köylüleri tarafından lavanta yetiştiriciliği sürdürülüyor. Çok eskiden köylülerin lavanta bitkisini yaraları iyileştirmede kullandığı biliniyor. Lavantaların boyları 5060 santim arası değişiyor. En iyi lavantalar 600 ila 1500 metre yükseklikler arasındaki kuru yerlerde yetişiyor. Lavantalar resim boyasında, parfümeri çeşitlerinde ve sabun yapımında kullanılıyor.
   <br/>
   <br/>
   Zeytincilik ise bölgede 16. yüzyıldan beri süregelen bir hadise. Zeytincilerin, zeytin ağaçlarına bağlı yazgıları sürekli değişmiş. 18. yüzyılda zeytin yetiştiriciliği doruk noktaya ulaşmış. O tarihlerde Fransa'nın pek çok yerine, İngiltere ve İtalya'ya Manosque'dan zeytin ve zeytinyağı gönderilir. 1849 ve 1879 yılları arasında yaşanan şiddetli soğuklar zeytinlikleri vurur ve üretim alabildiğine azalır. 1960'lı yıllarda zeytinlikler eski güzel günlerine dönmeye başlar. Daha sonra yine bir talihsizlik yaşanır ve 1989'da çıkan yangında Manosque'un Montd' Or (Mondoğ) tepesi bölgesindeki zeytinliklerin büyük kısmı yanar. Daha sonra belediyenin büyük ölçüdeki katkılarıyla 100 hektarlık alan tekrar zeytin ağaçlarıyla şenlendirilir.
   <br/>
   <br/>
   Fay hattı oradan da geçiyor
   <br/>
   <br/>
   Başkent Paris'e 776, Marsilya'ya 84 km. mesafede yeralan Manosque da fay hattının üzerinde bulunuyor. Fakat insanlar oturdukları binalara güveniyorlar. Yapılar heran şekil değiştirecek gibi durmuyor çünkü; gayet düzenli ve görsel biçimde inşa edilmişler. Zemini yumuşak olan çok küçük bir bölgede ise tamamen çelikten iki katlı villa tipi yapılar inşa ediyorlar. Depreme karşı oldukça dayanıklı olan bu yapıların müteahhitliğini yapan şirket Türkiye'den de 2 bin adet sipariş almış.
   <br/>
   <br/>
   Şehir içinde şehir var
   <br/>
   <br/>
   Manasque ismini Hz. İsa'nın doğmundan 300 yıl önce orada yaşayan halktan almış. Man dağ anlamına, "Osq" ise orada yaşayan halk anlamına geliyor. Bugün şehrin tarihi kimliğini oluşturan kale içinde "Eski Manasque", tarihi kapılarıyla şehrin tam ortasında yeni şehre açılıyor. İlk bakışta farkedilemeyen bu ayrıntıyı bir şehrin içinde iki şehir olduğunu tarihi kapıların birinden içeri girdiğinizde farkediyorsunuz. Şehrin içine şehir gizlemişler sanki. Tarihi kapılar 14. yüzyılda yapılmış. Şehrin uğradığı saldırılardan korunması maksadıyla inşa edilen kalenin duvarlarının yerinde şimdi 45 katlı apartmanlar var. Bir tek kapılar kalmış. 16. yüzyılda eski şehrin bulunduğu kısımda dört ayrı mahallede 10 bin kişi yaşıyormuş. "Porte de la Saunerie" isimli kapının girişinde yerde bulunan el figürleri bu mahalleleri temsil ediyor. Mondoğ tepesinden bakıldığında yeni yerleşimin ortasında armut biçimini andıran eski şehir açıkça seçilebiliyor. Her üç yılda bir eski şehrin bulunduğu bölgede tarihi canlandırma gerçekleştiriliyor. Mekansal ve insansal olarak eski şehir dar sokaklarında çağrıştırdığı mistisizmiyle birlikte, içsel hüviyetine bir nebze de olsun kavuşmuş, insanlar sıradanlaşan hayatlarını renklendirmiş oluyor. Geçmişe dönüşün gerçekleşmesi; insanların o güne has kıyafetler giymesi, etrafın saman balyaları, at arabaları, kısaca o zamana has ne varsa onlarla donatılmasıyla gerçekleşiyor. Şehirdeki diğer bir tarihi ayrıntı da Montd' Or tepesinde bulunan kale kalıntısı. 10. yüzyılda inşa edilen kaleden bugüne sadece bir duvarı gelebilmiş.
   <br/>
   <br/>
   Manosque'un bir diğer parkı
   <br/>
   <br/>
   2600 metrekarelik alanda, Akdeniz bölgesinin önde gelen bilim merkezlerinden biri konumunda bulunan "Cadarache Teknoloji Parkı", Manasque'un diğer önemli bir yeri. Fransız Atom Enerjisi Kurumu ve yirmi civarında firma tarafından Manasque'da kurulur. Fransız Atom Enerjisi Kurumu tarafından direkt 5 bin kişiye ve çevredeki firmalar tarafından yedi yüz kişiye iş imkanı sağlayan park; farklı alanlarda çalışan nükleer olmayan teknolojiler konusunda hali hazırda büyük ve küçük firmalara hizmet veriyor. Özellikle teknoloji ve endüstriyel bilgi birikiminin sanayiye aktarımında Cadarache Akdeniz Bölgesi Araştırma Merkezi önemli bir role sahip. Aynı zamanda, CEERTE (Araştırma ve Çevre Teknolojisi Transferi Avrupa Merkezi) Manasque Cadarache Teknoloji parkı içinde oluşturulmuş ve çevre konusunda bilgi akışının sanayiye aktarılması sağlanmış. Fransız Ulusal Nükleer Araştırma ve Teknoloji Enstitüsü, parkın şöhret ve etki kazanmasında önemli bir rol üstlenmiş.
   <br/>
   <br/>
   Yeldeğirmeni ve rüzgarlar
   <br/>
   <br/>
   Manasque'un şirin kasabalarından biri olan Montfuron, yeldeğirmeniyle ünlü. Fransızca'da Le Moulin olarak da isimlendirilen yeldeğirmeni 17. yüzyılda 13. ve 14. Louis tarafından yaptırılmış. Hâlâ çalışır vaziyette olduğunu tercüman arkadaşım Seyfi Yılmaz'ın okuduğu, değirmenin kapısında yer alan ilginç ilandan öğrendik. İlanda Monsieur Saunier adında bir kişinin adresi ve telefon numarası var. Bu kişiyi bulup 10 Frank verdiğiniz takdirde değirmeni açıp sizin için çalıştırıyor. 32 ayrı çeşitte esen rüzgarın tespit edildiği Manosque bölgesinde gerçekten de yeldeğirmeni oldukça anlamlı duruyor.
   <br/>
   <br/>
   Mini İslam konferansı
   <br/>
   <br/>
   Manasque'da 56 Türk aile yaşıyor. Arap asıllı Fransız vatandaşlarının sayısı azımsanmayacak ölçüde çok. Bunların arasında Cezayirliler, Faslı ve Tunuslular ağırlıkta. Manasque'da iki tane Arap mescidi var. Özellikle cuma namazlarında Müslüman kesim bu camilerde toplanıyor. Bir cuma namazı sonrası mescidin içinde yaşadığım hadise anlatılmaya değer doğrusu. Tanışıp bilgi almak maksadıyla 78 kişinin halka yapmış halde oturduğu bir grubun yanına gidip herkesi selamlayıp ben de oturdum. Türk olduğumu, Türkiye'den geldiğimi öğrenince yüzlerinden oldukça çok belli olan bir muhabbetle yaklaştılar. Türkiye ile ilgili iltifatları kabul ettikten sonra halkanın ortasında oturanlardan biri, diğer kişileri tanıtmaya başladı. En başta oturan kişi İspanyol'du, sonradan Müslüman olmuş. Onun yanında 26 yaşlarında hanımıyla beraber yine sonradan Müslüman olduğunu öğrendiğim bir Fransız vardı. Onun yanında Cezayirli, Suriyeli, Gineli, Tunuslu, Faslı birer kişi sırasıyla oturuyordu. Mini bir İslam konferansı toplanmıştı sanki. Her biri ayrı bir ülke ve milletten birbirini hiç tanımayan insanların Fransa'nın bir şehrinde, bir araya gelmesi Allahü Teala'nın 'Cami' sıfatının tecellisiydi. "O" biraraya getiren, toplayandı çünkü.
   <br/>
   <br/>
   Email: aksaras@yahoo.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6009-sehrin-icinde-sehir-gizli.html), [web.archive.org (arşiv bağlantısı)](http://web.archive.org/web/20140509022559/http://www.aksiyon.com.tr:80/aksiyon/haber-6009-sehrin-icinde-sehir-gizli.html)
