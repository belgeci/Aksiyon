# Tarladan çıkan kâğıt

*Yasin Çanakçı Bilinmeyen-tarih*

<div>
 <p>
  <font>
   Hasat sonrası tarlada kalan anızın (başakların biçilmesinden sonra tarlada kalan kısım) kağıt sanayiinde kullanılması durumunda, Türkiye 7-8 milyon ton kağıt elde edebilecek. Anızlardan kağıt elde edilmesi yöntemiyle hem kağıt yapımında kullanılan ağaç oranı azalacak, hem de bu sayede ülke ekonomisine 48 trilyon liralık katkı sağlanacak.
   <br/>
   <br/>
   Bununla birlikte hasat artığı sap ve köklerlerden oluşan anız yakımı sonucu yüzlerce canlı ve bitki türünün yok olması da önlenecek. 2001 yılında Türkiye bu yolla 54 bin ton selüloz elde etmiş. Her yıl 7- 8 milyon ton kağıt hammaddesi anızın yakıldığına dikkat çeken Doç. Dr. İhsan Bulut; “Eğer saplar kağıt sanayiinde kullanılırsa çiftçiler ekonomik getirisi için bunları yakmayacak, aksine toplayarak satacaktır. Böylece geniş çaplı ekolojik tehlike önleneceği gibi çiftçiye ve ülke ekonomisine milyarlarca lira katkı yapacaktır” diye konuşuyor. Türkiye’de saman ve anızın kağıt üretiminde kullanılmasına 1977 yılında başlanmış. Şu anda Türkiye Selüloz ve Kağıt Fabrikaları A.Ş. (SEKA) bünyesinde faaliyet gösteren Afyon işletmesinde beyazlatılmış saman+kamıştan selüloz üretiliyor. Bunun yanında İzmir, Bilecik, Çorum, Kahramanmaş ve Edirne illerinde bulunan özel sektöre ait işletmelerde yarı kimyasal saman hamuru üretiyor.
   <br/>
   YASİN ÇANAKÇI-ERZURUM
   <br/>
   <br/>
  </font>
 </p>
 <p>
  <font>
   (Bu yazı 46 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1352), [web.archive.org (arşiv bağlantısı)](http://web.archive.org/web/20050301162725/http://www.aksiyon.com.tr:80/yazdir.php?id=1352)
