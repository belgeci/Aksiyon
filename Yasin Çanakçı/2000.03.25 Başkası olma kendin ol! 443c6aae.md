# Başkası olma kendin ol!

*Yasin Çanakçı 2000.03.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özgürlüklerin ortamı olarak da adlandırılan internette, birçokları kendinden geçerek farklı bir kişilik sergiler. Gündelik yaşamında belki aile, belki çevre, belki de fikri baskılar nedeniyle kendisi olamayan insanlar internet ortamının verdiği ferdi yaşam hürriyeti ile asıl karakterlerini sergiliyorlar bence.
  </font>
 </div>
 <div id="newsText">
  <font class="detail-text">
   Bazıları ise sadece bastırılmış yönlerini aşırı şekilde sergileyebiliyor.
   <br/>
   <br/>
   Fikri ve davranışsal özgürlükler sağlayan internet ortamında gerçekten nasıl bir karakter takınmalıyız? Bu sorunun cevabı tabii ki belli. İnternette de günlük hayatta da kendimiz olmalıyız. Her iki durumda da ya duygularımızı bastırmamalıyız ya da bastırılmış olanların acısını çıkarırcasına başka karakterler sergilememeliyiz.
   <br/>
   <br/>
   Aksi takdirde ne oluyor? İnternet ortamında chat, email ya da ICQ yoluyla tanışmış insanlar, yüzyüze geldiklerinde olumsuz sonuçlar ortaya çıkabiliyor. Hiç umulmadık bir tip, hiç umulmadık bir davranış şekli ve hiç umulmadık bir kişilik!.. Karşısında çok sempatik veya anlayışlı birini bulacağını zannederken oldukça sinirli ve hırslı birini bulmak "Ben nerde yanlış yaptım?" dedirtircesine şoke ediyor bazı insanları.
   <br/>
   <br/>
   Bu tehlikeden kaçınmak için ne yapmak lazım? Öncelikle kendinize düşeni yapmalı. Normal davranmalı, yani gerçek kişiliğinizi sergilemelisiniz. Karşınızdakini tahlil etmeye gelince; karşınızdakinin size gönderdiği mesajda ya da email'de büyük/küçük harf kullanması, ünlem işaretini kullanması genel anlamda bu kişinin ya çok asabi, ya çok aceleci ya da çok emredici bir karakterinin olduğunu gösterir. Sonra, mesajlarında veya emaillerinde bol bol :) işareti gönderenlerin genelde sempatik tipler olduğundan şüpheniz olmasın.
   <br/>
   <br/>
   Bir de, mesaj ya da maillerinde sürekli yargılayan, suçlayan, eleştiren tipler vardır. En korkacağınız tipler de bunlar olsun. Bunlar genelde günlük hayatta çevresindekilere sesini çıkaramayıp kendini tatmin etmeye çalışan tiplerdir. Ve internet ortamında en itici tiplerdir farkında olmasalar bile...
   <br/>
   <br/>
   Bir de sanal dostlarla tanışıklığın mümkün olan en kısa zamanda gerçeğe dönüştürülmesinde fayda var.
   <br/>
   <br/>
   Herneyse kişilik tahlillerine çok girmeyelim yoksa birileri psikolog falan zannedebilir bizi.
   <br/>
   <br/>
   YK
   <br/>
   <br/>
   Diş sağlığı.com
   <br/>
   <br/>
   Dentrium Ağız ve Diş Sağlığı Merkezi 1 Ocak 2000'den beri internette online  danışma hizmeti veriyor.
   <br/>
   <br/>
   Dr. Yılmaz Cebecioğlu kontrolünde uzman hekimlerce yürütülen danışmanlık hizmeti tamamen ücretsiz olarak veriliyor. Ayrıca Dentrium'un web sayfasında sıkça sorulan sorulara verilmiş cevaplar yeralıyor. İnternette en geniş kapsamlı Türkçe içerikli diş hekimliği sitesi olan www.dentrium.com yakında ingilizce yayınlarıyla da Türk hekimlerinin sesini dünyaya duyurmayı amaçlıyor.
   <br/>
   <br/>
   Çocuklarda koruyucu diş hekimliği, hamilelikte diş bakımı, protez, gömülü diş, ağız kanserleri, dişeti hastalıkları, diş çürükleri ve röntgeni, çapraşık dişlerin düzeltilmesi gibi konularda detaylı bilgi bulabileceğiniz sayfalarda diş hekimliği konusunda haberler ve teknoloji bülteni de yeralıyor.
   <br/>
   <br/>
   ICQ'nun ekstralarından
   <br/>
   <br/>
   ICQ ile yeni tanışan ya da uzun süredir kullanıyor olup da özelliklerini pek bilmeyen arkadaşlardan sorular geliyor. Listenizdeki bazı arkadaşlarınızın nick'inin yanında bazı sembollerinin (mesela  balon ve ev işaretlerinin) nasıl çıktığını merak ediyorsanız işte cevapları:
   <br/>
   <br/>
   1 Balon işareti:
   <br/>
   <br/>
   Listenizdeki arkadaşınızın sadece doğum gününde çıkar. Herhangi bir ayar yapılması gerekmiyor. Kendisini kutlamanız için hatırlatma görevi görür. Sizde bu işaretin çıkması için doğum gününüzü yazmanız yeterli.
   <br/>
   <br/>
   2 Ev işareti:
   <br/>
   <br/>
   Sizin bir web sayfanız olduğunu gösterir fakat bunun için sadece kendi info'nuzda web adresinizi yazmanız yeterli değil. Services'e tıklayınca çıkan "My ICQ Page" sekmesindeki "Activate Homepage"i tıklamanız gerekiyor.
   <br/>
   <br/>
   Kendi karikatürünü kendin çiz
   <br/>
   <br/>
   www.cartooncorner.com Karikatürist Emmett Scott'un internet gezginleri için hem karikatürlerini sergilediği hem de karikatür çizimi ve karikatüristlerin yaşamına dair bilgiler verdiği sitesi.
   <br/>
   <br/>
   Site dört ana bölümden oluşuyor.
   <br/>
   <br/>
   Birincisi, Art Studio. Bu bölümde karikatür çizim dersleri, teknikleri ve karikatüristlerin yaşamına dair notlar yer alıyor.
   <br/>
   <br/>
   İkincisi, Puzzles yani bulmacalar bölümü. Zeka testi, süt dökme oyunu, gizli resmi bulma, benzer objeleri bulma gibi 10 farklı eğlenceli bulmacayla bu bölümde hoş vakit geçirebilirsiniz.
   <br/>
   <br/>
   Üçüncüsü, Stories yani hikayeler bölümü. Dili ağır olmayan, özellikle yeni İngilizce öğrenen küçük çocuklar için faydalı olacak nitelikte şiirli kısa hikayeler, birer dakikalık hikayeler ve uyku vakti hikayeleri bulunuyor.
   <br/>
   <br/>
   Ve Funny Pages yani eğlenceli sayfalar. Bu bölüm de kendi içinde dörde ayrılıyor. Gags adlı bölümde yazısız karikatürler yer alıyor. Siz kendi esprinizi karikatüre ekleyebiliyorsunuz. Diğerlerinde ise Scott'un çizgi karakterleri ve karikatürleri bulunuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6007-baskasi-olma-kendin-ol.html), [web.archive.org (arşiv bağlantısı)](http://web.archive.org/web/20130906101550/http://www.aksiyon.com.tr:80/aksiyon/haber-6007-baskasi-olma-kendin-ol.html)
