# Alişveriş Balçova'da daha güzel

*Şöhret Sarıgöl 1998.08.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sosyoekonomik bir evrimi yaşayan İzmir'de, yatırımcılara yeşil ışık yanıyor!
  </font>
 </div>
 <div id="newsText">
  <font class="detail-text">
   Çağdaş şehircilik anlayışının yavaş yavaş yerleşmesi ve büyük şehirlere özgü 'centralmerkez' kavramının literatürümüze ve yaşantımıza girmesiyle; kentimizde, sokağımızda, alışkanlıklarımızda değişiklikler ve yenilikler peşi sıra gelmeye başladı.
   <br/>
   <br/>
   Bugün üç milyonu aşkın nüfusu ile metropol olma yolunda giden İzmir; alt yapı eksikliklerini yatırımlarla gidermeye çalışırken, kentin yükünü taşıyamaz hale gelen merkez İzmir' i de banliyö tabir edebileceğimiz çevre ilçelere paylaştırmanın yollarını arıyor.
   <br/>
   <br/>
   Alışveriş sektörü, kent yükünü çevre ilçelere paylaştırma adına lokomotif özelliklere sahip. Çünkü, artık modern alışveriş kültürü içinde; kültürel sosyal etkinlikler, eğlence ve dinlence de var. İşte İzmir milyonlarca dolarlık özel yatırımlarla, böylesi bir yapılanmayı plan ve projeden yaşama geçirme sürecini yaşıyor. Çeşme Otobanı ile BalçovaNarlıdere yol kavşağı arasında 12 kadar ticari amaçlı parselden oluşan ve iki ulaşım hattı arasında bir ada gibi kalan bölge, inşaatı süren 4 büyük alışveriş ve ticaret merkezinin hizmete girmesiyle kentin soluk aldığı bir can damarı olacak.
   <br/>
   <br/>
   İzmir'in olduğu kadar Balçova ilçesinin de sosyoekonomik yapısına olumlu etki edecek yatırımlarla ilgili olarak Balçova Belediye Başkanı Mustafa Şentürk "Ege Bölgesi, Türkiye'de alışveriş merkezlerinin odaklaştığı bir yöre olacak. Bu yeni yapılanma hem tüketicinin hem de girişimcinin menfaatine. Rekabet olduğu için maksimum düzeyde iyi hizmet potansiyeli ve istikrarlı fiyat politikası oluşacaktır. Ayrıca buraya kanalize olan potansiyel de hazır bir pazar mahiyetindedir. Bunun yanında ilçemiz yoğun turizm bölgelerine açılan bir ulaşım ağı üzerinde, ulaşım problemi olmayan, belli bir sosyokültürel düzey ve gecekondulaşmanın olmadığı bir yapıya sahip. Sözkonusu yatırımların çevre ilçeler ve hatta başka illerimize model teşkil edeceğine inanıyorum" diyor.
   <br/>
   <br/>
   İzmir Türkiye'nin gelir düzeyi bakımından başta gelen illerinden biri. Bununla birlikte 1520 yıl öncesinde "süpermarketleşen" ilk illerden biri aynı zamanda. Bu da gösteriyor ki, İzmirli alışverişi seviyor. Pazar araştırma şirketlerinin verilerine göre; İzmirli tüketici için fiyat önemli olmakla beraber, ürün çeşitliliği ve rahat alışveriş imkanı da önemli.
   <br/>
   <br/>
   Modern alışveriş imkanı sunan Kipa'nın hizmete gireli üç yıl kadar olmasına rağmen şimdiden tek mağaza ile pazarın % 5 'ine hakim olması da bunun göstergesi. Pazar araştırma verilerinden en önemlisi ve müteşebbisin iştahını kabartanı; İzmir'de pazarın doymamış durumda olması. Açıkçası, milyonlarca dolarlık yatırımlarla yeni bir modelin öncülüğünü yapacak olan bu 4 büyük alışveriş merkezi ciro konusunda sıkıntı yaşamayacak gibi gözüküyor.
   <br/>
   <br/>
   Öte yandan gerek ülkemizde gerekse dünyada, hızla büyüme ve gelişme sürecine giren kentlerde şu an İzmir'de yaşanan kentsel yaşam karakteristiğinin değişmesini ve yatırım odaklaşmalarını görmek mümkün...
   <br/>
   <br/>
   İTM çıtayı yüksek tuttu...
   <br/>
   <br/>
   Sözünü ettiğimiz bölgede en büyük yatırım hacmine sahip alışveriş merkezini, İşbirliği Holding inşa ediyor. İzmir Ticaret Odası ve Ege Sanayi Odası'ndan 70 civarında katılımcı firmanın kurduğu İşbirliği Holding'in bu yatırımı şu an Türkiye'de benzerleri içindeki ilk 3 büyük projeden biri. Ağustos ayında inşaatına başlanan İşbirliği Ticaret Merkezi'nin 2000 yılında hizmete girmesi planlanıyor.
   <br/>
   <br/>
   25 bin metrekare arazi üzerinde, toplam kullanım alanı 46 bin 500 metrekare, otopark alanı 13 bin metrekare olan alışveriş ve iş merkezinin ortalama yatırım maliyeti metrekare bazında 350 dolar civarında saptanmış. 1. katında hipermarket, 2. katında her türlü ihtiyaca yönelik mağazalar, 3. katında cep sineması, kafeterya, fast food bölümleri yer alacak. 24 kat tasarlanan ve Hilton'dan sonra İzmir'in 2. en yüksek binası olacak İTM'nin diğer 21 katında prestij iş merkezleri olacak.
   <br/>
   <br/>
   İşbirliği Holding Yönetim Kurulu Murahhas Üyesi Akın Kazançoğlu "Çağdaş şehircilik adına, işmerkezleri, alışveriş ve kültür merkezlerinin şehir merkezlerinin biraz dışına taşınması gerekiyor. En son düzenlemelerle bu bölgede ulaşım sorunu yok. Bütün çevre hinterlandına bağlı yol ve kavşaklar var. Bu tür bir yatırım yeni bir boyut olacaktır. Megatrend kavramı insanlara seçme özgürlüğünü ve merkezi birey olan toplum modelini getiriyor. Bu bir yarıştır. Cazibe merkezlerini kaptırırsak, kaybederiz..." diyor. 70 ortaklı İTM'de hissedarlar işletme şirketine ortak olacaklar.
   <br/>
   <br/>
   2. Büyük proje: Palmiye alışveriş merkezi
   <br/>
   <br/>
   Ankaralı Başarı Yatırım Grubu ile İzmirli Eğilmez Grubu ortaklığı ile yürütülen projenin ortalama yatırım maliyeti 910 milyon dolar. Arazinin 22 hissedarı var ve proje tamamlandığında %50'si hissedarlara verilecek.Temmuz ayında başlanan alışveriş merkezinin inşaatının 2000 yılında bitmesi planlanıyor.
   <br/>
   <br/>
   Toplam inşaat alanı 23 bin 500 metrekare olan Palmiye Alışveriş Merkezi'nde her cins giyim eşyası, hediyelik eşya, müzik aletleri mağazaları, restoran, fast food, banka şubesi, döviz bürosu, 4 adet cep sineması, çocuk eğlence merkezi, bir ya da iki süpermarket, internet kafe, kitapçı, seyahat acentası gibi pek çok ihtiyaca cevap verecek mağaza ve işletmeler yer alacak.
   <br/>
   <br/>
   Modern mimarisi ile ilgi çekecek olan alışveriş merkezinin 1. katında atrium ve havuzla geniş ve ferah bir mekanda yemek ve eğlence için mekanlar olacak. 300'ü aşkın arabalık kapalı ve 100'e yakın araçlık açık otoparkın bulunacağı alışveriş merkezinde, adına uygun olarak palmiyelerle donanmış bir yeşil alan zenginliği de planlanmış. Modern alışveriş merkezinin tüm ekipmanlarını barındıracak bir sistemle donatılacak yapıda özürlüler için özel park yerleri, özel wc ve rampalar da düşünülmüş.
   <br/>
   <br/>
   2000 yılında günlük 5 bin kişilik müşteri grubunu hedef alan Palmiye Alışveriş Merkezi yetkilileri; çok titiz bir fizibilite çalışması sonucu, İzmir insanının alışveriş alışkanlığının değişmesini gerektirecek ya da zorlayacak yeni bir oluşumu planladıklarını, sıcak bir rekabet ortamı yaratacak yatırımların bölgedeki potansiyele ivme kazandıracağını söylediler.
   <br/>
   <br/>
   Balpa
   <br/>
   <br/>
   Özel girişimci İnşaat Mühendisi Erol Koyuncu tarafından, modern bir çarşı olarak planlanan projenin ortalama yatırım maliyeti 4 milyon dolar civarında. 41 hisseli arazide inşa edilecek Balpa'nın %50 hissesi 24 ana grup hissedara verilecek. 5 bin metrekare alan üzerinde; büyüklükleri 75 700 metrekare arasında değişen 57 iş merkezi, 2 bin 500 metrekarelik alanı kapsayan fast food, fitnes center, bowling salonu, 2 bin 530 metrekare yeşil alan, havuz ve çocuk oyun alanları ile 130 araçlık kapalı otoparkı ile modern bir alışveriş merkezi olacak. Yatırımcı Erol Koyuncu "910 yıllık kira karşılığı bedelle İzmir'in bu yeni gözde alışveriş yöresinde mülk edinmek mümkün olabilecek" diyor. Modern iç ve dış mimari, çevre düzenlemesi ve sosyal tesisleri ile komşu rakipleriyle yarışmak niyetinde olan Balpa'nın 99 yazında hizmete girmesi planlanıyor.
   <br/>
   <br/>
   Agora Alışveriş Merkezi
   <br/>
   <br/>
   Balpa'nın yanında yaklaşık 10 bin metrekarelik alan üzerinde sessiz sedasız inşaatı süren bu alışveriş merkezi de 2000 yılına kadar hizmete girip yarışa katılmayı planlıyor.
   <br/>
   <br/>
   İZMİR, yatırımları süren Balçova'daki 4 büyük alışveriş merkezi ile birlikte; Konak Pier, Ege Dünya Ticaret Merkezi, Kipa Çiğli, EGS Mavişehir ve projelendirme aşamasında fizibilite çalışmaları yapılan; Özdilek Grubu İnciraltı, Doğuş Grubu Üçkuyular, İnciraltı alışveriş kültür merkezi ile 500 milyon dolara yaklaşan bir yatırım hamlesi yaşıyor. Yolun açık olsun İzmir...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4075-alisveris-balcovada-daha-guzel.html), [web.archive.org (arşiv bağlantısı)](http://web.archive.org/web/20120719224122/http://www.aksiyon.com.tr:80/aksiyon/haber-4075-alisveris-balcovada-daha-guzel.html)
