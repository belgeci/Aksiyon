# Bürotime ile çalışmak prestij getiriyor

*Göksel Geçin 2004.06.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çalışma rahatlığı kadar, itibarı da gösteren ofis mobilyaları, sektörel olarak büyüme trendinde. Ofis mobilyasını iyi tercih edememiş firmalar genellikle "sıradan" işletme olarak anılıyor ve bu mobilyaların kullanıcısına duyulan güven azalıyor.
  </font>
 </div>
 <div id="newsText">
  <font class="detail-text">
   Kalitesi kadar çalışma şekline uygunluğuna ve kişiliği ne kadar yansıttığına dikkat edilen ofis mobilyalarının Türkiye"deki öncü ismiyse Tosunoğulları Mobilya. Özellikle Bürotime markasıyla sadece Türkiye"de değil dünyanın birçok ülkesinde tanınan Tosunoğulları Mobilya, prestije önem veren işyerlerinin yakından tanıdığı bir firma. Tosunoğulları, Mobilya Bürotime markası Türk yerleşim zevkini de bütün dünyaya gösteriyor. Modüler ve modern tarzda tasarım ürünü olan Bürotime mobilyaları, Avrupa, Asya, Afrika ve Ortadoğu"daki 26 ülkeye ihraç ediliyor. Tosunoğulları Şirketi"nin Yönetim Kurulu Başkanı Hüseyin Tosunoğlu, aralarında Almanya, Mısır, Rusya, Dubai, Kenya, Nijerya ve İsrail"in bulunduğu yirmi ülkede yerleşik bayi ağıyla tüketiciye ulaştıklarını söyledi. Şu an üretimlerinin yüzde 30"unu yurtdışına pazarladıklarını anlatan Tosunoğlu, "Önümüzdeki yıl ihracat yaptığımız ülke sayısını 30"a çıkararak, üretimimizin yarısını dışarıya satmayı hedefliyoruz" diyor.
   <br/>
   <br/>
   Tosunoğlu, Bürotime"in beş yıl önce piyasaya çıktığını anımsatarak, şöyle devam ediyor: "Biz daha 5 yıl önce markalaştık. Ancak bu zaman içerisinde Türkiye"deki ofis mobilyalarının fiyat kodeksini belirleyen konuma geldik."
   <br/>
   <br/>
   Türkiye"de 150"yi aşkın satış noktasında tüketiciyle buluştuklarını aktaran Tosunoğlu, ülke genelinde yaygın bayi ağıyla hizmet veren tek firma olduklarını belirtiyor.  Sık sık Dubai, Almanya, Mısır, Sudan ve Nijarya gibi çeşitli ülkelerde yapılan fuarlara katıldıklarını söyleyen Tosunoğlu, nihai hedeflerinin Amerika"yı da içine alan bir dünya markası haline gelmek olduğunu açıklıyor.
   <br/>
   <br/>
   Hüseyin Tosunoğlu, bir ay önce Konya 2. Organize Sanayii"ndeki fabrikalarından, 3. Organize Sanayii"ne taşındıklarını bildiriyor. Eski yerlerinde "Erkotime" markalı ofis koltuklarının üretimine geçtiklerine değinen Tosunoğlu, koltuk konusunda da oldukça iddialı olduklarını dile getiriyor. Erkotime"in en kısa zamanda Bürotime gibi dünya pazarında yer edineceğine inandıklarını ifade ediyor.  Modüler, fonksiyonel ve çağdaş çizgilerdeki tasarımlarıyla bilinen Bürotime modellerinin hepsinin patenti bulunuyor. İleri teknolojiye sahip bilgisayar kontrollü makinelerle üretilen mobilyaların, tasarım, arge ve paketleme çalışmaları, bayan personelin elinden geçiyor. Çalışan 210 personelin ise yüzde 25"ini kadınlar oluşturuyor. Bayiler sipariş miktarı ve çeşidi ne olursa olsun 72 saat içinde ürünleri teslim ediyor. Zira makinalar çift vardiya usulü, 24 saat çalışıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0E7E9D2DAB894A248B78797C3225E64D?newsId=9413), [web.archive.org (arşiv bağlantısı)](http://web.archive.org/web/20140121130415/http://www.aksiyon.com.tr:80/aksiyon/newsDetail_getNewsById.action;jsessionid=0E7E9D2DAB894A248B78797C3225E64D?newsId=9413)
