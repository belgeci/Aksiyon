# Alaaddin Özdenören: Saflığın peşinden koşuyorum""

*Yalçın Salay 1996.11.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Alaaddin Özdenören'in yeni şiir kitabı çıktı. Böylece Özdenören, Güneş Donanması adlı şiir kitabının ardından 20 yıllık şiir orucunu, 'Yalnızlık Gide Gide' kitabıyla bozmuş oldu.
  </font>
 </div>
 <div id="newsText">
  <font class="detail-text">
   . Esra Sanat Yayınları tarafından piyasaya sürülen eserde şairin 8 yaşında elim bir trafik kazasında vefat eden oğlu Kerem için yazdığı şiirlerin toplandığı Kerem'in Sayfaları da yer alıyor. Şair bir aya kadar yeni bir kitabını da müjdeliyor. Nabi Avcı tarafından "Şiirlerinde çocuk imajı hakim" olarak nitelendirilen Özdenören, bu durumu şöyle değerlendiriyor: "Benim gözümde çocuk, saflığı temsil eder. Şiirde de saflığın peşinden koşarım. Az şiir yazmamın bir sebebi de budur."
   <br/>
   <br/>
    Şiire ilgi ne zaman başladı?
   <br/>
   <br/>
   Okumayazmayı öğrenir öğrenmez bende şiir merakı başladı. İlkokul öğretmenim Güner Hanım, bana şiiri ilk sevdiren kişi olmuştur. İlkokul ikinci sınıftan itibaren şiir denemeleri sayılabilecek yazılar karalamaya başladım. Ancak babamın memuriyeti sebebiyle üçüncü sınıfı Malatya'da okumak zorunda kaldım. Malatya'da ise Mansur isimli bir ağabeyimiz vardı. Şiir konusunda ikinci önemli etkilenme onun sayesinde oldu. Mansur ağabey Hz. Ali Cenklerini anlatan kitapları getirirdi. Buradaki şiire yakın anlatım beni çok etkiledi. Yine tayin sonucu ortaokula Tunceli'de başladım. Buradaki evimiz Munzur Nehri'nin çok yakınındaydı. Sabahlara kadar Munzur'un o ahenkli sesini dinlemek bana çok ilham vermiştir. Ortaokul birinci sınıfta ilk kez katıldığım bir şiir yarışmasında da birinci olmuştum.
   <br/>
   <br/>
    Şiirlerinizde çocuk konusu çok işleniyor. Vefat eden oğlunuz Kerem'in bunda payı var mı?
   <br/>
   <br/>
   Bu konuyu "Özdenören'in şiirlerinde çocuk imajı hakim" diyerek Nabi Avcı da yazmıştı. Ben de o zaman farkına vardım. Neredeyse her şiirimde varmış. Benim gözümde çocuk saflığı temsil eder. Şiirde de saflığın peşinden koşarım. Az şiir yazmamın sebebi de budur.
   <br/>
   <br/>
    Şiirlerinizde nelere önem verirsiniz?
   <br/>
   <br/>
   Cemal Süreyya, "Şiir geldi kelimeye dayandı" der. Bu görüşe katılıyorum. Şiirde kelime seçmek çok önemli. Az sayıda şiir yazmamda diğer bir etken de bu. Dergilerde yayınlanan şiirlere bakıyorum. Manzara adeta bir şiir mezarlığı görünümünde.
   <br/>
   <br/>
    Bir şiiri kaleme alırken neler yaşıyorsunuz?
   <br/>
   <br/>
   Şiirin bana gelişi ilhamla oluyor. Önce bir mısra doğuyor. Zamanla gelişiyor. Genelde genç yaşlarda daha çok yazılıyor. Coşkulu ve savunmasız yıllar. Ancak emeklilikle beraber yazmaya daha fazla zaman ayırabiliyorum. Şiirleri yayınlanmadan önce Akif İnan'a okuturum. İnan da bana okutur.
   <br/>
   <br/>
    Sizi etkileyen ilk şiiriniz hangisi?
   <br/>
   <br/>
   Babamın emekli olmasıyla Maraş'a yerleştik. Lise 2. sınıfta yeğenim bizde kalıyordu. Çocuk uyurken seyrediyordum. Kalbime birşey sızdı. 'Habersiz' diye bir şiir yazdım. Bu şiir daha sonra Hamle Dergisi'nde de yayınlandı.
   <br/>
   <br/>
   Çocuk uykusunda gülüyor / Yılların acı çığlığından habersiz / Elleriyle oynuyor karanlıklar sessiz sessiz / Ah bebem rüzgar saçlı bebem / Bilsen insanların halini bir / Bu kara yalnızlıkta körelen ışık benimdir / Bu uzayıp giden yolda ağlayıp ağlayıp da / Aklımı sokmuşum girdabına yaşamanın
   <br/>
   <br/>
    Şiir size ne ifade ediyor?
   <br/>
   <br/>
   Hayat bir süreçtir. Kesintisiz. Geriye dönüş yok. Antikçağ filozofu Herakleitos'un bir sözü vardır: "Akan bir suda iki defa yıkanılmaz." Pratik hayattan uzaklaşıp şiirin rüya dünyasına girdiğimizde yaşananları en küçük ayrıntısına kadar hatırlamak mümkün oluyor.
   <br/>
   <br/>
   YALÇIN  SALAY
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1920-12-alaaddin-ozdenoren-safligin-pesinden-kosuyorum.html), [web.archive.org (arşiv bağlantısı)](http://web.archive.org/web/20140312025040/http://www.aksiyon.com.tr:80/aksiyon/haber-1920-12-alaaddin-ozdenoren-safligin-pesinden-kosuyorum.html)
