# Deklanşöre gökyüzünde basınca

*Yalçın Salay 1998.10.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Pilot bir babanın, Albay Hüseyin Çapoğlu'nun oğlu Soner Çapoğlu, altı yaşındayken babasının vefatının ardından uçaklara daha bir düşkünleşmiş.
  </font>
 </div>
 <div id="newsText">
  <font class="detail-text">
   Bu yüzden çocukluğundan beri, nasıl yaparım da jetlere daha yakın olabilirim hesaplarıyla büyümüş. Eskişehirli olması, Eskişehir'in semalarında hiç eksik olmayan jetlerin sesleri, bu arzuyu sürekli kamçılayan bir başka unsur olmuş. "Eskişehirli olup da jetlere ilgi duymayan görmedim" diyor bu konuda.
   <br/>
   <br/>
   Aynı zamanda Değişen Türkiye Partisi (DEPAR) Genel Başkanı Gökhan Çapoğlu'nun kardeşi olan Soner Çapoğlu, yıllarca peşinde koştuğu bu hedefe sonunda ulaşmış. Her ne kadar pilot olamamışsa da jetlere yakınlaşmanın yolunu 'hava fotoğrafçılığı' ile bulmuş. Bugün Türkiye'de lisanslı ilk ve tek hava fotoğrafçısı unvanına sahip. Aynı meslekten dünyada sadece 40 kişi var.
   <br/>
   <br/>
   Çocukken uçaklarla ilgili kitapları, fotoğrafları biriktirmekle başlamış merakı. Aklı hep şu düşünceye takılmış: "Bu fotoğrafları acaba kimler, nasıl çekiyorlar?"
   <br/>
   <br/>
   Ortaokul sonrası gittiği Amerika'da, bu merakı yine peşini bırakmaz. Sonunda Top Gun filminin kameramanı Nick Alvarado başta olmak üzere pek çok kişiyle görüşmetanışma fırsatı bulur. Ancak Türk toplumundaki yardımseverliği Amerika'da göremez. "Elimden tutar yol gösterirler" türü bir ilgiyi çok fazla bulamaz. Buna rağmen o temel fotoğrafçılık alanında bir koleji seçer ve buradan mezun olur.
   <br/>
   <br/>
   Amerika'da geçen dört yılın ardından Türkiye'ye dönüşte, bir süre özel sektörde çalışmaya başlar. Ancak insanların değişken politikaları sebebiyle bu durumu sürdürmek istemez. Bir gün aklına daha sonra kalp krizinden vefat edecek olan Türk Hava Kuvvetleri Kurmay Başkanı Lütfi Akdemir gelir. Hiç tanımadığı halde Akdemir'in kapısını çalar: "Türk Hava Kuvvetleri'nin fotoğraflarını çekerek yurtiçiyurtdışı tanıtımını yapmak istiyorum" der. Rahmetli babasından başka bir referansı olmamasına rağmen, Kurmay Başkanı Akdemir, Çapoğlu'nun projesini güzel bir fikir olarak değerlendirir ve bir hafta sonra Türk Hava Kuvvetleri'nde, 1991 yılında hava fotoğrafçısı olarak çalışmaya başlar. Bu kabulde Çapoğlu'nun isim yapmış bir pilotun oğlu olması da önemli bir referanstır. Bugüne kadar bilinmeyen, duyulmayan hava fotoğrafçılığını da ancak Kurmay Başkanı Akdemir kestirebilmiş ama mesleğin nasıl birşey olduğunu tanımlamak Çapoğlu'na kalmıştı. Çapoğlu, "Keşif değil sadece tanıtıma yönelik Türk bayraklı jetlerin resimlerini çekiyorum. Benden önce Türk Hava Kuvvetleri'nde benzer bir çalışma yoktu" diyerek özetlediği yeni işinde 1998 Nisan ayına kadar çalışır. Çalışmalarıyla da Türk Hava Kuvvetleri yönergelerine 'hava fotoğrafçılığı' ile ilgili yeni düzenlemelerin geçmesini de sağlar. Böylece resmen hava kuvvetleri tarihine geçmiş olur.
   <br/>
   <br/>
   Aslında yaptığı işe ait özellikler anlatılacağı kadar basit değil. Saatte 1200 km. hızla, sürekli hareket halinde, dar bir pilot kabininde, yüksek basınç altında ve başında kaskla diğer jetlerin resimlerini çekmek. Kokpit camındaki ışık yansımalarını ortadan kaldırarak sanki cam yokmuş gibi görüntü elde edebilmek de cabası.
   <br/>
   <br/>
   Türkiye'de ilk ve tek olduğu için mesleğinin gerektirdiği incelikleri tecrübe ederek öğrenir Çapoğlu, adeta mesleğini kendisi tarif etmektedir. Uçuşlara öğretmen pilotlarla birlikte Mürted Hava Üssü'nde T33'lerle başlar. Soydan geldiği için olsa gerek zorluk çekmez ve ilk uçuşta çekimlere de başlar.
   <br/>
   <br/>
   Basınç altında çalışmak kolay değil
   <br/>
   <br/>
   Mesleğindeki başarı kriterlerinden birisi de 64 ASA ile hava fotoğrafları çekebilmek. Eğer bu başarılırsa profesyonel manada gerçekten hava fotoğrafçısı olduğunuzu söyleyebilirsiniz. Bu kriteri Nick Alvarado gibi birçok isimden duyan Çapoğlu hava fotoğrafçılığının zorluklarını şöyle özetliyor, "Uçakta titremeler, basınç, hareketlilik var. Çekeceğiniz uçakların etrafında en güzel açıyı yakalamak için sürekli dönüyoruz ve basınç yiyoruz. Çekimlerimiz için özel bir uçuş da düzenlenmedi. Görevden dönen uçakları çekmek üzere sonradan kalkardık, dönüşlerine eşlik ederdik."
   <br/>
   <br/>
   Soner Çapoğlu Türk Hava Kuvvetleri'nde ilk ve tek olarak sürdürdüğü 6.5 yıllık görevinden, boyun sinirlerinin zedelenmesi sebebiyle ayrılır. Çapoğlu, "Uçakta fotoğrafları sadece düz uçuşta çekmiyorsunuz. Bu yüzden üzerinize basınç yükleniyor. Kemiklerinizi zorluyorsunuz" diyor. Ancak geride Türk Hava Kuvvetleri literatürüne girmiş bir hava fotoğrafçılığı mesleği bırakmıştır. Bir de çalışmalarını ifade eden lisans belgesi. Böylece dünyada sayıları 40 adet olan hava fotoğrafçıları arasına Soner Çapoğlu da eklenir.
   <br/>
   <br/>
   Soner Çapoğlu geçen yıl katıldığı uluslararası fotoğraf yarışmasında 2 bin 800 kişi arasında dördüncü olmuş ve mansiyon almıştı. Mansiyon önemliydi çünkü bugüne kadar Türkiye'den ilk kez katılım oluyordu.
   <br/>
   <br/>
   Çalıştığı süre içinde Türk Hava Kuvvetleri ve buna bağlı olan dört kuvvetin bütün tanıtım kitapları, broşür, poster, dergi ve duvar takvimleri için fotoğraflar çekti. Ayrıca Savunma ve Havacılık Dergileri ile Uçan Türk dergilerine çekimler yaptı. Amerika, Macaristan, Almanya, İngiltere, Fransa, Belçika ve İtalya gibi bir çok ülkede fotoğraf ve makaleleri yayınlandı, pekçok ödül aldı.
   <br/>
   <br/>
   Sağlığı nedeniyle Türk Hava Kuvvetleri'nden ayrılmış olmasına rağmen özel sektörde hava fotoğrafçılığı işini halen sürdürüyor. Şimdiki hizmet alanı ise turizm, mimari, şehirbölge planlama, reklamtanıtım, karayolları ve benzeri alanlarda. Hava fotoğrafı isteyen kurum ya da özel kuruluşların resimlerini çekiyor. Bunun için ya Türk Hava Kurumu ya da firmalardan uçak kiralayarak istenen çekimleri yapıyor.
   <br/>
   <br/>
   Hayali, okulunu açmak
   <br/>
   <br/>
   Çapoğlu'nun en büyük hayali ise hava fotoğrafçılığının okulunu açmak. Hava fotoğrafçılığına yönelik bir okulun dünyada bulunmadığını belirten Çapoğlu, "Bunu dünyada ilk ben yapmak istiyorum. Sponsor arıyorum. Şimdiye kadar hava kuvvetlerini tanıtmaya yönelik bu işi yapmıştım. Böyle bir okul açabilirsem, bu işi daha geniş alanlara hizmet veren bir sektör haline getirmek istiyorum. Türk Hava Kuvvetleri'nin desteğiyle ben kendimi yetiştirdim ama benim yetişmiş olmam önem arzetmiyor. Şimdi ben insanıma faydalı olmanın peşindeyim" diyor.
   <br/>
   <br/>
   Hava fotoğrafçılığı özellikle büyükşehir belediyeleri için özel bir önem arzediyor. Şehrin gelişimini göstermesi açısından veya bir inşaatın ilk hali, 6. ayındaki durumu ve bitimindeki görüntülerinin çekilip yanyana getirilmesi halinde bir süreç çok yakından izlenmiş oluyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4324-deklansore-gokyuzunde-basinca.html), [web.archive.org (arşiv bağlantısı)](http://web.archive.org/web/20131207023410/http://www.aksiyon.com.tr:80/aksiyon/haber-4324-deklansore-gokyuzunde-basinca.html)
