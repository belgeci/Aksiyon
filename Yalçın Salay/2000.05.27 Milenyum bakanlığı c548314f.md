# Milenyum bakanlığı

*Yalçın Salay 2000.05.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1996 yılında ilk kez Aksiyon'un duyurduğu ve öncelikle üniversiteler arasında bilgi akışını sağlamaya yönelik Ulusal Bilgi Ağı (Ulakbim) Projesi, milenyumun ilk günlerinde kapsamı daha da genişletilerek 'Türkiye Ulusal Enformasyon Altyapısı' (TUENA) Projesi şeklinde bir devlet politikası haline geliyor.
  </font>
 </div>
 <div id="newsText">
  <font class="detail-text">
   Projenin ana planı geçtiğimiz aylarda eski Cumhurbaşkanı Süleyman Demirel'e de sunuldu ve ardından 'Türkiye Bilgi Toplumu 2010' başlıklı bir kitapçıkla, projenin geldiği nokta, alınması gereken tedbirler konusu ayrıntısıyla anlatıldı. Kitapçığın sunuşunda Demirel, bilgi toplumunun iletişim altyapısı ve diğer bilgi teknolojilerinin, toplum kadar devleti de değiştireceğini belirterek, "Yurttaşların evlerinden, işyerlerinden, kamuya açık bilgi merkezlerinden her an devletle ilişki kurabilmesi, hizmet alması mümkün olabilecektir. Bugün devletle olan ilişkilerde büyük maliyetler ve zaman alan pek çok işlem, yarın anında hem çok ucuza hem de etkin olarak gerçekleşecektir" yorumunu yapıyor.
   <br/>
   <br/>
   Proje kapsamında Türkiye'nin bilgi toplumu olabilmesi yönünde potansiyelleri nelerdir sorusuna da cevap aranmış. Bu yönde Avrupa'nın önde gelen bilim politikası araştırma kurumlarından olan SPRU (Science Policy Research Unit) uzmanlarından Richard Hawkins, Türkiye'nin bu yeteneğe sahip olmasının nedenleri olarak şunları gösteriyor:
   <br/>
   <br/>
    Türkiye dikkate değer bir özgün telekomünikasyon (üretim ve uygulama) deneyimi oluşturmuştur.
   <br/>
   <br/>
    Yüzde 85'ini iç kaynaklardan sağladığı telekomünikasyon altyapısı yatırımlarını, gayrisafi yurtiçi hasılasının yüzde 1'i düzeyinde tutabilmiştir.
   <br/>
   <br/>
    Sayısallaşma düzeyinde pek çok OECD ülkesinin önüne geçmiştir.
   <br/>
   <br/>
    Türkiye, kendi ürettiği sayısal santralları Orta Asya ülkelerine  satmaya başlamıştır.
   <br/>
   <br/>
   Türkiye Ulusal Enformasyon
   <br/>
   <br/>
   Altyapısı Projesi (TUENA)
   <br/>
   <br/>
   21. yy'da şekillendirici en önemli unsurun 'bilgi' olacağı açık bir gerçek. Bu yönde gelecek yüzyılın toplumu için de 'Bilgi Toplumu' ismi şimdiden kabullenilmiş durumda. Sık sık duyduğumuz bilgi toplumu kavramı kabaca her türlü bilgiye kolayca ulaşılabilen ve bu bilgiden faydalanarak üretime dönüştürebilen toplumu ifade ediyor. Kapsamı her geçen gün artan internet ise bunun en güzel örneği. 'Türkiye Bilgi Toplumu 2010' kitapçığında da geleceğin dünyasında, ancak bilgi toplumu haline gelmeyi başarabilmiş ülkelerin liderlik edebilecekleri, bu hedefe ulaşmada da en önemli araç olarak 'Ulusal Enformasyon Altyapısının' kurulması gereğine dikkat çekiliyor. Zira Avrupa Beşinci Çerçeve Programı kapsamında bilgi toplumu teknolojileri için çok sayıda proje başlatılmış durumda.
   <br/>
   <br/>
   Türkiye'de bu gerçekten hareketle TUENA Projesi'ne Temmuz 1997 tarihinde start verilmişti. Ulaştırma Bakanlığı koordinatörlüğünde TÜBİTAKBİLTEN tarafından yürütülen projede konuyla ilgili kamu ve özel sektör kuruluşları bakanlık çatısı altında oluşturulan yürütme grubunda yeralıyorlar. Tüm bu kuruluşların biraraya gelmesinin ardından durum saptaması, dünyadaki eğilimler, altyapı planlaması, ulusal katkı payı belirleme ve kurumsal yapılanma düzeylerinde araştırmalar tamamlanmış durumda.
   <br/>
   <br/>
   Proje kapsamında yazılım konusu, mobil iletişim sistemleri, iletişim ağlarında güvenlik, yerel ağlar, erişim şebekelerinde teknolojik gelişmelerin yanında sağlık bilgi sistemleri, çokluortamlı yayıncılık, akademi ve araştırma ağları, özürlü ve engelli vatandaşlar için hizmet, internet, akıllı ulaşım sistemleri, elektronik kamu hizmeti ağları ve uzaktan eğitim gibi uygulamaların dünyadaki örnekleri, toplumsal hayat üzerindeki etkileri tespit edildi.
   <br/>
   <br/>
   Projenin altyapı planlamasına yönelik çalışmalar sonucunda Türkiye'nin 2010 yılına kadar enformasyon ve iletişim teknolojileri araçları sahipliği ve yagınlığında ulaşılması gereken büyüklükleri içeriyor. Buna göre hane halkı bazında, nüfusu 20 binden fazla olan yerleşim birimlerinde hanelerin yüzde 75'i, geri kalan yerleşim birimlerinde de hanelerin yüzde 25'i bu ağa bağlı hale gelecek. Projenin gerçekleşmesi için 2010 yılına kadar her yıl yapılması gereken yatırım miktarı teknoloji fiyatlarının 10 yılda 2/3 oranında ucuzlayacağı varsayımıyla yaklaşık 38 milyar dolar olarak hesaplanmış.
   <br/>
   <br/>
   Durum tespiti
   <br/>
   <br/>
   Proje kapsamında Türkiye'nin enformasyon ve komünikasyon teknolojileri alanında bulunduğu yeri belirleyebilmek amacıyla bir durum tespiti çalışması da yapılmış. Bu tespit için Türkiye'nin 20 binden fazla nüfusa sahip yerleşim birimlerinde yaşayan kent nüfusunu, hane halkı bazında temsil eden yaklaşık 4 bin kişilik bir örneklem üzerinde anket yapılmış. İşte birkaç ilginç sonuç:
   <br/>
   <br/>
   Evlerinde iletişim araçlarına sahiplik yüzdeleri açısından sıralama şöyle: Yüzde 81.8 ile telefon ilk sırada yer alırken, ardından yüzde 6.5 ile bilgisayar, yüzde 5.8 ile telesekreter, yüzde 1.5 oranında faks, yüzde 1.3 ile modem ve yüzde 1.2 internet bağlantısına sahip.
   <br/>
   <br/>
   Türkiye'nin iletişim araçlarına sahip olma durumu böyle ancak bir de bu kişilerin talep ettikleri hizmetler sorulmuş: En fazla talep edilen hizmet türü yüzde 82.6 oranında telefon, vergi, su ve benzeri borçları öğrenebilmek ve ödeyebilmek yönünde. Ardından sırasıyla dilekçe vermek, cevap almak, rezervasyon yaptırmak ve bilet almak, bilgi alışverişinde bulunmak, film, müzik ve diğer sanatsal etkinlikleri takip etmek, tartışmalara, oylamalara katılmak, lise, üniversite diploması, kurs belgesi almak, kütüphane ve müzelere ulaşmak, eşya görüp satın almak, banka, borsa işlemleri yapmak ve son olarak iş başvurularında bulunmak geliyor.
   <br/>
   <br/>
   Bilgi Toplumu Bakanlığı
   <br/>
   <br/>
   Türkiye'nin yeni bin yılda oluşturulması düşünülen enformasyon altyapısına yönelik yapılanmanın adı da Bilgi Toplumu Bakanlığı olarak düşünülüyor. Oluşturulması önerilen yeni yapılar ise dört başlık altında toplanıyor: Enformasyon altyapısı ve bilgi toplumu yapılanmaları, telekomünikasyon alanı düzenleme yapılanmaları, kamu yönetiminde enformatikleşme yapılanmaları ve sanayi politikası yapılanmaları. Bu yeni yapılanmalar öncelikle Bilgi Toplumu Konseyi ya da Kurumu olarak belirlenmiş. Ayrıca bu kuruluşların ilgili olacağı bakanlık bugün hangisi olursa olsun, ileride Bilgi Toplumu Bakanlığı'na dönüşeceğinin altı çiziliyor.
   <br/>
   <br/>
   Sonuç olarak TUENA Projesinin, sanayileşme sürecine geç girmiş ülkemizin, bilgi ve iletişim teknolojilerinin sunduğu imkanlarla 'bilgi toplumu' trenini zaman yitirmeden yakalaması ve fırsatları yararlara dönüştürmesi yolunda atılmış ilk adım olarak değerlendirilmesi isteniyor.
   <br/>
   <br/>
   Türkiye Yunanistan karşılaştırması
   <br/>
   <br/>
   Türkiye Bilgi Toplumu 2010 kitapçığında belirtildiğine göre Yunanistan altyapı göstergeleri bizden az da olsa iyi durumda deniliyor. Ancak gelecekteki şans değerlendirmesinde elektronik üretim göstergesinde Türkiye daha iyi durumda. Bu plana göre Yunanistan'ın, Avrupa Birliği tam üyelerinin yararlanabildiği 'Enformasyon Toplumu' sübvansiyon ve teşviklerine sahip olmanın avantajını da kullanarak, yeni oluşacak ulusal enformasyon altyapısını Balkanlar ve Ortadoğu yanında Kıbrıs, Karadeniz, Doğu Akdeniz, Güney Akdeniz ve diğer uluslararası pazarlarda bir çekim kutbu olarak kullanmak istediği belirtiliyor. Durum Türkiye açısından ise Balkanlar, Karadeniz Havzası, Kafkasya, Orta Asya ve Orta Doğu coğrafyasının kesişim noktasında oynamak istediği öncü rol, iletişim altyapılarında düğüm noktası olmasıyla yakından ilişkilidir tespitinde bulunuluyor. Buna göre boru hatları ve ulaşım yollarının yanında, geleceğin en stratejik altyapısını oluşturacak Avrasya Enformasyon Altyapısı girişiminin başlatılması stratejik açıdan önem taşımakta.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=6205), [web.archive.org (arşiv bağlantısı)](http://web.archive.org/web/20130930000141/http://www.aksiyon.com.tr:80/aksiyon/newsDetail_getNewsById.action?newsId=6205)
