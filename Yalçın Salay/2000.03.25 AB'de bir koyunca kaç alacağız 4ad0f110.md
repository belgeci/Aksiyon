# AB'de bir koyunca kaç alacağız?

*Yalçın Salay 2000.03.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin milenyuma girerken Avrupa Birliği'ne tam üyelik için aday ülke kabul edilmesi, Türkiye için tarihi gelişmelerden birisi olarak gündemimize girdi. Bundan sonra tam üyelik için uzun bir hazırlık ve bekleyiş süreci işlemeye başladı.
  </font>
 </div>
 <div id="newsText">
  <font class="detail-text">
   Bu süreçte belki de en çok merak edilen konu, Türkiye'nin Avrupa Birliği'ne tam üyeliğinin ne getirip ne götüreceği noktasında kilitlendi. Konuyla ilgili uzmanlar bu soruya cevap ararlarken konuyla ilgili en önemli soruya yönelik bir projeksiyon çalışması Almanya'dan geldi. Türkiye'nin gerek yüzölçümü, gerekse nüfus açısından hazmedilmesi kolay bir ülke olmayacağı ve Avrupa Birliği bütçesine taşınması zor bir yük getireceği AB ülkeleri tarafından sık sık dile getirilmekteydi. Nitekim Türkiye, nüfusunun verdiği bir avantajla AB'ye girmesinden sonra Avrupa Parlamentosunda 87 parlamenter ile güçlü bir temsil hakkı da kazanmış olacak.
   <br/>
   <br/>
   Türkiye'nin Avrupa Birliği'ne üye olmasının neler getiripgötüreceği tartışmalarına daha somut bir bakış açısı getirmek için Türkiye'nin tam üyeliği durumunda Avrupa Birliği bütçesine yapacağı katkı ve bütçeden alacağı paya yönelik 1998 rakamları baz alınarak bir hesaplama gerçekleştirildi.
   <br/>
   <br/>
   Merkezi AlmanyaEssen'de bulunan Türkiye Araştırmalar Merkezi, "Türkiye'nin Tam Üyeliğinin Avrupa Birliği Bütçesine Yapacağı Etkiler" başlıklı çalışmayı, merkezin direktörü Prof. Dr. Faruk Şen Ankara'da bir basın toplantısıyla anlattı.
   <br/>
   <br/>
   Korku senaryoları hayali
   <br/>
   <br/>
   Prof. Faruk Şen raporda Avrupa Birliği'ne tam üye olunması durumunda, Türkiye'nin AB bütçesine getireceği mâli yükü ayrıntılarıyla hesapladıklarını ve ulaşılan son verilerden hareketle model nitelikli bir hesaplama yaptıklarını anlattı: "Araştırma sonucunda doğrusu hiç de öyle korku senaryolarına hak verdirecek bir sonuçla karşılaşmadık. AB bütçesinin gelir ve gider kalemleriyle, AB üyesi bir Türkiye'nin bu kalemlerdeki payını ayrıntılarıyla inceledik."
   <br/>
   <br/>
   AB'nin genişlemesinden sorumlu Gunter Verheugen ile koordineli biçimde hazırlanan araştırmada, Türkiye'nin AB'ye tam üyeliğinin en yakın 20082011 tarihleri arasında gerçekleşeceği sonucu çıkıyor.
   <br/>
   <br/>
   Türkiye'nin AB üyeliği sürecinde en büyük engel olarak karşımıza Kopenhag Kriterleri çıkartılmıştı. Bu kriterler, demokratik hukuk devleti düzeni, insan hakları ile azınlık haklarının gözetilmesi, işleyen bir piyasa ekonomisi, Avrupa pazarında rekabet gücü ve tam üyelikten doğan sorumlulukların üstlenilmesi gibi maddelerin yerine getirilmesinden oluşuyor; bunların Türkiye için bir sorun oluşturmaması gerekiyor.
   <br/>
   <br/>
   Tabii Avrupa Birliği yolunda önümüzde duran şartlar sadece Kopenhag Kriterleri ile sınırlı değil. Yıllardır çözümlenemeyen Kıbrıs ve Ege sorunları da masaya konan sorunlardan. AB ülkelerinin Kopenhag Kriterleri kadar açıkça dile getirmeseler de Türkiye'nin tam üyeliği halinde serbest dolaşım hakkının ne zaman ve nasıl gerçekleşeceği de en az kriterler kadar kafa yoran bir sorun. İspanya, Yunanistan ve Portekiz belirli bir geçiş döneminden sonra bu hakkı elde ettiler.
   <br/>
   <br/>
   Türkiye ne kazanır ne kaybeder?
   <br/>
   <br/>
   Prof. Dr. Faruk Şen, Türkiye'nin 1998'de aday olması halinde AB'ye 2 milyar 886 milyon Euro katkı sağlayabileceğini, AB bütçesinden 7 milyar 422 milyon Euro karşılıksız 'hibe' biçiminde kaynak transfer edebileceğini ancak bundan  mahrum kaldığını söylüyor: "Türkiye'ye en çok benzeyen Polonya 1991 1998 yılları arasında AB'den 42 milyar Euro aldı."
   <br/>
   <br/>
   Türkiye Araştırmalar Merkezi raporuna göre, Türkiye'nin üye olması halinde alacağı meblağın, gelişmişlik açısından kıyaslanabilir Akdeniz ülkelerinin miktarlarıyla karşılaştırıldığında, AB ortalaması olan 332 milyon Euro'nun çok altında olacağından hareket edilelebileceği ifade ediliyor. Bu kapsamda Yunanistan'a bu kalemlerden toplam 139.6 milyon ECU, Portekiz'e 117.9 milyon ECU ve İspanya'ya 285.9 milyon ECU tutarında bir kaynak aktarımı yapılmış. Bu üç ülkenin ortalaması olan 181.1 milyon ECU Türkiye için baz alınması durumunda Türkiye'nin Avrupa Birliği bütçesinden alacağı toplam kaynak miktarı 10 milyar 308 milyon ECU olarak hesaplanıyor.
   <br/>
   <br/>
   Türkiye'nin bu toplam miktarın 5.74 milyar ECU'lük kısmını yapısal önlemler için teşvik olarak, 4.38 milyar ECU'lük kısmını ortak tarım politikası kapsamında alacağı öngörülüyor.
   <br/>
   <br/>
   Raporda dikkat çekilen diğer bir konu da, Türkiye'nin tam üyeliği durumunda AB bütçesine ödeyeceği pay konusunda. Türkiye'nin üyelik durumunda ithalat kompozisyonunun değişmeyeceği varsayımıyla AB kasasına gümrük vergisi olarak 596 milyon ECU ödeyecek. Türkiye'nin iç tüketim ve alım gücünün bölgelere göre büyük farklılık arzettiği gözönünde bulundurularak, kişi başına düşen milli gelirinin AB ortalamasından sapma katsayısı hesaba katılırsa, Türkiye'nin KDVÖzkaynak payı olarak 1 milyar 427 milyon ECU ödemesi gerekecek.  Öte yandan Türkiye'nin AB GSMHözkaynaklar gelir kalemine 825 milyon ECU, tarım fiyatları denkleştirme gümrük vergisi ve şekerglikoz vergisi olarak da 37.2 milyon ECU olmak üzere toplam 2 milyar 885 milyon ECU civarında alacağı ifade ediliyor.
   <br/>
   <br/>
   Yunanistan ödediğinin yüzde 486'sını geri alıyor
   <br/>
   <br/>
   AB'de Lüksemburg, Almanya ve Hollanda gibi kasaya net ödeyiciler ve Yunanistan, İspanya, İrlanda, Portekiz gibi net alıcılar bulunduğuna dikkat çeken Prof. Şen, yaptıkları araştırmanın Türkiye'nin AB için yük olmayacağını, Türkiye'nin Polonya'dan daha fazla AB bütçesine katkı sağlayacağını gösterdiğini söylüyor. Rapora göre, Yunanistan ödediğinin yüzde 486'sını geri alıyor. İrlanda yüzde 407'sini, Portekiz yüzde 372'sini, İspanya ise AB bütçesine ödediği miktarın yüzde 229'unu geri alıyor.
   <br/>
   <br/>
   Türkiye'nin çeşitli programlar çerçevesinde fonlardan ve yardımlardan yararlanabilmesi için AB ile tam üyelik görüşmelerinin başlaması gerektiğine dikkat çeken Faruk Şen, bu müzakerelere başlamak için üç ödevimizi yapmamızın bekleneceğini söylüyor: "Bunlar idam cezasının kaldırılması, kültürel hakların verilmesi ve bunun adının konması ile anayasada bazı maddelerin değiştirilmesi. Bu değişimden sonra pazarlığa oturacağız. Fonlardan akacak kaynak pazarlıktaki dirayetimize, taleplerimize ve ihtiyaçlarımıza bağlı. AB'nin 1998 bütçesi 84 milyar 530 milyon Euro'ydu. Ortak tarım politikası çerçevesinde bütçenin yarı ödemesini oluşturan tarımsal garanti fonları, bölgesel ve sosyal fonlardan yararlanmak için projeler hazırlamalıyız. "
   <br/>
   <br/>
   Serbest dolaşım için 12 yıl
   <br/>
   <br/>
   Türkiye Araştırmalar Merkezi Direktörü Prof. Dr. Şen, Türkiye'nin üyeliği ile elde edeceği serbest dolaşım hakkının AB'de işsizlik sorununu daha da ağırlaştırmasından endişe edildiğini ifade ederken, üye olan tüm ülkelere belli bir süre serbest dolaşım hakkı verilmediğini ekliyor. Türkiye'nin de tam üyelikten sonra 12 yıl bekletilmesinin normal olduğunu söyleyen Şen, "Almanya'daki 4 milyon işsizden yüzde 24'ünü Türkler oluşturuyor. Önce Avrupa'da yaşadığı halde serbest dolaşım hakkı alamayan gurbetçilerin sorununu çözelim. Teorik olarak serbest dolaşım olsa da Avrupa'da pratikte bu hak uygulanmıyor. 3 ay içinde bir Avrupa vatandaşının başka bir ülkede iş bulması gerekiyor. Avrupalılar için bu zor ise Türk vatandaşları için daha zordur. Bunun için kaliteli iş gücü oluşturmalıyız. AB'nin sosyal fonlarında bu alanla ilgili projelerden yararlanmalıyız" dedi. Prof. Dr. Şen'in dikkat çektiği bir başka konu da 2010'dan sonra Avrupa nüfusunun yaşlanacağından yola çıkarak genç yabancı iş gücüne ihtiyaç duyulacak olmasının Türkiye'nin şansını artıracağı yolunda.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6004-abde-bir-koyunca-kac-alacagiz.html), [web.archive.org (arşiv bağlantısı)](http://web.archive.org/web/20131007172036/http://www.aksiyon.com.tr:80/aksiyon/haber-6004-abde-bir-koyunca-kac-alacagiz.html)
