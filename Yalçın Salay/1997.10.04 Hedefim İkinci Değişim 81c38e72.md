# "Hedefim, İkinci Değişim"

*Yalçın Salay 1997.10.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Demokrat Parti siyasi hayata döndüğü 1992 yılından itibaren sıkıntılardan kurtulamamıştı.
  </font>
 </div>
 <div id="newsText">
  <font class="detail-text">
   Dört kez genel başkanını değiştirmiş, parti içi çekişmeler, Demokrat Kulübü üyeleri ve pekçok eski DP'liyi küstürmüş ve parti on ayrı mahkemeye konu olmuştu. Her kongresi, küskün sayısının artmasıyla sonuçlanırken, geçtiğimiz hafta yeni genel başkanını seçmek üzere toplanan kongrede sürpriz bir isim vardı: Korkut Özal.
   <br>
    <br>
     Korkut Özal'a DP Genel Başkanlığı teklifi, ANAP'tan istifa etmesiyle başlayan süreç içinde yapılmıştı. Sekiz yıl kesintisiz temel eğitim konusunda görüşler dillendirilirken, o ağabeyinin kurduğu partinin bugünkü versiyonuyla arasındaki uçurumun giderek derinleştiğini düşünerek ağustos ortasında istifa etmişti.
     <br>
      <br>
       Arayış bitti mi?
       <br>
        <br>
         "Mesut Yılmaz 1996 Ağustos kongresinde 'Ben değişeceğim' dedi. Değişti ancak beklediğimizin tersine sola ve dayatmacılara daha açık bir hükümetle karşımıza çıktı. Parti şimdi Mesut Yılmaz'ın ANAP'ı. Kendi geleceğini Türkiye'nin geleceğinin önüne koydu." Böyle diyor Korkut Bey. Artık onun gözünde ANAP, Turgut Özal'ın yaptıklarını ortadan kaldırmaya doğru giden bir parti görünümüne bürünmüş durumda. Bir tek ANAP değil, ülkenin genel siyasi görünümü de ruhunu sıkıyordu. Kendi ifadesiyle beceriksiz siyasi uygulamalarla ülkeyi herkes bir yere götürdüğünü zannediyor, halbuki ülke içten içe kanıyor, sosyal ve ekonomik yapı çöküyor ve siyasiler Türkiye'nin hiçbir meselesinin yanından bile geçmiyordu. 1980'de ara verdiği siyasete 1995'te tekrar dönmesinde, "tek amacım" dediği "arayış", Türkiye'nin kaçınılmaz olan önemli değişim ihtiyacıydı.
         <br/>
         <br/>
         Meclis'in tatile girmesiyle aklını ve ruhunu dinlendireceği bir mekan aradı, umreye gitti. Partisinden istifasıyla birlikte, hakkında yeni parti kuracağından, kardeşi Yusuf Özal'ın Yeni Partisi'nde siyasete devam edeceğine kadar pekçok şey yazılıpçiziliyordu. Tüm yakıştırmalara karşılık hayatında her zaman esas aldığı iki unsur vardı: Birincisi bu hizmeti arayanlar var mıydı? İkincisi bu hizmeti onların istediği gibi verecek bir yer var mıydı? Bu ölçü, toplumla, o topluma hizmet edecek olan arasındaki iletişimdi. Asıl niyetini "bir parti kurmaktı" diyerek gizlemeyen Özal, "Çünkü mevcut partilerin hiçbirinin Türkiye'nin sorunlarını çözecek yapıya geleceklerine inanmıyorum. Kuruluşlarında otokratik yapılanma var ve hepsinin tek hedefi iktidar olmak" diyor.
         <br/>
         <br/>
         Teklif, umre dönüşü yapılmıştı
         <br/>
         <br/>
         Özal'ı DP'nin başına getiren süreç, aslında zannedildiği gibi, kongreye "misafir" izleyici olarak gitmesinden çok daha önce başlıyordu. Umre dönüşü, Aydın Menderes'in desteklediği DP eski Genel Başkanı Murat Uzman'ın partiden uzaklaştırılmasıyla, genel başkan arayışına girilmiş, dört başkan adayının dışında, hatırı sayılır delegelerce kendisine genel başkanlık koltuğu teklif edilmişti. Kendi tabiriyle kemale ermiş, yaşıyla artık yeni bir başlangıç arefesindeydi. Menderes'in başkan adayı olan Mustafa Demir, DP Genel Başkan Vekili ve yeni başkan adayı Yalçın Koçak, DP Genel Sekreteri Mehmet Arif Demirer ve hatırı sayılı delegelerden Korkut Özal'ın başkanlığı etrafında birleşme sinyalleri gelmişti. Özal, pazar günü yapılan kongreden iki gün önce, "ismine bir muhalefet olmayacağına inanarak ve genel başkan olacağını bilerek" kongre salonuna girdi. Kongrede daha ilk turda diğer adayların lehine adaylıktan çekilmesiyle ve katılan 162 delegenin oyuyla DP Genel Başkanı seçildi. "İlk defa bu partinin kongresinde ittifak oldu dediler. Bu benim için hayırlı bir başlangıç olmuştur" diyor Özal.
         <br/>
         <br/>
         Korkut Özal kongre salonundaki konuşmasında başkanlığı bir görev olarak kabul ettiğini, çünkü kendi ismi üzerinde bir konsensüs sağlandığını, zaten bir grubun ya da hizibin adayı olarak bir partide görev alamayacağını vurguladı: "Bu görevi yükleniyorsam gücümü şimdiden almalıyım ve hepinizin arkamda olması lazım. Bunu verirseniz diğer birleşmelere gidebilirim." Bu sözleriyle Korkut Özal bugün Meclis'te temsil edilen veya edilmeyen küçük partilerle de görüşmelerde bulunacağının işaretlerini veriyor. "1992'de Turgut Özal'ın aktif siyasete DP çatısında dönerek Türkiye'de ikinci değişim planını uygulama hayali Korkut Özal'la gerçekleşecek mi?" sorusuna şu cevabı veriyor: "Şu ana kadar görüşmelerim çok olumlu. Diyalogla meseleleri çözme en güzel yaklaşımdır, ben bunu yapacağım."
         <br/>
         <br/>
         Yerel yönetimlere inisiyatif
         <br/>
         <br/>
         Korkut Özal, Türkiye'de yanlış yapılanmış siyaset ve devlet yapısının dört temel reformla düzeleceği inancında. Siyasete giriş nedeni olarak da sunduğu dört maddeyi şöyle sayıyor: "Devlet inek sağıp, havuç yetiştiriyor ancak yapması gerekli en önemli işlevleri yapamıyor. Devletin yeniden yapılandırılması lazım. Herşey Ankara'dan çözülme yoluna gidilmiş. Yerel yönetimlerin kuvvetlendirilmesi gerekir. Halkın yönetimde çoğulcu ve katılımcı olmasını sağlamalıyız. Hakimiyet kayıtsız, şartsız milletindir sözüne rağmen, millete rağmen pekçok şey yapılıyor. Milletvekilleri milletin değil partilerin vekili oluyor. Sonuçta milli irade yerine parti başkanları iradesi geliyor. Son olarak yönetimde istikrar olmalı. Yönetimde ne kadar kalacaklarını bilemeyen insanlardan istikrar beklenemez. Anayasa, temsilde adalet, yürütmede istikrar diye iki şart koyuyor. Bu seçim sisteminde iki unsur buluşmuyor."
         <br/>
         <br/>
         Korkut Özal'ın, eğer ülke yönetim imkanı verilirse ilk işi bu dört temel reformu gerçekleştirmek olacak. Böylece bu milletin gündeminin Meclis'e taşınacağına inanıyor. İlerleyen yaşını ise hiç dert etmiyor: "Benim kemale ermiş yaşım bunun güvencesidir. Hırslı bir adam da değilim. Hizmet adamıyım. Enerjim, birikimim bunları gerçekleştirecek herşeyi temin ediyor."
         <br/>
         <br/>
         Bugün 58 ilde teşkilatlanmasını tamamlamış olan Demokrat Parti'nin yapılacak bir erken seçime diğer partilerle yarışacak düzeyde girebilmesi için altı ayın yeterli olduğu görüşünde: "Bugün DP teşkilatı şu veya bu durumda olabilir. Ben altı ay içinde öyle bir teşkilat oluştururum ki partilerin hepsiyle başabaş güreşiriz. Biz bir ışık, bir heyecan götürüyoruz. Her yerden senin teşkilatını kuralım diye talepler geliyor. Bunları ikincil görüyorum. Esas olan bu hizmeti isteyen kitle var mı? Ve ben onların istediği insan mıyım? Bu varsa teşkilat da, hizmetler de olur."
         <br/>
         <br/>
         Partinin, kongre öncesi siyasete hazır hale getirilmesinde, mahkeme kapılarından ve borçlarından kurtulmasında 45 günlük genel başkan vekilliği görevini yürüten Yalçın Koçak'ın da önemli payı var. Koçak, Özallara yakın bir isim. Yıldız Üniversitesi'nden Korkut Özal'ın talebesi. Siyasette de 1983'te ANAP'ın teşkilatlanmasında görev almış ve 1987'de 18. Dönem ANAP Sakarya Milletvekili olarak Turgut Özal'ın yakınındaki ilk on isimden birisi. Bugün gerçekleşen tabloya bakarak, merhum Özal'ın da 13 Şubat 1992 Bosna mitingi öncesinde merkez sağı toparlayacak bir parti fikrinden bahsediyor Koçak: "DP'nin açılma aşamasında merkez sağın birleşme adresinin DP olması konusunda Hayrettin Erkmen'le görüştü ve burada Hüsnü Doğan, Yusuf Özal, Aydın Menderes, Hasan Celal Güzel, Muhsin Yazıcıoğlu gibi isimlerden oluşan çekirdek kadroyla kafasındaki ikinci değişim programını gerçekleştirmek istiyordu. Ancak vefatıyla bu plan akamete uğradı."
         <br/>
         <br/>
         Yalçın Koçak başkan vekilliği döneminde partinin öz kaynaklarını artırıcı faaliyetlere de start verdi. DP'nin kapatılmasından bugüne ellerinden alınan parti mal ve gayrimenkullerini tespit ederek bunların karşılığını Hazine'den talep ediyor. Hesaplarına göre bunun karşılığı 3.55 trilyon lira civarında bir rakamı ifade ediyor. Millileştirilen parti malları arasında 15 gayrimenkul, parti teşkilatlarındaki 500 civarında Amerikan Jeep, partinin Zafer ve Güneş matbaaları bugüne kadar tespit ettikleri arasında.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3030-hedefim-ikinci-degisim.html), [web.archive.org (arşiv bağlantısı)](http://web.archive.org/web/20140204004430/http://www.aksiyon.com.tr/aksiyon/haber-3030-hedefim-ikinci-degisim.html)
