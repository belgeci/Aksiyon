# Yeni Türkiye ile Yeniden Doğuş'u arıyor

*Yalçın Salay 1997.03.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her ne kadar adı dergi olsa da 1446 sayfadan oluşan iki ciltlik dev bir eser Yeni Türkiye Dergisi. Her sayısı adeta Türkiye'nin ortak deklerasyonu görüntüsünü veren Yeni Türkiye'de
  </font>
 </div>
 <div id="newsText">
  <font class="detail-text">
   seçilen konu üzerinde şimdiye kadar söylenmemiş en orijinal yazılara ve en yetkin isimlere rastlamak mümkün. Son sayısında yine bir ilke imza atan Yeni Türkiye Dergisi'nde cumhurbaşkanı ile birisi başbakan, üçü eski başbakan olmak üzere 14 siyasi parti genel başkanının içinde bulunduğu, 11'i bakan, 56'sı aynı zamanda milletvekili olan 67 devlet ve siyaset adamı, MİT Müsteşarı, 13 yüksek hakim, 22 üst düzey yönetici, 14 önde gelen işadamı, 19 medya mensubu, 92 bilim adamı siyasette yozlaşma konusunu kaleme aldılar.
   <br/>
   <br/>
   Derginin künyesinden anlaşılmasa da bilenler biliyor ki Yeni Türkiye, Hasan Celal Güzel'in dergisi. Yeniden Doğuş Partisi Genel Başkanı Hasan Celal Güzel gündüzlerini partiye, gecelerini ise dergiye ayırıyor. Konu tespitinden yazıların teminine, tasnifine ve tashihine kadar işin içinde. Ulaşmakta güçlük çekilen ülkenin tüm üst düzey yöneticilerinin yazılarına her sayıda rastlamak mümkün. Bu başarının altında yine Güzel'in geçmişten gelen sıcak ilişkileri yatıyor.
   <br/>
   <br/>
   Dergide yazısının yer alması için 500'e yakın öğretim üyesi sıra bekliyor. Daha önceki yayınlarda işlenen Türk Dış Politikası ve Medya sayıları bugün üniversitelerin ilgili bölümlerinde yardımcı ders kitabı niyetine kullanılmaya başlanmış bile. Derginin itibarı kıskanılacak düzeyde olsa da işin para yönü Hasan Celal Güzel'in canını sıkıyor. Hasan Celal Güzel'le Yeni Türkiye'si üzerine konuştuk.
   <br/>
   <br/>
    Derginin künyesinde partinizin ve sizin isminiz geçmese de Yeni Türkiye Hasan Celal Güzel'in dergisi.
   <br/>
   <br/>
   Partinin ve kendimin ismini bilerek koymuyorum. Gazeteciler ve Yazarlar Vakfı'nın bir misyonu var, biz de o çerçevede çalışıyoruz. Bir eser bırakmak istiyoruz arkamızda. İki yılda 8500 sayfalık bir külliyatı ortaya koyduk. Mükemmele yakın olsun istiyoruz. Dergilerimizi okuyanlar yapılabilecek şeyleri burada bulabilirler. Bazen maddi imkanlar yüzünden ümidimiz kırılıyor. Reklam dilenciliği bizi çok üzüyor.
   <br/>
   <br/>
    Üçüncü sayıdan itibaren sadece bir konu üzerine özel sayılar çıkartmaya başladınız. Konuların tespitini nasıl yapıyorsunuz?
   <br/>
   <br/>
   Arkadaşlarla saatlerce Türkiye'nin ihtiyacı olan konular hangileridir diye tartışıyoruz. Bilimsellik ve güncelliği beraber işlemeye çalışıyoruz.   Önümüzdeki sayıda konu cumhurbaşkanımızın teklifi üzerine Türk dünyası olacak. Türk cumhuriyetleri cumhurbaşkanlarından görüşler alacağız.
   <br/>
   <br/>
   Bir konuyu ele aldığımız zaman, o konuyla ilgili çalışması olan kim varsa tespit edip, yazı istiyoruz. Tespitte benim nacizane birikimim var. Akademik çalışmalarım 16 yıl kadar sürdü. Türkiye'yi tanıyoruz.
   <br/>
   <br/>
   Kastımız horoz döğüşü değil
   <br/>
   <br/>
    Yeni Türkiye'nin yayın politikası nedir?
   <br/>
   <br/>
   Türkiye'nin birliği ve bütünlüğü konusunda çok hassasız. Dine, imana saldıran yazılara da yer vermeyeceğiz. Bir ateist ateizmini savunabilir ve biz yazısına yer verebiliriz. Ama inananlara da saygı göstermek zorundadır. Diğer aranan şart ise yazının daha önce hiçbir yerde yayınlanmamış olmasıdır. Dinamik analizlere daha çok yer vermeye çalışıyoruz. Kastımız bir horoz döğüşü değil, çözüm yollarını göstermek.
   <br/>
   <br/>
    Özellikle Siyasette Yozlaşma özel sayınız geniş yankı uyandırdı. Her konuşmalarında birbirini karalayan liderlerin yazılarında birbirlerine sataşmalarını nasıl önlüyorsunuz?
   <br/>
   <br/>
   Liderlerden yazı isterken birbirinizin aleyhinde yazı yazmayın, yayınlamam diyorum. Bu bir sansür değil, kalite arayışı. Diğer bilimsel düzeyi eksik yazıların da düzeltilmesini istiyoruz ya da yayınlamıyoruz. Türkiye'de inanç sistemi tamamen dürüstlüğe, temizliğe dayanıyor. En büyük sermayemiz bu.
   <br/>
   <br/>
   Siyasette yozlaşma konusunda önce yerli literatürü inceledik. Kütüphanelerden yurtdışı dahil son on yılda yazılmış eserleri taradık. Siyasette yozlaşma, yolsuzluk konusunda yazılmış dünyada en derli toplu eser bu yayınımız oldu. Paramız olsa bunları İngilizce'ye tercüme etsek, birden bire parlayacak yazılarımız var.
   <br/>
   <br/>
    Bu kadar etkin ve geniş bir çevreden yazıları nasıl temin edebiliyorsunuz?
   <br/>
   <br/>
   Bütün bu insanlara yazı yazdırabilecek durumda olmak biraz kendime pay çıkartayım pek fazla kimseye nasip değil. Benim avantajım gündüz mesaim dışında gece de çalışabilmem. İkincisi liderlerin hiçbiriyle kötü münasebetim olmadı. Zamanı gelince çok zehirli bir dille onları tenkit ediyorum ama, bu şahsi düşmanlığa hiçbir zaman ulaşmadı.
   <br/>
   <br/>
   Derginin bu noktaya gelmesinde benim ilişkilerim önemli olsa bile bugün gelinen noktada ben bu organizasyonu bıraksam ve yeni birisi başa geçse de dergi kendisine yazdırabilecek kapasiteye ulaştı. Çok istememize rağmen yazarlarımıza telif hakkı ödeyemiyoruz.
   <br/>
   <br/>
    Bu sayıda Salih Memecan'ın karikatürlerine de yer verdiniz
   <br/>
   <br/>
   Salih Memecan tamamen karşılıksız olarak karikatürlerini yayınlamamıza izin verdi. Dergiye yeni bir renk kattığını düşünüyorum. Tabii her karikatürün yeraldığı sayfadaki yazıyla bir bağlantısı var.
   <br/>
   <br/>
    Yayına hazırlık safhasında neler yapıyorsunuz.
   <br/>
   <br/>
   Dergimizin sahibi ve genel yayın yönetmeni Güler Eren'in şehir dışında bahçeli mütevazı bir evi var. Bize içli köfte yapıyor. Bazan yayın kurulu orada toplanıyor. 250 kişilik öğretim üyelerinden oluşan istişare heyetimiz var. Yayın kurulunda Zakir Avşar, Ali Birinci, Emin Çarıkçı, İrfan Çiftçi, Yusuf Ziya İrbeç, Mustafa İsen, Ahmet Kot, İsmail Köksal, İlber Ortaylı, Şaban Karataş, Ercüment Kuran, Oktay Sinanoğlu, Mualla Türköne gibi kendini ispatlamış önemli isimler var. Kurulda daha çok sağ çizgide görünenler var. O yüzden  sağcı dergi diyorlar. Halbuki bu grupta her görüşten insan var.
   <br/>
   <br/>
   Ders kitabı olarak okutuluyor
   <br/>
   <br/>
    Derginin gelir ve tirajı beklentilerinizle paralellik gösterdi mi?
   <br/>
   <br/>
   Başlangıçta reklam falan alır para kazanırız diye dergi işine girmiştik. Ama Türk Dış Politikası sayısında baktık ki, meğer Türkiye'de dış politika konusunda pekçok eser yazılmış ama birarada işleyen tek bir eser yok. Bu bizi çok kamçıladı. Şu anda harp akademilerinde, uluslararası ilişkiler bölümlerinde ders kitabı olarak okutuluyor. Medya ve diğer sayılar da böyle. Gelirler reklamlardan karşılanmaya çalışılıyor. Bu sayıda zarara girer gibi oldu.
   <br/>
   <br/>
   Ama tirajı on binin altına düşmüyor. Aksiyon'dan sonra fikir dergisi olarak   ikinciyiz.
   <br/>
   <br/>
    Derginin önsözünde Cumhurbaşkanı Süleyman Demirel'e teşekkür yazınız var ve "Meşruiyette çare tükenmez" sözünü alıntı yapmışsınız. Bizim bildiğimiz demokrasilerde çare tükenmezdi.
   <br/>
   <br/>
   Sayın Cumhurbaşkanımız Süleyman Demirel bu sözü "Meşruiyette çare türkenmez" olarak düzeltti. Bu bir bakıma tanklara cevap teşkil ediyor. Cumhurbaşkanımız dergimizi çok ciddi takip ediyor ve dergimize takdirini bildirir yazılar gönderiyor. Bu bizim için inanılmaz bir kamçı oluyor. Fikri ayrılıklarımız olsa da devlet adamlığını çok takdir ettiğim Şevket Kazan, hem yazılı olarak takdirlerini gönderdi, hem de pekçok televizyon kanalında reklamımızı yaptı. Yargı Reformu sayımızı son 70 yılın en önemli hukuk eseri olarak nitelendirdi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2F7A8B04285B189B8526DEC669B3E9C4?newsId=2316), [web.archive.org (arşiv bağlantısı)](http://web.archive.org/web/20140607171536/http://www.aksiyon.com.tr:80/aksiyon/newsDetail_getNewsById.action;jsessionid=2F7A8B04285B189B8526DEC669B3E9C4?newsId=2316)
