# RTÜK, anketlerle vuracak

*Yalçın Salay 1997.09.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Radyo ve Televizyon Üst Kurulu'nun "kapatma" gerekçesi ve zamanı hep tartışıldı. RTÜK'ün imajı kapattığı ve uyardığı tv ve radyolarla şekillendi.
  </font>
 </div>
 <div id="newsText">
  <font class="detail-text">
   Hatta bazen, kurulun, sadece bir ihbara binaen (hele ihbar devletin derinliklerinden sedalanıyor idiyse) yayın durdurduğu iddia edildi. Bunlara karşılık kurul da yayın durdurma gerekçelerini de ortaya koyacak bir anket hazırlattı üç koldan. İleriki günlerde bu geniş çaplı ankete dayanarak yeni yaptırımlar getirirse kimse şaşırmasın. Anketin sonuçlarına bakılınca, RTÜK'ün adeta "haksız mıymışım?" dediği duyuluyor.
   <br/>
   <br/>
   Başkanlığını Cengiz Özdiker'in yaptığı Kamuoyu ve Yayın Araştırmaları Dairesi Başkanlığı tarafından hazırlanan 'Aile Bireylerinin Televizyon İzleme Gün ve Saat Alışkanlıkları', 'Vatandaşların Televizyon Yayınlarını İlkeDeğer ve Haklara Saygı Açısından Değerlendirmesi' ve 'Çocuklara Yönelik Televizyon Yayınları' başlıklı üç anketin ortak özelliği, Ankara'nın Gölbaşı, Keçiören ve Etimesgut ilçelerinde İlçe Milli Eğitim Müdürlükleri yardımlarıyla gerçekleştirilmiş olması. Anket formları öğretmenler vasıtasıyla öğrencilere dağıtılarak velilerinin cevaplandırması istenmiş. Ankete göre, RTÜK'ün verdiği uyarı ve kapatma cezaları yüzde 70'in üzerinde olumlu karşılanıyor(%74).
   <br/>
   <br/>
   Anketin çarpıcı bir diğer sonucu, katılanların yüzde 68'inin milli ve manevi değerlere aykırı yayın yapıldığı görüşünde olması. Anketin diğer sonuçlarına gelince: Toplumun milli ve manevi değerlerine aykırı yayın yapılıyor mu? sorusuna katılanların yüzde 42'si evet, yüzde 26'sı ise kısmen cevabı verirken, hayır diyenler yüzde 20, yüzde 12'sinin ise fikri yok. Anayasa ilkelerine, demokratik kurallara ve kişi haklarına aykırı yayın yapılıyor mu? sorusuna da benzer sonuçlar verilmiş. İzleyicilerin yüzde 52'si evet diyerek, yüzde 25'i de kısmen diyerek toplam yüzde 66'sı yayınların genel ahlaka aykırı, toplum huzurunu bozan ve Türk aile yapısı ile bağdaşmayan yayınlar olduğunu belirtmiş. Milli birlik ve bütünlüğü bozucu yayınlar yapıldığı konusunda da izleyicilerin yüzde 35'i evet derken, yüzde 24'ü kısmen cevabını vermiş. Son olarak kişileri küçük düşürücü, aşağılayıcı yada iftira niteliği taşır yayınlar sorusuna ise katılanların yüzde 52'si evet, yüzde 26 kısmen diyerek toplam yüzde 78'i bu tür yayınlardan rahatsızlığını belirtiyor.
   <br/>
   <br/>
   Anket sonuçlarına göre ülkemizdeki televizyon yayıncılığı sınıfta kalmasına rağmen, beyaz camın büyüsünden olsa gerek, televizyon tutkusundan da vazgeçmiyoruz.
   <br/>
   <br/>
   Çocuklar şiddet görüntülerine mahkum mu?
   <br/>
   <br/>
   Televizyon yayınlarının en fazla etkilediği izleyici profili, tabii ki henüz değer yargıları şekillenmemiş olan çocuklar. Bu konuda aileler de üzerlerine düşen denetimi yapmadıkları takdirde çocuklarımız cidden büyük bir tehlike ile yüzyüze. RTÜK'ün 7 bin ebeveyne ulaşarak yaptığı 'Çocuklara Yönelik Televizyon Yayınları' anketi sonuçları tehlikenin boyutlarını somutlaştırması adına oldukça ilginç. Ankete katılan ailelerin yüzde 85'i çocukların uyanık bulunduğu saatlerde şiddet görüntüleri içeren programlardan şikayetçi. Şiddet görüntülerinde yabancı filmler başı çekerken ikinci sırada çizgi filmler geliyor. Anne babaların yüzde 77'si çocuklarının şiddet içeren görüntülerden 'fazla' etkilendiklerini düşünürlerken, yine yüzde 70'in üzerinde bir oranla çocukların cinsel, duygusal ve fiziksel istismarına yönelik yayınlar yapıldığı görüşündeler. Çocukların büyük çoğunluğunun günde 3 saatten fazla televizyon karşısında kalmaları ve toplam olarak haftanın bir gününü televizyon izlemekle geçirmeleri de tehlikenin boyutlarını ortaya çıkartıyor.
   <br/>
   <br/>
   Bu olumsuz görüntülerden korumak amacıyla 'çocuklarınızı kontrol edebiliyor musunuz?' sorusuna katılanların yüzde 33'ü 'evet', yüzde 40'ı 'kısmen' cevabını vermiş. Çocukların haber ve eğlence programlarında görüntülenmesini doğru buluyor musunuz? sorusuna yüzde 31'i evet, yüzde 20'si kısmen derken, hayır diyenlerin oranı yüzde 44. Yayınlarda çocukları sigara, alkol gibi uyuşturucu madde kullanımına özendirdiğini düşünenlerin oranı yüzde 39 iken, kısmen diyenler yüzde 21, hayır ise yüzde 36. Ankete katılanların yüzde 98'i çocukları eğitici yönde kaliteli programlar isterken, çocukların Türk gelenek ve aile yapısını öğretici yayınlar isteyenlerin oranı yüzde 93.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2959-34-rtuk-anketlerle-vuracak.html), [web.archive.org (arşiv bağlantısı)](http://web.archive.org/web/20131007104108/http://www.aksiyon.com.tr:80/aksiyon/haber-2959-34-rtuk-anketlerle-vuracak.html)
