# Karadenizli Mıchelangelo

*Yalçın Salay 1998.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnsanoğlu kafasına birşeyi takınca ve o şeyi yapmak için azmedince, olmaması için büyük bir aksilik gerekiyor.
  </font>
 </div>
 <div id="newsText">
  <font class="detail-text">
   Karadeniz insanında bu azim, inatçılıkla beraber kendini biraz daha fazla gösterir. Sel veya heyelanla akan topraklarını, sırtlarında sepetlerle tekrar yukarı taşıyacak kadar azimli, Muhtar Abdullah Kılıç'ta görüldüğü gibi inatçıdırlar. İnat, çoğu kez insanın kendisini zararlı çıkarmasına rağmen Muhtar Abdullah Kılıç'ı kırkbeşinden sonra ahşap heykel işine başlatmış. Yıllarca inşaatlarda ekmek parası için salladığı kolunu şimdi ıhlamur ve kestane ağacı kütüklerini şekillendirirken sallıyor. Yeşilin her tonunun sergilendiği köyünde kendi çapında o da bir tür sanatla uğraşıyor. Hani derler ya sanatçı olunmaz, sanatçı doğulur. İşte Muhtar Abdullah bu sözün yansıması oluyor bir bakıma.
   <br/>
   <br/>
   Bayırca köyü muhtarı
   <br/>
   <br/>
   Trabzon'un sıradışı ilçesi Of'a bağlı Bayırca Köyü Muhtarı Abdullah Kılıç da ilçesi Of gibi biraz sıradışı. 1943 yılında Bayırca'da doğmuş. Konuşmamızın başında bizi uyararak, "Sakın bana amca diye hitap etmeyin, abi deyin" diyor. Anlaşılan o ki yaşıyla taşıdığı ruh birbirleriye ters orantıda. Koroner kalp yetmezliğinden muzdaripmiş. Birgün sinirlenerek elindeki keseri önünde duran kütüğe vurmuş. Vuruş o vuruş; ogün bugün on yıldan fazla bir zamandır ıhlamur ve kestane kütüklerinden ahşap hayvan heykelleri yapıyor. Hastalığına, can sıkıntısına, her türlü olumsuzluklara, yaptığı ahşap heykellerle savaş açmış. Kırkbeşinden sonra ahşap heykeller yapmaya başlaması onun için aynı zamanda kalp gözünün açılması manasına da geliyor.
   <br/>
   <br/>
   Çalışırken değişen boyutlar
   <br/>
   <br/>
   Soyadı Kılıçoğlu fakat, "Hepimiz insanoğluyuz" diyerek soyadını "Kılıç" olarak ifade ediyor. Muhtar Abdullah Kılıç'ın oymacılığa başlamadan önce güzel sanatlarla alakalı tek yaptığı uğraşı ilkokulda çalıştığı resimler. İlkokulda resimle başladığı sanatsal faaliyetlerine oldukça uzun bir ara vermiş. Ta ki 1988 yılında hastalığının vermiş olduğu sıkıntıdan kurtulmak için giriştiği ahşap heykel işine kadar hiçbirşey yapmamış. Şimdi bir yandan sanatını icra ederken, diğer taraftan köyün sorunları ile ilgileniyor. O çalışmaya başlayınca hiç kimse çalıştığı mekana giremiyor. Çalışmaya başladığı an bir tür transa geçtiğini söyleyerek, birisi yanında olursa motivasyonunun bozulduğunu belirtiyor. Abdullah Kılıç çalışmaya başladığında sanki başka bir alemin içine girip, boyut değiştiriyor. Bu durum onun için bir tür tedavi yöntemi. Ruhen rahatlama şekli.
   <br/>
   <br/>
   Kendi okulunu kendi bitirdi
   <br/>
   <br/>
   Köy yerinde hep destek almış sanatıyla uğraşırken. Ballıca köyü halkının sanata boş iş olarak bakmadığını söylüyor Muhtar Abdullah. Köy ahalisi ve komşu köylerden onun eserlerini görmek için sürekli gelenler var. Yaptığı eser sayısı şimdilik 50 civarında. Evinin altındaki bir salonu eserlerini sergilemek için ayırmış. İlk sergisini 1996 yılında Trabzon'da açmış. Sergiyi ziyarete gelen profesörler hayretler içinde kalmışlar. Karşılarında en az güzelsanatlar okulunu bitirmiş birini beklerken, Ballıca Köyü Muhtarı Abdullah Kılıç'ı bulunca oldukça şaşırmışlar. Abdullah Kılıç'ın hikayesini dinledikten sonra, hiçbir eğitim almadan sadece kendi başına ahşap heykeller yapması herkesi şaşkına çevirmiş. Ona "Sen kendi okulunu kendin bitirmişsin" diyerek takdirlerini iletmişler. Abdullah Kılıç; güzel sanatlar okuluna gitmeyi çok gerekli görmediğini söyleyerek oldukça iddialı konuşuyor. Orada yapacaklarımı, okula gitmeden yapıyorum zaten diyor. Bu sözlerinin maksadını aşıp okullar gereksizdir manasının çıkartılmamasına dikkat çekerek önlemini almayı da ihmal etimiyor. Muhtar Abdullah Usta yaptığı eserlerden bu zamana kadar iki tane satmış. Kılıç, "Sanatçı para amacıyla iş yapmamalı, paraya bağımlı olmamalı. Paraya bağımlı olursa yaptığı eserler iyi olmaz" diyor.
   <br/>
   <br/>
   10 günde bir kaplan heykelini yapabiliyor. Malzeme olarak vernik, boya ve ahşap kütük kullanıyor. Sanatını ömür boyu sürdürmekte oldukça kararlı. En çok üzüldüğü nokta ise çok çok önceden bu sanata başlayamamış olması. Şimdilerde İstanbul'da yaptığı eserleri sergilemek için hazırlık yapıyor. Bir köy yerinde böyle bir sanatçının varlığı insanı derin düşüncelere sevkediyor. Muhtar Abdullah Usta, ünlü heykeltraşlardan Rodin'le, Michelangelo'yu tanıyor. "Onların bulunduğu ortamda olsaydım dünya onların isminin yanında Anadolu'dan Abdullah Kılıç'ın ismini de zikrederdi" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=689A667299177EFB80D73C55BDB44924?newsId=3869), [web.archive.org (arşiv bağlantısı)](http://web.archive.org/web/20141019092949/http://www.aksiyon.com.tr:80/aksiyon/newsDetail_getNewsById.action;jsessionid=689A667299177EFB80D73C55BDB44924?newsId=3869)
