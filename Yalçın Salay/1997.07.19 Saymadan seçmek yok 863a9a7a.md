# Saymadan seçmek yok

*Yalçın Salay 1997.07.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yine bir erken seçim arefesindeyiz. Başbakan Mesut Yılmaz muhtemel bir erken seçim konusunda,
  </font>
 </div>
 <div id="newsText">
  <font class="detail-text">
   Yüksek Seçim Kurulu ve Devlet İstatistik Enstitüsü başkanlarıyla yaptığı görüşmeler sonucunda, bir erken seçim için gerekli hazırlık süresinin sekiz  aydan kısa bir süre olamayacağını açıkladı. Hükümete dışarıdan destek vermesine rağmen CHP lideri Baykal'la Yılmaz arasında çıkan ilk pürüz de erken seçim konusunda oldu. Baykal'a göre hemen bir erken seçim şart ve bu tarih kasımı geçmemeli. Bir erken seçim konusunda bütün partiler hemfikirken, seçimin süresi ve alt yapısı hakkında partiler arası bir birlikteliğin henüz sağlanamadığı görülüyor. Krizden çıkış amacıyla bir an önce vatandaşın oylarına müracaat kararı alınması süreci ardından, sandıktan en sağlıklı sonucun çıkması konusunda da gerekli alt yapıyı hazırlamaları gerekmekte. Aksi taktirde DİE verilerine göre yüzde 12 gibi yüksek bir göç hareketinin yaşandığı, özellikle Güneydoğu'da terör sebebiyle göçe maruz kalındığı, ölümlerin seçmen kütüklerine tam olarak düşülemediği, yeni seçmen olma yaşına gelenlerin seçmen kütüklerine sağlıklı kayıtlarının yapılamadığı için millet iradesinin Meclis'e en doğru şekilde yansımasının şartı, sağlıklı bir nüfus sayımı ve seçmen kütüklerinin biran önce yeniden yazılmasından geçiyor.
   <br/>
   <br/>
   Seçmen kütüklerinin güncelleştirilmesinde yaşanan sorunlara yönelik Başbakanlık Müşaviri Dr. Zakir Avşar'ın, 'Seçmen Kayıt Sistemine Eleştiri ve Öneriler' konulu  bir araştırması yayınlandı. Dr. Avşar, bu konuda yaşanan en önemli eksikliğin kişilerin bildirim eksikliğinden kaynaklandığını belirtiyor. İnsanımız yeni bir yerleşim yerine taşındığında herhangi bir kurumdan ikametgah istenmedikçe o mahallenin muhtarlığına adres değişikliğini bildirmiyor. Avşar'ın çözüm önerisi, bu konuda bir yaptırım getirilmesi şeklinde. Örneğin yeni taşınılan yerde elektrik, su veya telefon bağlanması aşamalarının birinde muhtarlıktan ve seçmen kütüğünden güncelleştirmenin yapıldığına dair bir yazı istenmesi gibi. 1995 seçimleri öncesi yaşandığı gibi askıya çıkartılan seçmen kütüklerinden, seçmenlerin gidip kendilerine ait bilgileri kontrol etmelerini istemekle de tam anlamıyla bir güncelleştirme sağlanamıyor. Dr. Avşar bu konuda "İnsanımız bu konuda maalesef çekingen davranıyor. Karakolların bu konudaki denetimi yetersiz kalmaktadır. Şu anda gidilecek bir erken seçime 1990 yılında yenilenmiş seçmen kütükleri verileriyle gidilecektir. 1995 seçimleri öncesinde de seçmen kütükleri yenilendi. Bu yenilenme bir kanun ile oldu. Belirli bir süre içerisinde insanların seçmen sandık listelerinde kendileriyle ilgili bilgilerin doğruluğunu kontrol etmeleri ve yanlışlıkları düzeltmesi yöntemiyle güncelleştirme yapıldı. Ancak seçmen kütüklerinin yeniden yazılması sözkonusu olmadığı için yapılan eldeki verilerin güncelleştirilmesi oldu sadece" diyor.
   <br/>
   <br/>
   Seçmen kütüklerinin yeniden yazılması sorununa, her nekadar eleştirilse de insanların bir gün eve kapatılmasından başka çözüm görünmüyor. Avşar, yaptığı araştırmada özellikle son yıllarda terör nedeniyle Doğu ve Güneydoğu il merkezlerine, genelde de Batıya doğru bir göç yaşandığının, Devlet İstatistik Enstitüsü rakamlarına göre yıllık göç hareketinin yüzde 12'yi bulduğunun altını çiziyor: "1990'dan sonra sağlıklı bir nüfus sayımı yapılmadığı için bu göçün gerçek rakamları da bilinememektedir. Dolayısıyla seçmen kütüklerinin ne derece güncelleştirilmeye muhtaç olduğu ortadadır. Bu güncelleştirme içinde en uygun zaman diğer aylara göre en durağan olan ekim ayıdır. Çünkü bu ayda gerek tatile gidenler, gerek tayin sonucu yeni görev yerlerine gidenler, gerek öğrencilerin hareketlilikleri en aza inmektedir. Öte yandan nüfus sayımı esnasında eklenecek birkaç soruyla aynı anda seçmen kütüklerinin de yenilenmesi mümkün olabilir."
   <br/>
   <br/>
   Avşar'a göre ölüm kayıtlarının tutulması konusunda şehirler için problem yaşanmazken, kırsal kesimde bu işlem tamamen muhtarlıkların inisiyatifine bırakılmış durumda. Muhtarların da bu görevi yerine getirmesini sağlayacak etkin müeyyideler bulunmadığının altını çiziyor Avşar. Alınacak tüm tedbir ve müeyyidelere rağmen sorunun esas çözüm yolunun yine kişilerin kendilerine ait bilgileri ilgili yerlere bildirimde bulunması ve değişikliklerden haberdar etmesinden geçtiğini belirtiyor. Bu süreç aynı zamanda demokrasi kültürümüzün de bir göstergesi olacak.
   <br/>
   <br/>
   On dördüncüye sayılacağız
   <br/>
   <br/>
   Ülkemizde 1927'den bugüne kadar 13 kez nüfus sayımı yapıldı. Önümüzdeki günlerde yapılacağı beyan edilen nüfus sayımı ise 2530 soruluk tam bir nüfus sayımı yerine seçmen sayısının tespitine yönelik 56 soruyu kapsayan 'seçmen yazımı' niteliğinde olacak. Zaten DİE'nin verdiği sürede tam bir nüfus sayımı mümkün görünmüyor. Nüfus sayımı için dünyada iki yöntem uygulanıyor: De jure ve de facto. Türkiye'de 1927'den bu yana uygulanan sistem ise de facto. Bu sistemde nüfus sayımı sırasında milli sınırlar içinde yabancı uyruklu insanlar dahil herkes sayılıyor. De jure sistemi ise oturmuş bir ikametgah sistematiği gerektiriyor.
   <br/>
   <br/>
   DİE'nin 19851988 arası başkanlığını yapan ve merhum Turgut Özal'ın bürokratlarından Şefik Yıldızeli, köklü çözümü optik okumaya uygun formlarla bir sayım yapılmasında görüyor. Nüfus sayımını Türkiye'nin bir merkezden yönetilen en büyük organizasyonu şeklinde tanımlayan Yıldızeli, el emeği ile yapılan sonuçlandırma işleminin iki yıl sürdüğünü oysa gelişmiş ülkelerde kişilere posta yoluyla optik okumaya hazır formlarla sorular sorularak sonuçların bilgisayar ortamında çok kısa bir zamanda alınabildiğini vurguluyor. "Ülkemizde de bilgisayar ve optik formlarla böyle bir sayım yapılsa bile hâlâ bir endişe olarak insanımızın sorudan kaçma veya yanlış bilgi verme gibi noktalarda çeşitli sıkıntılar yaşanacağı da bir gerçek. Bu açıdan sorunun esas çözümü bireylerin bildirimden kaçmamaları ve doğru bilgiler vermelerinden geçiyor" diyor Yıldızeli.
   <br/>
   <br/>
   Şefik Yıldızeli, Amerika'da posta yoluyla adreslere gönderilen optik nüfus sayım formlarının cevaplandırılmaması halinde, (her eyaletin ayrı bir müeyyidesi olmakla birlikte) genel uygulamanın bildirimde bulunmayan kişilere posta hizmeti vermeme şeklinde bağlayıcı yaptırımlarla bu organizenin rahat bir şekilde yapılabildiğini anlatıyor. Bu sistemin ülkemizde de uygulanabilirliği noktasında ise Yıldızeli, en azından şehir merkezlerinde yapılabileceği kanısında. Bu şekildeki bir sayımın da 812 ayda sonuçlandırılabileceğini söylüyor. Geçmiş yıllardaki sonuçlarla mukayese yapılabilmesi için sorularda fazla bir değişiklik yapılmaması şartını da ekliyor.
   <br/>
   <br/>
   Siyasilerimiz Türkiye nüfusu hakkında 6570 milyon gibi yuvarlak rakamlar kullanmayı tercih ederek, aslında ülke nüfusunun tam da tespit edilemediğini kabullenmiş oluyorlar. Ancak DİE'nin yıllık artış hızına göre projeksiyonunda yıl ortası nüfus tahmini 1 Temmuz itibariyle 65 milyon 300 bin. 1935'de alınan kararla nüfus sayımlarının her beş yılda bir yapılmasına karar verilmişti ve bu uygulama 1990'a kadar sürdü. 1990'da alınan yeni bir kararla on yılda bir şekline dönüştü. Yıldızeli on yılda bir sayım kararını eleştiriyor: "İstatistikler toplumun aynasıdır. Ülkelerin insan yapısı, ekonomik, siyasi, eğitim vb konulardaki özellikler bu sayede bilinmektedir. Eğer demografik tespitlerle ara dönemde nüfus hareketliliklerine yönelik değişiklikler tespit edilebilse ki Avrupa bu yolla güncelleştirmesini yapabilmektedir  on yılda bir yapılabilir. Ancak ülkemizde ara dönemlere yönelik böyle bir tespit yapılamamaktadır."
   <br/>
   <br/>
   Yıldızeli sağlıklı bir nüfus sayımı konusunda Türkiye'nin en öncelikli sorununun numaratajlama  denen adres tespiti olduğunun altını çiziyor. Özellikle hızla göç alan büyükşehirlerde ve gecekonduların yoğunlaştığı yerleşim yerlerinde belediyelerce sokaklara ve evlere numara verilerek adres listelerinin oluşturulması acilen gerekiyor. Adres tespit ve güncelleştirilmesi sürekli takip edilemediğinden her sayım öncesi DİE ve belediyeler ortak çalışma ile bu numaralandırma işlemini yapmak zorunda kalıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=42CE76CFAB4083E297EA01A6F06F2CB2?newsId=2782), [web.archive.org (arşiv bağlantısı)](http://web.archive.org/web/20121220010145/http://www.aksiyon.com.tr:80/aksiyon/newsDetail_getNewsById.action;jsessionid=42CE76CFAB4083E297EA01A6F06F2CB2?newsId=2782)
