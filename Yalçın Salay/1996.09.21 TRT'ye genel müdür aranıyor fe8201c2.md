# TRT'ye genel müdür aranıyor

*Yalçın Salay 1996.09.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   TRT Genel Müdürü Tayfun Akgüner ile RTÜK (Radyo Televizyon Üst Kurulu) arasında bir yıldır süren hukuk savaşı nihayet sonuçlandı.
  </font>
 </div>
 <div id="newsText">
  <font class="detail-text">
   1993 Temmuz ayında göreve başlayan Akgüner, 4 yıllık görev süresini tamamlayamadan geçtiğimiz hafta Danıştay kararı ile görevine bir yıl erken veda etti.
   <br/>
   <br/>
   Akgüner aleyhindeki en sert çıkış bundan 1,5 sene önce ANAP tarafından gerçekleştirilmişti. Bayındırlık eskiBakanı Cengiz Altınkaya, Yüce Divan'da yargılandığı için TRT'de yayınlanacak olan 'Depremler ve Deprem Konutları' adlı açık oturuma kabul edilmemiş, ardından ANAP Genel Başkanı Mesut Yılmaz'ın, 16 Ocak 1995'te "Böyle rezalet olmaz. Bu kurum bir milletvekilini nasıl suçlu ilan eder, ekran yasağı koyar" sözleri basında yeralmıştı. Bu olaydan on gün sonra ise Cumhurbaşkanlığı Devlet Denetleme Kurulu, TRT Genel Müdürü Tayfun Akgüner ve Yönetim Kurulu hakkında hazırladığı raporu açıkladı. Raporda Akgüner ve diğer ilgililer hakkında soruşturma açılması isteniyordu. Her dönemde 'iktidar borazanlığı' ile suçlanan TRT'nin personelinin yaptığı gafların faturası da yine kurum müdürüne çıkıyordu. Basında yeralan şu olayı unutmak mümkün değildi: Türkiye'nin Tarımının Dünü-Bugünü- Yarını' konulu sempozyumda Cumhurbaşkanı Süleyman Demirel, sunucunun azizliğine uğramış ve "Şimdi sayın Turgut Özal konuşacak" anonsu yapılınca salonda kahkaha kopmuştu.
   <br/>
   <br/>
   TRT'nin eski genel müdürleri
   <br/>
   <br/>
   Adnan Öztrak	(Mayıs 1964-Haziran 1971)
   <br/>
   <br/>
   Musa Öğün	(Temmuz 1971-Ağustos 1973)
   <br/>
   <br/>
   İsmail Cem	Şubat 1974-Şubat 1975)
   <br/>
   <br/>
   Nevzat Yalçıntaş	(Mayıs 1975-Kasım 1975)
   <br/>
   <br/>
   Şaban Karataş	(Ocak 1976-Hazİran 1977)
   <br/>
   <br/>
   Cengiz Taşer	(Nisan 1978-Aralık 1979)
   <br/>
   <br/>
   Doğan Kasaroğlu	(Aralık 1979-0cak 1981)
   <br/>
   <br/>
   Macİt Akman	(Ocak 1981	Mart 1984)
   <br/>
   <br/>
   Tunca Toskay	(Mart 1984-Mart 1988)
   <br/>
   <br/>
   Cem Duna	(Mart 1988+Nisan 1989)
   <br/>
   <br/>
   Kerim Aydın Erdem	(Temmuz 1989-1993)
   <br/>
   <br/>
   Tayfun Akgüner	(Temmuz 1993-Eylül 1996)
   <br/>
   <br/>
   Devlet Denetleme Kurulu'nun soruşturma takibinin ardından TRT bu kez TBMM KİT Komisyonu'nun denetim kıskacına alındı. Ardından Başbakanlık Teftiş Kurulu, TRT Genel Müdürü Akgüner hakkında soruşturma başlattı. Dönemin Başbakanı Tansu Çiller, Teftiş Kurulu'nun Akgüner hakkında hazırladığı raporu onaylamış, böylece Akgüner'e savcılık yolunu açmıştı. Raporda on ayrı konuda usulsüz ve kanunsuz işlem yapıldığı belirtiliyordu. Akgüner, hakkında açılan soruşturma ve denetlemelerden bunalmış ve "Özel kanallarda ne olursa olsun sesini çıkarmayan kamuoyu ve siyasi çevreler TRT'nin en küçük kusurunu bile affetmiyor" serzenişinde bulunmuştu. Ancak gelişmeler bu serzenişi doğrulayacak yönde değildi.
   <br/>
   <br/>
   UZAYIP GİDEN HUKUK SAVAŞI
   <br/>
   <br/>
   24 Aralık genel seçimleri öncesi "Ulusa Sesleniş" adlı programda "Demokratik gruplar ve siyasi partiler arasında fırsat eşitliğinin sağlanması ilkesine aykırı yayın yapıldığı" gerekçesiyle RTÜK tarafından Akgüner ve Yönetim Kurulu üyelerinin görevlerine 27 Kasım'da son verilmişti. Bundan sonraki gelişmeler ise Akgüner ile RTÜK arasında tam bir hukuk savaşı şekline dönüştü. Akgüner, Ü st Kurul'un kararına karşılık Ankara 2. İdare Mahkemesi'ne başvurarak yapılan işlemin iptalini istedi ve kendi açısından olumlu sonucu alarak 16 Aralık'ta tekrar koltuğuna oturdu. Ardından Üst Kurul, Bölge İdare Mahkemesi'ne yürütmeyi durdurma kararına itiraz müracaatında bulundu. Ancak Bölge İdare Mahkemesi bu itirazı reddetti. Yılmayan Üst Kurul, bu kez Bölge İdare Mahkemesi'nce reddedilen yürütmeyi durdurma kararına karşı da yeniden Danıştay'a itirazda bulundu.Danıştay ıo. Dairesi geçen hafta başında Üst Kurul'un talebini kabul etti. Böylece Tayfun Akgüner'in TRT serüveni bir yıl erken bitmişoldu. Ancak Akgüner, adli tatil sebebiyle aleyhine sonuçlanan kararın Danıştay 10. Daire yerine nöbetçi mahkeme tarafından verilmesine itiraz etti. Gerekçesi nöbetçi mahkemenin 10. Daire adına karar veremeyeceğiydi. Danıştay 10. Daire aynı kararı alınca hukuk mücadelesine böylece son nokta konmuş oldu.
   <br/>
   <br/>
   ADAYLAR ÇOK AMA..
   <br/>
   <br/>
   Yasaya göre yeni başkan, Üst Kurul üyelerinin gösterdiği ve kurula adaylık başvurusunda bulunanlardan 3 isim RTUK tarafından Başbakanlığa bildirilecek ve Bakanlar Kurulu bu üç isimden birini genel müdür olarak seçecek. Adaylık için başvuru süreci ise önceki hafta başladı.
   <br/>
   <br/>
   Bugüne kadar TRT Genel Müdürlüğü için ismi geçen adaylar şöyle: İstanbul Radyosu'nda görevli Mustafa Ruhi Şirin, İstanbul Büyükşehir Belediyesi Kültür İşleri Daire Başkanı Şenol Demiröz, Nevzat Yalçıntaş, TRT Yüksek Kurulu Üyesi Tuncer Engün Ertan, TRT Haber Daire eski başkanlarından Şahap Alp, Ege Üniversitesi İletişim Fakültesi'nden Prof Ahmet Bülent Göksel, Önder Aktaş, Prof Dr. Sadık Kemal Tural, Murat Aytaç Erkinöz, Sacettin Gürbüz, Nahit Katlan, Prof.Dr. Mahmut İhsan Özgen.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1777-34-trtye-genel-mudur-araniyor.html), [web.archive.org (arşiv bağlantısı)](http://web.archive.org/web/20130721034736/http://www.aksiyon.com.tr:80/aksiyon/haber-1777-34-trtye-genel-mudur-araniyor.html)
