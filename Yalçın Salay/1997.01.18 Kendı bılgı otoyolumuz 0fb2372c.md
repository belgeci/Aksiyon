# Kendı bılgı otoyolumuz

*Yalçın Salay 1997.01.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilgi toplumunun en önemli kaynağı bilgi. Bankamatikle bir başka şubedeki paranızı çekebiliyorsunuz.
  </font>
 </div>
 <div id="newsText">
  <font class="detail-text">
   Sonuçta, yapılan işlem, bu isteğin (bilginin) elektronik ortamda paranızın bulunduğu şubeye ulaşmasıyla ihtiyacınızın cevaplandırılmasından başka birşey değil. Uluslararası rekabetin de en önemli unsuru olan bilginin en iyi ve hızlı kullanımı konusunda Türkiye'de de yeni bir adım atıldı: Ulusal Akademik Ağ ve Bilgi Merkezi (ULAKBİM).
   <br/>
   <br/>
   Ulusal Akademik Ağ ve Bilgi Merkezi, TÜBİTAK Enformasyon Müdürlüğü ile YÖK Dokümantasyon Merkezi'nin birleşmesinden oluşuyor. ULAKBİM'le Türkiye'deki üniversitelerin ve ArGe kuruluşlarının ulusal ve uluslararası bilgisayar bağlantılarını gerçekleştirerek ülke çapında etkileşimli bir ağ kurmak ve bu ağ aracılığıyla araştırmacılara, bilgi ve belge hizmetlerine ulaşmak mümkün olacak. Zamanla DİE, DPT, Başbakanlık, Resmi Gazete, ticari veri tabanları ve benzerleri de bu ağa katılabilecek. ULAKBİM'in öncelikli hedefi 1997 yılı Nisan ayına kadar İstanbulAnkaraİzmir arasında hızlı bir temel omurga bağını kurmak.
   <br/>
   <br/>
   Bilgi toplumun ortak malıdır
   <br/>
   <br/>
   ULAKBİM Projesi'nin başkanlığını yapan H.Ü. öğretim üyesi Doç. Dr. Yaşar Tonta, bu projeyle bilgilerin daha fazla kişi tarafından paylaşılması için bir ortam oluşturmak istediklerini söyleyerek "Bilgi olayı topyekün ele alınması gereken bir olay. Sizin paranızla üretilen parlamentodaki kararlar, mahkeme, Yargıtay kararları, DİE, yönetim bilgileri, sağlık kararları bütün bunlar bir ülkenin bilgi altyapısını oluşturan şeyler. Bunun içine bizim içerik sağlayıcı dediğimiz esas bilgileri sağlayan kuruluşlar da en azından ürünleriyle girecekler. Böyle bir bağlantı sağlandığı anda aslında siz Van'da da olsanız, Ankara'da Ulus'a, İzmir'de Konak'a, ya da İstanbul'da Gayrettepe'ye bağlanmış olacaksınız" diyor.
   <br/>
   <br/>
   Proje için 2000 yılına kadar 45 milyon dolarlık yatırım gerekiyor. 1997 yılı yatırım bütçesine proje için teklif edilen miktar ise bir trilyon lira. Yakın bir zamanda YÖK'ün bulunduğu binanın kendilerine tahsis edilen beş katına taşınacak olan merkez, şimdilik TÜBİTAK bünyesinde çalışmalarını sürdürüyor. Proje bilimsel amaç güden araştırmacılara ve üniversitelere  bu hizmeti parasız götürmek niyetinde. Tabii projenin finansmanında bir sıkıntı yaşanmazsa.
   <br/>
   <br/>
   Eğer Faxmodem kartı ile yeterli Ram ve hıza sahip bir bilgisayarınız varsa, İstanbulİzmirAnkara arasında kurulacak bilgi otoyoluna da ulaşabilmeniz mümkün olacak.
   <br/>
   <br/>
   11 Ekim 1996 tarihi itibariyle yurtdışı bağlantı hızları dört kat artırılmış. Ankara (ODTÜ)Washington 512 kbs, İzmir (Ege Üniversitesi)Bonn 256 kbs'a çıkartılmış. Dört misli artırılan bağlantı hızlarının neticede son derece komik hızlar olduğunu belirten Tonta, üniversiteler dışında bütün Türkiye için ayrılan kapasitenin 768 kbs olduğunu ifade ediyor.
   <br/>
   <br/>
   Bugün pekçok devlet kuruluşunun kendi bağımsız bilgi işlem merkezleri var ve buradaki bilgilerin büyük kısmı elektronik ortamda bulunuyor. Doç. Tonta bu bilgi rezervinin belki kısa bir çalışma ile internet ortamına aktarılabilecek durumda olduğunu belirtiyor. Böyle bir imkanla kullanım alanları belki sınırsız denilebilecek boyutlara ulaşacak. Bu konuda da "Örneğin ortak ArGe projeleri yürütmekten video konferans ile uzaktan eğitimi gerçekleştirmeye, multi medya dokümanların karşılıklı gönderilebilmesinden film ve televizyon arşivlerinin kullanıma açılmasına kadar pekçok konuda imkanlar sunulabilecek. Herhangi bir programı televizyon istasyonlarının belirlediği saatte seyretmek zorunda kalmayacaksınız. Böyle bir altyapı varsa, o istasyonun dijitize edilmiş elektronik ortamda bulunan görüntü koleksiyonuna erişip istediğiniz anda o programı seyredebilirsiniz. Bu yöne bir gidiş var; ancak tüm bunlar için hızlı bir omurgaya ihtiyaç duyuluyor"  diyor Yaşar Tonta.
   <br/>
   <br/>
   Daha fazla bilgi için ULAKBİM Internet adresi : http://www.ulakbim.gov.tr
   <br/>
   <br/>
   Email adres ise ulakbim(@) tubitak. gov.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=AA40E2A0D07F009413AA5A085AC9D764?newsId=2172), [web.archive.org (arşiv bağlantısı)](http://web.archive.org/web/20140828223914/http://www.aksiyon.com.tr:80/aksiyon/newsDetail_getNewsById.action;jsessionid=AA40E2A0D07F009413AA5A085AC9D764?newsId=2172)
