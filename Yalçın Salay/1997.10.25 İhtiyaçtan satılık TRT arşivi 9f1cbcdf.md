# İhtiyaçtan satılık TRT arşivi

*Yalçın Salay 1997.10.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yayın koordinatörü olarak göreve başladığı TRT'de, 25 yılını doldurmuş ve 1996'da TRT Genel Müdür Yardımcısı olarak emekli olmuştu.
  </font>
 </div>
 <div id="newsText">
  <font class="detail-text">
   Tayfun Akgüner'in ardından Refahyol hükümetinde bir türlü doldurulamayan TRT Genel Müdürlüğü koltuğu, AnasolD hükümetinde onun ismi üzerinde sağlanan mutabakatla dolduruldu. Genel müdür yardımcısıyken emekli olduğu kurumun genel müdürü artık Yücel Yener'di. TRT'nin sorunlarını yakinen biliyordu ama 1,5 yılda sorunların bu noktaya gelebileceğini doğrusu beklemiyordu. O, şimdi gemisini kurtarmaya çalışan bir kaptan.
   <br/>
   <br/>
   1997 yılı bütçe açığı şimdiden 3,5 trilyona ulaşan TRT, bütçesinin yüzde 80'i ile ancak 7 bin kişilik personel giderini karşılar olmuştu. Geriye kalan yüzde 20 ile yeni programlar üretmek, teknolojiyi yenilemek kısacası bu hantal çarkı dördürmek zaten mucize olurdu. Yener, TRT'nin bu noktaya gelmesinin en az 15 yıllık mazisini kısaca özetliyor ve kendisinin TRT'nin ayakları üzerinde durması için son şans olduğunu dolaylı da olsa dile getiriyor. Yener'e göre, kurum içinden gelen bir genel müdürle, TRT'yi bir noktaya taşıyamazsa, bir daha kendi içinden genel müdür çıkaramaz. Ve ekliyor: "İnşallah başaracağız. Başka yolumuz yok. Yoksa bir gelenek de başlamadan biter."
   <br/>
   <br/>
   Yener, TRT'nin 1982'de çıkan yasasındaki gelir kalemlerinin, bugün ellerinden tek tek kaydığını ve kadroların hükümetlerce sürekli şişirildiğini belirterek şöyle konuşuyor: "TRT tek kanaldı. Reklam gelirlerinin tamamının yanında elektrik faturalarından yüzde 3,5 kesinti aktarılıyordu. Kanal sayısı beşe çıktı. Giderler artarken özel televizyonların yayına başlamasıyla TRT'nin reklam pastasındaki payı giderek asgariye düştü. Bugün kurum büyük bir finansman açığı ile karşı karşıya."
   <br/>
   <br/>
   30 yıllık arşiv satılık
   <br/>
   <br/>
   Yener göreve geldiği andan itibaren 'ne yaparım da kuruma yeni kaynaklar bulurum' çabası içinde. En azından TRT'nin mevcutlarını fonksiyonel hale getirebilmek için de finansmana ihtiyacı var. Yener'in ilk sitemi devlete: "Yürürlükteki kanunda finansman açığını devlet karşılar deniyor. Bugüne kadar pek çalıştırılmamış. Devletin politikası gereği kurulmuş Int, Avrasya ve GAP kanallarının karşılığını devlet bize versin diyoruz. Bu üç kanalın yıllık masrafı 40 milyon doları buluyor. Bu kurum devlete lazım."
   <br/>
   <br/>
   TRT'nin yıllık 200 milyon dolara yaklaşan giderlerini karşılamaya yönelik devletten beklediği finans desteği dışında Yener, TRT bünyesinde de önemli kaynak getireceğini düşündüğü iki çalışmayı sürdürüyor: Türkiye'nin her yerine yayılmış gayrimenkullerin satışı ve 30 yıllık TRT arşivlerinin, özel televizyonlara satışı. Gayrimenkul satışlarından beklediği gelir 35 milyon dolar. Arşiv satış ilanı geçen hafta Resmi Gazete'de yayımlandı. TRT'yi hiçbir yeni program yapmadan iki yıl götürebilecek düzeydeki bu arşivlerin satışından beklenen gelir de yaklaşık 20 milyon dolar. Yener, yedi yıllık arşive sahip özel televizyonların bu konuda TRT'ye muhtaç olduğunu, bir programa birden fazla talep olması halinde açık artırma yoluna gideceklerini söylüyor. Arşivlerin alenen satışı yapılmazsa el altından özel televizyonlara zaten satıldığı iddialarına, 'Ben de duymuştum' diyor.
   <br/>
   <br/>
   TRT kanallarına yeni düzenleme
   <br/>
   <br/>
   Yener beklediği gelirlere ulaştığında, yüzde 50'si bitirilmiş ve sadece idari anlamda kullanılan Oran Sitesi'ndeki merkez binasını tamamlamayı düşünüyor: "Radyo ve televizyonun tüm birimlerini burada toplayabiliriz. Buradaki stüdyoları, özel televizyonlara kiralayabiliriz. Bu tesis tamamlanmadan TRT ayakları üzerinde duramaz."
   <br/>
   <br/>
   Yener'in TRT'nin halen yayın yaptığı beş kanalı, TRT'ye yük olmaktan çıkarıp nasıl daha rantabl ve gelir getirici şekilde yapılandıracağı konularında düşünceleri şöyle: "GAP kanalını Diyarbakır prodüksiyon merkezli bölgesel bir kanal haline dönüştürüp TRT 2'yi boşaltmak. Meclisten canlı yayını TRT 4'e aktarıp TRT 3'ü de boşaltmak. TRT 4'ü Meclis yayınları dışında, Milli Eğitim Bakanlığı Açık Lise, Açıköğretim yayınlarıyla, Diyanetle yapılan müşterek yayınlara ayırmak. TRT 1'i saatbaşı haber, canlı açıkoturumlar, gece haberleriyle, haber ağırlıklı bir kanal haline getirmek. TRT 2'yi eğitim, kültür, sanat, belgesellerle halka hitap eden bir yapıya kavuşturmak ve TRT 3'ü de İngiltere'deki ITV kanalı gibi gün gün ya da saat saat kiralamak suretiyle gelir sağlamak. Bu, RTÜK'ün frekans tahsisi sonrası açıkta kalacak özel televizyonların dışında, büyük sermaye grupları ve reklam şirketlerinin sıcak bakabilecekleri bir teklif."
   <br/>
   <br/>
   Radikal kararlarla bu kurumu bir yerlere getirmek zorunda olduğunun altını çizen Yener, TRT'nin özerk bir yapıya kavuşturulmasını şart görüyor. RTÜK yasasıyla birlikte TRT'ye de kısmen özerklik getirilmişti ama Yener'in istediği, idari ve mali özerklik: "Hükümetten yardım aldığınızda, hükümetin de birtakım talepleri oluyor. Bazı hizmetleri özelleştirebilmeliyim. Şirket kurabilmeli, personel özlük haklarına ilişkin kararları yönetim kurulumda alabilmeliyim." TRT bırakın özerk bir yapıyı, 1989 yılındaki bir uygulama ile Avrupa'da ve Türkiye'de vericisi olmayan tek yayın kuruluşu durumuna düşürülmüş. Yener, 1989 yılında özel televizyonların kurulma aşamasında TRT'nin elindeki vericilerin PTT'ye devredildiğini ve Star televizyonunun bu linklerle yayına başladığını söylüyor. 1990'da Anayasa Mahkemesi kararıyla devir iptal edilmiş ama TRT'nin yeni yasasının çıkmaması sebebiyle geri alamıyorlar. TRT yasa tasarısı da hazırlık aşamasında. Üzerinde durulan konu TRT'nin özerk yapıya kavuşturulması.
   <br/>
   <br/>
   Kurum vatandaştan uzaklaştı
   <br/>
   <br/>
   Yücel Yener, TRT'nin de bir medya kuruluşu olduğunu ve göreve geldiğinde ilk iş olarak özel televizyon müdürleriyle fikir alışverişinde bulunduğunu anlatıyor. Kurumun giderek kendi içine kapandığını vurgularken, bu sıkıntıyı üniversitelerle işbirliği içinde aşacağı ümidini taşıyor: "Üniversitelerle işbirliğine gidip üçer aylık sürekli peryodlarla anketaraştırma ile vatandaşın görüşlerini öğrenebileceğimiz bir çalışma başlatıyoruz. Maalesef vatandaşla böyle bir diyalog kurulmamış." Show TV'de çalıştığı dönemde gelen reyting raporlarında gözleri TRT'yi de arıyordu. TRT yedinci sıralardaydı. Şimdi genel müdürü olduğu kurumda izlenme oranlarını takibe almak için AGB'ye üye olma fikri üzerinde çalışmalar yaptıklarını söylüyor.
   <br/>
   <br/>
   Genel müdür koltuğuna oturmasıyla vatandaş TRT'de ne tür değişiklik görecek sorusuna, özel televizyondan gelme alışkanlıkla olsa gerek, "bizi izlemeye devam edin" diyor. Yener'in değişiklik planlarının temel özellikleri, ekranı resmi görünüm dışına çıkararak halka yakın, sempatik bir yayın kuruluşu niteliği kazanmak. 'Ne koysak yayınlanır' 'iktidarın sesi' eleştirilerine muhatap olmuş TRT'nin, politikaya boğulmuş haberlerle, donuk görüntülerle yayın çizgisinin vatandaşa pek de sıcak gelmediği açık. Yener özel televizyonların canlıheyecanlı sunuş tekniklerini kuruma aktarabilmek için de bir birim oluşturmuş. Bu birimde görevli elemanlar özel televizyonlarda 1520 gün süreli çalışma ile teknik ve sistemi öğrenecekler. Bu noktada Yener'in önüne teknoloji sorunu çıkıyor. Özel televizyonların görüntü oyunlarını yapacak cihazların alınması konusunda çalışmalara başlanmış ama Devlet İhale Kanunu çerçevesinde cihazların kısa sürede temin edilemeyeceğinden de şikayetçi.
   <br/>
   <br/>
   Yener, personel sorunlarının başında beş yıldır birikmiş 'akitli' çalışan personelin durumunu görüyor. Kurum içi bir sınavla sayıları 600'e yaklaşan akitlilerin 200'üne kadroya geçirebileceklerini, hizmetinden faydalanamayacağımız bir kısmını da tasfiye edeceklerini söylüyor. Kendi döneminde de 500'e yakın yeni eleman alınmış duyumlarımızı doğrulamıyor Yener. Üç yıldır kurumda hiçbir personel hareketi olmadığını, dört yıl önce sınavla kurumda görev alanların stajyerliklerinin bitmesiyle 150 kişinin asli kadrolarına atandıklarını, 5060 kadar da eş durumu hareketliliği yaşandığını anlatıyor.
   <br/>
   <br/>
   Vatandaş Yener nasıl bir televizyon yayını istiyor sorumuza, çocuk, genç ve ailelere yönelik yayınlarda daha sorumlu bir çizgiye gelinmesi gerektiğini dile getiriyor. Yener bu bilincin toplumda oluşmaya başlandığını ve tüm özel televizyonların bu çizgiye geleceklerine inandığını söylüyor: "Bu çizgiyi TRT'de yakalamak istiyorum. Böylece TRT örnek olsun. Geçmişini ve milli değerlerini bilen bir kuşak oluşturmalıyız. Bugün pekçok program bizden gitme. Bizimkiler, Zeki Metin, Arena, 32. Gün, Olacak O Kadar...TRT okul işlevini sürdürmeli."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3109-ihtiyactan-satilik-trt-arsivi.html), [web.archive.org (arşiv bağlantısı)](http://web.archive.org/web/20120205015709/http://www.aksiyon.com.tr:80/aksiyon/haber-3109-ihtiyactan-satilik-trt-arsivi.html)
