# Tören değıl, şenlık

*Yalçın Salay 1998.04.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhuriyet Bayramı kutlama hazırlıkları da, tartışmaları da bu yıl erken başladı.
  </font>
 </div>
 <div id="newsText">
  <font class="detail-text">
   Tartışmalar iki temel konudan, Cumhuriyetin 75. yıl kutlamalarının ilk kez devlet yerine bir sivil toplum örgütü tarafından organize edilmesi ve bu kutlamalara ilk kez bu kadar büyük bir bütçenin ayrılmasından kaynaklanıyor. Cumhurbaşkanı Süleyman Demirel'in talimatıyla 75. yıl kutlama projelerinin Tarih Vakfı'na verilmesi ve devletten gelecek kaynak desteğinin 2 milyon dolarla sınırlandırılmasıyla artık tartışmalara son nokta konsa da, yine de bu yıl farklı bir tarzda kutlanacak Cumhuriyetin 75. yılı etkinlikleri. Bu etkinliklerin ilk kez bir vakıf tarafından düzenlenmesi daha çok konuşulacak gibi.
   <br/>
   <br/>
   Habitat'ta organizasyon başarısını kanıtlamış Yiğit Gülöksüz, bu kez Tarih Vakfı'nın üstlendiği 75. yıl kutlamaları projelerinin koordinatörlüğünü yürütüyor. Gülöksüz, bu tarihe kadar devamlı devletin ilgili birimleri tarafından yürütülen kutlama organizasyonlarının ilk kez bir sivil toplum örgütü tarafından yürütülmesi sürecini anlatırken, hedeflerinin halkı kutlamalara dahil etmek olduğunu söylüyor: "Tarih Vakfı, 'Bir Çağdaşlaşma Projesi Olarak Türkiye Cumhuriyeti'nin 75. Yılı Projesi' başlığı altında topladığı etkinlik projeleri hazırlayarak Cumhurbaşkanına sundu. Zaten ilk kapsamlı proje hazırlığı olan kuruluş da Tarih Vakfı'ydı. 12 Ağustos 1997'de proje Cumhurbaşkanının himayesine alındı ve proje sekreterya hizmetlerinin yürütülmesi konusunda Tarih Vakfı görevlendirildi. 11 Eylül 1997'de Cumhurbaşkanlığı yazısıyla ben Proje Koordinatörü olarak görevlendirildim."
   <br/>
   <br/>
   Cumhuriyet Bayramı resmi kutlamalarını giderek heyecansız törenler haline geldi ve düşük halk katılımı ile gerçekleşiyor diye eleştiren Gülöksüz, kutlamaları renklendirme konusundaki bazı kısıtlı çabalardan, halkın büyük ilgisine rağmen, organizasyon eksiklikleri ve yetersiz hazırlıklar nedeniyle tam başarı elde edilemediğini söylüyor.
   <br/>
   <br/>
   Halkın katılımı azalıyordu
   <br/>
   <br/>
   Kutlamalarda farklı bir yaklaşım aradıklarını dile getiren Gülöksüz, demokrasinin yurttaşlarla yürüyecek bir sistem olduğu ve kutlamalarda mutlaka halkın gönüllü katılımının sağlanması gerektiği düşüncesinde. Bu yüzden Gülöksüz, projelerin farklı, zengin ve katılımcı bir programla toplumsal bellekte yer edecek bir anlayışla hazırladığını söylüyor: "Sadece devlet töreni, asker geçidi olursa bu yetmez. Halk zamanla seyretmeye bile gitmemeye başladı. Halkın katılımı ve coşkusunu yükselten bir şekilde kutlanmalıdır. Bu çalışmaların yeni anlayış, yeni yaklaşım, düşünce ve değerlerle, mevcut tartışma ve arayışlara ışık tutması beklenmelidir. Geniş toplum kesimlerinin de bunları değerlendirmesi için fırsatlar yaratılmalıdır. Ülkemizde varolan dinsel, etnik, kültürel kimlikler arasında karşılıklı anlayış ve toplumsal uyumun gelişmesine ve 2000'li yıllar için yeni bir ivme kazanılmasına yönelik olunmalıdır."
   <br/>
   <br/>
   Devletin bu tür bir kutlama organizasyonu yapmaktan uzak olduğunu belirten Gülöksüz, Cumhuriyet tarihini sadece öven ve yücelten bir içeriğin yeterli birleştirici güce sahip olamayacağı ve bu yüzden Cumhuriyet tarihini bütün dönemleri itibariyle bilimsel, kültürel ve sanatsal anlatımlarla değerlendiren bir yaklaşımın çok daha anlamlı olacağı görüşünde.
   <br/>
   <br/>
   Projede meydan toplantıları, konserler, fener alayları gibi son yıllarda halkın ilgisini çeken etkinlikler ön plana çıkartılıyor. Kutlamalarda çok sayıda amatör ve bir olasılıkla profesyonel tiyatro, dans ve müzik topluluğunun desteği alınacak. Bu konularda İstanbul'da tiyatro sanatçısı Ali Taygun ve Ankara'da Tamer Levent organizasyondan görevli kişiler. Bu etkinlikler 29, 30, 31 Ekim tarihlerinde olmak üzere üç gün sürecek. Ayrıca konserler için ismi geçen sanatçılar ise şöyle: Ahmet Özhan, Zülfü Livaneli, Çelik, İbrahim Tatlıses.
   <br/>
   <br/>
   Dünyanın en büyük korosu
   <br/>
   <br/>
   Öte yandan 5 bin 500 öğrenciden oluşan dünyanın en büyük korosu da hazırlıklarını sürdürüyor. Çok partili cumhuriyetten sonra artık daha demokratik bir cumhuriyet hedeflendiğini belirten Gülöksüz, bu yüzden kutlamalarda da en önemli hedeflerinin insanların gönüllü katılımlarıyla kutlamaları tören havasından çıkararak şenlik şekline dönüştürmek olduğunu söylüyor.
   <br/>
   <br/>
   Yiğit Gülöksüz 75. Yıl kutlamalarında dikkat edecekleri temel ilke olarak Cumhuriyeti bir çağdaşlaşma projesi olarak ele almaları olacağını ifade ediyor; böylece etkinliklerin gerçek bir halk kutlamasına dönüşmesi gerektiğinin altını çiziyor. Ayrıca Cumhuriyetin birleştirici niteliğinin ortaya konması, toplumda farklılık ve çeşitlilik kucaklaşmasının sağlanması için farklı etnik, dinsel, kültürel kimlikler ile siyasi görüşlerin dışlanmasına izin vermemek için duyarlı bir söylemin geliştirilmesine çalışılacağına dikkat çekiyor. Kutlamalar 29 Ekim 1998 ile sınırlı kalmayarak, bir yıl süreyle kutlanacak ve Osmanlı İmparatorluğu'nun kuruluşunun 700. yıldönümü kutlamaları ile birleştirilecek.
   <br/>
   <br/>
   Proje maliyeti 4.5 milyon dolar
   <br/>
   <br/>
   Cumhuriyetin 75. yılını daha derin bir tarih içinde görmek gerektiğini belirten Gülöksüz, insanların hayatlarında da böyle kritik zaman dilimleri olduğunu, bu durumda geçmişin bir muhasebesi ve geleceğin planlanmasının yapıldığını, Cumhuriyetin 75. yıldönümünün de bu anlayışla kutlanabileceğini söylüyor. Kutlamaların gündeme gelmesi üzerine Tarih Vakfı hazırladığı ilk projelerin tahmini bütçesi 7,8 milyon dolardı. Sponsor aramaları üzerine İstanbul Menkul Kıymetler Borsası, Milli Piyango İdaresi ve Kalkınma Bankası'ndan toplam 2 milyon dolarlık kaynak bulundu. Vakfın devletten istediği 6 milyon dolara karşılık, 2 milyon dolar alabildiğini belirten Gülöksüz, başka sponsorlar bulmak kaydıyla bu kaynağı artırma yoluna gideceklerini söylüyor: "Son duruma bakıldığında projelerin maliyeti 44.5 milyon dolar civarında olacak. Tahmini bütçeyi, bu yeni rakamlara göre gerçekçi bir bütçeye çevirme çalışmaları sürüyor. İlk proje kadar kapsamlı olamasa da yeterli bir çalışma yapılacak."
   <br/>
   <br/>
   Önce 40 milyon dolardı
   <br/>
   <br/>
   Proje Koordinatörü Yiğit Gülöksüz, projelerin olduğundan yüksek fiyatlandırılarak maliyetinin artırıldığı yolundaki eleştirilere karşılık, gerekli tüm denetim mekanizmalarının kurulduğunu söylüyor. Gülöksüz'ün 40 milyon dolara yaklaşan proje teklifine, Bakanlar Kurulu'nda Maliye Bakanı Zekeriya Temizel'in itirazı sonucu 10 milyon dolar ayrılmasına karar verildi. Gülöksüz, projenin mali denetiminin beş ayrı birim tarafından sağlanacağının altını çiziyor: "Vakıf bu proje için bir yeminli mali müşavirlik firması tuttu. Ayrıca uluslararası mali denetim firması Coopers &amp; Lybrand ile sözleşme yaptık. Üç ayda bir rapor verecek. Bu raporları sponsorlara ve devlete vereceğiz. Devletten alınan para da tanıtım fonundan alınıyor. Buradan alınan paraların da harcama kuralları var. Devlet Bakanı Cavit Kavak koordinatörlüğünün siyasi, idari ve mali kontrolü var. Öte yandan Sayıştay ve Başbakanlık Denetleme Kurulu'nun denetimleri de olmak üzere beşli bir denetime muhatabız. Bu paralar en ekonomik şekilde kullanılacak. Ayrıca proje kapsamında yapılan herşey kalıcı özelliğe sahip."
   <br/>
   <br/>
   Projeler:
   <br/>
   <br/>
   1 İstanbul, Ankara ve İzmir'de 29 Ekim 1998 tarihinde, 75. yıl Cumhuriyet geçit ve şenlikleri düzenlenecek. Devletin, yerel yönetimlerin, özel sektörün, sivil toplum kuruluşlarının ortaklığı ile kitlesel bir geçit ve şenlik yapılması hedefleniyor.
   <br/>
   <br/>
   2 "3 X 25 Yıl  Türkiye Cumhuriyeti" Sergisi. Politik ve tarihi değil, günlük yaşam sergisi olacak. İnsanı temel alan sergide yurttaşlık bilinci konu alınacak. Klasik sergi anlayışının dışında teknolojinin kullanıldığı bir sergi olacak. Üç ayrı kuşaktaki ekonomik, toplumsal, kültürel ve siyasi değişimler işlenecek. Sergi CD'lere Türkçe ve İngilizce aktarılarak, yurtdışında da tanıtımı yapılacak.
   <br/>
   <br/>
   Bu sergi sırasında 'Kuşaklar Buluşması' adı altında Cumhuriyetin ilk kuşağından ilginç kişiliklerin gençlere ve çocuklara anılarını anlatacakları buluşmalar sağlanacak. Mekan olarak en geniş sergileme faaliyeti olacak. Darphanede yapılacak sergide şu konular işlenecek: Sanat, sinema, popüler kültür, yeme içme, mutfak adetleri, sağlık, doğum, adetler, kadın, aile, cinsiyet, eğlence, kutlama, kent kültürü, siyasi kültür, liderlerin günlük hayatları. 15 Eylül'de bu sergi gezilebilecek.
   <br/>
   <br/>
   3 "Gençlerin Gözüyle Cumhuriyet" Yerel Tarih Yarışması. Türkiye'nin tüm liselerinde okuyan gençlere açık bir yarışma. Milli Eğitim Bakanlığı'nın ile işbirliğiyle organize edilecek. Gençleri dünbugünyarın arasında aktif çalışmaya yöneltmek, genel ve günlük yaşamla ilişkisi kurulmamış tarih eğitimini tamamlamak amaçlanıyor. Gençlerin Cumhuriyet döneminin yol açtığı değişiklikleri, gelişmeleri araştırıp belgeleyerek yazılı olarak katılabilecekleri ödüllü bir yarışma.
   <br/>
   <br/>
   4 "Bilanço'98  Türkiye Cumhuriyeti'nin 75 Yılına Toplu Bakış" Uluslararası Kongresi. ODTÜ Kültür ve Kongre Merkezi'nde 1012 Aralık 1998 tarihinde yapılacak. Türk ve yabancı akademisyenler Cumhuriyetin 75. Yılının bilimsel ve tarihsel bir değerlendirmesini yapacaklar. Hemen her alanda geleceğin biçimlendirilmesine katkıda bulunacak ve uluslararası tanıtım için çok önemli bir kongre. Yurtiçinde 160, yurtdışında 64 akademisyene bildiri sunmaları istenen mektuplar gönderildi. Bildirilerden bilimsel açıdan yayımlanmaya değer bulunanlar iki ciltlik bir kitap olarak yayınlanacak.
   <br/>
   <br/>
   5 "Cumhuriyetin Anıları" Sözlü Tarih Projesi ve Belgesel Filmi. Çeşitli meslek, toplumsal grup, bölge ve yaşlardan yaklaşık 200 kişi ile videoya çekilecek ayrıntılı mülakatlar. Bu mülakatlar Tarih Vakfı arşivlerindeki 100'ü aşkın kişiyle yapılmış mülakatlarla harmanlanıp televizyonlarda gösterilebilecek 10 dakikalık 50 adet belgeselin hazırlanmasını kapsıyor. Ünlü kişiler kadar sıradan insanların anılarının da tarih yazımında kullanılması için yapılan yüzyüze görüşmeler kaydedilerek sağlandı. Tarih Vakfı'nın elinde 199395 yılları arasında Kültür Bakanlığı'nın desteği ile gerçekleştirdiği, halen büyük bölümü Cumhuriyet Tarihi bakımından önem taşıyan bir bölümü aramızdan ayrılmış 104 kişiye ait, 400 saate yakın video çekimi bulunmaktadır. 1998 yılı içinde tamamlanacak.
   <br/>
   <br/>
   6 "Cumhuriyetin 75 yılı" Sinema Tarih Festivali. '1. Uluslararası Sinema ve Tarih Buluşması' adı altında, film gösterimleri, uluslararası film yarışması, belgesel, uzun metrajlı film öyküsü yarışmaları ile tartışma, söyleşi, paneller yapılacak. Festival 519 Aralık 1998 tarihleri arasında yapılacak.
   <br/>
   <br/>
   7 "Bilanço 98" Yayın Dizisi. 6 sergi açılışına yetiştirilecek 12 adet kitabın 1998 yılı sonuna kadar çıkması planlanıyor. Kitaplarda mümkün oldukça zıt fikirlere yer verilecek ve yorum katılmayacak. Kitap konuları: Cumhuriyet ve ütopyaları, modaları, kadınları, kentleri, tarım ve köyleri, sanayii, bankaları, kimliği, çocukları, tartışmaları, kültürü, sağlık ve sporu, hukuku. Kitapların birer prestij kitabı olması isteniyor.
   <br/>
   <br/>
   8 75 Yıllık Türkiye Cumhuriyeti Projesi Koordinatörlüğü ve İletişim Merkezi. Bir fikir borsası şeklinde çalışacak merkez, Türkiye'nin her yerindeki kutlama projelerinde yerel yönetimlerle merkez arasında koordinasyonu sağlayacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8C5857622EC4EC7FD178E96B94DE94DB?newsId=3675), [web.archive.org (arşiv bağlantısı)](http://web.archive.org/web/20140901191751/http://www.aksiyon.com.tr:80/aksiyon/newsDetail_getNewsById.action;jsessionid=8C5857622EC4EC7FD178E96B94DE94DB?newsId=3675)
