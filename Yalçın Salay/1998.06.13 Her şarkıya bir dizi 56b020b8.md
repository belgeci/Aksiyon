# Her şarkıya bir dizi

*Yalçın Salay 1998.06.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Beyaz Gölge" isimli dizi filmi hatırlarsınız. TRT ekranında başladığında pek çok genç, dizide gördüğü koçu, basketbolcuları kendine idol seçmiş ve basketbol sporuna gönül vermişti.
  </font>
 </div>
 <div id="newsText">
  <font class="detail-text">
   Her ne kadar bir Amerikan dizisi olsa da gençliği doğru yönlere kanalize etmesi açısından iyi bir görüntü çizmişti. Delikanlılık kitabının tekrardan neşredildiği, sinemaya emek vermiş oyuncular yerine mankenlerin cirit attığı bizim yerli dizilerimize döndüğümüzde ise kavgalar, kan davaları, entrikalar canlanıveriyor zihinlerimizde. Bir zamanlar beyaz ekranın cazibesiyle basketbola yönelenler şimdi televizyonlardan etkilenip intihar ediyor, mutsuzluğa, umutsuzluğa kapılıyor. Yerli diziler o kadar revaçta ki reklamverenler en çok dizi aralarını tercih ediyor. Çocuklar bile en az çizgi filmler kadar ilgi gösteriyor yerli dizilere.
   <br>
    <br>
     Aslında bu filmlerin genel havası Yeşilçam'ın arka bahçesi atmosferini çağrıştırıyor. Türk sinemasına yeni soluklar getirecek kişilerin azınlıkta olması film veya yerli dizi şablonlarındaki beklenen değişimi geciktiriyor kanaati sinema çevresinde hakim. Genç yönetmen Gökhan Yorgancıgil bu durumu şöyle özetliyor: "Türkiye'de görsel sanatlarla ilgili bir Yeşilçam geleneği var. Diğer tarafta Yeşilçam geleneğini beğenmeyen yeni jenerasyon, okullu insanlar var. Bu iki kesim arasında bir çatışma var. Lakin kimse bunun farkında değil. Yeşilçam geleneğini bugün Aynalı Tahir gibi dizilerde, Kral TV'de, kısacası bu işten nasıl para kazanırız muhabbeti yapanlarda görebilmek mümkün. Bu geleneğin amacı para kazanmak."
     <br>
      <br>
       1970'li yıllarda kaset film olayı başladığında şimdinin kliplerinin görevini o zamanlar şarkıcı filmleri üstlenmişti. Her nedense o zamanlar kimsenin aklına şarkıya film çekmek yerine klip çekmek gelmedi. Belki de klibi kaldıracak kültür henüz oluşmamıştı. İki saatlik filmin neredeyse kırkbeş dakikası şarkıyla geçerdi. Bir teselli ver, Sabuha, Mavi mavi gibi. Türk sinemasına o zamanlar yatırım yapanlar iyi paralar kazandılar hatta köşeyi döndüler. Ama bu paraların bir kısmı kaliteyi artırmak için geri dönmedi. Kazanılan paranın hiç olmazsa bir kısmı sinemacıya, sinemaya yatırılmadı. Gerekli yatırımlar yapılabilseydi Türk sineması bugün önemli yerlerde olurdu belki de. En azından yıllarını sinemaya vermiş Orhan Elmas gibi biri intihar edecek duruma gelmezdi. Televizyon ve sinema eleştirmeni M. Nedim Hazar bir kısım yerli dizileri şöyle yorumluyor; "Bugün bazı yerli diziler 7080'li yıllarda kaset için çekilen Yeşilçam filmlerinin formatında. Farkları, o zamanlar bir şarkıya tek bir film çekiliyordu şimdi bir şarkıya dizi çekiliyor. Bazı yönetmenler beceriksizliklerinden kalitesiz senaryolara dizi çekerken, bazı yönetmenler de bile bile kötü senaryoya dizi çekiyor, film yapıyorlar."
       <br>
        <br>
         Ismarlama senaryolar
         <br/>
         <br/>
         Yeşilçam'ın soluğu kesilmek üzere ve son nefesini beyaz camda yani televizyonda alıyor. Yine aynı tip senaryolar, şarkıcı oyuncular gözden kaçmıyor. Reyting açısından başarılı oldukları da söylenebilir. Bu arada televizyonda seyreylediğimiz yerli diziler de kendi aralarında üçe ayrılıyor: Yerli klip diziler, yerli aile dizileri, bir iki kaliteli yerli dizi. Senarist Yasemen Zorlu yerli dizilerle alakalı şunları söylüyor; "Şu anda Yeşilçam kökenli tek senaristim. Öyle çok senarist yok zaten. Eskiden varolan Filiz Akın'a bir senaryo, Tarık Akan'a bir senaryo şimdilerde Seda Sayan'a, Mahsun Kırmızıgül'e bir senaryo şeklinde devam ediyor. Yeni yetişen oyuncu veya star yok. O yüzden hangi şarkı en çok reyting alırsa o şarkıya senaryo yazdırıyorlar. O işte bile insanı özgür bırakmıyorlar. Siz ne kadar iyi bir senaryo yazsanız da kaliteli oyuncu olmadıktan sonra yaptığınız işe gururla bakmanız mümkün olmuyor. Reyting olayına ben inanmıyorum. Reytingi senarist ya da film değil sanatçı alır. Bu memlekette Küçük İbo, Küçük Onur reyting alıyorsa, demek ki biz ne kadar kaliteli iş yapsak reyting alamayacağız. Özel kanallarda hit şarkılara çekilen diziler var. Ben de yaptım bunu ama bir bakıma mecburdum. TRT'de ise çok farklı çalışıyoruz. Bir kere TRT'de senariste değer veriliyor ve senarist kaliteli yazmaya itiliyor."
         <br/>
         <br/>
         Fırat'ın suyu Bodrum'da
         <br/>
         <br/>
         Şarkılara bir tek klip kurtarmıyor, bir de dizi çekiyorlar artık. Aynalı Tahir, Hemşerim, Fırat gibi yerli dizi statüsündekiler çok satan bir şarkıdan veya türküden daha çok ekmek yemeliyiz görüntüsü çizenlerden. Her nedense insanlar Fırat isimli dizinin Bodrum'da ne işi olduğunu da sormuyor. Tüm bunlar tüketim toplumunda normal şeyler olarak da görülebilir. Bu tip diziler tutunca da manken oyuncular türedi. Bu diziler toplumun ruhsal ve sosyal durumunu ortaya koymada yardımcı bir faktör. Televizyon eleştirmeni Sina Koloğlu dizilerde popülist yaklaşımlarla kolaycılığa kaçmaktan yana değil; "Şarkıcı dizilerini veya benzerlerini eleştirmek çok kolay, hepten reddetmek ise yanlış. Bu tür diziler kaldırılsın, aile dizileri yayınlansın deniyor. Onlar da aileler tarafından izleniyor, tepki verilmiyor sadece. Demek ki toplumda bir sorun var. Özel televizyon kanalları da Demoklesin kılıcı değil. Kaldı ki muhafazakar kanallar dahi kaliteli yerli dizi yapayım deyip bu işe girmiyor. Özel televizyonlardan halkı eğitecek, çok seçici kaliteli yapımlar beklemek yanlış olur. Seyircinin zorlamasıyla birşeyler olabilir, yine de muazzam şeyler beklenemez. Sonuçta ben de kalitesiz yerli dizileri beğenmiyorum ama bunlar kötü diyerek kestirip atmak, popülüst yaklaşımlar sergilemek de yanlış."
         <br/>
         <br/>
         Küçük Ağa, Çalıkuşu ve diğerleri
         <br/>
         <br/>
         Yerli diziler TRT zamanında altın çağını yaşadı dersek abartı olmaz. Kaliteli pek çok yapım seyrettik o zamanlar. Çalıkuşu, Küçük Ağa, Kuruluş, Kartallar Yüksekten Uçar, Ateşten Gömlek hafızalara kazındı. En başta reyting kaygılarının olmayışı, halka birşeyler verebilme arzusu altın çağın yaşanmasındaki en önemli etkenlerdi. Özel TV'lere bugün bakıldığında işi ucuza getirmekten, kâr etmek kaygısından önemli ve büyük yapıtları gerçekleştirebilmelerinin ne kadar zor olduğu gözükür. Toplumdan hep birşeyler alırlar da vermeye gelince elleri biraz sıkıdır. Senaristlere yazdırdıkları fason malı senaryolarla 'izleyicinin gönlünde taht kurarlar'. Yerli dizilerimize baktığımızda hep aynı şablonu görürsünüz. Bir kanalın dizisinde Almancı tiplemesi tutmuşsa öbürü de mutlaka senaryosuna ekleyiverir onu.
         <br/>
         <br/>
         Neden bir şarkıcıya tutan bir şarkısı üzerine dizi film oynattırıyorlar? Kaseti daha çok satsın diye mi? Yoksa sürekli gündemde kalabilmek için bir taktik meselesi mi? Bir senaristin anlattığı hadise işin boyutunu sergilemede iyi bir örnek: Bir yerli dizinin baş aktristine senaryoyu nasıl buldunuz diye sorduğumda şu cevabı verdi; "Yardımcım okumuş, çok ağlamış". Diğer taraftan kaliteli diziler de yapılmıyor değil. Lakin bunların sayısı bir elin parmaklarını geçmiyor. Çok kaliteli diziler için de toplumun kültürel yaşantısı henüz uygun gözükmüyor. Tiyatro oyuncusu Uğurtan Sayıner'in yerli dizilerle ilgili yorumu da bu yönde; "Her şeyin doğrusu yapılmalı, dizi çekilecekse doğru yaklaşımlarla o dizi çekilmeli. Her şey maddi düşünülmemeli. Bugün bir şarkıcının tutan bir kasedinin üstüne dizi film çekiliyorsa bunun tek sebebi reytingdir. Maalesef ülkemizde kaliteli işler çok değer bulmuyor. En çok izlenen diziler, şarkıcı dizileri, manken dizileri. Oğlum adam olacak diye bir dizi yaptık. Bence Türkiye'de yapılmış en kaliteli dizilerdendi. Gelin görün ki hiç reyting almadı. Her ailenin ansiklopedik bilgi olarak kasetleri saklaması gereken bir diziydi, kaybolup gitti."
         <br/>
         <br/>
         Senarist Yasemen Zorlu Türk sinemasını, televizyonculuğu ileriye götürecek yeni gelen jenerasyonun iyi yetiştirilmediğini, sinema eğitimi veren bir üniversitede hâlâ onaltı milimetrelik filimlerle ve çok eski kameralarla çalışıldığını söylüyor. "Görünürde sinema eğitimi veren bir okul var ama gerçekte yok. Özel okullar açılmalı. Sinemayı öldürdük bari televizyonu öldürmeyelim. Yurtdışından bu işi bilen çok iyi hocalar getirtilmeli" diyor.
         <br/>
         <br/>
         Şu anda yerli dizilerin ne kadar yerli olduğunu, seyredenine birşeyler vermekten çok neden hep birşeyler götürdüğünü gerçekleri de gözden kaçırmadan tartışarak, bireyleri uyarıp toplumun kültürel seviyesini yükseltmenin tam zamanı. Örneklerle açıklayacak pek çok somut delil var şu an ekranlarda. İnsanların zihinlerinin sömürülmesine dur demek vakti artık gelmiştir ve belki de çoktan geçiyordur.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3820-her-sarkiya-bir-dizi.html), [web.archive.org (arşiv bağlantısı)](http://web.archive.org/web/20141021145440/http://www.aksiyon.com.tr/aksiyon/haber-3820-her-sarkiya-bir-dizi.html)
