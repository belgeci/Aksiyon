# Dil yarasına kanun merhemi

*Yalçın Salay 1997.01.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk dilinin doğru ve güzel kullanımını amaçlayan kanun tasarısı geçtiğimiz hafta Bakanlar Kurulu'nda imzaya açıldı.
  </font>
 </div>
 <div id="newsText">
  <font class="detail-text">
   Bu tasarı ile yıllardır süren dil keşmekeşliğine son verilmek isteniyor.
   <br/>
   <br/>
   Konu basında da bir hayli ilgiyle karşılandı. Tasarının basına duyurulmasından buyana, günde ortalama 20 haber ve köşe yazısı yayınlandı konuyla ilgili.
   <br/>
   <br/>
   Konfüçyüs'ün "Bir milletin yönetimi sana bırakılsa önce ne yapardın?" sorusuna cevabı "Dilini değiştirirdim" olmuş. Dilin önemini anlatmak için başka bir ifadeye gerek yok. "Yeni nesil, bir sayfalık yazımın en az on beş kelimesini anlamıyor" diyen Sadık Albayrak'ın itiraf ettiği çıkmaz noktasına gelen dil yarasının, sevgisiz yasaklarla kapanması mümkün görünmüyor. Koruma hissinin, en çok sevdiğimiz şeylere göre sıralandığını kabul edersek, Türkçe'nin korunmasının en önemli şartı da güzel kullanım örnekleriyle dilin sevdirilmesi olabilir.
   <br/>
   <br/>
   Hazırlanan tasarı ile Türkçe'nin daha çok teorik ihtiyaçlarının giderilmesinin amaçlandığı anlaşılıyor. Bu çerçevede; ihtiyaç duyulan yeni kelimeler üretilmesinden tabelalardaki yabancı isimlerin Türkçeleştirilmesine, memur alımlarında dil bilgisinin de aranmasına, Dil İzleme Alt Kurulları'na kadar bir dizi teorik tedbir öngörülüyor. Ancak, yeni nesle dilbilgisi dışında, Türkçe'nin bugün diksiyon adıyla bildiğimiz yönüyle, önce kulaklarımıza sevdirilmesi çok önemli. Hem notayı tanıyıp hem de o notanın sesini çıkartabilmek gibi. İşte o zaman gençlerimiz İstanbul Türkçesi'nin ne demek olduğunu anlayabilecekler. Ağrı ili ile vücuttaki bir ağrıyı ifade eden kelimeler arasındaki farkı, vurgulama ile belirtebilecek, kelimelere yüklenen anlamlar netleşecek ve sağlıklı diyaloğun yolları açılabilecek.
   <br/>
   <br/>
   Türk Dil Kurumu'nun İcraatları
   <br/>
   <br/>
   Dil konusunda yetkili merci olarak gösterilen Türk Dil Kurumu'nun daha önceki icraatları, dil bilimcileri bile rahatsız edecek boyutta idi. Türk Dil Kurumu eski Başkanı Şerafettin Turan, Türkçe'deki kirlenmeyi üç ana sebebe bağlıyor: Siyasi iktidarların TDK üzerindeki baskıları, ilkokuldan üniversiteye kadar eğitimde yaşanan çıkmaz ve diplomalılarımızın Türkçeyi sevmemesi.
   <br/>
   <br/>
   Dilde kirlenmenin  özellikle özel televizyon ve radyolardaki artışla bir paralellik sergilediği açık. Bu yüzden kanun tasarısında belirtilen 'sertifikalı spiker' uygulamasının dil konusuna belirli bir disiplin getireceği tanınmış spikerlerce de kabul ediliyor.
   <br/>
   <br/>
   Toplumların düşünce zenginlikleri ile dilin zenginliği arasında inkar edilemez bir bağ var. Bugün 300500 arasında kelime ile günlük konuşmalarımızı gerçekleştirdiğimiz ifade ediliyor. Bu kadar kısır kelime haznesi ile  anlatılmak istenen düşünceler de kısırlaşmış oluyor elbette. Sonuçta bir kelimeye yüklenen anlam o kadar çoğalıyor ki, karşılıklı bir konuda müzakere etmek ve bir noktada uzlaşmak giderek güçleşiyor.
   <br/>
   <br/>
   İmaj Telaşından
   <br/>
   <br/>
   Türk Dil Kurumu'nun yaptırdığı bir araştırmaya göre büyük şehirlerdeki firmaların kullandıkları isimlerin % 45'inin yabancı olduğu tespit edilmiş. Maalesef bir özenti furyası ile başlayan bu süreç halen devam ediyor. Kızılay'da tanınmış birkaç yabancı isim kullanan firma yetkilisi ile yaptığımız görüşmeler de bu durumu teyid ediyordu.
   <br/>
   <br/>
   Giyim üzerine çalışan 'Byblos' firması sahibi Kemal Yeşilyaprak 1987 yılında hizmete açtıkları işyerinin adının yabancı bir isim olmasını şöyle açıklıyor: "O tarihlerde Kızılayda gösterişli mağazalar yoktu. Byblos ismini de yabancı bir dergiden almıştık. İtalya'da büyük bir firmanın adı. Memlekette o tarihlerde büyük mağaza imajını yakalamak için bir hülya vardı. Yoksa Yeşilyaprak ismini koyardım. Artık tekstil, piyasamızda kendini kabul ettirdi. Her firma kendi gömleğini kravatını üretebiliyor ve dünyaya pazarlıyor. Gerekirse değiştiririm benim için sorun yok."
   <br/>
   <br/>
   Diğer bir örnek de 'World Gym' Vücut Geliştirme Salonu sahibi Mehmet Küçükler: "Vücut Geliştirme Federasyonu eski başkanıyım. Bu isim dünyada kabul görmüş uluslararası standartta bir salonu ifade ettiği için koyduk. Türkçe olması halinde de maddi bir kayıp olacağını düşünmüyorum. Türkçe konabilir mi bilemiyorum ama bence saçma olur. Taekwondoya dövüş mü diyeceğiz?. Ancak devlete karşı gelecek halimiz yok. Değiştirin denirse değiştiririz."
   <br/>
   <br/>
   Tabelacılara gün doğdu
   <br/>
   <br/>
   Bakanlar Kurulu'nda imzaya açılan 'Türk Dilinin Kullanılmasına İlişkin Kanun' tasarısı, ticari unvan ve iş yeri adlarında, her türlü mal, ürün ve hizmetlerin ad ve markalarında, ticari belge, ilan ve reklamlarda; her türlü yazışma ve sözleşmelerde, toplantı ve gösterilerde; anadili eğitimi ve değerlendirilmesinde, sözlü ve yazılı yayın organlarında Türkçe'nin doğru ve güzel kullanımı ile ilgili esasları düzenliyor.
   <br/>
   <br/>
   Bu kanun çerçevesinde ticari unvan ve işyeri adlarının Türkçe olması zorunlu olacak. Tabelalarda ikinci bir dilin kullanılması durumunda, yabancı dilde olan bölüm, Türkçe isimden önce ve onun üstünde olamayacak ve Türkçe ismin kapladığı alanın yarısını geçemeyecek. Bu durumda iş yerleri, ilanreklam vergisini de dört kat olarak ödeyecekler. İş yeri adlarında kullanılacak Türkçe için ölçü ise Türk Dil Kurumu'nun, Türkçe Sözlüğü'nün son baskısında madde başı olarak yer almış bölüm gösteriliyor. Tereddüt halinde başvurulacak merci olarak da Türk Dil Kurumu gösterilmiş.
   <br/>
   <br/>
   İsim hakkı alınmış yabancı mal, ürün ve hizmetler için ad ve markada ise Türkçe zorunluluğu aranmayacak. Konu edilen tabelalarda ilgili kurallara uymayanların asgari ücretin on misli para cezasına, her tekrarda ise bir önceki cezanın iki katı cezaya çarptırılması öngörülüyor.
   <br/>
   <br/>
   Sunuculara sertifika
   <br/>
   <br/>
   Kanun tasarısı ile radyo ve televizyonlarda sunuculuk ve spikerlik yapmak isteyenlere de  Türk Dil Kurumu, TRT, YÖK, Gazeteciler Cemiyeti, Devlet Tiyatroları Genel Müdürlüğü ve öğretim üyelerinden oluşacak 'Sunuculuk Sertifikası Kurulu'nca sertifika alma zorunluluğu getiriliyor.
   <br/>
   <br/>
   Öte yandan Türkiye'de faaliyet gösteren her türlü kamu ve özel kuruluşların sözleşme ve yazışmalarında, gösteri ve toplantılarında Türkçe şartı aranacak. Ana dil ile ilgili derslerde lise ve dengi okullarda elde edilecek başarı, yüksek öğretime giriş genel değerlendirmesinde en az yüzde 10 paya sahip olacak. Yine memur alım sınavlarında anadil bilgisinin genel değerlendirme içindeki payı yüzde 20'den az olamayacak.
   <br/>
   <br/>
   Kanunun getireceği şartların takibi içinse ülke genelinde Dil İzleme Kurulu (DİK), illerde Dil İzleme Alt Kurulları (DİAK) kurulması öngörülüyor. Kurullar Türk dilinin imla, telaffuz ve gramer bakımından doğru kullanılıp kullanılmadığını, yazılı ve sözlü yayın organlarındaki ilan, reklam ve tanıtımların Türkçe olup olmadığını izleyecekler. Yanlış kullanımlar karşısında kurul önce uyarı, ardından para cezası, tekrarı sözkonusu olursa da yayın durdurma cezası verebilebilecek. Bütün yazılı ve sözlü yayın organlarıyla, yayın evlerinde, Türk dilinin doğru kullanılmasını sağlamaya yönelik sayıları 110 arasında değişen dil uzmanları istihdamı zorunluluğu getiriliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=AA40E2A0D07F009413AA5A085AC9D764?newsId=2143), [web.archive.org (arşiv bağlantısı)](http://web.archive.org/web/20140828223934/http://www.aksiyon.com.tr:80/aksiyon/newsDetail_getNewsById.action;jsessionid=AA40E2A0D07F009413AA5A085AC9D764?newsId=2143)
