# Seyyah-ı âlem Çelebi Baba

*Yalçın Salay 1999.03.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Genç yaşında dünyayı gezme arzusuna kapılan Evliya Çelebi, Aşure Gününün gecesi rüyasında Yemiş Iskelesi'ndeki Ahî Çelebi Camii'nde kalabalık bir cemaat arasında Peygamberimizi (s.a.v) görmüş. Huzuruna çıkınca da "Şefaat ya Resulallah" demek isterken heyecanla "Seyahat ya Resulallah" deyivermiş. Efendimiz de tebessüm ederek, bu gence hem şefaatini müjdelemiş hem de seyahati.
  </font>
 </div>
 <div id="newsText">
  <font class="detail-text">
   Uykudan uyanır uyanmaz rüyasını yorumlatan Evliya Çelebi, "Ibtida, bizim Istanbul'cağızı tahrir eyle" cevabını da alınca "Ya Bismillah" deyip, seyahate başlamış.
   <br/>
   <br/>
   Hayatı boyunca çeşitli coğrafyaları dolaşmış ve sonunda on ciltlik "Seyahatname" adlı eserini yazmış.
   <br/>
   <br/>
   Seyyah Baba
   <br/>
   <br/>
   Yoğun gezi programları ve katettiği mesafeler sebebiyle Cumhurbaşkanı Süleyman Demirel'e de günümüzün Evliya Çelebi'si yakıştırmasını yapanlar var. Türkiye'nin yaklaşık 35 yılına damgasını vuran Demirel'in, esasen dış ülkelere gitmeyi çok fazla sevmediği bilinir. Özellikle 12 Eylül öncesi başbakan olduğu yıllarda dış gezileri çok tercih etmezdi Demirel. Ama Köşk'e çıkmasından sonra bu özelliği değişti. Peki, Cumhurbaşkanı Süleyman Demirel bugüne kadar hangi ülkelere gitti, kaç kilometre yol katetti ve nasıl bir tabloyla karşılaştı?
   <br/>
   <br/>
   Dünyayı 21
   <br/>
   <br/>
   kez dolaştı
   <br/>
   <br/>
   Dünyanın çevresini dolanan en büyük paralelin başka bir deyişle ekvatorun uzunluğunun 40 bin km olduğunu düşünürseniz, Cumhurbaşkanı Demirel dünyayı tam 21 kez dolanmış. Zira, cumhurbaşkanlığı görevine başladığı 16 Mayıs 1993 tarihinden bu yana yaklaşık 850 bin km yol katetmiş. Çok gezen mi bilir, çok okuyan mı şeklindeki bir soruyu Demirel'e sormak anlamsız olabilir belki, ama alınacak cevap kitap okumaya zamanın bulunamadığı bir dönemde ilk şıkkın daha revaçta olduğu yolunda.
   <br/>
   <br/>
   Cumhurbaşkanı Demirel'in Köşk'e çıkmasının ardından çıktığı yurtdışı gezilere genel olarak bakıldığında, bir yıl içinde ortalama 14 ülke ziyaret ettiği görülüyor. 6 yıla yaklaşan cumhurbaşkanlığı görevinde en fazla yurtdışı gezilerini ise, 23 ülke ile 1995 ve ardından 22 ülke ile 1997 yıllarında yapmış. Bu geziler sırasında Cumhurbaşkanı ikili temaslar ve anlaşmaların yanısıra, Türk işadamlarının bu ülkelerdeki yatırımlarıyla da yakından ilgilenme imkanı buluyor. Demirel'in gezileri Filipinler'den Brezilya'ya, Ukrayna'dan Mısır'a kadar çok geniş bir coğrafyayı kapsıyor.
   <br/>
   <br/>
   Hep zinde...
   <br/>
   <br/>
   Demirel'in 75 yaşına rağmen böylesine yüksek tempolu yurtiçiyurtdışı gezileri, törenleri, konuşmaları, kabulleri gerçekleştirmesi, Cumhurbaşkanı'nı izleyen muhabiryazarların bile zorlandığı bir koşuşturma.
   <br/>
   <br/>
   Demirel'in yurtdışı gezilerinin müdavimlerinden Zaman Gazetesi dış haberler yazarı Fikret Ertan, bu gezilerdeki Demirel'i bakın nasıl anlatıyor: "Sayın Demirel ile 30'a yakın yurtdışı gezisine katıldım. Tüm gezilerde gördüğüm şey Demirel'in oldukça neşeli, hep canlı ve yorgunluk emaresi bile görünmeyen işlek bir zihne sahip olduğudur. Oysa biz gazeteciler bile gezi programlarında oldukça yoruluruz. Genelde gezilerde uçağın kalkışından yaklaşık yarım saat sonra yanındakilerle birlikte bütün uçağı dolaşır, herkesin hâlini hatırını sorar. Insanların elini sıkarak her zaman kullandığı tabirle, 'hayırlı yolculuklar' ve 'uğurlar olsun' der. Daha sonra gazetecilerin yanına gelmesiyle birlikte bir soru yağmuru başlar. Bu sorular 1530 dakika kadar sürmesine rağmen sorulan soruların genelde yüzde 1'i bile gidilen ülkeye yönelik değil, iç politika ile ilgilidir. Soruların ardından kendi özel bölümüne çekilir."
   <br/>
   <br/>
   Demirel hep aynı Demirel
   <br/>
   <br/>
   Cumhurbaşkanı Süleyman Demirel'in dış ülkelere yaptığı gezilerin müdavimlerinden Nokta Dergisi Ankara Temsilcisi Turgay Türker de Demirel'in gerek giyim gerekse tavırlarında yurtiçindekinden farklı olmadığını vurguluyor: "Demirel'in dış gezilerde de gerek giyimi, gerekse bize karşı olan tavrı aynı Türkiye'de ki gibidir ve bir değişme sözkonusu olmamıştır...Gidilen ülke yetkilileriyle temaslarında ise Türkiye'nin tanıtımında, temsil edilmesinde son derece diplomatik bir çizgi izler. Hazırlanan programa tam manasıyla uyar ki, biz gazeteciler bile bu takipte oldukça zorlanırız. Yine gezilerinde özellikle kokteyllerde, eğer gerekliyse heyetteki insanları gidilen ülke yetkilileriyle tek tek tanıştırır ve ikili ilişkilerin başlaması için yol gösterir."
   <br/>
   <br/>
   Dünya Gazetesi'nden Osman Arolat da kendi ifadesiyle gençlik döneminde en muhalif olduğu liderlerden Süleyman Demirel'i bugün en yakından takip eden gazetecilerden. Arolat, özellikle gezilerde daha yakından tanıma imkanı bulduğu Demirel için bugün aynı şeyleri düşünmüyor: "Zaman içinde Demirel'in Türkiye meselelerine hakim, kendi siyaseti adına önemli yetkinlikleri olan bir siyasetçi olduğunu izleyerek görmek fırsatını buldum. Yurtiçi ve yurtdışında birçok gezide birlikte olduk. Demirel, sürekli olarak dersini iyi çalışan ve bilgiye dayalı çözüm üretmeye uğraşan bir lider olarak karşımıza çıkıyor. Ancak yer yer kısa süreçler arasında özellikle iç siyasette farklı fikirleri savunduğuna da tanık oluyoruz."
   <br/>
   <br/>
   Şimdi dua zamanı!
   <br/>
   <br/>
   Uzun yurtdışı gezilerinde ilginç olaylar da yaşanmıyor değil. Bu geziler sırasında Cumhurbaşkanı Demirel'in ölümle burun buruna geldiği anlardan birisi 1995 Nisan'ında Latin Amerika gezisi sırasında yaşanmıştı. Iç tartışmalar sebebiyle gezisini iki gün önce bitiren Demirel, Ankara'ya dönüş öncesinde şanssızlıklar başgöstermeye başladı. Heyeti Türkiye'ye getirecek uçağa havalimanında bir kamyon çarpmış, ardından test uçuşu sırasında uçakta teknik bir arıza ortaya çıkmıştı. 13 Nisan'da Brasil'den havalanan A310 tipi uçakta Demirel, klasik 'uğurlar olsun' turuna başlamıştı. Bundan sonrasını olayın canlı tanığı Zaman Gazetesi muhabiri Süleyman Kurt'dan dinleyelim: "Cumhurbaşkanı, benim de bulunduğum bölüme geldiğinde uçakta küçük bir sarsıntı hissedildi. Ayakta duran Demirel hafifçe sendeledi ve en yakın koltuk koluna oturdu. Ardından daha büyük sarsıntılar başlayınca da, Demirel 'oturun' sesleri arasında yere çöktü. Cumhurbaşkanı boylu boyunca uzanmış, ayaklarından bir bakan, kafasından da Koruma Müdürü Şükrü Çukurlu tutuyordu, yüzü bembayazdı. Cumhurbaşkanı dahil hepimizi bir can telaşı almıştı. Uçak bir kaç kez büyük çatırtılar arasında irtifa kaybetmeye devam etti. Hayatta kalma, yere sağlam inme umutları bitmek üzereydi. O ana kadar birkaç kare fotoğraf için çabalarken son sarsıntı ardından, makinemi bacaklarımın üzerine koyup dua etmeye başladım."
   <br/>
   <br/>
   Demirel'le ilgili yurtdışı gezileriyle ilgili anılar bu kadarla sınırlı değil elbette. Günümüzün "Evliya Çelebi'si" Cumhurbaşkanı Demirel'in görev süresi Mayıs 2000'de dolmadan önce, bu anılara yenileri de eklenecektir. Kimbilir, Demirel belki bu süre zarfında dünyanın çevresini de bir kez daha dolanarak, siyasette gösterdiği uzun soluklu başarı gibi bu alanda da kırılması zor bir rekorun sahibi olacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4213), [web.archive.org (arşiv bağlantısı)](http://web.archive.org/web/20141112035146/http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4213)
