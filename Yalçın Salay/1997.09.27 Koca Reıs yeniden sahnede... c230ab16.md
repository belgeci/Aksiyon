# Koca Reıs yeniden sahnede...

*Yalçın Salay 1997.09.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İsmi Türk siyasi tarihiyle özdeşleşmiş birisi Sadettin Bilgiç. 1964 yılında Adalet Partisi Kongresi'nde genel başkanlık için karşısındaki tek rakibi Süleyman Demirel'di,
  </font>
 </div>
 <div id="newsText">
  <font class="detail-text">
   yarışı kaybetmesiyle yolları da ayrılmış oldu. Yıllar sonra bugün Cumhurbaşkanı Süleyman Demirel'le ilişkilerinin düzeyini sorduğumuzda ise masasının üzerindeki üst üste sıralanmış Köşk programlarının davetiyelerini gösteriyor. İsminin tekrar gündeme gelmesinin sebebi, Demokrat Parti Genel Başkanı Murat Uzman'ın mahkeme kararı ile partiden uzaklaştırılması ile boşalan genel başkanlığa aday olması. Aktif siyasetin içinde bulunmasa bile bir yaşam tarzı haline getirdiği siyasetten kopamıyor. Günleri, birlikte siyaset yaptığı arkadaşlarıyla kendi özel çalışma bürosunda siyasi gelişmeleri tartışmakla geçiyor. İlerleyen yaşına rağmen hafızası ve çalışma azmi şaşırtıyor bizi ve siyaset hırsı acaba ömrü uzatıyor mu? diye düşünmeden edemiyoruz.
   <br>
    <br>
     Aktif siyasette bulunduğu yıllardaki siyaset anlayışı ile bugün uzaktan izlediği siyaset arasında büyük farklılıklar görüyor. Bu farklılığı Meclis'in seviyesinin düştüğü şeklinde ifade ediyor. Peki seviyenin ölçüsü neydi? "Eğer seviye kazanımı tahsille, terbiyeyle, parlamenterlerin lisan bilgileriyle ölçülüyorsa ve buna rağmen bugünkü durumu yaşıyorsak bunun değişik sebepleri var." Sebeplerin başına askeri müdahaleleri koyuyor Bilgiç. Müdahaleler siyasi kadroları toptan tasfiye ettiğinden bu kadroların yerine yeni insanların gelmesinin siyasi hayatın zamanla gelişme imkanını elinden aldığı görüşünde. "Çok partili hayatın kesintilere uğramasıyla, partiler kendi içlerinde ve diğer partilerle ilişkilerinde demokrasiyi işletemez hale geldi. Bu kesintiler olmasaydı her yeni gelen, meseleleri öğrenmek için zaman kaybetmeyecekti."
     <br>
      <br>
       Bilgiç'in eleştirdiği bir diğer yanlış uygulama da değişen zaman ve şartlar içinde Türkiye'nin kendine has bir memleket olduğuna dikkat edilmemesi, başka ülkelerde görülenlerin aynen uygulanmaya çalışılması. Eğitimde verdiği örnek ise ilginç: "Almanya'da okuyanlar Alman ekolünü, Fransa'da okuyanlar Fransız ekolünü, Rusya'da okuyanlar da Rusya'yı taklit etmeye çalıştılar. Türkiye'de bütün aydın kadroların, üniversiteleriyle, basınıyla, yargısıyla, politikacısıyla hepsinin derece derece yanlış tutumları vardır."
       <br>
        <br>
         Demokrat Parti genel başkanlığına aday olma sebebini, "Türkiye'de demokratik parlamenter sistem yürümüyor" tezini ileri sürerek yeni arayışlar içine girilmesinin yanlışlığını ortaya koymak olarak gösteriyor. "Ben siyasetten bir şey beklemiyorum. Tecrübelerinizle bu hizmeti bir noktaya getirin derlerse seve seve kabul ederim"  diyor.
         <br/>
         <br/>
         Bilgiç, Demokrat Parti dahil mevcut hiç bir siyasi partinin eski Demokrat Parti misyonunu devam ettirmediği görüşünde. 27 Mayıs'ta kapatılan partinin 1992'de aynı isimle tekrar açılmış olmasının yeterli olmadığını söylerken, DP misyonunun özelliklerini de şöyle açıklıyor: "DP'nin başlıca çizgisi 19501960 arasında gerçekleştirdiği icraatlardı. 1992'de açılan DP'nin sık sık el değiştirmesi samimiyetsizliğin göstergesidir."
         <br/>
         <br/>
         Bilgiç'in Demokrat Parti ile birlikte gerçekleştirmeyi hayal ettiği en önemli gelişme sağda birleşmenin adresi olmak: "Türkiye bugün bir arayış içinde. Millet sağda bütünleşmeyi istiyor. En uygun atmosfer DP etrafında toparlanmak. Bunun da kendine has şartları var. Bu şartları yerine getirmeden partilerin biraraya getirilmesi de mümkün değil."
         <br/>
         <br/>
         Bilgiç'e göre, sağda birleşme gerçekleştiği takdirde yüzde 40'ın üzerinde oy alan güçlü hükümet modelleriyle Türkiye'ye hizmet edilebilir. Sağda bütünleşmeyi de şimdiye kadar tekrar edilen 'bize tabi olun' şekliyle değil, eşit şart ve imkanlar çerçevesinde düşünüyor. Bugünkü uygulamayı özetle anlatan Bilgiç, bir partinin kurulduktan sonra başına bir genel başkan oturduğunu, ardından genel idare kurulu oluşturulduğunu ancak sonradan partiye katılanlara gidin ililçe örgütüne kaydolun bu kademelerden tekrar gelirsiniz diyerek, partiye teb'a olunması istendiğini belirtiyor. "Biz, siz de bize tabi olun demiyoruz. Eşit şartlarda herkes bu çatı altında toplanacaktır. Demokratik kurallarla çalışan kademelerin meydana çıkartacağı kongre sonucunda partinin hiyerarşik düzeni oluşacaktır."
         <br/>
         <br/>
         Eski bir parti çatısı altında toplanma konusunda diğer partilerin tereddütleri olmaz mı? sorumuza ise, "Eski bir parti çatısı altında birleşilmesi bugüne intibakta sorun çıkarmaz" diye cevap veriyor. "DP kesintiye uğramasaydı yeniliklere intibak etmeyecek miydi?" diye bir de karşı soru soruyor. "Zaten Türkiye'de yeni gelenin geçmişi kötülemesi adet haline geldi. Çok partili siyasi hayata geçtikten sonra bana kaç parti gösterebilirsiniz birden bire gelmiş ve tek başına iktidar olmuş?"
         <br/>
         <br/>
         Sağda bütünleşmenin önünün kesildiği tarihi Bilgiç, Adalet Partisi genel başkanı ve arkadaşlarının AP'yi açmayıp siyasete DYP çatısı altında devam ettikleri günlerden başlatıyor: "DYP kongresini tamamlayıp AP ile birleşiyoruz dediği zaman Adalet Partisi olarak gelecekti. Bu gerçekleşmedi ve DYP de güdük bir siyasi parti olarak kaldı." Bilgiç, 12 Eylül ihtilalinden sonra partilerin yeniden açılmasıyla birlikte DYP'yi kuran eski AP'li bazı kişilerin, DYP'yi AP'nin devamı gibi gösterdiğini ancak DYP'nin hiç bir zaman AP'nin devamı olmadığını söylüyor. O günkü DYP yönetiminin sembolik bir birleşme ile bir çok AP'liye görev dahi vermediğini iddia ediyor.
         <br/>
         <br/>
         Bilgiç, siyasette istikrarın parti içi demokrasiyle mümkün olduğunu düşünüyor. Organların tümü demokratik kurallar içinde çalıştırıldığında ortaya çıkan fikirlerle sistemin rayına oturacağını ve demokrasinin dejenere olmayacağını söylüyor. "1995 seçimlerinde siyasi parti genel başkanları hangi akla hizmetle 550 kişiyi tek başlarına listelere koyarak seçtirttiler. Bana gösterebilir misiniz binbir iyi niyetle, kendi tabanlarından yetiştiğini iddia ettikleri insanlardan bugün kaç kişi liderlerinin yanlarında kaldı. Bu da gösteriyor ki, o partinin fikriyatına inanan insanlar bir araya gelir, onların fikirlerinin özü ortaya çıkar ve o tatbik edilirse demokratik sistem istikrarlı oluyor."
         <br/>
         <br/>
         Mevcut AnasolD Hükümetinin uygulamalarını da eleştiren Bilgiç, özellikle ekonomi, eğitim ve vergi konularındaki icraatları, gözü kapalı kararlar olarak nitelendiriyor. Yapılacak bir erken seçimde de farklı bir siyasi tablonun çıkmayacağını ve iktidar çıkarmanın zannedildiği kadar kolay olmayacağını belirtiyor. Korkusu ise 35 yılın daha bu şekilde kaybedileceği. Oysa Yassıada Mahkemelerinde Başsavcı Salim Başol'un Demokrat Parti'yi yüzde 44 oy oranına rağmen 'Siz azınlık iktidarısınız, bu kararları alamazsınız' diyerek sorgulamasını hatırlıyor ve ekliyor: "Türkiye garip bir memlekettir."
         <br/>
         <br/>
         Son günlerde özellikle eski rakibi Cumhurbaşkanı Süleyman Demirel tarafından dile getirilen başkanlık sistemi ile ilgili tartışmalara farklı yaklaşan Sadettin Bilgiç, başkanlık sistemine geçmenin yanlış olacağını söylüyor. Ona göre 12 Eylül ihtilalinden sonra oluşan Milli Güvenlik Konseyi'nin Türkiye'yi 3 yıl boyunca tek başına yönettiğini belirten Bilgiç, "Bu yönetim çok arzu edilen sonuçlar vermemiştir" diyerek sadece cumhurbaşkanının halk tarafından seçilmesi ve parlamenter sistemin aynen devam etmesi gerektiğini düşünüyor. Başkanlık sisteminin Cumhurbaşkanı Süleyman Demirel tarafından dile getirilmesinin ise cumhurbaşkanının görev süresinin dolmasıyle birlikte aktif siyasete tekrar dönme arzusundan kaynaklandığını vurguluyor.
         <br/>
         <br/>
         Sadettin Bilgiç, 8 yıllık kesintisiz temel eğitime geçilmesiyle birlikte ayyuka çıkan tartışmalara farklı bir gözle bakıyor: "Tüm okullarımız Milli Eğitim Bakanlığı'nın denetimindedir. Öyleyse bazı okulları müspet, bazıları menfi diye ayırmak, bu işi yapan hükümetlerin kendisine güvenmediğini ortaya koyuyor."
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3007-koca-reis-yeniden-sahnede.html), [web.archive.org (arşiv bağlantısı)](http://web.archive.org/web/20140204052052/http://www.aksiyon.com.tr/aksiyon/haber-3007-koca-reis-yeniden-sahnede.html)
