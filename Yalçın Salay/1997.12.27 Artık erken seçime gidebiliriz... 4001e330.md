# Artık erken seçime gidebiliriz...

*Yalçın Salay 1997.12.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Genel seçimler ne zaman gündeme gelse, beraberinde şu tartışmayı da gazete sütunlarında görürsünüz;
  </font>
 </div>
 <div id="newsText">
  <font class="detail-text">
   yeni seçilen milletvekilleri iki yılı doldurmadığı için bu Meclis'ten erken seçim kararı çıkmaz. Bu tartışmalarda gerçek payı var. Şöyle ki mevcut düzenlemelere göre bir milletvekilinin makam tazminatını haketmesi için iki yıl fiili olarak milletvekilliği yapması gerekiyor. Hatırlanırsa 28 Şubat sürecinin ardından Refahyol Hükümeti iktidardan ayrılmış ve bir erken seçim olabileceği ihtimali tartışılmaya başlanmıştı. Ancak 20. dönemde yeni seçilen milletvekilleri henüz iki yılı doldurmadıklarından erken seçim tarihi fazla ciddiye alınmadı. Şimdi 24 Aralık'ta bu süre doldu. Artık vekillerimiz gönül rahatlığı içinde erken seçime evet diyebilecekler. Bu noktadan itibaren erken seçim tartışmaları gündeme gelebilir. Eldeki verilere bakarak, 1998 Martından itibaren böyle bir sürecin daha da hızlanacağı tespitinde bulunabiliriz.
   <br/>
   <br/>
   Milletvekillerine yönelik eleştirilerin en fazla yoğunlaştığı dönem, belki de erken seçimin konuşulmaya başladığı günler. Eleştirinin odak noktası ise milletvekillerinin bir erken seçime sıcak bakıp bakmayacakları. Milletvekillerinin yaklaşımlarında partilerinin seçim stratejileri ve tekrar seçilip seçilemeyecekleri endişeleri belirleyici etkenlerdense de, en belirleyici unsur her milletvekilinin kendi açısından düşündüğü makam tazminatını hakedip etmedikleri. Gerçi basında konu çoğu kez çarpıtıldı ve gündeme 'süper emeklilik' şeklinde yansıtıldı. Milletvekillerinin ülkenin menfaatinden önce kendi menfaatlerini düşündükleri gündeme geldi. Ancak basının konuyu sürekli yanlış bir şekilde işlemesi halk arasında şöyle bir hükmün doğmasına sebep oldu; 'bütün hayatı boyunca hiçbir işte çalışmamış olsa dahi sadece iki yıl parlamentoda görev yapan milletvekili emekliliği hakediyor.' Bu açıdan bakıldığında emeklilik konusu Meclis'te parti farklılıkları, dünya görüşleri ve seçim bölgesine bakılmaksızın tüm milletvekillerinin ortak tavır aldıkları yegane konulardan sayılabilir. Sadece iki yıl parlamentoda görev sonrası emeklilik hakedilmese bile, makam tazminatı noktasından düşünülürse bu görüş nispeten doğrulanabilir. Zaten seçim tarihi belirlenirken otomatikman bu düşünce dikkate alınıyor ve uygun tarihler tespit edilmeye çalışılıyor.
   <br/>
   <br/>
   Aslında milletvekilleri de her vatandaş gibi sosyal güvenlik kurumlarınca tespit edilen şartlar dahilinde emekli olabiliyorlar. İki yıl parlamentoda görev yapmaları emekliliği haketmelerine yeterli değil. Ancak emeklilik diye takdim edilen konunun aslı makam tazminatı uygulaması ki bu tazminat da sadece milletvekillerine uygulanan bir imtiyaz değil. Örneğin müsteşar, genel müdür, genel müdür yardımcısı, emekli general, emekli albay, kaymakam, vali, profesör, hakim gibi üst düzey bürokratlara da uygulanan makam tazminatı bu görevlerde iki yıl çalışmış olmak şartıyla verilen bir hak. Milletvekilleri de iki yıl milletvekili olarak görev yaptığı takdirde, tıpkı bu bürokratlar gibi makam tazminatı haketmiş oluyor. Makam tazminatı emeklilik şartları tamamlandıktan sonra emekli maaşına ek olarak veriliyor. Yani 18 yaşında çalışma hayatına girmiş bir milletvekili 25 yıl sigortalı çalışmasından sonra her vatandaş gibi 43 yaşında emekliliği haketmiş oluyor. Makam tazminatının ek getirisi ise bugünkü değerlerle yaklaşık 100 milyon lira. Bu açıdan bakıldığında daha önce iki yıl profesör ya da diğer üst düzey bürokraside görev yapmış ve makam tazminatı haketmiş ve şimdi parlamentoda görev yapan milletvekillerinin, bir erken seçim tarihi tespitinde böyle bir tercihleri olmayacağı açık. Ancak serbest ya da diğer meslek gruplarında çalışmış ve makam tazminatı getirisi olmayan bir görevde bulunmuş milletvekilleri, bu tazminatı haketmiş olma açısından iki yılın dolmasını bekleyecekler ve dolayısıyla bu tarihten sonraki bir tarihte yapılacak erken seçime evet kararı verme ihtimalleri yüksek görünüyor. Ama milletvekilleri sadece iki yıl milletvekilliği ile emekliliği hakediyorlarmış şeklindeki haberlerden de rahatsızlar. Zaten kanunlar nezdinde de milletvekilleri en yüksek memur olarak belirlenen müsteşar standardında kabul ediliyor. Ödenek ve yollukları bu standartlara göre hesap ediliyor. Milletvekillerinin hâlâ kendilerine ait bir ödenek ve yolluk kanunları olmayıp en yüksek memur statüsündeki müsteşara göre uygulanan düzenlemelere tabi tutulması ise bir diğer eleştiri olarak dile getiriliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3316-33-artik-erken-secime-gidebiliriz.html), [web.archive.org (arşiv bağlantısı)](http://web.archive.org/web/20120131172329/http://www.aksiyon.com.tr:80/aksiyon/haber-3316-33-artik-erken-secime-gidebiliriz.html)
