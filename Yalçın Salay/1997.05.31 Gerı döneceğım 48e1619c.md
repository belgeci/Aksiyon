# Gerı döneceğım

*Yalçın Salay 1997.05.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Oldukça bitkin olduğu halde bir yandan onlarca heyetle görüşüyor, bir yandan da radyo ve televizyonlardan bölgeyle ilgili haberleri takip ediyor.
  </font>
 </div>
 <div id="newsText">
  <font class="detail-text">
   Gelen her heyet aynı soruları soruyor. O da aynı cevapları veriyor. Cephedeki son gelişmeleri ise sürekli bağlantı halinde olduğu komutanlarından telefonla öğreniyor. Ardından yanındaki komutanlarıyla gelişmeleri değerlendiriyor. Türkiye'de gördüğü sıcak ilgiden de oldukça memnun, ancak...
   <br/>
   <br/>
   Stad Oteli'nin 6. katı tamamen kendisine tahsis edilmiş ve tüm ihtiyaçları karşılanıyor. Ancak, aklı ülkesinde. Türkiye'ye geldiği ilk günlerde üniformasıyla basın açıklamaları yaparken, gelişmelerin şokunu biraz atlatınca mütevazı sivil giysilere bürünüyor. Eşi ve çocukları halen Özbekistan'da ve yetkililerden onların da Ankara'ya getirilmesini talep ediyor. Ülkesinden mecburi ayrılışının şokunun yanısıra, Ankara'da, bir otel odasında, bambaşka bir ortamda yaşamanın tedirginliği de seziliyor üstünde.
   <br/>
   <br/>
   Beklenmedik bir gelişmeyle geçtiğimiz hafta sabaha karşı özel uçağı ile Ankara'ya gelen Dostum, önceleri sağlık sorunları için geldiğini söylemişti. Rahatsızlığı yalan değildi. Kolları ve bacaklarında romatizma vardı. Çok geçmeden bu ani ziyaretin sebebi anlaşıldı. General Dostum'un sağ kolu Milli İslami Hareket Partisi'nin Dışişleri Sorumlusu General Abdülmalik Pehlivan, Taliban hareketiyle anlaşmış ve Dostum'a bağlı bazı komutanları da ikna ederek, karşı cephe açmıştı. Bu ihanetle ilgili pek çok rivayet de konuşulmaya başlandı. İddialardan birisi de General Abdülmalik'in Pakistan istihbaratından 120 milyon dolar para aldığı idi. General Raşit Dostum yaptığı basın açıklamasında Abdülmalik'in ihanetini ve Taliban hareketini şöyle değerlendiriyor: "Emrimdeki bazı komutanlarla anlaşmazlığa düştüğüm doğrudur. Taliban anlaşma yoluna giderek, bu konuda bazı komutanlarımı da ikna etmiştir. Ben, Taliban'ın gerçek niyetinin siyasi bir uzlaşma değil, bizi askeri ve siyasi yönden etkisiz kılmak olduğunu düşündüğümden bu anlaşmaya yanaşmadım."
   <br/>
   <br/>
   Kardeş kanı dökmemek için
   <br/>
   <br/>
   Hepsinden önemlisi General Dostum'un Türkiye'ye gelmesinin ardında kardeş kanı dökülmesini önlemek yatıyordu. Neticede General Abdülmalik de Özbek Türkü idi ve yıllarca Dostum'la omuz omuza mücadele etmişti. "Böylesi kritik bir ortamda kendi aramızda bir çatışmaya meydan vermemek için, kısa bir süre için de olsa bölgeden ayrılmayı uygun gördüm" diyor Dostum.
   <br/>
   <br/>
   Dostum, şartların uygun hale gelmesi durumunda Afganistan'a geri dönecek. Türkiye'ye gelmesiyle birlikte kendi komutanları ile düştüğü anlaşmazlıklarda da olumlu yönde gelişmeler oluyor. General Raşit Dostum ile General Abdülmalik arasındaki anlaşmazlığın en önemli sebebi ise bir iddiadan kaynaklanıyor. İddiaya göre General Dostum, Abdülmalik'in kardeşinin bir suikast sonucu öldürülmesi olayına karışmış. Bölgedeki gelişmeleri anında telefonla takip eden Dostum, kendine bağlı hareket içinde ortaya çıkan anlaşmazlıkların en kısa zamanda tatlıya bağlanacağı görüşünde. Bölgeden aldığı haberleri değerlendirirken Türkiye'ye gelmesinin kendisini haklı çıkarttığını söylüyor: "Taliban, Mezarı Şerif ve Şıbırgan'ı ele geçirdikten sonra askerlerimizden silahlarını teslim etmelerini istemiştir. Bu kabul edilemez talep karşılığında, askerlerimiz ve ayaklanan halk, Taliban güçlerine büyük kayıplar verdirerek bu şehirleri geri almışlardır. Ayrıca, irtibatta olduğum bir çok komutan ve halkın önderleri, benim bölgeye geri dönmemi beklediklerini bildirmişlerdir. Şartlar uygun hale gelince hemen ülkeme dönmeyi ben de çok istiyorum"
   <br/>
   <br/>
   General Dostum'la birlikte Türkiye'ye gelen 18 kişilik heyette kardeşi Kadir Dostum, yakınları ve kendine bağlı komutanlar da var. Ancak eşi ve çocukları halen Özbekistan'da bulunduğundan onların da Türkiye'ye getirilmesi konusunda Dışişleri yetkililerinden yardım istedi.
   <br/>
   <br/>
   Bölgeden alınan son haberler General Abdülmalik'in Tacik lider Ahmet Şah Mesut ve Taliban'a karşı mücadele eden Şii gruplarla işbirliği yaparak Kuzey Afganistan'ı kontrol altına aldığı şeklinde. Çatışmalarda 3 bin civarında Taliban'ın öldüğü, Taliban'ın milli savunma bakanı, dışişleri bakanı ve Mezarı Şerif'e atadıkları valinin Abdülmalik'in elinde esir olduğu belirtiliyor.
   <br/>
   <br/>
   Yetkililerin verdikleri bilgilere göre Taliban, Abdülmalik'e barış çağrısında bulundu ve ortak bir hükümet kurmayı teklif etti. Barış teklifini kabul eden Abdülmalik, Taliban'ın Mezarı Şerif'e girmesi ve ardından askerlerinden silahlarını teslim etmelerini istemesi üzerine asıl niyetin barış olmadığını anladı ve mücadeleye başladı. General Abdülmalik, Özbek halkının da başkaldırmasıyla Talibanın kontrolündeki Mezarı Şerif ve Şıbırgan'ı tekrar geri aldı. Bölgede halen şiddetli çatışmalar sürüyor. Ancak, Pakistan ve Suudi Arabistan, Afganistan'da Taliban Hükümeti'ni tanıdıklarını şimdiden ilan ettiler bile.
   <br/>
   <br/>
   Türkiye'nin bölgedeki en önemli manevi desteklerinden birisi olan Türk okullarından ise hem Dostum, hem de Abdülmalik oldukça memnun. Son çıkan çatışmalarda okullar zarara uğramadı. Ancak, okullarda görevli öğretmenlerin eş ve çocuklarından 25 kişi Türkiye'ye dönüş yaptı. Öğretim döneminin bitmesine 2 hafta kala gelişmeler üzerine okullar erkenden tatil edildi. Halen 8 öğretmen görevlerinin başında hizmet veriyor.
   <br/>
   <br/>
   Dostum, Türkiye'ye gelmesi hakkında basında çıkan haberler konusunda sitem ediyor ve dikkatli olunmasını istiyor: "Basınyayın kuruluşlarının, içinde bulunduğumuz bu olağanüstü koşullar gözönünde bulundurulduğunda, Afganistan'daki askeri gücümüzü psikolojik yönden yıpratacak bir habercilik tutumunu daha fazla sürdürmeyeceklerini umuyorum. Hiç kuşkusuz Afganistan'daki son gelişmeler, Türkiye'deki birtakım iç siyasi hesaplaşmalara malzeme olarak kullanılamayacak önem ve mahiyettedir. Basına yansıyan asılsız haber ve yorumların Afganistan'da Türkiye'nin milli çıkarları aleyhine olabilecek gelişmelere zemin hazırlayabileceği unutulmamalıdır."
   <br/>
   <br/>
   Afganistan'a Türk Hükümeti tarafından yeterli yardım yapılmadı şeklinde çıkan haberler konusunda Devlet Bakanı Abdullah Gül de sitem ediyor ve istenen her türlü yardımın yapıldığını belirtiyor. Ancak olayın Türkiye'yi aşan boyutlarını artık herkes biliyor. Amerikan ve Suudi enerji devlerinin Taliban'a verdikleri açık destek karşısında, sırf Türkiye'nin desteğiyle uzun süre Dostum'un ayakta kalması çok zordu. Uluslararası destekle yerden biter gibi aniden yükselen Taliban'la mücadele yerine Necibullah'la yaptığı gibi karşılıklı çıkarlara dayalı bir işbirliği yapması belki Dostum'un bu dönemi daha az zararla atlatmasını sağlayabilirdi. Lakin, gelişmeler bu yöndeki tavsiyelere pek değer verilmediğini gösteriyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2636-geri-donecegim.html), [web.archive.org (arşiv bağlantısı)](http://web.archive.org/web/20130522123534/http://www.aksiyon.com.tr:80/aksiyon/haber-2636-geri-donecegim.html)
