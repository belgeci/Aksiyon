# Bir "garip" petrol ihalesi

*Yalçın Salay 1998.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Petrol Ofisi'nin yüzde 51 oranındaki kamu payının 'Blok Satış' yöntemiyle özelleştirilmesine ilişkin nihai pazarlık görüşmeleri geçtiğimiz hafta içinde Hazine Müsteşarlığı salonunda gerçekleşti.
  </font>
 </div>
 <div id="newsText">
  <font class="detail-text">
   12 tur süren açık artırmada kıran kırana bir mücadele sonunda 1 milyar 160 milyon dolar ile en yüksek fiyatı veren Garipoğlu ailesi eğer onaylanırsa Petrol Ofisi'nin yeni sahibi olacak.
   <br/>
   <br/>
   Türkiye'nin en büyük yatırımcıların üstüne üstlük bir de ikişerüçer biraraya gelerek oluşturdukları 7 ayrı sermaye devi bir masanın etrafında yerlerini almış, Petrol Ofisi'ni yeni şirketleri olarak gruplarına dahil etmenin mücadelesini vermeye hazırlar. Kimlik tespitinin noter tarafından yapılmasının ardından komisyon başkanı Haluk Büyükbaş, ihale şartlarının kabul edildiğini belirten tutanakların imzalanmasını istiyor. Medya pürheyecan, canlı haberlerin ardından canlı canlı Petrol Ofisi'nin satışını görüntülüyor. Alacaklar ile satan bir tarafa salonun dışındaki milyonlar da sonucu merakla izliyor. Petrol Ofisi çalışanları sonumuz ne olacak kaygısında, borsada oynayanlar borsaya etkisini önceden kestirerek kârlı çıkma telaşında. Güneş Taner yurtdışında bu satışın IMF görüşmelerine getireceği olumlu havayı; Petrol Ofisi'ne talip olan yatırımcılar açık artırmada nereye kadar artırabileceklerini, bu şirketin kendi bünyelerinde ne kadar güzel bir yer alacağını hesaplıyor.
   <br/>
   <br/>
   Ama birisi var ki gerilimli salonda herkesin dikkatini çekmeyi başarıyor: 13 yaşındaki Kasım. Hayyam Gariboğlu'nun oğlu, zaman zaman babasının kulağına birşeyler fısıldıyor. Disiplinli bir ailenin torunu olduğunu ve bu ortamlara alışsın niyetiyle getirilecek güveni hakettiğini de ispatlıyor. Komisyon başkanı bu sırada uyarıyor: Yatırımcıların konsantresini bozacağı endişesiyle yatırımcıların dışındaki cep telefonlarının kapatılmasını istiyor. Yatırımcılar da ortalama üçer kişiyle cephelerdeki yerlerini almışlar, ancak dikkatlerden kaçmayan bir husus; hepsinin de sanki film sahnelerinden çıkmış gibi karizmatik, şık ve gizemli bir güzellikleri var.
   <br/>
   <br/>
   Ortada dönenler milyon dolar
   <br/>
   <br/>
   Komisyon başkanının açık artırma aralığının 10 milyon dolar olacağı kararını tebliğ etmesi, bizleri bir milyon dolar yaklaşık ne kadardır hesabını yapmaya itiyor. Öyle ya bu yatırımcıların ne demek istediklerini kendi anlayış ve kendi sermaye gücümüz ölçüsüne indirgeyerek algılayabilmemiz gerekiyor. Derken kapalı zarf usülü yapılacak ilk turun hazırlıklarının ardından başkan yine uyarıyor: "Kameralar lütfen işadamlarının kalemlerinin uçlarına yakın çekim yani zoom yapmasınlar. Bunu ahlaki bir davranış olarak rica ediyorum."
   <br/>
   <br/>
   Milyon dolarların konuşulduğu bir ortamda tabii ki kameramanlar olayın ciddiyetini çoktan anlamışlardı. Yatırımcılar alfabetik sıraya göre masada konuşlanmışlar, rakiplerinin mimiklerinden yorumlar çıkarmaya çalışıyorlar. Tabii her izleyicinin de kendine yakın hissettiği ve ihaleyi almasını arzu ettiği (bir çıkarı olmasa da) yatırımcı grubu var. Tuttukları yatırımcının son teklife 10 milyon dolar ekleyerek söylediği her yeni teklif kendisini daha güçlü hissetmesine sebep oluyor ve biz bu ihaleyi alırız dürtüleri kabarıyor. Açık artırma taban rakamın belirlenmesiyle kıran kırana bir mücadele, yeni bir rekor kırmak ve 12 tur sürmek üzere başlıyor. İkinci turda rakamların ağırlığını daha fazla kaldıramayacağını beyan ederek CeylanMilgaz grubu artırmadan çekiliyor. İkinci çekilme sırası ise tahminleri altüst ederek Koç grubuna beşinci turda geliyor. Ardından onuncu turda İş BankasıBayındırPark grubu çekildiklerini açıklıyor. AkmayaOrteks Grubunu temsilen Hayyam Gariboğlu, Çiller'in sık sık kullandığı tabirle 'ya alınacak ya alınacak' tavrını kendisine her sıra geldiğinde tereddütsüz son rakama 10 milyon dolar ekleyerek ifade ediyor. Öte yandan son turlara doğru teklif verme sırası gelen grup yetkilileri başkandan izin alıp düşünmek ve daha üstlere telefon etmek üzere salonu terkediyor, birkaç dakika sonra geri dönüyor. AkmayaOrteks grubuna en fazla 12. tura kadar direnen DoğuşGaranti girişim grubu da çekildiğini beyan etmesiyle ihale tamamlanıyor.
   <br/>
   <br/>
   Evrensel rakam
   <br/>
   <br/>
   Özelleştirmede rekor rakamlara ulaşılmıştı. Bu durumdan gayet sevinçli olduğu gözlenen Özelleştirme İdaresi Başkanı Uğur Bayar da ihale sonrası yaptığı açıklamada, "Bu nevi işlerin Türkiye'den çıkması, Türkiye'yi dünya özelleştirme haritasının göbeğine oturtacaktır. Ulaşılan rakamlar evrensel niteliktedir. Bugün tarihi bir gündür" dedi. Ekonomiden sorumlu Devlet Bakanı Güneş Taner bile bu kadar yüksek bir rakam beklemediğini ifade ederek hayretini gizleyemedi.
   <br/>
   <br/>
   İhalede ilk iki turda kapalı teklif almak şeklinde firmalardan tekliflerini revize etmeleri istendi. Bu tur sonucunda açıklanan en yüksek rakam hangi yatırımcının olduğu söylenmemek kaydıyla, 625 milyon dolar olarak açıklandı. İhalenin ikinci aşamasında teklif verecek olan 7 firmadan en düşük teklif veren iki yatırımcının eleneceği belirtilerek ikinci tura geçildi. Yine kapalı zarf usulü gerçekleşen turda en yüksek rakam olarak 728 milyon dolar açıklanırken, en düşük teklif veren Selahattin Beyazıt ve Çukurova Holding Anadolu Uluslararası Taşımacılık A.Ş. Ortak Girişim Grubu çekilmek zorunda kaldılar. İhaleye katılacak yatırımcılardan EGS, Cıngıllı ve Süzer Holdinglerin nihai pazarlık aşamasından önce çekildiklerini bildirmeleri sonucu, açık artırmaya AkmayaOrteks, CeylanMilgaz Ortak Girişim Grubu, Doğuş HoldingGaranti Bankası, Koç Holding ve T. İş BankasıBayındır HoldingPark Holding ve Petrol Ürünleri A.Ş. Ortak Girişim Grubu arasında devam edildi. Bugüne kadar görülmemiş bir çekişmenin yaşandığı özelleştirme ihalesinde ancak 12. turda sonuca ulaşılabildi. Bu aşamadan sonra ismi pek bilinmeyen bu grubun kimler olduğu kulaktan kulağa sorulmaya başlandı. Türkiye İş Bankası'nın özelleştirme ihalesiyle kırılan rekor bu kez Petrol Ofisi'nin yüzde 51'lik hisselerinin blok satışı ihalesiyle ikiye katlanmıştı.
   <br/>
   <br/>
   İhalenin sonuçlanmasının ardından gazetecilerin sorularını cevaplandıran AkmayaOrteks Girişim Grubu ortaklarından Hayyam Gariboğlu, Petrol Ofisi A.Ş. için düşündükleri en yüksek rakamın aslında 750 milyon dolar olduğunu ancak yabancı ortaklık kurmayı planladıklarını ve uluslararası petrol şirketleriyle görüşmelerini sürdürdüklerini söyledi. Maya üreten Akmaya'nın sahibi Gariboğlu ailesi kamuoyunun dikkatini Marmara Bira ile çekmişti. Hatırlarsınız Metin Akpınar ve Berna Laçin'in reklamlarında oynadığı Marmara Bira'yı yakın zaman önce Efes Pilsen satın aldı. Daha sonra Halil Bezmen'den Rabak Bakır şirketini satın alan Gariboğlu ailesi, son olarak Sümerbank'ı 103 milyon 460 bin dolarlık en yüksek teklifle satın almışlardı. Paranın kaynağını Hayyam Gariboğlu şöyle açıklıyor: "Hiçbir açığımız yok. Para ile imanın kimde olduğu belli olmaz derler. 25 yıldır sanayinin ve tekstilin içinde bulunuyoruz. Fabrikalarımızda 2 bin 300 kişi çalışıyor."
   <br/>
   <br/>
   Ceyhanlı "Efendi"
   <br/>
   <br/>
   Gariboğlu ailesi ticari hayata babaları Kasım Gariboğlu'nun 1970 yılında Adana Ceyhan'da eski bir çırçır fabrikasını satın almasıyla başladı. Adana'da 'Efendi' lakabıyla tanınan Kasım Gariboğlu, 1922 yılında Ceyhan'da 32 dönüm tarlası olan bir çiftçi ailesinin çocuğu olarak dünyaya geldi. İlkokulu güçlüklerle tamamlamış, parasızlıktan dört yıl liseye gidememişti. Daha sonra Sümerbank'ın bir bez fabrikasında işçi olarak çalışmış ve bu arada liseyi bitirmişti. Ardından Ankara Hukuk Fakültesi'ni kazanarak önce hakimlik, sonra da avukatlık yaptı. Ancak 'kitaptaki ayrı, uygulamadaki ayrı' diyerek hukukçuluktan vazgeçti ve ticarete atıldı. Küçük çaplı pamuk alımsatımının ardından 1971'de İngiltere'ye ilk pamuk ihracatını gerçekleştirdi. 1978 yılında ticaretten üretime geçerken iki oğlu Hayyam ve Nida Almanya'da babalarının gönderdiği tekstil ürünlerini pazarlamaya başladılar. Hayyam Gariboğlu ise 1954 doğumlu. Almanya'da kimya okurken bırakarak iş hayatına atıldı. Uzun süre Liverpool pamuk borsasındaki çalışmasının ardından, tekstil bilgilerini ailenin işlerini büyütmede kullanıyor. Gariboğlu ailesinin Amasya'da 100 bin metrekarelik iplik ve dokuma fabrikası, Lüleburgaz'da bir tekstil fabrikası, deterjan üreticilerinin hammaddesi çamaşır beyazlatmakta kullanılan hidrojen peroksit fabrikası ile tutkal hammaddesi üreten polivinil fabrikaları olmak üzere toplam 28 şirketi bulunuyor.
   <br/>
   <br/>
   POAŞ'ın yüzde 51'lik hissesinin satışında, bedelin yüzde 50'si sözleşme tarihinde peşin, vadeye bırakılan kısmın yüzde 25'i bir yıl içinde, kalanı da en geç 2 yıl içinde ödenecek. Vadeye bağlanan tutara dolar bazında yüzde 10 basit faiz uygulanacak.
   <br/>
   <br/>
   İhale sonucu Özelleştirme Yüksek Kurulu'na götürülecek, ilk üç yatırımcının teklifleri ticari şartları gözönüne alınarak gözden geçirilecek, kurulun kanunen ihaleyi iptal etme ya da özelleştirme bedelini yükseltme yetkisi var.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=3871), [web.archive.org (arşiv bağlantısı)](http://web.archive.org/web/20141016062359/http://www.aksiyon.com.tr:80/aksiyon/newsDetail_getNewsById.action?newsId=3871)
