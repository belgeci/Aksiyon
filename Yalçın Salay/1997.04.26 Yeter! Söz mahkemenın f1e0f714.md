# Yeter! Söz mahkemenın

*Yalçın Salay 1997.04.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Rahmetli Menderes'in Demokrat Partisi, "Yeter, Söz Milletindir" sloganıyla 14 Mayıs 1950 Genel Seçimleri'nde iktidar olmuştu.
  </font>
 </div>
 <div id="newsText">
  <font class="detail-text">
   10 Yıllık iktidar sonrası ihtilalle kapanan Demokrat Parti'nin tekrar siyasi hayata dönmesi, 10 Eylül 1992 tarihinde oldu. Partinin Genel Merkezi olarak da Atatürk'ün  Celal Bayar'a hediyesi olan Kavaklıdere'deki Yeşil Köşk seçilmişti.
   <br/>
   <br/>
   Ancak siyasi hayata tekrar dönüş tereyağından kıl çekmeye benzemedi. Partinin birinci derecede varisi konumunda olan Aydın Menderes, DP'nin tekrar siyasi hayata dönmesine karşı çıkmıştı: "DP'nin bugünkü siyasi çekişmelerin içine sokularak hatırasının yıpratılması doğru değildir. Herkesin gönlünde taht kurmuş olan DP'nin ikinci defa açılması, asıl DP'yi getirmez" diyordu
   <br/>
   <br/>
   İtirazını açılış törenine katılmayarak gösterdi. Bu tepkiyi İhsan Sabri Çağlayangil de dile getirirken, Bedrettin Dalan, ANAPDYP Demokrat Parti'de birleşsin demiş, DP Genel Başkanlığına seçilen Hayrettin Erkmen de sağın birleşmesinin DP çatısı altında olacağını, hiçbir partiye artık DP'nin devamı hakkı tanınmayacağını belirterek, DP'nin yeni misyonunu ortaya koymuşlardı. DP Genel Koordinatörü Prof. Dr. Orhan Morgil, herkesi yuvaya davet ediyordu. Ancak bu rüzgar uzun süre esmedi ve kavgalar, bölünmeler bugün mahkeme koridorlarına kadar yansıdı.
   <br/>
   <br/>
   Tekrar açılışının ikinci yılında Aydın Menderes Büyük Değişim Partisi'ni kurmuş, "Türkiye'de rahmetli babamın misyonunu taşıyan veya daha iyi yapan biri olsa, parti kurmaz, ona destek olurdum. Bu yüzden parti kurduk ve Türkiye değişecek" diyerek partisinin hedefini belirtiyordu. Bu sırada DP ile BDP arasında birleşme görüşmeleri partililerce yürütülmeye başlandı. DP Genel İdare Kurulu'nun 16 üyesi bir deklarasyon yayımlayarak birleşmenin gerçekleşememesinden DP Genel Başkanı Hayrettin Erkmen'i sorumlu tutmuşlardı.
   <br/>
   <br/>
   DP'nin bölünmüşlük görüntüsünü aşması için Genel Başkan Erkmen, 16 Ocak 1994'te partisini olağanüstü kongreye çağırmış, ancak kongreye gidilmeden önce DP Merkez Disiplin Kurulu parti ilkelerine aykırı faaliyet gösterdiği gerekçesiyle Genel Başkan Hayrettin Erkmen hakkında ihraç kararı almıştı. DP'deki iç çekişmeler genel merkezde yumruklaşmaya dönüşürken BDP kendini feshederek, DP'ye katılma kararı aldı, genel başkanlığa ise Aydın Menderes getirildi. Menderes'in ilk demeci 1946'da başlayan büyük yürüyüşün sürdüğü şeklinde idi. Bu gelişmeleri eski genel başkan Hayrettin Erkmen ilginç bir benzetmeyle, Menderes'i "Ziyarete geldiği yerden damat olarak çıkmakla" suçlamıştı.
   <br/>
   <br/>
   1995 sonlarına doğru ülkede seçim rüzgarları esiyor, DP de  strateji tespiti yapıyordu. Cindoruk, sağ partilerin DP çatısı altında birleşmesinin en büyük dileği olduğunu söylerken, DYP'deki muhaliflerin de DP ile temas kurabileceklerinin işaretlerini vermişti.         Seçimlere bir ay kala DP'nin ANAP'la ittifak yapacağı kesinleşmiş, hatta Mehmet Keçeciler, Menderes'in ANAP'tan aday gösterileceğini kamuoyuna duyurmuştu bile. ANAP'la bu flörtün ardından DP sürpriz bir kararla RP ile ittifak kararı aldı. Böylece RP listesinden Menderes'le birlikte 6 DP'li Meclis'e taşındı. Bu ittifak ile Aydın Menderes DP ile olan bağını gemileri yakarcasına, "Pazara kadar değil, mezara kadar Refahlıyım" diyerek 23 Kasım'da koparmıştı. Bu gelişmelerin ardından DP'de iç kavgaların dozu da artacaktı.
   <br/>
   <br/>
   Aydın Menderes RP İstanbul Milletvekili olarak Meclis'e girmişti ama eski partisini de başıboş bırakmak istemiyordu. DP Genel Başkanlığına kendisine yakın olan Murat Uzman'ı getirmişti. Uzman'ın ilk mesajı da yuvaya dön çağrısı oldu.
   <br/>
   <br/>
   Bugün küskün olan pekçok önemli isim, DP'nin yeniden siyasi hayata dönmesi töreninde 46 ruhunun yeniden dirileceği ümidiyle konuşmalar yapmışlardı: Celal Bayar'ın kızı Nilüfer Gürsoy, Fuat Köprülü'nün kızı Beyhan Köprülü, Refik Koraltan'ın oğlu Oğuzhan Koraltan gibi. Ancak bu isimlerle birlikte  Hasan Polatkan'ın oğlu, Fatin Rüştü Zorlu'nun kızı, hatta kurucu ve genel başkan Hayrettin Erkmen, bugün küskünler safında partideki gelişmeleri uzaktan izlemeyi tercih ediyorlar.
   <br/>
   <br/>
   Hukuk savaşı kızıştı
   <br/>
   <br/>
   Demokrat Parti bir başka partiyle birleşmesi veya yeni bir oluşum şeklinde yoluna devam etmesi konusunda bugün bir yol ayrımına gelmiş durumda. Parti içi kavgaların on ayrı davaya konu olmasıyla da tarafların niyetleri daha açık ortaya çıktı. Konunun mahkemeye intikali  Genel İdare Kurulu Üyesi Mehmet Arif Demirer'in 'Çağrı Kurulu Teşkili' talebiyle oldu. Demirer, partiyi olağanüstü kongreye götürecek çağrı kurulunun mahkemece teşkilini talep etti. Mahkeme üç kişilik çağrı kurulu teşkili kararını verdi.  Bundan sonra bir dizi mahkemenin arkası gelmedi. Partinin geleceği ise bu hukuk savaşını kazanan tarafın inisiyatifi yönünde şekillenecek.
   <br/>
   <br/>
   Böyle bir ortamda DP yaşasın mı, yoksa o eski ulviyetiyle insanların kalbinde muhafaza mı edilsin. Kargaşanın şekline ve çokbaşlılığına bakılırsa, buna karar verilmesi vakit alacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2517-yeter-soz-mahkemenin.html), [web.archive.org (arşiv bağlantısı)](http://web.archive.org/web/20130522122327/http://www.aksiyon.com.tr:80/aksiyon/haber-2517-yeter-soz-mahkemenin.html)
