# "Türkiye DEPAR'a kalkacak"

*Yalçın Salay 1998.02.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilkent Üniversitesi İşletme Fakültesi öğretim üyesiyken, gelen teklif üzerine 24 Aralık 1995 seçimlerinde siyasete girdi.
  </font>
 </div>
 <div id="newsText">
  <font class="detail-text">
   Siyasi hayatını DSP'den başlatmasında Bülent Ecevit esas faktördü. Liderler arasında en dürüst olarak Bülent Ecevit'i görüyordu. Ancak ilk tecrübesi geçen yıl 2 Nisan'da partisinden ihraç edilmesi ile sonuçlandı. Bu konuda "Eğer Türkiye için görüşlerim açılım yapacaksa, benim için onur olacağını söyledim. Ancak sayın Ecevit bir açılım yapmak istemiyordu. Sadece bir parti kurumsallaşmasına doğru gitmek istiyordu. Zannediyorum o da bu seçimlerde tükenme noktasına gelecek" diyor. İhraç sürecinde ortaya koyduğu tepkinin çok kimse tarafından anlaşılamadığından da şikayetçi. Ona göre; insanlar siyaset gereği tepkilerini saklayabiliyorlardı. İhraç sonrası birçok partiden teklif aldı. "Kendine olan saygısından", bunları kabul etmedi.
   <br>
    <br>
     Duygularını ve şikayetini, Bülent Ecevit'in 1972'de söylediği sözlerle ifade ediyor: "Demokratik bir partinin özgür bireyleri mi olacağız? Yoksa kapıkulları mı olacağız?" Amblemi elele tutuşmuş kız ve erkek çocuk figürleri olan yeni partinin programında üç temel unsur bulunuyor: Özgür birey, sorumlu toplum ve şeffaf devlet. Gökhan Çapoğlu, sorularımızı cevaplarken, DEPAR olarak kısaltılan Değişen Türkiye Partisi ile barış ve uzlaşma içinde yeni bir Türkiye resmi çiziyor.
     <br>
      <br>
       Parti kurma fikri nasıl oluştu?
       <br>
        <br>
         Ülkemizde 1990'lara kadar sağsol ayrımı yapıldı. Daha sonrasında laik olan olmayanlar diye ayrım başladı. Biz bunu Türkiye'de rant paylaşımı esaslı ideolojik sunî ayrım olarak görüyoruz. En büyük parti yüzde 10'larda. Kararsız seçmen sayısı yüzde 50'ye varmış durumda. İşte bu arayışa cevap vermek istiyoruz. Türkiye'nin sorunlarını çözen, barış ve uzlaşmayı arayan bir parti olacağız.
         <br/>
         <br/>
         Parti ismi tespit edilirken neleri düşündünüz?
         <br/>
         <br/>
         Biz değişimi vurgulamak istedik. Türkiye'nin çok çeşitli dinamikleri var. Bu dinamikleri içerecek bir parti olmasını istedik. Değişen Türkiye Partisi ismi buradan çıktı. Kısaltması DTP olmasın diye DEPAR olarak kısalttık. Türkiye'yi depara kaldırmak istiyoruz.
         <br/>
         <br/>
         DEPAR ile neleri gerçekleştirmek istiyorsunuz?
         <br/>
         <br/>
         Sağ ya da sol bir parti değiliz. Türkiye'de bu ayrımı aşarak değişimi hedefleyen bir partiyiz. Barış ve uzlaşma içinde Türkiye'nin tüm sorunlarının çözümleneceğine inanıyoruz. 'Türkiye'de Siyasi Tıkanıklığı Aşmak İçin' isimli kitaptan başlayarak parti içinde demokrasiyi yerleştirecek, uzmanlığa önem verecek, siyasetten çıkar beklemeyen insanları bir araya getirecek fikirlerimi anlatmaya çalıştım. Eski siyasetçilerin olmadığı bir partiye tertemiz yeni insanları almak istiyoruz. Başarısız insanları değiştiremiyoruz. Başarısız olan insanlar 3040 yıl başta kalabiliyorlar. Hiçbir ülkede 1960'lardaki lider 1990'larda yok. Diktatörlüklerde de yok. Girişimci genç bir nüfusumuz var. İnsanları 43 yaşında emekli ediyoruz, onun kavgasını veriyoruz. Diğer taraftan 70 yaşından önce lider olunamıyor Türkiye'de.
         <br/>
         <br/>
         Özgür birey, sorumlu toplum, şeffaf devlet
         <br/>
         <br/>
         Bu değişim nasıl sağlanacak?
         <br/>
         <br/>
         Biz demokratik değişim programını şu üç unsur üzerinde özetledik: Özgür birey, sorumlu toplum ve şeffaf devlet. Birey, toplum ve devlet arasındaki ilişkilerin yeniden düzenlenmesini amaçlıyoruz. Özgür birey derken bireyin sadece ekonomik, siyasi boyutlarıyla değil, kültürel ve inanç boyutlarıyla da özgürlüğünü tanımaktan yanayız. Birey dinini özgürce yaşayabilmeli, ama bu durum siyasallaşmamalı. Örneğin başörtüsü konusunda üniversitede başörtülü okumak isteniyorsa bu bir haktır ve tanınmalıdır. Nasıl mini etekli gelen bir öğrencinin niyeti sorgulanmıyorsa başörtülü öğrencinin de hangi niyetle geldiğini benim sorgulama hakkım yok.
         <br/>
         <br/>
         Yerleşik değer yargılamızla, sorumlu toplum nasıl gerçekleşebilir?
         <br/>
         <br/>
         Sorumlu toplum dediğimizde biz yeni bir ahlak ve toplum anlayışından sözediyoruz. Burada bireyler ancak kendileri toplumsal sorumlulukları yerine getirdikleri, bir toplumsal dayanışmayı sağladıkları ölçüde sorumlu bir toplumu yaratmış olabilir. Mahallemizdeki evsize, işsize, bütün insanlara yardım etmek. Bu insanlara bak biz toplum olarak yanınızdayız demek. 1980'lerden sonra ne yazık ki toplum bir şekilde köşeyi dönme arayışı içine girdi. Öyle ki ne kadar kazandığınız, nasıl kazandığınızı meşru kılmaya başladı. Şimdi sadece ne kadar kazandığınız soruluyor. Ancak bir toplum sadece maddi değerler üzerinde bir yere gidemez. Önemli olan o toplumsal dayanışmanın, değer yargılarının, manevi değerlerin yüceltilmesidir.
         <br/>
         <br/>
         Şeffaf devlet modelini açar mısınız?
         <br/>
         <br/>
         Şeffaf devlet dediğimizde bilgiye açıklığı, yönetimde basitliği, verimliliği ve yerinden yönetimi anlıyoruz. Demokrasi anlayışımızla baktığımızda bizim adımıza kaynakları harcayan devlet sonuçta hesap veren devlet olmalıdır. Yöneticinin görevi önce bilgi vermesi daha sonra hesap vermesidir. Bizim devletimizde en zor alacağınız şey bilgidir. ABD'ye bakın en kolay alınan şey bilgidir. Bilgi alamazsanız değerlendiremezsiniz. Yönetici konumda hata yaptığımız zaman toplumun diğer kesimlerini de olumsuz etkiliyoruz. Hata yapmamaya çalışacaksınız.
         <br/>
         <br/>
         İş takipçilerine kapımız kapalı
         <br/>
         <br/>
         Bir yerde gönüllü hareketi mi?
         <br/>
         <br/>
         Bu manada birşey imzalatıyoruz. Kendini aşamamış, iş beklentisi içinde, ihale takibi peşinde olanlar bize gelmesinler. 35 tane parti var onlara gitsinler. Biz bu özelliğimizi Türkiye'ye anlatacağımıza inanıyoruz. Temiz, dürüst insanlardan oluşan böyle bir görüntü oluştuğu zaman Türkiye'de çok farklı bir yapının ortaya çıkacağına, halkın bunu destekleyeceğine inanıyoruz. Zaten ilk icraatımız da ahlak komisyonları kurarak milletvekillerinin davranış ve sözlerini değerlendirmeye tabi tutarak kamuoyuna aktarmak olacak.
         <br/>
         <br/>
         Partinizin teşkilat yapısı ve hedefleri nelerdir?
         <br/>
         <br/>
         Şu anda 30 ilde örgüt kuracak yapımız var. Son on aydır Türkiye'yi dolaşıyorum. 3 ay içinde 45 ile ulaşmak ve yine bu sürede 20 bin üyeye ulaşmak istiyoruz. Ülkesini seven, siyasetten çıkar beklemeyen, dürüst insanların bizle birlikte olmasını istiyoruz. Eğer Türkiye'ye kendimizi anlatma imkanı bulabilirsek. Optimum hedefimiz ise 45 milyon değil, üye aidatını veren 200 bin nitelikli üyeye ulaşmak. Partinin mali kaynağı da üye aidatları olacak. Türkiye'de çok garip bir durum var. Siyasetmedyaticaret arasında çok büyük bir ilişki var. Türkiye'de bir güç tekelleşmesi var. Biz bu güç tekelleşmesinin karşısındayız. Onu kırabildiğimiz ölçüde, sıradan vatandaşın ben bu ülkede söz sahibi olabilirim güvencesini verdiğimiz ölçüde bu ülke gelişecek. Ben Türkiye için başka çıkış görmüyorum. Amerikan felsefesinin güzel bir boyutu var. Farklılıkları zenginliğe dönüştürmek gibi. Bizim sistemimizde ise biz tek tip adam istiyoruz. Kafamızda çizdiğimiz bir model var. Bu modelin doğru olduğuna inanıyor ve üzerinde ısrar ettikçe de kafamızı kuma sokuyoruz.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3497-turkiye-depara-kalkacak.html), [web.archive.org (arşiv bağlantısı)](http://web.archive.org/web/20140722195555/http://www.aksiyon.com.tr/aksiyon/haber-3497-turkiye-depara-kalkacak.html)
