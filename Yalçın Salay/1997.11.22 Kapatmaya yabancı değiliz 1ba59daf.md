# "Kapatma"ya yabancı değiliz

*Yalçın Salay 1997.11.22*

<div class="pNewsDetailMainContent ctx_content" itemprop="articleBody">
 26 Ocak 1970'te genel başkanı olduğu Milli Nizam Partisi, Anayasa Mahkemesi tarafından laikliğe aykırılık sebebiyle 20 Mayıs 1971'de kapatılmıştı. 28 yıllık siyasi mücadele sonunda partisinin oy oranı yüzde 3'lerden yüzde 20'nin üzerine tırmanırken, geçen yıl bu zamanlar partisi iktidara, kendisi başbakanlığa kadar yükselmişti. 28 Şubat'la başlayan gerginlikler, Refah Partisi'nin gün gün iktidardan uzaklaşmasıyla sonuçlandı, 21 Mayıs'ta Yargıtay Başsavcısı Vural Savaş'ın Anayasa Mahkemesi'ne RP'nin kapatılması istemiyle açtığı dava ile bir anda ülke gündeminin ilk sırasına oturdu. Evet, Prof. Necmettin Erbakan ve temsil ettiği düşünce, yine siyasetten silinme girişimiyle yüzyüze.
 <br>
  <br>
   Davanın açılmasıyla birlikte Erbakan, bütün bir yaz mevsimini, kurmaylarını toplayıp savunma hazırlıklarıyla geçirdi. RP'li yöneticiler, bir taraftan altı milyonluk bir kitleyi temsil ettiklerini, ülkenin birinci partisinin kapatılamayacağını söylerken, Başsavcı Vural Savaş,  hiçbir partinin RP kadar kapatılmayı haketmediğini söylüyordu. RP, 5 Eylül'de Anayasa Mahkemesi'ne sunulan 300 sayfalık savunma, 5 bin sayfadan oluşan ekle, 'evrensel, çağdaş, hukuk normlarına göre' niçin kapatılmaması gerektiğini anlatmaya çalışırken, bu konuda ABD'de kaynak taraması, Batılı hukukçulardan, Alman Anayasa Mahkemesi'nden, Marc Planc Enstitüsü'nden, Ankara'daki 30'a yakın büyükelçiden görüşler derlendi. Erbakan dış basından da destek almak için yabancı gazetecilerle yaptığı yemekli basın toplantısıyla RP'nin kapatılması halinde demokrasinin yara alacağını anlattı ve olumlu sonuçlar aldı. 11 Kasım'da Başsavcı Savaş'ın sözlü mütalaasının ardından Erbakan da geçen hafta sözlü savunmasını tamamladı. Şimdi gözler Anayasa Mahkemesi'nde.
   <br>
    <br>
     30 yılda 20 parti
     <br>
      <br>
       1961 Anayasası ile siyasi parti kapatma davalarına Sulh Mahkemeleri yerine Anayasa Mahkemesi'nin bakması hükmü getirilmesinin ardından, Anayasa Mahkemesi'nce ihtilal dönemlerinde kapatılan partiler dışında 20 siyasi parti kapatıldı. Emekliliğine yaklaşık 40 gün kalan Anayasa Mahkemesi Başkanı Yekta Güngör Özden'in görev yaptığı süre zarfında ise 13 partinin kapatılması kararı verildi. Parti kapatma davalarının genel bir değerlendirmesine bakarsak, 1961 yılından itibaren 36 adet siyasi parti kapatma davası açıldı ve bunlardan 9 adedi reddedildi.
       <br/>
       <br/>
       Demokrat Parti ve Refah Partisi kapatma davaları halen sürerken, 10 siyasi parti, Anayasanın 'Devletin ülkesi ve milletiyle bölünmez bütünlüğüne aykırılıktan' (bölücülükten) kapatıldı. Milli Nizam ve Huzur Partisi laiklik ilkesine aykırılıktan, 10 parti ise Siyasi Partiler Kanunu'nun çeşitli hükümlerini yerine getirmedikleri sebebiyle kapatıldı.
       <br/>
       <br/>
       Kapatılma kararının hemen ardından gelen ikinci kararda kapatılan partilerin mal varlıkları Hazineye devrediliyor. RP davası ile birlikte Anayasa Mahkemesi'nin parti kapatma kararları da yeniden tartışılmaya başlandı.
       <br/>
       <br/>
       Siyaset gündeminin ortasına yerleşen RP'nin kapatma davası ve kafalardaki "kapatılacak mı, kapatılmayacak mı?" sorusu süredursun, 27 Mayıs İhtilali'nden sonra kurulan Anayasa Mahkemesi'nin kapattığı partileri ve kapatılma gerekçelerini yeniden hatırlayalım. Refah davası konusunda da belki fikir verir:
       <br/>
       <br/>
       İşçiÇiftçi Partisi
       <br/>
       <br/>
       17 Haziran 1946'da kuruldu. Partinin tüzük gereği her yıl nisan ayında yapması gereken genel kongresini 1951'den itibaren yapmadığı, tüzük ve yönetmeliklerini, merkez karar organlarının karariyle Siyasi Partiler Kanunu'na uydurmadığı gerekçesiyle 15 Ekim 1968'de kapatıldı.
       <br/>
       <br/>
       Milli Nizam Partisi
       <br/>
       <br/>
       26 Ocak 1970'de kuruldu. Genel başkan yardımcıları ve genel idare kurulu üyelerinin çeşitli il ve ilçelerdeki konuşmaları ile kongrelerde yapılan konuşmalar incelendi. Anayasanın özellikle laik devlet niteliğinin ve Atatürk devrimciliğinin korunmasına ilişkin hükümlerine aykırı düştüğü iddialarıyla açılan dava sonucu 20 Mayıs 1971'de kapatıldı.
       <br/>
       <br/>
       Türkiye İleri Ülkü Partisi
       <br/>
       <br/>
       6 Mayıs 1969'da kuruldu. Siyasi Partiler Kanunu'na aykırı hükümlerle parti tüzüğündeki eksikliklerin düzeltilmemesi gerekçesiyle 24 Haziran 1971'de kapatıldı.
       <br/>
       <br/>
       Türkiye İşçi Partisi
       <br/>
       <br/>
       Anayasanın, devletin ülkesi ve milletiyle bölünmez bütünlüğüne aykırılık ilkesi ve Siyasi Partiler Kanunu'nun, 'Türk dilinden ve kültüründen gayrı dil ve kültürleri korumak veya geliştirmek ya da yaymak yoluyla Türkiye Cumhuriyeti ülkesi üzerinde azınlıklar oluşturmak, millet bütünlüğünün bozulması amacını güdemezler' kaidelerine aykırı davrandığı gerekçesiyle 20 Temmuz 1971'de kapatıldı.
       <br/>
       <br/>
       Büyük Anadolu Partisi
       <br/>
       <br/>
       3 Kasım 1969'da kuruldu. Kuruluşundan itibaren iki yıl içinde büyük kongresini toplamadığı ve tüzüğünde görülen eksiklikler ile SPK'ya aykırı hükümleri tamamlamaması, zorunlu defterleri tutmadığı ve ihtara rağmen bazı aksaklıkların giderilmediği gerekçeleriyle 19 Aralık 1972'de kapatıldı.
       <br/>
       <br/>
       Türkiye Emekçi Partisi
       <br/>
       <br/>
       Anayasanın "Türkiye devletinin ülkesi ve milletiyle bölünmez bütünlüğüne aykırı davrandığı" gerekçesiyle 8 Mayıs 1980'de kapatıldı.
       <br/>
       <br/>
       Huzur Partisi
       <br/>
       <br/>
       22 Temmuz 1983'te kuruldu, 25 Ekim 1983'te kapatıldı. İddianamede özellikle parti programındaki şu iki madde üzerinde duruldu. 1 "Eğitim ve öğretim kurumları ile üniversitelerimizin bazı sosyalist ülkelerdeki gibi laik olması fikrine inanmıyor ve bunu benimsemiyoruz. Üniversiteler milli karakterin aynası olmalıdırlar. Bu manada din eğitim ve öğretiminin üniversitelerde de batıdaki örneklere uygun olarak tatbikine taraftarız." 2 "...dokuz heceli olan Türk alfabesine dokuzuncu sesli harfi koymak istiyoruz. Eski Türk alfabelerinin neden otuzbeş harfli olduğunu yeni baştan ve Atatürkçü bir ruh ve anlayışla araştıracağız."
       <br/>
       <br/>
       Türkiye Birleşik Komünist Partisi
       <br/>
       <br/>
       Sosyal bir sınıfın diğer sosyal sınıflar üzerinde egemenliğini kurmayı, devletin ülkesi ve milletiyle bölünmez bütünlüğünü bozmayı amaçladığı ve kullanılmasına yasal imkan bulunmayan bir adla (komünist) kurulduğu gerekçeleriyle 16 Temmuz 1991'de kapatıldı.
       <br/>
       <br/>
       Cumhuriyet Halk Partisi
       <br/>
       <br/>
       Siyasi Partiler Yasası'na aykırı olarak, kapatılmış bir siyasi partinin adını ve amblemini kullanması ve kapatılan bir partinin devamı olduğunu beyan ve iddia etmesi nedeniyle 24 Eylül 1991'de kapatıldı.
       <br/>
       <br/>
       Sosyalist Parti
       <br/>
       <br/>
       'Türk dili ve kültüründen başka dil ve kültürleri korumak, geliştirmek, yaymak yoluyla azınlık yaratmak, millet bütünlüğünün bozulması amaçlanmaktadır' iddiasıyla, devletin ülkesi ve milletiyle bölünmez bütünlüğünü bozmayı amaçladığı gerekçesiyle 10 Temmuz 1992'de kapatıldı.
       <br/>
       <br/>
       Halkın Emek Partisi
       <br/>
       <br/>
       Devletin ülkesi ve milletiyle bölünmez bütünlüğünü bozmayı amaçladığı ve yasaya aykırı siyasi faaliyetlerin mihrakı olduğu gerekçesiyle 14 Temmuz 1993'te kapatıldı.
       <br/>
       <br/>
       Özgürlük ve Demokrasi Partisi
       <br/>
       <br/>
       Devletin ülkesi ve milletiyle bölünmez bütünlüğünü bozmayı amaçladığı gerekçesiyle 23 Kasım 1993 tarihinde kapatıldı.
       <br/>
       <br/>
       Sosyalist Türkiye Partisi
       <br/>
       <br/>
       Devletin ülkesi ve milletiyle bölünmez bütünlüğünü bozmayı amaçladığı gerekçesiyle 30 Kasım 1993 tarihinde kapatıldı.
       <br/>
       <br/>
       Yeşiller Partisi
       <br/>
       <br/>
       Siyasi Partiler Yasası'nın ilgili maddeleri gereği kesin hesabını süresi dahilinde vermemesi, ihtarın ardından altı aylık sürede gerekli düzeltmenin yapılmaması sebebiyle 10 Şubat 1994'te kapatıldı.
       <br/>
       <br/>
       Demokrasi Partisi
       <br/>
       <br/>
       Yaşar Kaya'nın Bonn ve Erbil'de yaptığı konuşmaları ile parti bildirgesinin devletin ülkesi ve milletiyle bölünmez bütünlüğünü bozmayı amaçladığı gerekçesiyle 23 Kasım 1993 tarihinde kapatıldı. Partinin 13 üyesinin, milletvekilliği sona erdi.
       <br/>
       <br/>
       Sosyalist Birlik Partisi
       <br/>
       <br/>
       Birinci Büyük Kongre kararı ile genel başkan ve yardımcısının parti adına yaptıkları açıklamaların, devletin ülkesi ve milletiyle bölünmez bütünlüğünü bozmayı amaçladığı gerekçesiyle 19 Temmuz 1995'te kapatıldı.
       <br/>
       <br/>
       Demokrasi ve Değişim Partisi
       <br/>
       <br/>
       Devletin ülkesi ve milletiyle bölünmez bütünlüğünü bozmayı amaçladığı gerekçesiyle 19 Mart 1996 tarihinde kapatıldı.
       <br/>
       <br/>
       Diriliş Partisi
       <br/>
       <br/>
       Kurulduğu 1990 yılından itibaren aralıksız iki dönem TBMM genel seçimlerine katılmayan ve tebligata karşın yasal süresi içinde kapanma kararı almaması sebebiyle 18 Şubat 1997 tarihinde kapatıldı.
       <br/>
      </br>
     </br>
    </br>
   </br>
  </br>
 </br>
</div>


Kaynak: [www.aksiyon.com.tr](http://www.aksiyon.com.tr/siyaset/kapatmaya-yabanci-degiliz_503200), [web.archive.org (arşiv bağlantısı)](http://web.archive.org/web/20160126071302/http://www.aksiyon.com.tr/siyaset/kapatmaya-yabanci-degiliz_503200)
