# Demirel bedenini konuşturuyor

*Yalçın Salay 1999.11.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Süleyman Demirel, namı diğer 'Baba'. Türk siyasetinin 'Bir Bileni'. Bazılarına göre de Türkiye'nin yetiştirmiş olduğu 'Postmodern Bilge Tonyokuk'.
  </font>
 </div>
 <div id="newsText">
  <font class="detail-text">
   Yıllarını belki de hayatını demek daha doğru olur siyasete ve Türkiye'ye verdi. Demirel, Isparta İslamköy'deki ovalardan, yüksek rakımlı tepe Çankaya Köşkü'ne uzanan çizgide bazen milletin vekili, bazen başbakan, bazen yasaklı oldu ve sonunda da devletin zirvesinde. Son zamanlarda ise Demirel'in 2000 yılının mayıs ayında görev süresinin dolmasına rağmen, göreve devam edip etmemesi tartışılıyor.
   <br/>
   <br/>
   Tüm bu değişimlere rağmen Demirel'in hayatında değişmeyen şeyler de var. Bunun da başında davranış şekilleri geliyor. Demirel'in siyasi yaşamı boyunca fikirlerine katılanlar olsa da olmasa da hemen hemen herkes Demirel'in kendine has bir üslubu olduğu konusunda hemfikir. İşte Demirel'in bu değişmeyen beden dili akademik bir araştırmanın konusu oldu.
   <br/>
   <br/>
   Polis Akademisi öğretim görevlilerinden Önder Aytaç ve Dr. İhsan Bal, iki bine yakın fotoğrafı inceleyerek Demirel'in beden dilinin genel ve ilginç özelliklerini tespit ettiler. Aslında bir çok batı ülkesinde beden dili, bir bilim dalı olarak uygulamanın içerisinde olsa da Türkiye'de birçok konuda olduğu gibi bu konuda da daha yeni yeni adımlar atılıyor.
   <br/>
   <br/>
   Türk siyasetçileri tarafından bu tip yorumlar pek hoş karşılanmasa da Cumhurbaşkanı Süleyman Demirel farklı ve ilginç bir tepki göstermiş; araştırmayı yapan Polis Akademisi öğretim görevlileri Önder Aytaç ve İhsan Bal'ı Çankaya Köşkü'ne davet etmiş. Aytaç ve Bal, Çankaya Köşkü'ne giderek ön görüşmeleri yaptılar ve önümüzdeki günlerde Demirel'le görüşerek araştırmanın detayları hakkında bilgi verecekler. Kısacası Demirel'in kendisine Demirel'i anlatacaklar.
   <br/>
   <br/>
   Demirel ve beden dili
   <br/>
   <br/>
   Önder Aytaç'a göre Demirel, hareketlerindeki karakteristik özelliklerin büyük bir kısmını doğaçlama olarak yapıyor, küçük bir kısmı da bilinçli. İşte araştırmadan ilginç bazı satır başları:
   <br/>
   <br/>
   "Demirel hem halkın içinde hem de yabancı devlet konuklarıyla çektirdiği fotoğraflarda el temasının yani dokunmanın bir çok örneğini veriyor. Bunlar arasında en belirgin olanı da Demirel'in sağ eliyle konuklarının elini sıkarken sol eliyle de bilek, dirsek ve omuzlarına dokunması. Böylece yakınlık, içtenlik ve sevecenlik mesajı veriyor."
   <br/>
   <br/>
   Adeta Demirel'in kendisiyle ve Türkiye'nin sivil demokrasisi ile özdeşleşen fötr şapka da Demirel'i diğer siyasetçilerden farklı kılan önemli bir obje. Ancak araştırmada ilginç bir tespit yapılmış. Herkesin şapka taktığı bir ortamda Demirel, fötr şapkasını takmayarak yine diğer insanlardan farklılığını ortaya koyuyor.
   <br/>
   <br/>
   Süleyman Demirel'in, Çankaya Köşkü'ndeki kabullerini yaptığı odayla ilgili olarak da ilginç detaylar var. Odada kırmızı rengin hakim olması, masanın dikdörtgen olması, Demirel'in masaya otururken baş ucuna oturması ve otururken duvara yakın, cumhurbaşkanlığı forsunun önüne oturması otorite ve güçlü olmanın işaretini veriyor. Demirel'in masaya sık sık dokunması ise misafirlerde o bölgenin kendi özel alanı olduğu fikrini uyandırıyor.
   <br/>
   <br/>
   Demirel'in Türkiye'den gelen misafirlerinin gözüne az bakması ya da bakarken biraz bekletmesi üst konumda olduğunun işaretlerini veriyor. Ve onlara "ben sizin babanızım, ben ne dersem o olur" mesajını veriyor. Ancak Demirel, yabancı konuklarına geldikleri ülkenin özelliklerine ve statülerine göre hem farklı mesajlar vermekte hem de farklı farklı beden dili uygulamaları yapmakta. Demirel, yaptığı bir çok konuşmada avuçlarını hep açık tutuyor ve topluluğa karşı ellerini sürekli bel hizasında bulunduruyor. Böylece onlarla iletişim kurmak istediğini algılatıyor.
   <br/>
   <br/>
   Yıllardır özel bir anlam yüklemediğimiz belki de hiç aklımıza gelmeyen Süleyman Demirel'in beden dilinin genel özelliklerini Önder Aytaç şöyle özetliyor: "Halkın içinde olduğu, askeri teftişlerde veya resmi geçit törenlerinde tek başına olduğu zamanlar ya da su ve barajlarla ilgili açılışlar en mutlu olduğu zamanlar. Devlet Su İşleri Genel Müdürü ve mühendis olmasından dolayı, su ve barajlarla ilgili açılışlarda adeta kendi kabına sığmıyor. Demirel, elsel ve tensel temasa da çok önem vermekte. Ayrıca devlet adamına has duruş şekliyle ellerini arkada sık sık bağlıyor. Ancak, ellerini arkada bağlarken sadece parmaklarını tutmuş olması kendisinin o bölgede, o alanda, oranın sahibi olduğunu ve kendine olan güvenini ifade ediyor."
   <br/>
   <br/>
   Neden Demirel?
   <br/>
   <br/>
   Beden ve renklerin dili üzerine seçilecek örnek kişinin, herkesin yakından bildiği, bir kaç neslin çocukluğundan itibaren aşina olduğu bir isim olmasında fayda vardı. Cumhurbaşkanı Süleyman Demirel'in seçilmesi de bu yüzden. Beş aylık bir çalışma sonucunda Süleyman Demirel'in medyaya yansıyan yaklaşık 2 bin fotoğrafı tek tek incelendi ve beden dili için örnek olabilecek en iyi 80 fotoğraf seçildi. Emniyet Genel Müdürlüğü'nün değişik daire başkanlıklarınca düzenlenen hizmet içi kurslarında ve pek çok Polis Okulu'nda verilen konferanslarda, öğretim görevlisi Önder Aytaç, şimdilerde beden dilini anlatmak için işte bu fotoğrafları kullanıyor.
   <br/>
   <br/>
   Tabii ki tüm konu sadece Cumhurbaşkanı Süleyman Demirel örneği değil. Yedi saatlik konferanslarda, öncelikle beden ve renklerin dili üzerinde duruluyor. Elinizin bir hareketi ya da oturuş biçiminizden, tercih ettiğiniz renklerin karşı taraf üzerindeki yansımalarına kadar bedeninizden yansıyan tüm ayrıntıların anlatımından sonra, iki saatlik Süleyman Demirel örneğiyle konu pekiştiriliyor. Cumhurbaşkanı Süleyman Demirel'in seçilmesinde bir diğer sebep ise, Demirel'in beden diline bakarak düşüncelerinin çok rahat okunabilmesi. Ancak Aytaç ve Bal, beden dilinden düşüncenin yansımasının yüzde yüz bir kesinlikle ifade edilemeyeceğini de ekliyorlar.
   <br/>
   <br/>
   Özellikle Amerika ve İsrail'de beden dili bir bilim dalı olmuş. Hakkında tezler, doktoralar hazırlanan bir konu. Gelişmiş ülke liderlerinin tamamı bu konuda özel dersler alıyorlar. Eğer internette arama motorlarıyla 'body language' (beden dili) konusunda bir arama yaparsanız, karşınıza 1.5 milyona yakın materyal çıktığını görürsünüz.
   <br/>
   <br/>
   Beden dili, sözcüklerden etkili
   <br/>
   <br/>
   Önder Aytaç ve İhsan Bal, beden dili araştırması sonucunda iletişimde sözcüklerden çok daha fazla beden dilinin etkili olduğunu vurguluyorlar. Aytaç, "Bir iletişimde yüzde 5560'a yakın bir oranda beden dilinin etkisi vardır. İletişimde kullanılan sözcüklerin etkisi ise ancak yüzde 78'ler düzeyinde, geri kalan oran ise sesin tonu, vurgusu ile sağlanıyor. Atalarımızın anlatımıyla bir lisan bir insan diyorsak, sürekli bizimle birlikte olan bedenimizin hareketlerinin de ne anlama geldiğini bilmemizde çok önemli yararlar var. Öte yandan bir insanın beden dilini iyi okuması kendisiyle barışık olması diye ifade edilen olguya da sahip olması demektir."
   <br/>
   <br/>
   İşin ilginç tarafı ise beden dili konusunun özellikle Polis Okullarında, Emniyet Genel Müdürlüğü'nün hizmet içi eğitim seminerlerinde ayrı bir konu olarak ele alınıyor olması. Hergün vatandaşla yüzyüze gelen polisin beden dili konusunda eğitimi, polisvatandaş ilişkisinde çok faydalı olacak. Aytaç, polisin şahsında insanların devleti gördüğünü, oysa polisin yalnızca üniformalı bir yurttaş olduğunu belirtiyor ve ekliyor: "Beden dili konusunda polisimizin gerek bireysel, gerekse vatandaşla ilişkisi açısından ne yapılabilirse kârdır diye düşünüyorum."
   <br/>
   <br/>
   Beden dili üzerine bugüne kadar 25 konferans veren Polis Akademisi öğretim üyesi Önder Aytaç, tepkileri almak için dinleyicilere küçük kağıtlar dağıttırıyor ve konu ve konferansla ile ilgili görüşlerini almak istiyor. Aytaç, sonuçla ilgili olarak, genellikle bütün bildiklerimiz başkalarından öğrendiklerimizdir kuralından hareketle çok olumlu hatta şaşkınlık tepkileri aldığını belirtiyor. Konferans sonunda dinleyiciler kendiliğinden yaptıkları hareketleri daha bir ayrıntılı inceler oluyorlar. Doğaçlama yapılan beden dilinin farklı bir gözle yeniden incelenmesi insanın kendini yeniden keşfi için hayli zevkli olsa gerek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B7D9E07D53370A8CBF5CC3A4D2CD28A1?newsId=5543), [web.archive.org (arşiv bağlantısı)](http://web.archive.org/web/20141011002649/http://www.aksiyon.com.tr:80/aksiyon/newsDetail_getNewsById.action;jsessionid=B7D9E07D53370A8CBF5CC3A4D2CD28A1?newsId=5543)
