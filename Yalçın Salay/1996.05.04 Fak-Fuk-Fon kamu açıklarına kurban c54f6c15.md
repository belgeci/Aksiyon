# Fak-Fuk-Fon kamu açıklarına kurban

*Yalçın Salay 1996.05.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kurulduğu yıllarda 'devletin şefkat eli' olarak muhtaçların yardımına koşan Sosyal Yardımlaşma ve Dayanışmayı Teşvik Fonu,
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   son iki yıldır bütçe açıklarında kullanılması sebebiyle gelirlerinin ancakyüzde 10'unu fakirlere yardımda kullanabildi. Fak-Fuk Fon 'un geçen yıl 32 trilyona yaklaşan gelirlerinin sadece 3.5 trilyonu kurulU§ amacına uygun kullanıldı
   <br>
    <br>
     Son yıllarda uygulanan ekonomik politikalarla fakir daha fakir, zengin daha zengin hale geldi. Bir de fakir ve muhtaç vatandaşlara yönelik sosyal politikaların yetersizliği, her geçen gün yoksullaşan insanımızı iyice bunaltmaya başladı. Yoksulluk sınırından aşağılara düşen nüfus sayısı artarken, 'sosyal adaleti' devletin şefkat eliyle sağlamak için kurulan kurumlar da bütçe açıkları sebebiyle işlevini göremez halde.
     <br>
      <br/>
      8. Cumhurbaşkanı merhum Turgut Özal tarafından 1986 yılında kurulan, Sosyal Yardımlaşma ve Dayanışmayı Teşvik Fonu, halk arasında 'FakFuk-Fon' olarak tanınmıştı. Sayıları200'e yakın 'fon'dan biri olmasına rağmen, trilyonları bulan gelirlerini, fakru zaruret içinde olan pekçok vatandaşa çeşitli şekillerde ulaştırmasıyla, topluma malolmuş önemli bir fondu Fak-Fuk-Fon. Bu noktada, son yıllara kadar kuruluş amacına uygun olarak sosyal adaletin sağlanması açısından muhtaçların umut kapısı olmuştu.
      <br/>
      <br/>
      Zaten fonun kuruluş amacı da "Fakru zaruret içinde ve muhtaç durumda bulunan vatandaşlar ile gerektiğinde her ne surette olursa olsun, Türkiye'ye kabul edilmiş veya gelmiş olan kişilere yardım etmek, sosyal adaleti pekiştirici tedbirler alarak, gelir dağılımının adilane bir şekilde tevzi edilmesini sağlamak, sosyal yardımlaşma ve dayanışmayı teşvik etmek"ti.
      <br/>
      <br/>
      Bozulan ekonomik dengeler sonucu kapatılamayan bütçe açıkları için kaynak arayan hükümet bu kez fakir fukaraya yardım için geliştirilen fonun gelirlerine göz dikti. 1993 yılında başlatılan uygulama ile fon gelirlerinin önce yüzde 20'si, daha sonra aynı yıl içinde yüzde 75'i bütçeye aktarıldı. Ardından bu miktar giderek artan oranlarla geçen yıl yüzde 78'i bütçeye, yüzde 10'u diğer fonlara aktarılmak üzere yüzde 88'e kadar yükseldi. Yani fon gelirlerinin ancak yüzde 12'si kuruluş amacına uygun hizmetlerde kullanılabildi. Diğer bir ifade ile geçen yıl Sosyal Yardımlaşma ve Dayanışmayı Teşvik Fonu'nda toplanan 32 trilyonluk gelirin 28.5 trilyonu, fonun kuruluş amacına yönelik hizmetler yerine, kamu açıklarının kapatılması amacıyla bütçeye aktarıldı.
      <br/>
      <br/>
      AKTARMA BU YIL DA DEVAM EDECEK
      <br/>
      <br/>
      Sosyal Dayanışma ve Yardımlaş mayı Teşvik Fonu'nun gelir kaynak. ları, Akaryakıt Tüketim Vergisi'nin binde 2'si, Gelir ve Kurumlar Vergisı'nın yuzde l'ı, TRT reklam gelirlerinin yüzde 30'u, trafik cezalarının yüzde 50'si, diğer fonların yüzde lO'u ve bağışlardan oluşuyor. Geçen yılki verilere göre Fak-Fuk-Fon'a en büyük gelir 17.7 trilyon ile Akaryakıt Tüketim Vergisi'nden gelirken, ikinci sırayı 8.5 trilyon ile Gelir ve Kurumlar Vergileri'nden yapılan kesintiler alıyor.
      <br/>
      <br/>
      Sosyal Dayanışma ve Yardımlaşmayı Teşvik Fonu'nun bu yıl için tahmin ettiği geliri 24 trilyon lira. Ancak Başbakan Mesut Yılmaz'ın başkanlığında toplanan Fon Kurulu toplantısında alınan kararlara göre fon gelirlerinin yaklaşık 2.5 trilyonluk kısmının muhtaçların ihtiyaçlarına yönelik kullanabilecek şekilde planlanması, 1995'te uygulanan fon gelirlerinin yüzde 78'inin bütçeye, yüz-10'unun ise diğer fonlara aktarnI. uygulamasının bu yıl da devam edeceği görüntüsünü veriyor.
      <br/>
      <br/>
      Fon Kurulu toplantısında alınan kararlara göre 1996 yılında fon gelirlerinden şu yardımlar yapılacak: Doğal afetler kapsamında Dinar'a 250 milyar, İzmir sel felaketi için 20 milyar, Isparta Senirkent'e 5.s milyar, Erzincan depremzedelerine 45 milyar, toplam 7 bin kapasiteli 59 öğrenci yurdu inşaatı için 500 milyar, fakir öğrencilerin yurt giderleri için 1 milyar, sakat arabaları için 1.7 milyar, 100 bin öğrenciye ayda bir milyon burs olarak 1.3 trilyon, Diyarbakır ve Şırnak'ta oluşturulan aşevleri için 4.5 milyar, arıcılık ve seracılık projeleri kapsamında bin 690 aileye 45.6 milyar, muhtelif sağlık desteği için 12.9 milyar, Mesleki Eğitim ve İstihdama Yönelik Projeler için Türkiye geneli 3 bin 390 aileye 79 milyar, öksüz, yetim ve düşkünlere ulaştırılmak üzere 450 milyar.
      <br/>
      <br/>
      Fon gelirlerinin kullanım tasarrufu ise Bütçe Kanunu'nun 33. maddesine göre başbakanda. Maddeye göre Özelleştirme Fonu hariç olmak üzere bütçe kapsamı dışındaki fonların, Merkez Bankası'ndaki hesapta toplanan gelirlerinin ne kadarlık bölümünün bütçeye aktarılacağı veya mevcut oranları değiştirmesi, Maliye Bakanlığı ve Hazine Dış Ticaret Müsteşarlığı'nın teklifi üzerine başbakana bırakılıyor.
      <br/>
      <br/>
      ANAYASA MAHKEMESİN'E DAVA AÇILDI
      <br/>
      <br/>
      Konudan sorumlu bakan Cemil Çiçek, geçen yıl Anayasa Mahkemesi'ne açılan bir dava ile fon gelirlerinin tamamının fonun amacına uygun kullanılmasının ve Bütçe Kanunu' ndaki fonla ilgili maddelerin düzenlenmesinin istendiğini belirtiyor. Anayasa Mahkemesi 17.6.1995 tarihinde aldığı karar ile Bütçe Kanunu'ndaki pekçok madde hakkında iptal ve ardından yürütmeyi durdurma kararı vermişti. Ancak başbakanın fon gelirlerine müdahalesine izin veren 33.
      <br/>
      <br/>
      madde iptal edilirken, bu madde hakkında yürütmeyi durdurma kararı alınmadı. Gerekçeli karara göre mahkeme kararı Resmi Gazete'de yayınlanıncaya kadar şimdiki uygulamanın devam edeceği belirtildi. Maalesef bu karar halen Resmi Gazete'de yayınlanmadı.
      <br/>
      <br/>
      Sosyal adaleti ve dolayısıyla sosyal barışı sağlamakla yükümlü devlet, artık fakirin ekmeğine de göz dikti. Türkiye'nin içine düştüğü ekonomik darboğazı göstermesi açısından bu ko nu güzel bir örnek olabilir, ancak hiçbir sosyal güvencesi olmayan muhtaç, kimsesiz, dul ve yetimlerin ekmeği ile oynamak, 'sosyal devlet' anlayışını zedeleyeceği gibi bu insanların suça teşvik edilmesi anlamına da geliyor.
      <br/>
      <br/>
      Öte yandan sosyal barışın sağlanamadığı bir ülkenin kalkınması ve geleceğe güvenle bakması da beklenemez. Avrupa'da her sokaktaki yoksulmuhtaç insanlarla iletişim kuran sosyal hizmet uzmanları adeta toplumun nabzını tutarken, ülkemizdeki uygulamalar 'muasır medeniyet' e ulaşmanın yakın bir zamanda olmayacağıgörüntüsünü veriyor.
      <br/>
      <br/>
      Fonda toplanan gelirler, her il ve ilçede mülki idare amirlerinin tabii başkanı olduğu, 924 adet Sosyal Yardımlaşma ve Dayanışma Vakıfları aracılığıyla ihtiyaç sahiplerine ulaştırılırken, Fon Kurulu hazırladıkları 'Aktif Model Projesi' ile Türkiye'nin fakirlik haritasını çıkartmayı düşünüyor. Gerekli ödeneğin gelmesi halinde, oluşturulacak bilgi bankası ile Türkiye çapında tüm vakıflar aracılığıyla toplanan bilgiler bu merkezde toplanacak. Bu sayede sadece yardım talep edenlere değil, yardım istemekten çekinen vatandaşlara da ulaşmak mümkün olabilecek. Proje ile acil desteğe ihtiyacı bulunan özürlü, öksüz, yetim, dul, kimsesiz ve düşkünlerin adresleri, aile özellikleri, ihtiyaç miktarları, yapılacak yardımların planlanması ve sağlıklı destek politikalarının oluşturulması sağlanabilecek.	.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19846), [web.archive.org (arşiv bağlantısı)](http://web.archive.org/web/20060507085307/http://www.aksiyon.com.tr:80/detay.php?id=19846)
