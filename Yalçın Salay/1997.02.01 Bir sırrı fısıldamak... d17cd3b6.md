# Bir sırrı fısıldamak...

*Yalçın Salay 1997.02.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sadık Yalsızuçanlar'ı öyküleri ile olduğu kadar Türk sinemasına değişik bir bakış getiren ve çok tartışılan sinema teorileriyle de tanıyoruz.
  </font>
 </div>
 <div id="newsText">
  <font class="detail-text">
   'Yakaza' isimli romanı da etkisi uzun süren bir rüyaydı zaten. Hikayelerini zengin bir tema ve imge  ağıyla örüyor; onları sürrealist, masal tadında ve hikmetle yıkanmış tasavvufi bir söyleyişe yaklaştırıyor. "Varoluş denizi"ne yaptığı seyahatler, kendisi ve bizim için çıkarıp getirdiği hediyeler Akçağ Yayınları'nın eli ile tazelendi.
   <br/>
   <br/>
    'Kuş Uykusu'ndan sonra Akçağ Yayınları'ndan peşpeşe kitaplar yayınladınız. İlki çeşitli konulardaki denemelerinizden oluşuyor. Neden korku, ümit ve aşk?
   <br/>
   <br/>
   Evet, Kuş Uykusu benim için yorucu bir çabaydı. Öykü dilimin yeni bir yere doğru uzandığını hissettiğim ve tecrübe ettiğim bir çalışma. Kitaba adını veren uzun hikayeyi askerlik yaptığım Sarıkamış'ta, Muharebe Taburu'nun taş duvarları arasında yazmıştım. Enver Paşa'nın şiddetli kışa kırdırdığı onbinlerce şehidin yattığı Soğanlı sıradağlarına bakıyordu pencerem. Öteki penceremse rahmetli Cahit Zarifoğlu'nun gezindiği komando taburunun ormanlık sahasına...
   <br/>
   <br/>
   Korku'dan kalkıp ümit vadisinden geçerek aşk'a erişilebileceğini hatırlamak ve hatırlatmak istedim. Bu kitapta on yedi yıllık yazı hayatımın önem atfettiğim notları biraraya getirildi.
   <br/>
   <br/>
    Sanırım bir hayli de ilgi gördü. Tenkid ve teyakkuz gibi eleştirel ve sicilli yazılarınız da yer alıyor. Bunları edebiyat yazılarıyla biraraya getirirken zorlandınız mı?
   <br/>
   <br/>
   Hayır. Edebî olanolmayan ayrımını kabul etmiyorum. Ya da şöyle söyleyeyim: Edebî alanın sınırı, insanî ve toplumsal olanla eşdeğerdir. Oraya insan oluşumuzla ilgili tüm malzeme girebilir, girmelidir.
   <br/>
   <br/>
    Öyküye benzeyen fakat öykü olmayan kimi yazılarınız da yer alıyor kitapta, neden?
   <br/>
   <br/>
   Onlar zaman zaman daldığım varoluş denizimden devşirdiğim mecazi hakikatler... Onları aslında başka bir metin olarak yayımlamayı düşünüyorum. Sanırım okuru düşünerek hepsini birarada sunmayı faydalı gördüm.
   <br/>
   <br/>
    Gerçekiyi ve güzel... Bu üç kategorinin içkin olduğunu vurguluyorsunuz tüm yazılarınızda... Bunu biraz açar mısınız?
   <br/>
   <br/>
   Hakikat, iyilik ve güzellik içkin bir halde, tıpkı bir gül goncasının katları gibidir. Güzelliği ancak varoluş denizimize dalarak, orada bulabiliriz. İnsanın doğasında daima gerçeği, yani iyiyi ve güzeli arayan bir şey vardır. İnsan fıtraten mükerremdir. Gerçeği sahteyle takas eden insan bu cennetsel doğaya ihanet etmektedir. Gerçeğin güzelliğini yüreğimizde bulabiliriz ancak.
   <br/>
   <br/>
    Şehitleri Süsleyen Yolcu, Gerçeği İnciten Papağan ve Yakaza da Akçağ'ın çağdaş edebiyat dizisinde yeniden yayımlandı. Öykü serüveninizi birarada izleyebiliyoruz böylece. Kuş Uykusu'yla nereye gidiyorsunuz, tezgahta neler var?
   <br/>
   <br/>
   Şehirleri Süsleyen Yolcu'nun uğraklarını yazmaya devam ediyorum aslında. İnsan dünyaya sadece bir sırrı fısıldamak üzere geliyor. İçindeki o gizi anlatıyor ve gidiyor. İnsan da İlahi gerçeklik önünde bir mecazdır. Kendi mecazi varlığını doğru tasvir ederse görevini yapmış oluyor. Gerçeği İnciten Papağan imgesel çabalarım itibariyle bir geçiş çalışmasıydı. Kuş Uykusu'nda buna biraz da ironi katıldı sanıyorum. Yeni çalışma Güzeran adıyla epizodik uzun bir hikayeden oluşuyor. Yani aynı sırrın farklı görünüşlerini yansıtmayı amaçlıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=552ED0C9B9E4B938A9F354CA12B1E47D?newsId=2230), [web.archive.org (arşiv bağlantısı)](http://web.archive.org/web/20140424061431/http://www.aksiyon.com.tr:80/aksiyon/newsDetail_getNewsById.action;jsessionid=552ED0C9B9E4B938A9F354CA12B1E47D?newsId=2230)
