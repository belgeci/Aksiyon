# "İlk haberimi nasıl yazdım?"

*Yalçın Salay 1997.02.15*

<font class="agenda2NewsSpot">
 Onlar bir zamanlar acemiydi, "çırak"tı.  Şimdiki fakülte mezunu kendinden menkul "gazetecilere" pek yapılmıyor ama onların yüzlerine çook kağıt fırlatıldı,
</font>
<font class="newsDetail">
 "Bu ne biçim haber be? Tekrar yaz getir" diye. Tekrar ede ede şimdi herbiri bir köşenin başını tuttular. İlk haberini yazma teşebbüsünde bulunan biri olarak, bugünlerin ünlü gazetecileri "çıraklık" yıllarında nasıldılar, ilk haberleri neydi, "dün"e nasıl bakıyorlar diye merak ettik.
 <br>
  <br/>
  O zamanlar henüz minik kuşlarla dost olacak kadar tanımıyorlardı "tabiatı". Kimsenin kulağını da çekemiyorlardı, sadece her yöne "kulak kabartma" dönemindeydiler. Daha "köşe" olamamışlar, köşeleri olmamıştı.  Haberi bir türlü düzenleyemeyenler de vardı içlerinde. Kimi de, sonradan kaptanı olacağı takımın yedek oyunculuğuna soyunuyordu o zamanlar. Fakat içlerinde cin gibi olanlar da çıkmıyor değildi. O acar muhabirlerin o  zamanki yaptıkları bugünkülerin teminatıydı ve asparagas tarihimize altın harflerle yazılacaktı: Ay parçası gibi, gelecek vadeden muhabirler, gazeteden ödeneği alıp sağda solda yedikten sonra, ASALA'nın Bekaa Vadisi'ndeki kampına gidivermişler, bomba gibi röportajlar yapmışlardı. Yalnız, fotoğraflarda bir gariplik vardı; "kampın" girişinde Türkçe olarak "ASALA Kampı" yazıyordu. Nezih Uzel'den Mete Akyol'a, Emin Çölaşan'dan Ahmet Vardar'a, Çetin Altan'dan Savaş Ay'a, Hasan Sutay'dan Can Ataklı'ya ve Ali Kırca'dan Ali Sami Alkış'a kadar, medyanın usta kalemleri ile meslekteki ilk haberlerini ve çıraklık dönemlerini, biraz da bugünü  konuştuk.
  <br/>
  <br/>
  Adam olacak kişi çocukluğunda belli olur
  <br/>
  <br/>
  Nezih Uzel gazetecilik mesleğine çok küçük yaşta, henüz ilkokul üçüncü sınıfta başlamış. Teneffüslerde bir dedektif gibi araştırma yapar, yargısız infaz yapmazmış. Okulda meydana gelen hadiselerin bir tekini bile kaçırmadan notlar alır, bu notları atmaz, öğle tatilinde büyükçe bir kağıda yazıp karikatürlerle görüntüleyerek işe yarar hale, yani gazete haline getirir, arkadaşlarına ve ailesine okuturmuş.
  <br/>
  <br/>
  Uzel, 1961 yılında Milliyet gazetesinde fotoğrafçı olarak işe başlamış.  İsmet İnönü'nün kayıktan "çivileme" yaptığı anda suyun üstünde yürüyormuş gibi gözüktüğü meşhur fotoğrafı çekmiş.
  <br/>
  <br/>
  Şimdilerde ne çivileme, ne de balıklama atlayanlar Uzel'in ilgisini çekmiyor ama gazetecilik heyecanını başka alanlarda sürdürüyor.
  <br/>
  <br/>
  Kırmızı ışık...
  <br/>
  <br/>
  Yıl  1955. CHP Genel Merkez binasının önü ana baba günü. CHP Genel Sekreteri Kasım Gülek görevinden istifa etmiştir. Gülek'ten demeç almak için bekleyen gazeteciler arasında izdiham yaşanmaktadır. Gülek arka kapıdan çıkar, bir arabaya biner. Gazetecilerin arasından geçip Merkez'den tam uzaklaşacakken genç bir gazeteciyle, Mete Akyol'la gözgöze gelir: "Tam önümüzden geçiyorlardı. Gülek'i arabanın içinde gördüm, bizim fotoğrafçının elinden makinasını kaptığım gibi arabanın peşinden koşmaya başladım. Diğer gazeteci arkadaşlar,  'Koş koş yetişirsin!' diye dalga geçiyorlardı. Araba kırmızı ışıkta durdu. Ben de fırsattan istifade Kasım Gülek'in, hem de arabayı kendi kullanırken, resmini çektim. Büyük bir atlatma haber oldu."
  <br/>
  <br/>
  Akyol, eskiden yapılan gazeteciliğin daha zevkli olduğunu savunan cepheye mensup. Yeni gelen siyasetçi kuşağından da pek memnun değil. Genelleme yapmaktan kaçınsa da, çoğu siyasetçinin konuşmayı beceremediğinden sikayetçi. Akyol haklı aslında. Siyasetçi konuşamayınca, zamane habercisi de yazacak birşey bulamıyor, bulamayınca yöneliyor asparagasa.
  <br/>
  <br/>
  "İsmet İnönü bize birşey söylediğinde, o sözün ne manaya geldiğini daha sonra kavrayabiliyorduk" diyor Akyol ve şu örneği veriyor: "İnönü  5 Şubat 1962'de Harbiye'yi ziyarete gitmişti. Tam arabaya binip ayrılmak üzereyken yanına gittim. Sayın Paşam, bugünkü izlenimleriniz nedir dedim. Aynen cevabı şudur: 'Bugün burada Harb Akademisi'ndeki günlerimi yaşadım.' Daha sonra anladık ki, Paşa Harbiye'de eski bir kokuyu, ihtilal kokusunu solumuştu. Aradan fazla geçmedi, 22 Şubat'ta ihtilal girişimi oldu."
  <br/>
  <br/>
  Bu çocuk deli midir nedir?...
  <br/>
  <br/>
  Ahmet Vardar tam anlamıyla gazeteciliğin tezgahından yetişenlerden. O yıllarda basın camiasında yanlış yapanlardan pek hesap soran olmadığından gazeteci olmaya karar vermiş. İlk mesleğine başladığında "Falanca gazetenin yöneticisi! Kaç aydır bu çocuğu çalıştırıyorsun, ne yol parası verdiğin var, ne de harçlık. Çabuk, çocuğun hakkını ver yoksa, oraya gelirsem kulaklarını çekerim" diyecek bir "Abi" bulunmadığından aylarca parasız pulsuz, annesinden aldığı harçlıkları yol parası yaparak çalışmak zorunda kalmış. Hâlâ kendisinden harçlık alan oğlunun nasıl bir işte çalıştığını merak eden annesine "Gazetecilik sabır işi anne. Gün gelecek iyi bir gazeteci olacağım" diyormuş.
  <br/>
  <br/>
  Gazeteciliğe 1959 yılında, Vatan Gazetesi spor servisinde stajyer muhabir olarak başlayan Ahmet Vardar, bir yandan da amatör futbolculuk yapmaktadır. O zamanlar stajyerlere  maçlara serbest giriş kartı verilmediğinden, görevini amatör futbolcu kartıyla girdiği açık tribünden yaparmış. Hatırladığı ilk ciddi haberi şu: "Fatih Güreş İhtisas Kulübü'nde, İstanbul Güreş Şampiyonası yapılmaktaydı. Bir güreşçi, hiç güreş yapmadan üçüncü oldu diye ilginç bir haber yapmıştım. Çünkü, iki sefer mindere çıktığı halde rakipleri gelmediği için hükmen galip gelmişti bu güreşçi."
  <br/>
  <br/>
  Ahmet Vardar, meslek formülünü de açıklıyor: "Gazeteciyi gazeteci yapan habercilik, haberciyi  haberci yapan da heyecanıdır. O bittiğinde herşey biter."
  <br/>
  <br/>
  Vilayete aygır alımı...
  <br/>
  <br/>
  Çetin Altan da bir zamanlar haber kovalamış, yani muhabirlik yapmış. 1946 yılında Ulus gazetesinde işe başlayan Altan'ı, akabinde bir haber için vilayetin veteriner müdürlüğüne gönderirler. Haberin konusu vilayete aygır alımıdır. Veteriner müdürü kendisiyle görüşmeye gelen genç gazeteciye vilayette çok aygır olduğunu, bu yıl aygır alınmayacağını söyler. Söyler söylemesine de, bizim acemi muhabiri bir düşüncedir alır: "Vilayetin aygıra ihtiyacı yok diye nasıl yazılır ki? İş ters düştü, haberi bir türlü formüle edemedim" diye anlatıyor.
  <br/>
  <br/>
  Altan'a göre eski gazetecilerin şimdikinden daha objektif olduğu söylenemez: "O zamanlar dünyayla ilişki kurma imkanı azdı, yurtdışına gidiş gelişler de o kadar kolay değildi.." Şimdikiler de pek objektif olmadığı için, Türkiye'de objektif gazetecilik hiç yapılamamış.
  <br/>
  <br/>
  Minik kuş
  <br/>
  <br/>
  Emin Çölaşan. 1977 yılında Milliyet gazetesinde başlamış mesleğe. İlk haberini bizzat fikren ve bedenen emek sarfederek yazmak zorunda kalmış. Çünkü "minik kuş"un, Çölaşan'ın penceresine konmasına daha çook zaman varmış. Haber birinci sayfada alt manşetten çıkmış. Habere göre Konyalı bir karıkoca öldükten sonra kendilerinin yaptırdığı, içinde kütüphanesi, Kuran kursu ve türbe bulunan camiin bahçesine gömülme isteklerini Bakanlar Kurulu onaylamış. Daha sonra Danıştay bu kararı devrim yasaları ve anayasaya aykırı bularak iptal etmiş.
  <br/>
  <br/>
  Emin Çölaşan gazeteciliğin eski dönemlerini anlatırken en çok da günümüzdeki danışıklı dövüşten şikayet ediyor, danışılmadan döğüşülse daha adil olacakmış: "O günlerde haber atlamak ve atlatmak çok büyük bir hadiseydi. Gazetede hergün olay çıkardı. Haber atlayan her muhabir fırça yerdi. O günlerdeki heyecan daha çok haberciliğe dönük heyecandı. Yalan haber, idarecilerin süzgecinden geçemezdi. Günümüzde böyle kavramlar kayboluyor. Bu tür heyecanlar önemini yitiriyor. Şimdi gazetecilik genelde çıkar ilişkilerine bulaştı."
  <br/>
  <br/>
  Bugün ise süzgecin delikleri oldukça büyüdü, herşey rahatça geçebiliyor; hatta süzgeç bile kullanılmıyor.
  <br/>
  <br/>
  ASPAVA
  <br/>
  <br/>
  Sabah gazetesinin köşe yazarlarından Can Ataklı, 1976 yılında ailesine, "İstanbul'a okumaya gidiyorum" diyerek çıkmış yola. Vatan gazetesinde işe başlamış. Henüz para ve afiyete ulaşamadığından, sıhhatine güvenerek kağıt bobinlerinin üzerinde bile yatmış bir süre. Yazı işlerinden sayfa sekreterliğine kadar her yerde gece gündüz çalışmış. Aldığı üçbeş kuruşa şükredip "amin" demiş uzun süre. "Bay ASPAVA" meslekte kendisine Çetin Emeç'i örnek almış ama çıkış yapmak için hiç acele etmemiş. İlk ciddi haber çalışmasını yapmak için 1994 yılını, Civangate skandalının patlamasını beklemek zorunda kalmış. Engin Civan'la yaptığı hastane röportajını...
  <br/>
  <br/>
  Kahvehaneciden gazeteci olursa...
  <br/>
  <br/>
  Zaman gazetesi ve Aksiyon dergisi yazarlarından Hasan Sutay'ın ilk haber çalışması, bir gazetecinin hazırlayabileceği en zor çalışmalardan biri olmuş belki de: Başka bir gazetede çıkan yalan haberi düzeltmek. "Konya'nın Yunak ilçesinde bir Kur'an kursunda öğrencilere tecavüz edildi diye Milliyet gazetesinde bir haber çıkmıştı. Ben de atladığım gibi otobüse, Yunak'a gittim. İlgili herkesle ve haberi yapan Milliyet muhabiriyle de görüştüm. O da bu işten pişman olmuştu. Kendisini Hürriyet muhabirinin dolduruşa getirdiğini söylüyordu. Zaten, kahvehane işletmekten arta kalan zamanlarında gazetecilik yapıyormuş. Tüm bu bilgileri habere dönüştürüp gazeteye yolladım. Daha sonra muhabirle karşılaştık ve haberi yayınladığımız için saldırıya maruz kaldık. Meğerse adamın başka bir mesleği daha varmış: Amatör boksörlük."
  <br/>
  <br/>
  Meslek bebeleri...
  <br/>
  <br/>
  A Takımı'nın  kaptanı Savaş Ay, takım kurmaya çocukluk yıllarında, mahalledeki arkadaşlarıyla futbol takımı kurarak başlamış. Yaşı ilerlediğinde daha ciddi bir takım kurmak gerektiğini düşünüp "A Takımı"nı kurmuş. Bu mesleğe yeni başlayan biri olduğumuz için olsa gerek, Savaş Ay bizim gibi bir çırağın gönderdiği soru faksını cevaplama lüzumu hissetmedi; ancak biz yine de Savaş Abimize haberimizde yer vermeye kararlıyız. Bakın bir köşe yazısında ne diyor Savaş Abimiz: "Çoğunun yaşı 1822 arasında. İletişimde okuyanları da var, konservatuar öğrencisi de. Lise ikiden terk olanı da. En kıdemlisi iki senedir medya dünyasında bu gençlerin. Daha şu yaşta, şu meslek bebeliklerinde bile kirlenmişlik duygusu çöreklenmiş yüreklerine yazık. Sarsıldığımı, içimin cızladığını itiraf etmeliyim. Herbirinin işe başladığı günkü halleri geldi aklıma. Gözleri, yüzleri cıvıl cıvıl, umut umuttu. Ölümlerin, kazaların, cinayetlerin, hastane acillerinin, yolsuzluk dosyalarının, adliye koridorlarının, polis merkezlerinin, polis copunun, sokak çatışmalarının, gece nöbetlerinin, yıpratıcı iş gezilerinin, on saniyelik görüntü, iki kelimelik açıklama için beş saat, on saat beklemelerin, reyting hesaplarının, AGB raporlarının, canlı yayınlar canavarının kıskaçlarında büyümeden yaşlanır gibi yaşadılar haftaları bu çocuklar."
  <br/>
  <br/>
  'Meydan'ın başı
  <br/>
  <br/>
  O zamanlar Siyaset Meydanı gibi bir programın ne yeri, ne zamanıydı, bu yüzden ilk başlarda muhabir olarak çalışmış. "Can Akbel'e birşeyler hazırlamıştım. Bana sen kursa gitme burada otur işe başla dediler." Daha o günlerde ileride iyi bir haberci "Ali Kırca" olacağının sinyallerini vermiş. Kamera karşısına ilk kez geçtiğindeki heyecanını asla unutamayacağını söylüyor. Sağduyulu bir gazeteci olarak trafik canavarıyla mücadeleye daha o yıllarda başlamış gözüküyor.. "Kamera önüne çıkarak yaptığım ilk haber Ankara'da bir trafik haberiydi. Çok heyecan vericiydi tabii, kameraman arkadaş bana çok yardımcı olmuştu."
  <br/>
  <br/>
  Üç isim...
  <br/>
  <br/>
  Gazeteciliğe 1965'te mesleğe yakışır şekilde, gazete ilanıyla başlamış, üniversite gençlerinin çıkardığı bir dergide. Daha sonra 1966 yılının başında zamanın Sabah gazetesinden sayfa sekreterliği yapan bir arkadaşla tanışması onun orada işe başlamasına vesile olmuş. Artık o da bu yola girmiştir ve dönüşü yoktur. Takvimler 26 Eylül 1966'yı göstermektedir. Sabah'ın birinci sayfası. Haber garip bir tesadüfü anlatmaktadır; 2 Afgan Başbakanı dokuz yıl ara ile aynı gün ve saatte Ankara'da rahatsızlanarak tedavi edilmiş. İsimleri bile aynı olan başbakanlar aynı gün, aynı hastanede bağırsak rahatsızlığından dolayı tedavi görmüşler. Bu garip olayı anlatan yazı aynı zamanda Sami Alkış'ın ilk haber çalışmasıdır.
  <br/>
  <br/>
  Spora olan ilgisi daha sonra spor servisine geçmesine sebep olmuş ve hâlâ o serviste. İlk yıllarında, etrafındaki ünlü yazar ve gazetecilerin üç isimli olduğunu görünce, "Nasıl olsa birgün ünlü biri olacağım, şimdiden tedbiri alayım" deyip, adının başına "Ali"yi eklemiş.
  <br/>
  <br/>
  Alkış, mesleğini bir sanat dalı olarak varsayıyor. Bu bakış açısı onun gazeteciliği severek, isteyerek yapmasını sağlamış ve onun mesleğine olan bağlılığını ve sürekliliğini getirmiş.
  <br/>
  <br/>
  İlk haberine, "ünlü gazetecilerin ilk haberleri ve ilk yıllarını" konu yapan biri olarak, görüştüğüm "gasteci ve yazar" abilerimin bana anlattıklarını yazarken, şu kanıya vardım: İyi bir gazeteci olmam için uğramam gereken birçok fırın, yemem gereken çook ekmek var.
  <br/>
 </br>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-2268-34-ilk-haberimi-nasil-yazdim.html), [web.archive.org (arşiv bağlantısı)](http://web.archive.org/web/20120120012911/http://www.aksiyon.com.tr:80/aksiyon/haber-2268-34-ilk-haberimi-nasil-yazdim.html)
