# Göle maya çalmak

*Eyüp Can Bilinmeyen-tarih*

<div>
 <font>
  <img border="0" height="1" src="/web/20050302225841im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225841im_/http://www.aksiyon.com.tr/resim/295/20.jpg" vspace="5"/>
  </p>
 </font>
 <font class="content">
  Gazeteciler ve Yazarlar Vakfı’nın öncülüğünde gelenekselleşen ve Abant gölünün sislerle kaplı ortamında bu yıl üçüncüsü gerçekleşen ‘Demokratik Hukuk Devleti’ üst başlıklı toplantı, farklı backround’lardan 50 akademisyen ve araştırmacının katılımıyla geçen hafta sonunda ‘hararetli tartışmaların’ belirsizliğinde başladı.
 </font>
 <br/>
 <p>
  <font class="content">
   Henüz tartışmaların başında ‘Demokratik Hukuk Devleti’ gibi çok genel bir başlık altında, üç gün gibi kısa bir sürede, tatmin edici bir bildiriye ulaşmanın hiç de kolay olmadığı anlaşılmıştı aslında!
   <br>
    <br>
     Bir de bunun üzerine Türkiye’yi uzun bir zamandır etkisi altına almış olan zihinsel kuşatmanın, bütün ağırlığı ile Abant gölünün üzerine çökmesi eklenince, ortak imzalı bir bildiriye ulaşmak iki defa güçleşti. Basın mensuplarının yanı sıra, gizli bir emniyet kamerasının sürekli ortalıkta dolaştığını görmek ise en hafifiyle ‘psikolojik baskılara’ yol açtı. Gerçi bu toplantıya katılanlar arasında öyle ‘aşırı ya da extrem’ fikirleriyle tebarüz etmiş aydınlar yoktu ama, her nedense ‘yetkililer’, entellektüel bir beyin fırtınasına dönüşmesi beklenen 3. Abant toplantısını, istihbarat arşivlerindeki mümtaz yerinden mahrum etmek istememişler!
     <br>
      <br>
       Sonuç olarak sis tarafından kuşatılmış olan Abant Platformu, yalnızca mekânsal bir kuşatma yaşamıyor, aynı zamanda Türkiye’de son yıllarda etkisi iyice artmış olan ‘zihinsel kuşatmanın’ sancılarıyla kıvranıyordu! Ve bu sancı bildirinin şekillendiği her aşamada kendisini hissettiriyordu. Öyle ki bildirinin ilk maddesinde yer alan demokrasi tanımında, demokrasinin bir sistem mi, rejim mi, yoksa yöntem mi olduğuna siyaset biliminin verilerinden çok, ‘özel hassasiyetlerden’ dolayı karar verilemiyordu!
       <br/>
       <br/>
       Demokrasi fidanı
       <br/>
       <br/>
       Doğrusu bu yönüyle ‘Demokratik Hukuk Devleti’ üst başlıklı Abant toplantısının Batıda ne Amerika, ne Fransa, ne de Almanya’da tartışmaya değer bulunmayacağını bilmek, bulunduğumuz yer konusunda bir fikir verirken; Mısır, Suriye, Fas ya da İran gibi ülkelerde asla tartışılamayacağını düşünmek Türkiye’nin klişeleşmiş tabiriyle ‘kendine özgülüğünü’ ironik bir biçimde gözler önüne seriyordu. Dolayısıyla Abant ve benzeri toplantıların ne gereğinden fazla abartılmasına müsaade edilmeli, ne de yokluğa mahkum edilmesine izin verilmeli. Hiç bitmeyecek gibi her an içine çekildiğimiz ‘zihinsel fetret devrine’ rağmen Nasrettin Hoca misali rindane bir bilgelikle göle maya çalmaya devam edilmeli. Herhalde Vakıf yönetimi ve katılımcılar da bu kararlılıkta olsalar gerek ki Abant gölünü sarmalayan çam ağaçlarının arasına diktikleri narin fidana ‘demokrasi fidanı’ adını uygun görmüşler. ‘Koca bir ormanda bir fidanın ne ehemmiyeti olabilir’ diye düşünenlere ise Nasrettin Hoca’yı örnek göstermişler; ‘Ya tutarsa!’
       <br/>
       <br/>
       Tabii bu dileğe daha önce katılmaya söz verdiği halde ‘kişisel ya da ideolojik sebeplerle’ eşlik edemeyenler de yok değildi. Bu yüzden olsa gerek geçen yıllara oranla katılımın yetersizliğinden ve çeşitliliğinden şikayet edildi yeri geldikçe. Fakat bu şikayetlere en güzel cevabı, müzakereler boyunca Abant’ı kuşatması altına almış olan sisi yararak, önce sağnak yağmur, sonra da aydınlık güneş verdi...
       <br/>
       <br/>
       Yağmurla yıkanması gerekenler
       <br/>
       <br/>
       Tartışmalar sırasında önce Cemil Çiçek’in kavramsallaştırdığı, sonra da Hayrettin Karaman’ın dillendirdiği ‘demokratik tevbe’, aslında sağnak yağmurla yıkanması gerekenin yalnızca Abant olmadığının habercisi gibiydi’. ‘Hem baskıcı tavırlarıyla ülkeyi kuşatanları, hem de korkularıyla takiyye yapanları’ günahlarından arınmaya çağırıyordu Çiçek ve Karaman!
       <br/>
       <br/>
       Bütün teorik tartışmaların yanısıra böylesine güçlü bir çağrı Abant toplantılarına ziyadesiyle anlam katıyordu. Her ne kadar dikenli konulara dokunmaktan kaçınıp, teorik tartışmaların ve muğlak konuların arasına sıkışsa da Abant toplantıları, sis bulutlarıyla kuşatılmış bu ülkenin aydınlık geleceğinin müjdecisi olma yolunda. Üç günlük müzakereler sonucunda ortaya çıkan ‘demokratik katılım, toplumsal sözleşme ve sivil anayasa’ gibi talepler şimdiden bizlere bir şeyleri muştulamıyor mu?
       <br/>
       <br/>
       3. Abant Toplantısı Sonuç Bildirgesi
       <br/>
       <br/>
       Demokratik hukuk devleti hukukun üstünlüğü ilkesi ve özgürlükler çerçevesinde toplumun iradesini esas kabul eder ve meşruiyetini bu evrensel değerlerden alır.
       <br/>
       <br/>
       Demokratik hukuk devleti, şiddet içermeyen bütün inanç ve düşünce sistemlerine ve bunlara dayanan hayat tarzları karşısında eşit mesafede durur.
       <br/>
       <br/>
       Demokratik hukuk devleti doğal bir olgu olan toplumsal çeşitliliğin bütün unsurlarının temel hak ve özgürlüklerini eşit ve aynı biçimde güvence altına alan bir toplumsal sözleşme anlayışına dayanır.
       <br/>
       <br/>
       İslam, demokratik hukuk devletinin önünde bir engel değildir.
       <br/>
       <br/>
       Ülkemizin bugün karşı karşıya bulunduğu iktisadi, siyasi, idari, toplumsal ve kültürel sorunların hepsinin çözümünde demokratik hukuk devletinin tam anlamıyla tesis edilmesi, temel amaç olmalıdır. Bu açıdan bazı ciddi kusurları ve noksanları bulunmakla beraber, Türkiye’nin demokratikleşme sürecinde bugüne kadar sağladığı kazanımlar da gözardı edilmemelidir. Nitekim, keyfi iktidarın anayasayla sınırlandırılmasına yönelmiş, Osmanlı meşrutiyetlerinden sonra kurulan Cumhuriyetimiz giderek daha demokratikleşmektedir.
       <br/>
       <br/>
       Türkiye’de demokratik hukuk devletinin tesisi, farklı dünya görüşlerine veya kültürel özelliklere sahip toplumun değişik kesimlerinin barışçı bir biçimde bir arada yaşayabilmelerinin ve ortak bir yurttaşlık bilinci geliştirebilmelerinin önşartını oluşturmaktadır. Bu çerçevede hiçbir birey veya grubun siyasetten ve kamu hayatından dışlanmaması gerekir.
       <br/>
       <br/>
       Ülkemizin yeni ve sivil bir anayasaya acilen ihtiyacı vardır. Bu çerçevede yurttaşların kendi anayasalarını yapmaları yönündeki düşünceyi ve sivil girişimleri destekliyoruz. Sivil – demokratik anayasa girişiminin, başta siyasal partiler, seçim ve ceza mevzuatımız olmak üzere temel yasaların düzeltilmesiyle tamamlanması gerekir.
       <br/>
       <br/>
       Sivil ve siyasal özgürlüklerin güvence altında olması, demokratik hukuk devletinin vazgeçilmez şartıdır. Bu bağlamda, şiddet kullanmaya açıkça teşvik biçiminde olmamak kaydıyla, her türlü düşüncenin özgürce ifade edilebilmesi ve örgütlenebilmesi esas olmalıdır.
       <br/>
       <br/>
       ‘Hikmet–i hükümet’ anlayışından hareketle devletin hiçbir kurumunun hiçbir icraatında, hukukun üstünlüğü ilkesi gözardı edilemez. Demokrasilerde devletin, hukukun dışında ve üstünde meşru bir varlığı yoktur.
       <br/>
       <br/>
       Mevcut merkeziyetçi, hantal, bürokratik yönetim yerine, yerel toplulukları il, ilçe, belde ve köy düzeyinde sisteme ortak eden, katılımcı yönetimi, üniter devlet anlayışı içinde yapılandıracak bir idari reform gerekmektedir.
       <br/>
       <br/>
       Demokratik sistemin önemli bir unsuru olan medyanın kendi gücünü demokratik işlevi ile ilgili olmayan iktisadi ve ticari çıkarlara alet etmesi, basın ahlakına ve tarafsızlık ilkelerine aykırı yayın yapması demokrasiyi zedeleyen etkenlerden biridir. Medya sahipliğinde tekelleşme, ‘devletle’ karanlık ilişkilere girme ve yargı sürecini etkileme eğilimleri, demokratik hukuk devleti anlayışıyla asla bağdaşmaz.
       <br/>
       <br/>
       Demokratik hukuk devletinde siyasal kararlar alma yetkisi halkın demokratik usullerle seçilmiş temsilcilerine aittir. Sivil ve askeri bürokrasi sadece demokratik yöntemlerle belirlenen politikaların uygulanması ile görevlidir.”
       <br/>
       <br/>
       e—mail: eyupc@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14151), [web.archive.org (arşiv bağlantısı)](http://web.archive.org/web/20050302225841/http://www.aksiyon.com.tr:80/detay.php?id=14151)
