# Mesele nereye gittiğimiz değil, nasıl gittiğimizdir

*Eyüp Can Bilinmeyen-tarih*

<div>
 <font>
  <img border="0" height="1" src="/web/20050226153013im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226153013im_/http://www.aksiyon.com.tr/resim/412/72.jpg" vspace="5"/>
  </p>
 </font>
 <font class="content">
  Size tuhaf gelebilir ama ben, ait olduğum topraklar da olsa, bir ülkeyi keşfetmenin en iyi yolunun önce o ülkeye yabancılaşmaktan geçtiğine inandım. Hatta fanatizm boyutunda sahiplendiğimiz Türkiye’yi yabancı bir turist kadar bile tanıyamadığımızı fark ettim.
 </font>
 <br/>
 <p>
  <font class="content">
   Sizi bilmem ama ben oldum olası tatilin zamansız, plansız ve de hesapsız olanını sevdim. Yıl boyunca gıdım gıdım biriktirilen paraların, aylar öncesinden planlanmış izole tatil köylerinde savurganca harcandığı haftalık tatillerdense, sırtımda çantam, elimde haritam ve zihnimde sorularımla tozlu–yorucu–uzun yolculuklarda kaybolmayı yeğledim. Yalnızca yurtdışında değil, kendi ülkemde de yabancı bir turist gibi dolaşmayı tercih ettim. Çokça sevdiğim şu Amerikan atasözünü her yolculukta yeniden kulağıma küpe ettim; ‘It is not where you go, it is how you get there. (Mesele nereye gittiğiniz değil, nasıl gittiğinizdir.)’
   <br>
    <br>
     Kimi zaman İstanbul’un koşuşturmacasıydı ‘hedefsiz yolculuklar’ıma eşlik eden, kimi zaman Anadolu’nun eşsiz yalnızlığı. Nemrut Dağı’nda, meşrubat satmak için köyünden her gün 5 kilometrelik yola koyulan yanık sesli Hasan ile gün doğumu için üşüdüm. Harran’da çatlak elleriyle boyundan büyük koyunları süren Sultan Kız ile gün batımına yandım. Uzungöl’de Osman’ın kahvesinde nefeslenip, Artvin yollarında geçit vermez sarp yokuşlara yaslandım. Hemen herkesin akın akın barlar sokağına koştuğu Bodrum’da, Ortakent Yahşi Yalı’sında Yaşar ve Mücella’nın mütevazı ev sahipliğine sığındım. Antalya’nın pastırma yazına inat, Olympos dağının ılık sonbaharıyla ıslandım.
     <br>
      <br>
       Size tuhaf gelebilir ama ben, ait olduğum topraklar da olsa, bir ülkeyi keşfetmenin en iyi yolunun önce o ülkeye yabancılaşmaktan geçtiğine inandım. Hatta fanatizm boyutunda sahiplendiğimiz Türkiye’yi yabancı bir turist kadar bile tanıyamadığımızı fark ettim. Yıllardır İstanbul’da yaşadığı halde vazgeçtim Küçüksu Kasrı’ndan, bir kerecik olsun Topkapı ya da Dolmabahçe Sarayı’nı ziyaret etmemiş olanlarını tanıdım. Ankara doğumlu olup Kale’ye çıkmayanları, Urfalı olup Hz. İbrahim diyarına uzanmayanları, Adıyamanlı olup Nemrut’a tırmanmayanları, Siirtli olup Tillo’yu koklamayanları gördüm.
       <br/>
       <br/>
       Mesela bir keresinde İstanbul doğumlu Nişantaşı’nda meskun mastırlı bir arkadaşım bana “Kapalıçarşı’ya nasıl giderim?” diye sormuştu. “Taksim’den Beyazıt Meydanı’na giden otobüslere binmen yeterli olur” dediğimde, şaşkın gözlerle bakıp “Beyazıt Meydanı’nı da bilmiyorum, ordan nasıl giderim?” demişti. Bunun üzerine dayanamayıp, “Çok kolay, meydanda, otobüsten indikten sonra etrafta gördüğün ilk turiste ‘How can I get to Grand Bazaar?’ diye sor, sana Kapalıçarşı’ya nasıl gideceğini anlatır” demek zorunda kaldım. Tabii o böylesi bir soruyu sorduğu için, ben de böylesi bir cevap verdiğim için alabildiğine utandık, ama ‘vatan kurtaran kaptan’ olmaktan da geri durmadık!
       <br/>
       <br/>
       Bütün bunları niye anlatıyorum? Çünkü ben, daha yeni döndüğüm Olympos’un mahmurluğu üzerimde uzun süredir sırt çantamda biriken coğrafyaları zihnimde bir bir ayıklamaya çalışırken, Aksiyon Yayın Yönetmeni Mehmet Kamış, doğuştan yanık olduğumu unutup “Oooooo! Yanmışsın müdür!” diye takılıp, bir sonraki sayıya Aksiyon’a bir Olympos yazısı yazmamı istedi. Eh, hazır Genel Yayın Müdürümüz Ekrem Dumanlı’nın da ‘emri’ var, Zaman’ın Aksiyon’a onların da bize gerektiğinde yazmaları doğrultusunda, o halde bana düşen yazmak, fakat unutmayın Olympos da olsa, mesele nereye gittiğiniz değil, nasıl gittiğinizdir.
       <br/>
       <br/>
       Olympos’a ilk kez 1993 yılında üniversite mezuniyetimin hemen ardından, yine bir sonbaharda, sırtımda çantam, elimde turist rehberim, zihnimde sorularımla gitmiştim. Bir hafta boyunca Kaleiçi’nde geceleyip Antalya ve civarında bir turist gibi gitmedik yer bırakmayınca son durak olarak Olympos’ta konaklamaya karar verdik.
       <br/>
       <br/>
       Olympos: Su, ateş ve doğa
       <br/>
       <br/>
       Antalya’nın batısına, Kemer’e doğru yöneldiğimde beni ilk çarpan Torosların heybetli dikeyliği ile Akdeniz’in dingin yataylığıydı. Kumluca yolundan Phaselis’i geçince Çıralı ve Olympos’a giden işaret tabelaları bir an duraklamama sebep oldu. Gerçi her iki yolla da Olympos’a ulaşılıyor ama, ya soldan yaklaşık 7 km inip Çıralı köyüne, birbirinden hoş köy pansiyonlarına ulaşacaktım, ya da sağdan 12 km’lik ıssız bir yolculukla, ağaç evlerin, bungalowların yani tabiatın içine gömülecektim. Ben her zamanki aç gözlülüğümle her ikisini de yaptım. Önce süzüle süzüle Çıralı’ya inip kafama göre bir pansiyon buldum, daha sonra da Olympos dağının sağ yamacına gömülmüş olan ağaç evlerde kuşlar gibi kanat çırptım.
       <br/>
       <br/>
       Ailesiyle daha iyi koşullarda dinlenmek isteyenlere önerim Çıralı köyüne gidip bütçelerine uygun bir köy evi ya da pansiyon seçmeleri. Benim tercihim geceliği 25 milyon TL olan Blue and White, fakat geceliği 10 milyon ile 150 milyon arasında değişen birçok seçenek var Çıralı’da. Bu fiyatların oda artı kahvaltı olduğunu belirteyim. Diğer tarafta ise daha çok gençlerin ve alternatif tatil sevenlerin ilgisini çekecek, daha az konforlu fakat daha fazla doğal bir ortam var. Kadir’in ağaç evlerinden başlayıp Bayram’ın ya da Şaban’ın bungalowlarına kadar uzanan hepsi de ağaçtan yapılmış alternatif mekanlar. Kuş misali yıldızların altında, ağaçlara kondurulmuş yuvacıklarda güne uyanabileceğiniz gibi, bungalowunuzun önünde kurulu olan hamakta sızıp, çiğ taneleriyle ıslanabilirsiniz. Kahvaltı dahil, fiyatlar oldukça mütevazı, kişi başı 10 milyon ile 20 milyon arasında.
       <br/>
       <br/>
       Yaklaşık 4 km’lik muhteşem kumsalı ile Olympos, doğanın, doğallığın, kahramanlıkların ve güneşin şehri. Her ne kadar tarihçiler M.Ö. 2. yüzyılda kurulmuş bir liman kenti olarak kabul etseler de, Olympos’u rivayetler, mumdan kanatları ile Zeus’tan çaldığı ateşi insanlara getiren Prometheus’un mekanı olarak kabul etmekten geri durmuyor. Yani varoluş ve yokoluş birlikte özgürleşiyor bu dağlarda. Öyle ki, Perslilere karşı kendilerini korumak isteyen Troyalılar, savaşı kaybettiklerini anladıklarında, tüm kadın ve çocuklarını kaleye hapsedip yakıyor ve kendileri de savaşarak ölüyorlar. Olympos’un burnunda hâlâ kalıntıları bulunan bu trajik kale, yaşam ve ölüme birlikte evsahipliği yapıyor. Arslan ve asker mozaikli mezar kalıntıları bu yüzden olsa gerek hüzün ve ihtişamı birlikte yansıtıyor. Tarihi kalıntıların yanı sıra binlerce yıldır hâlâ yanıp duran Chimera ateşi buraya gelenleri büyülemeye devam ediyor. Sönmüş bir volkanik dağ olan Olympos’ta sıkışmış gazların, kayaların arasında minik alevlerle geceyi aydınlattığı anlar, uzun bir yürüyüş parkurundan sonra izleyenleri büyülüyor. Eğer Chimera’da gecenin büyüsüne kapılmak istiyorsanız, akşam saatlerinde, yani gün batımında, bu yolculuğa çıkmanız en güzeli. Böylece hem gündüzü hem de geceyi birlikte yakalama şansınız oluyor, bu arada sakın dönüş yolu için yanınıza bir fener almayı unutmayın.
       <br/>
       <br/>
       Bütün bunlardan sonra size söyleyebileceğim tek şey var. Olympos’ta denize girmenin keyfi bir başka. Kışın dağda biriken kar sularının erimesiyle oluşan ve tam koyun bitiminde, denizin ılık tuzlu suyuyla buluşan, buz gibi tatlı su, hem doğal bir duş imkanı sunuyor deniz severlere, hem de Antalya’nın bu ılık sahilinde içinizin titremesine sebep oluyor. Eğer bütün bu anlattıklarımdan sonra hâlâ tatilde nereye gitmeliyim diye soruyorsanız size söyleyecek fazla sözüm yok. Yok Olympos’a nasıl giderim diye soruyorsanız, tavsiyem siz de benim gibi yapın, sorun güneye inen yabancı bir turiste o size nasıl gidileceğini anlatır...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2023), [web.archive.org (arşiv bağlantısı)](http://web.archive.org/web/20050226153013/http://www.aksiyon.com.tr:80/detay.php?id=2023)
