# Gözü yaşlı bır şampıyon'un hıkâyesı

*Ercan Yavuz - Yalçın Salay 1997.09.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Rus rakibi Monov'la ikinci karşılaşmasıydı. Macaristan'daki Avrupa Şampiyonası'nda Monov'a hediye ettiği altın madalyayı bu kez kaybetmemeye yeminliydi.
  </font>
 </div>
 <div id="newsText">
  <font class="detail-text">
   Çünkü ona göre; gerçek şampiyonların aynı hatayı iki kez tekrar etmeye hakkı yoktu. Tam o sırada kulağına tanıdık bir sesin Rus güreşçinin zaafları hakkında önemli bilgiler fısıldadığını duydu. Yüzünü çevirip baktı. Bir kaç yıl öncesine kadar Türk Grekoromen Güreş Takımını çalıştıran Genadi Sapunov'dan başkası değildi. Rus teknik adamın kendi ülkesinin sporcusu hakkında verdiği ipuçları onu hayrete düşürüyordu. Gerçi Sapunov, Yunanistan Milli Takımını çalıştırıyordu ama yaptığı hareketin Türkiye'deki anlamı vatan hainliğiydi. Mindere çıktığında aklında bir tek Sapunov'un "5 dakika boyunca tek başına güreştiğini düşün. Hep ilk hareketi yapan sen ol!" sözleri vardı. Başlangıç düdüğü duyulduğunda gözü altın madalyaya kilitlenmiş biri vardı minderde. Ve dünyanın en iyi sufleks atan adamı o bildik oyununu öylesine mükemmel uyguladı ki Rus Monov neye uğradığını şaşırmıştı. Avrupa Şampiyonası'nda kaybettiği altını bileğinin hakkıyla geri aldığı, aynı hatayı iki kez tekrar etmediği için kendi deyimiyle artık gerçek bir şampiyondu.
   <br/>
   <br/>
   Başarıya adım adım koşan 62 kilo Dünya Şampiyonumuz Şeref Eroğlu'nun hikayesi bu... Tesadüfen başlayıp, tesadüflerle elde edilen başarıların güçzeka ve sabırla yoğrularak gerçek bir zafere dönüşünün hikayesi. Öyle bir hikaye ki, komedi ile trajedinin iç içe girdiği tipik bir Türk filmi sanki...
   <br/>
   <br/>
   "Ağlatmayın çocuğu"
   <br/>
   <br/>
   Şeref Eroğlu, l975 doğumlu. Karakucağın merkezi bir yörede, Kahramanmaraş'a bağlı Dereköy'de güreş kültürüyle haşır neşir olmuş bir çiftçi ailesinin 5 çocuğundan biri. Türkiye Şampiyonu dayı çocukları Ahmet, Mehmet ve Hamza Eroğlu'na özenerek başlayan güreş hayatıyla kimilerine göre güreş alt yapısındaki sistemsizliğin timsali. 1988 yılında Güreş Eğitim Merkezleri için Kahramanmaraş'ta başlayan il seçmelerinde 4. olan Şeref, Amasya'da yapılacak Türkiye Şampiyonası'na götürülmediğini anladığında kıyameti koparır. Antrenörü Osman Türk, Şeref'in gözyaşlarına dayanamayıp, Amasya'ya göndermeye karar verir. Burada da Şampiyona'ya sokulmak istenmeyince başlar ikinci yaygarayı koparmaya. 11 yaşındaki çocuğun güreşmek için kendini paralamasına dayanamayan dönemin Güreş Federasyonu Başkanı Esat Güçhan, "Ağlatmayın şu çocuğu" diyerek görevlilerden onu da maçlara dahil etmelerini ister. Güreşler sonunda Maraş'ı temsil etmek için gelen 16 kişilik kafilenin tamamı elenirken Şeref, Türkiye ikincisi olur ve Pamukpınar (Sivas) Güreş Eğitim Merkezi'ne girmeye hak kazanır.
   <br/>
   <br/>
   Zoraki  Greko-Men'ci...
   <br/>
   <br/>
   Pamukpınar Güreş Eğitim Merkezi'ndeki yıllar Şeref için tam bir kabustur. Pamukpınar'dan hafızasında kalan bir tek soğuk gecelerdir. "Bir saat antrenman yapardık ama alnımızdan tek damla ter çıkmazdı. Geceleri yedi battaniyeyle yattığımı bilirim."
   <br/>
   <br/>
   Çayırdan mindere gelen küçük Şeref, üç ay boyunca serbest stilde güreş yapar. 1989 yılında Sivas'ta yapılan takım maçları sırasında Pamukpınar Güreş Okulu'nun grekoromen stilde 36 kiloda sporcusu yoktur. Antrenörler Şeref'ten bu sikleti doldurmasını ister. Ama o serbestten vazgeçmeye niyetli değildir. Başlar yeniden ağlamaya. Bu kez kimse aldırmaz ve Şeref gözyaşları içinde mindere çıkar. Ama bu zoraki çıkış onun hayatının dönüm noktasıdır. Pamukpınar Güreş Okulu'nu temsilen şampiyon olan tek sporcu odur. Gözyaşları bir anda sevince ve kararlılığa dönüşür. Artık antrenörler ağzıyla kuş tutsa Şeref'i bir daha serbest stile döndüremez, bunun bir taktik olduğunu anlatamazlar. Bu inatçı karar Şeref'i dünya minderlerinde bir numara yapana kadar sürer.
   <br/>
   <br/>
   Dünya Şampiyonu'nun şans ve tesadüf dolu güreş hayatında bir dönüm noktası daha vardır ki, o günleri gülerek hatırlıyor. 1989 yılında Bolu'da Minikler Türkiye Şampiyonluğu düzenlenmiştir. Şeref'in Şampiyonaya katılma hakkı yoktur. Ancak aynı siklette yarışmaya katılmaya hak kazanan Şerif Topaloğlu'nun kolu kırılınca, şans bir kez daha yüzüne güler ve Bolu'da da bir destan yazarak şampiyon olur.
   <br/>
   <br/>
   Rakamların anlatamadıkları...
   <br/>
   <br/>
   Şeref Eroğlu'nun Polonya'da aldığı son Dünya Şampiyonluğu'yla birlikte elde ettiği başarıların rakamsal dökümünü yapmak bir hayli zor. 1996 yılında Macaristan'da yapılan Avrupa Şampiyonası'nda rakibini 64 saniyede 120 sayı tuşu ile yenerek dünyanın en kısa sürede sayı tuşu yapan güreşçisi olan Şeref Eroğlu, aynı zamanda 18 yaşında Atina'da elde ettiği şampiyonlukla Avrupa'nın en genç şampiyonu olma onurunu kazandı. Aynı başarısı ile 26 yıl aradan sonra Avrupa Şampiyonası'nda Türkiye'ye altın madalya kazandıran iki isimden biriydi(Diğeri Erol Koyuncu). Eroğlu, Uluslararası Güreş Federasyonu'nun (FİLA) yaptığı analizler sonunda dünyada her maçta en fazla puan toplayan güreşçiler arasına girdi. Bir diğer başarısı ise en fazla sayı tuşu yapan güreşçi olması. 250 defa Milli mayoyu giyerek rekor kıran Şeref'in hedefi bu rakamı 500'e çıkarmak. 22 yaşındaki genç şampiyonun bunu başarması zor görünmüyor. Polonya'da elde ettiği başarı ile 36 yıl aradan sonra takım halinde dünya ikincisi olan Grekoromen Güreş Takımının başarısında onun elde ettiği altın madalyanın payı inkar edilemeyecek kadar çok.
   <br/>
   <br/>
   Kimilerine göre şans, kimilerine göre ise Türk güreşindeki sistemsizliğin belgesi olan Şeref Eroğlu, bu görüşlere karşı çıkıyor. Ona göre 1988 yılında başlayan ve kısa bir sürede dünya minderlerinde bir numara olmaya kadar süren başarının ardında güçzeka ve sabrın bileşkesi ve uyumu var. Çalışmak onun en büyük özelliği, bu yüzden Milli Takım kampları boyunca hocaların en rahat antrenman yaptırdıkları bir sporcu o.
   <br/>
   <br/>
   Daha K. Maraş günlerinde kafasına koyduğu şampiyonluk rüyasını gerçekleştirmiş olmak Şeref Eroğlu'nun göğsünü kabartıyor: "En büyük hayalim insanların bana şampiyon gözüyle bakması, bana şampiyon diye hitap etmesiydi. Bunu demeleri için Türkiye şampiyonu olmam yeterliydi. Birgün Türkiye Şampiyonluğunu elde edince, Avrupa Şampiyonluğuna göz diktim. Sonra Dünya dedim. Artık Olimpiyat zamanı diyorum. Allah onu da nasip ederse başka ne isteyeyim ki.."
   <br/>
   <br/>
   Şeref'in en büyük derdi ise her amatör sporcu gibi Türkiye'deki futbola olan ilgi. "Bizi yurtdışında tanıyanlar daha çok. Sokaklarda insanlar önümüzü kesip imza istiyor. Türkiye'de sokağa çıktığında yüzüne bakan yok. Ama bir futbolcu olsan böyle mi olur? Bu durum beni üzüyor. Ama ben ata sporu güreşi yapıyorum" diyor.
   <br/>
   <br/>
   Şeref Eroğlu, ailesinden uzak bir evde tek başına yaşayan bir güreşçi. Şampiyon olduktan sonra hayatında değişen çok fazla şey de yok. Her şampiyonadan sonra şampiyon oğullarını bağrına basmaya gelen anne ve babasından başka misafiri de olmuyor. Evlilik mi? Ona göre; güreşi bıraktıktan sonra yapılması gereken bir görev. Ne diyelim, Şeref'te bu şans, azim ve kararlılık olduktan sonra kafasına koyduğunu yapacaktır elbet....
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2996-gozu-yasli-bir-sampiyonun-hik%C3%A2yesi.html), [web.archive.org (arşiv bağlantısı)](http://web.archive.org/web/20131210052346/http://www.aksiyon.com.tr:80/aksiyon/haber-2996-gozu-yasli-bir-sampiyonun-hik%C3%A2yesi.html)
