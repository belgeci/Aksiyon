# Maksat "Ceviz Kabuğu"nu doldurmak

*Mehmet Gündem 1996.06.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1 Mayıs 1958 yılında Tirebolu'da doğan Hulki Cevizoğlu A. Ü. Siyasal Bilgiler Fakültesi'nden 1980'de mezun oldu.
  </font>
 </div>
 <div id="newsText">
  <font class="detail-text">
   Gazeteciliğe ilk adımını '81 yılında "ekonomi muhabiri" olarak attı. Mezun olduğu okulda "işletmecilik mastırı" yaptı. Özelleştirme konusundaki tezi ülkemizde bu alandaki ilk bilimsel araştırmalar arasına girdi. (1988) Şu anda yayında olmayan Arena adlı aylık haber dergisinin kurucusu ve genel yayın yönetmeni oldu. Arkasından halen devam eden "Popüler Bilim" adlı bilim ve teknoloji dergisini yayınlamaya başladı. HBB televizyonunda, konusunda ilk olma niteliği taşıyan haftalık televizyon röportajı "Ceviz Kabuğu "nu hazırladı. Bir yıl sonra bu program Kanal-6 ya transfer oldu. Cevizoğlu 'nun, "Misyon ", "Türkiye 'nin Gündemindeki Özelleştirme", "Körfez Savaşı Belgeseli" ve
   <br/>
   <br/>
   "Ceviz Kabuğu" isimleriyle yayınlanmış kitapları bulunuyor.
   <br/>
   <br/>
   Hulki Cevizoğlu ile "Ceviz Kabuğu" üzerine konuştuk...
   <br/>
   <br/>
   -Hulki Cevizoğlu ne olmak istiyordu?
   <br/>
   <br/>
   Ünivesitedeyken bir çok şey olmak istiyordum. Bizim yıllıkta şöyle yazar: 'Hulki gazeteci,  diplomat ya da akademisyen olmak istiyor'. Diplomatlığın dışındaki iki şeyi oldum. Üniversitede ders vermedim ama gazeteciliğim süresinde akademik çalışmalarımı sürdürdüm. İlk planda ise gazeteci kimliği taşıyorum.
   <br/>
   <br/>
   -Ceviz kabuğu denince cevizin kabuğunu doldurmak akla geliyor. Niçin ceviz kabuğu? Kırmak için mi, içini doldurmak için mi?
   <br/>
   <br/>
   Aslında ikisi de aynı anlama gelebilir. Programa başlarken üç tane hedefimiz vardı, niçin Ceviz Kabuğu diye. Bir tan e s ımevcut kanallarda yayınlan a n mevcut programların incir çekirdeğini ya da fındık kabuğunu doldurmadığını düşünüyorum. Ceviz kabuğu daha hacimli. Biz içerikli bir program yapalım istedik. İkinci niyetimiz programın kalıcı olmasıydı. Bunun için akılda kalıcı bir isim gerekliydi. Benim adımda? çok Ceviz Kabuğu adı hatırlanıyor. Uçüncüsü"soyadımla bağdaşık oldu.
   <br/>
   <br/>
   - Bu oluşum ne kadar süre aldı?
   <br/>
   <br/>
   Televizyonculuğu istiyordum ama
   <br/>
   <br/>
   başlamam bir tesadüf eseri oldu. HBB'nin genel koordinatörü Bülent Öztürkmen dedi ki 'Senin siyasi altyapından da yararlanmak istiyoruz. Bize bir program yapar mısın?' Hay hay dedik. Bilinçli bir istek vardı ama başlangıç bir tesadüftü.
   <br/>
   <br/>
   - Evrensel değerlerin, bireysel erdem ve ilkelerle desteklenerek hayata geçirilmesi daha kolayoluyor. Sizin ilkelerinizi belirleyen neler var? Bu, şu açıdan önemli; seyirci ekrandaki rahatlıktan kendisi de etkileniyar ve programı zevkle takip edebiliyor. Tansiyon yükselmiyor. Galiba sizin kişiliğinizin ekrana yansımasıyla ilgili.
   <br/>
   <br/>
   Tansiyonu özellikle yükseltmemeye çalışıyorum. Kavga etmesini çok iyi bilen bir insanım. Talebelik yıllarındai başlayarak boks ve tekwando çalışmalarım oldu, halen de devam etmektedir. Erteresandır, buna rağmen kavga etmeyi sevmiyorum. Kavga etmek çok kolay bir iş. Ben kolayı yapmak yerine biraz daha zor olanı yapayım dedim. Çünkü kavgada gerçekler gizleniyor, gürültüye gidiyor. Programlarımda insanları kendileri ile başbaşa bırakmaya çalışıyorum. Sesizlik içerisinde insanlar ortaya dökülsün, yaldızını kazıyınca altında bakır varsa o çıksın. Ayna olmaya çalışıyorum. O aynada insanlar kendisini görsün. Ben de taraf olursam, insanlar taraf olarak bana cevap verecek. İşte o zaman da "Ceviz Kabuğu" dolmayacak.
   <br/>
   <br/>
   Programlarımda ya konuk ya da konuğun kendisi önemli. Her programda bir hedefimiz var. Ona ulaşmak isterken aynı zamanda insanlara da birşeyler vermek istiyorum. Gecenin o saatindegündüz de olsa farketmez- insanlar koltuklarında rahatça otursun, çayını kahvesini çoluk çocuğu ile içsin, benim programımı seyredebilsin diyordum.
   <br/>
   <br/>
   Zannediyorum onu bir kesim yapıyor.
   <br/>
   <br/>
   -Yani bu üslubun oluşması iradi mi?
   <br/>
   <br/>
   Evet bilinçli bir tercih. Günlük yaşamda bazen sinirli olduğumu bile söy erler. Ama bunlar ekrana yansımıyor.
   <br/>
   <br/>
   -Konuklarınızı birer misafir gibi ağırlıyorsunuz.
   <br/>
   <br/>
   Ama o da eleştiriliyor bazen. Halbuki şahsa yüklenmek yerine tarafsız bir biçimde konuyu ele almak ve tahlil etmek istiyorum. Benim de kendime göre bir siyasi, dini görüşüm var ama programda kendimi sergilemek durumunda değilim. İnsanlar tarafsızlığıma güven duysunlar istiyorum. Gerçek bir kamu görevi yapıyorum. Savcı, hakim, polis değilim; gazeteciyim. Böyle davrandığım için de başka programlara çıkmayan pek çok insan bizim programa rahatlıkla gelebiliyor.
   <br/>
   <br/>
   -Burada bir popülizm kavgası yok mu?
   <br/>
   <br/>
   Sansasyonel anlamda bir popülist kavga yok ama bilimsel bir popülizm var. Yöntem olarak sansasyonel bir yayın ilkesini benimsemiyorum. Nüfusun değişik yönüne hitap etmeye çalışıyorm. Her insanın iyi ve kötü tarafı vardır. Ben insanların iyi taraflarına ve beyinlerine seslenmek istiyorum. Sessizce beyni tokatlamak istiyorum.
   <br/>
   <br/>
   -Özel bir kitleniz var mı?
   <br/>
   <br/>
   Evet. Düşünen insanlar, akademik çevreler, entelektüel kesimler ve özellikle basın. Halkın içinde sessiz kalan ama kendini yetiştirmek, geliştirmek isteyen geniş bir kesim. Bu kesim gecekonduda da olabiliyor, lüks bir semtte de olabiliyor. İnsana hitap etmek istiyorum ve ettiğimi de zannediyorum.
   <br/>
   <br/>
   - Programınızda akademik formasyon ve elitist bir yön göze çarpıyor.
   <br/>
   <br/>
   Bunda mutabıkız; ama oradaki elitist, seçkin yön, halktan uzak bir durum değiL. Her kesimdeki halkımıza hitap eden seçkinlik diye alırsak daha doğru. Dikkat ederseniz programlarda, İngilizce kavramları~ııanan konuklar çıkıyor, Arapça konuşan insanlar çıkıyor ve ben bunların hepsini, hem kendim anlamak için hem de izleyicinin anlaması için açmaya çalışıyorum. Çok entelektüel düzeyde sürdürebilirim o programı ama özellikle kendimi en kıt anlayışlı bir insan yerine koyuyorum.
   <br/>
   <br/>
   -Programlarınızda ayna olmaktan bahsettiniz. Bu ayna Türkiye ölçeğinde mi?
   <br/>
   <br/>
   Türkiye'yi anlamak... Bunu daha da genişletebiliriz. Türkiye'de yaşadığımız için Türkiye'nin aynası ama biraz da dünyayı gösteren bir ayna olmasını istiyorum. İnsan evrensel donanımlardadır. Keşke ben konuklarımı dünyanın her köşesinden seçebilsem, o boyuta gelebilsek. Sınırların ötesine yönelik projelerim de var fakat, şu anda yalnızca Türkiye'nin fotoğrafını sunmaya çalışıyoruz. Sağını, solunu, dindarını, dinsizini, ateistini ayırmadan bu programa taşıyoruz. Bu anlamda pürüzsüz ve sanal görüntü vermeyen, sadece gerçekleri gösteren bir ayna olmak istiyorum.
   <br/>
   <br/>
   Basının bir kısmı da dahilolmak üzere başlangıçta bunu yadırgayan kesimler vardı. Hatta "mıy mıy bir taktik" diyenler bile çıktı. Karşımdaki insana saldırmadığım için, saldırgan insanlar bana saldırmaya çalıştılar. Belli sayıda program yapınca anladılar. Başlangıçta reddedenler buna benzer bir program görmemişlerdi. Zaten olmadığı için böyle bir program düşündük. İnsanlara ne verirseniz, siyasi propaganda gibi bir süre sonra ona alışabiliyor. Kavgayı gürültüyü verirseniz toplum ona alışıyor. Biz dünyada başka yönlerin de olduğunu göstermeye çalışıyoruz. Yeni bir lezzet sunmaya çalıştık, insanlar beğendiler.
   <br/>
   <br/>
   - Programa nasıl hazırlanıyorsunuz?
   <br/>
   <br/>
   Bir çok programın özel bir ekibi vardır. Teknik ekibin dışında benim hiçbir ekibirn yok. Gazeteci dostlarım 'Hulki ekibin ne kadar güzel sorular hazırlıyor' diyorlardı. Bu gazeteci liğimden kaynaklanıyor. Gazeteciliği yalın halde televizyona taşıdım. Sorularımı da kendim hazırlıyorum, konuklarımı da kendim belirliyorum. Ama herkesten de fikir almaya çalışıyorum, çok iyi bir dinleyici olduğumu sanıyorum. ü Bazen çok güncel konu ve konukları getireyim istiyorum, son güne kadar konuklarım belli olmuyor.
   <br/>
   <br/>
   -Ceviz Kabuğu gece yarısında başlıyor  ve saatlerce sürüyor. Siz rating kaygısı taşımıyor musunuz?
   <br/>
   <br/>
   Hayır, ne kadar reklam alabilirim diye hiç düşünmedim. Akşam 2l'de başlasa da düşünmem. Alınan reklam beni değil çalıştığım şirketin patronunu ilgilendirir. Dünyanın hiç bir yerinde bin iki yüz tane eve alet koyup 6S milyonun nabzını tutmanız mümkün değiL.
   <br/>
   <br/>
   Televizyon kanalının bir tanesi RTUK tarafından 24 saat kapatılıyor, ertesi gün ratingi çıkıyor. Böyle saçma şey olur mu? Reklam büyük bir pasta, trilyonlar dönen bir yerde 'alan-veren memnun' ilişkisi var.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=345381077FB388E7E58FCEDBE84EE8D8?newsId=1575), [web.archive.org (arşiv bağlantısı)](http://web.archive.org/web/20140516104956/http://www.aksiyon.com.tr:80/aksiyon/newsDetail_getNewsById.action;jsessionid=345381077FB388E7E58FCEDBE84EE8D8?newsId=1575)
