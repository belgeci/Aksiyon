# İstiklal şiirinin dergahı

*Sadık Yalsızuçanlar 1996.12.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Toprakta gezen gölgeme toprak çekilince
Günler şu heyulayı da ergeç silecektir
  </font>
 </div>
 <div id="newsText">
  <font class="detail-text">
   Rahmetle anılmak, ebediyyet budur amma
   <br/>
   <br/>
   Sessiz yaşadım kim beni nereden bilecektir?"
   <br/>
   <br/>
   Altmış yıl önce bugün ayrılmıştı aramızdan. Söylediği gibi sessiz yaşamadı. Lakin rahmetle anılacağını doğru kestirebildi her sanatçı gibi. Ya okudu, ya okuttu, ya da yazdı. Anlamsız sözden hoşlanmazdı. Siyasetçinin bugün olduğu gibi eylemden çok söz ürettiği bir dönemde mebus oldu. Dört yıl boyunca Meclis tutanaklarına üçdört cümle kaydettirdi.
   <br/>
   <br/>
   Meclis bütçesinin görüşmelerinde zabıt katibi 'memurinmemurlar' kelimesini, 'memureyniki memur' biçiminde okuyunca oturduğu sıradan bağırdı:
   <br/>
   <br/>
   "Memureyn olsa şekerle besleriz!"
   <br/>
   <br/>
   Köse İmam'da eşine zulmeden ayyaşın, 'Şeriat bana dörde kadar tezevvücü caiz kılıyor' sözüne, 'Dara geldin mi şeriat! Sus ulan iz'ansız!' diye bağırırken ne kadar realist ve zanaatkarsa, 'Ağlar Safahatımdaki hüsran bile sessiz' derken o kadar melankolik ve şairdi.
   <br/>
   <br/>
   Mebus olup Ankara'ya geldiğinde yerleştiği Taceddin Dergahı'nda 'Bir millet ki bütün vücudu durur da yalnız çenesi işlerse elbette yaşayamaz' demişti.
   <br/>
   <br/>
   Hz. Osman döneminde bir valinin hutbede birkaç cümle sarf edip minberden inişine gönderme yapmış ve siyasetin halka hizmet aracı olması gerektiğine işaret etmişti. Çağdaşı Bediüzzaman gibi, 'hedefi menfaat olan siyaset'ten şeytandan kaçar gibi kaçmıştı: 'Allah'a sığınırım şu siyasetten. Siyaset sözünden, siyaset manasından, siyaset sözünün ağızdan çıkan her harfinden, siyaset namına içten geçen her hayalden...'
   <br/>
   <br/>
   Ve Dergah'a sığınmıştı. Dergah'a yani düşünceye ve şiire.
   <br/>
   <br/>
   Akif hakkında kısa fakat en evsaflı metni yazan Sezai Karakoç'un belirlemesiyle, 'şiiri hayata, hayatı şiire sokmak' için bu içe kapanış gerekliydi. 'Görüyorsunuz ya arkadaşlar' diyecekti Dergah'ın ahşap kıvrımları arasına sinen kararlı sesiyle; 'Çalışmaya ne kadar ihtiyaç var. Ah ne olur, bütün eli kalem tutanlar, alimler, şairler, muharrirler siyaset dedikodularını bıraksalar da milleti irşad edecek faydalı şeyler yazsalar.'
   <br/>
   <br/>
   Akif'in yeni devletin toplumsal ve ahlaki ideallerini de ihtiva etmesini isteyerek kaleme aldığı 'İstiklal' şiirinin yazıldığı yer, işte yeni bir siyaset düşüncesine de yataklık eden Taceddin Dergahı'ydı. Ankara'ya taşınınca yerleştiği mekan eski Ankara'nın Kale çevresinde yoğunlaşan geleneksel mimari dokusunun tabii bir uzantısı halinde dar sokaklı, çoğunluğu ahşap ve kargir binaların arasında asude bir evcikti. Taceddin Sultan'ın Dergahı'na Akif'ten sonra iki önemli kişilik katılacaktı: Hasan Basri Çantay ve Müftizade Abdülgafur Efendi.
   <br/>
   <br/>
   Şark medreselerinin başucu kitaplarından Bostan ve Gülistan dışında Şemsi Mağribi Divanı, Harabat ve bazı garp klasikleri okunacak, tartışılacaktı. Fransızcasını zenginleştirmek ve diri tutmak amacıyla okuduğu Batı klasiklerinden sonra Akif, Muallakat ve Hafız Divanı gibi şaheserleri okutuyordu. Bu okumalar Akif'in Dergah'ı bir akademya işlevinde tutmasını sonuç verir. Bir toplumu vicdanı olan ve dolaysız gözlemlerini İslam'a özgü bir gerçekçilik çerçevesinde manzumlaştıran şairin Safahat'ı, Mehmet Kaplan'ın belirttiği gibi yirminci yüzyıl İstanbulu'nun ve İslam coğrafyasının manzum romanı gibidir. Bu yönüyle Bediüzzaman'ın Lemaat'ın başında ifade ettiği tavrını hatırlatır: 'Benim üstadım Kur'an'dır, kitabım hayattır' der Bediüzzaman. Ku'ran'dan nemalanır ve hayatı okur. Akif'in şiirine giren unsurlar hayatın iç dokusuna nüfuz eden gözlemci ve merhametli bir gözle devşirilmiştir.
   <br/>
   <br/>
   İstiklal Marşı, bir manifestodur.
   <br/>
   <br/>
   Hüseyin Suat'ın beş çaylarını hasretle andığı bu mütevazı dergahın yeşilliğe bakan penceresinden fışkırmıştır.
   <br/>
   <br/>
   Şair dalgın, hülyalı bakışlarla bu yeşilliğe bakarken dilinden kalemine ümmetin ruhu damlar:
   <br/>
   <br/>
   Şüheda fışkıracak toprağı sıksan şüheda!
   <br/>
   <br/>
   Köşede paslı, küçük semaver, yerde pösteki, tekkenin yanındaki mezarlığın yeşiliyle uyum içindedir. Hamdullah Suphi şiir için konulan ödülün Akif'i rahatsız edeceğini düşünür ve bir mektup yazar.
   <br/>
   <br/>
   Şair tekkeye kapanır ve şiiri orada arar.
   <br/>
   <br/>
   Kerpicin, tahtanın ve şiirin armonisi böylece doğar.
   <br/>
   <br/>
   Eski Ankara'nın ruhu da burada, bu mahallelerde uyumaktadır.
   <br/>
   <br/>
   Safahat bu hazin durumun resmidir.
   <br/>
   <br/>
   İstiklal Marşı'nı ümmetin malı olarak gördüğünden kitaba almaz şair.
   <br/>
   <br/>
   Bugün Hacettepe Üniversitesi'nin bazıları ruhsatsız modern betonarme yapılarıyla çevrelenmiş Dergah'ın yanıbaşında bir Osmanlı yapısı, Karacabey Camii yükseliyor. Türkiye Yazarlar Birliği'nin yıllardır süren çalışmaları kısmi bir netice vermekle birlikte millet vicdanının şiirleştiği Taceddin Dergahı modernliğe yenilmiş durumda. Orada samimiyet ve alçakgönüllüğün ahşap bir hatırası yaşıyor. Kutsaldan arınmaya çalışan yeni kent Dergah'ı ve onun zengin tecrübesini unutuyor. Bununla birlikte şehrin en eski çehresini Dergah'ın yukarısındaki dar sokaklarda bulabiliyoruz. Çoğu kerpiçten yapılmış kıvrımlı ve dar sokaklar oluşturan evler kimbilir hangi hatıraları tüttürüyor Ankara soğuğuna. Dergah'ın çatlayan duvarından da aynı anılar sızıyor kentin modern karmaşasına.
   <br/>
   <br/>
   Dergah'ın ruhu kabarıyor ve Leyla şiiriyle en lirik sese kavuşuyor:
   <br/>
   <br/>
   Gel ey candan yakın canan ki uzaklardasın hâlâ
   <br/>
   <br/>
   Bu nazın elverir Leyla! İn artık in ki bâlâdan
   <br/>
   <br/>
   Müebbet bir bahar insin bu yanmış yurda Mevla'dan
   <br/>
   <br/>
   En yeisli anında bile umudunu yitirmeden şairin ruhu yaşıyor Taceddin Sultan'ın Dergahı'nda. Gurbette miyim, hayrette miyim, diye soruyor. Mısır'a hicret ediyor. Fakat özgürlüğü tanımlayan sözlerini bir an bile unutmuyor:
   <br/>
   <br/>
   Hakkıdır Hakk'a tapan milletimin istiklal!
   <br/>
   <br/>
   Bu ruh ilahi merkez olan yüreğimizdedir.
   <br/>
   <br/>
   Yapılar çatlar, yıkılır, harab olur lakin o ruh asla ölmez ve yeni dergahlar, yeni şiirler, yeni şehirler yeşerir ruhumuzdan. Yolunuz Ankara'ya düşünce mutlaka uğrayın Taceddin Dergahı'na. Eski Ankara'nın sınırında modern yapılar arasında kaybolmuş bu toprak ve ahşap evciği mutlaka görün. Orada ruhunuzun sükunete kavuştuğunu hissedeceksiniz. Orada ruhun ölmezliğini bulacaksınız.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2095-34-istiklal-siirinin-dergahi.html), [web.archive.org (arşiv bağlantısı)](http://web.archive.org/web/20130203132401/http://www.aksiyon.com.tr:80/aksiyon/haber-2095-34-istiklal-siirinin-dergahi.html)
