# Ankara'nın ortasında yitik kale

*Sadık Yalsızuçanlar 1996.11.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ankara'nın sonbaharı gerçekten güzeldir. Herşeye rağmen güz Ankara'da kemaliyle yaşanır ve hissedilir.
  </font>
 </div>
 <div id="newsText">
  <font class="detail-text">
   Ayrılık, umarsızlık ve zeval mevsimi Ankara'ya, Ankara'nın ihtiyar Kale'sine yakışır.
   <br/>
   <br/>
   Roma Mabedi'yle dergahın yanyana yükseldiği Hacı Bayram, biraz "Hak sektörü"nün biraz da hurafelerin ördüğü arabesk bir fotoğrafa dönüşmüştür. Farklı inançtan insanlar olarak nasıl birarada barış içinde yaşayacağımızı kestiremediğimiz bir dönemde bu resmi okumaktan uzağız.
   <br/>
   <br/>
   ZİHNİ TARİH BİLİNCİMİZ YOK
   <br/>
   <br/>
   Tanpınar'a destansı ve savaşçı görünen Ankara bunu daha çok Kale'sine borçlu. Şehre tüm yönleriyle hakim bir mevkide yükselen Kale bir rivayete göre Hititler'in eseri. Çevresinde tarih öncesi çağlarda bazı yerleşim alanlarının bulunduğu söylenir. Sırasıyla Roma, Arap, Bizans, Selçuklu ve Osmanlı'ya tanıklık eder. Hitit rivayeti Midas'a karışır ve Güngör Dilmen'in kulaklarını anlattığı Kral'dan sonra Roma sahneleri başlar. Romalılar Galatya'yı ele geçirdikleri zaman Tektosalar Kale'ye sığınmışlardır. ArapBizans çatışmalarında bazı surlar yıkılır, onarılır ve nöbeti Selçuklu devralır. Selçuklu bünyesi muazzam bir şekilde yapıcıdır gerçekten. Tanpınar Beş Şehir'deki Selçuklu yapılarını ve ruhunu anlatırken bunu ısrarla belirtir.
   <br/>
   <br/>
   Şair, "Kendimizden bir adadayız" diyor "dört yanımız başkalarından." Bir soru fırlatıyor zihnimize. Bilinç parçalanmasına uğruyor ve düşünüyoruz.
   <br/>
   <br/>
   Yine imdada yetişiyor ve "başkalarından bir adadayız" diyor bu kez, "dört yanımız biz gibi insandan".
   <br/>
   <br/>
   Bir uygarlık ötekini yok etmeye çalışıyor. Oysa varlığına temel teşkil eden yapılarda "öteki"nin de payı var.
   <br/>
   <br/>
   Hungtington yanılıyor bence, çatışma iletişime dönüşüyor. Bir uygarlık başka uygarlığı yok ederek kendini var kılmıyor.
   <br/>
   <br/>
   Bu gerçeğin Ankara'da bir tanığı Kale. Bizans İmparatoru Nikefor'un onarttığı duvarları iki yüz elli yıl sonra I. Alaeddin elden geçiriyor.
   <br/>
   <br/>
   Biz, ötekine karışıyor ve hep yapıcı bir el uzanıyor gaipten. Her ne kadar vezir aristokrasisi ve feodalite Selçuklu bünyesine oryantalist bir gözle yakıştırılıyorsa da sonuçta Sasani, İlhanlı ve hatta Bizans çizgilerini de kendi maneviyatı içinde eritiyor Selçuklu. Siyasal çekişmeler, Sadeddin Köpek gibi entrik aktörler de bunu engelleyemiyor ve II. Keykavus'un müşfik soluğu dokunuyor Kale'ye.
   <br/>
   <br/>
   Osmanlılar Selçukiler kadar emek vermiyorlar Ankara Kalesi'ne. Mısır Valisi'nin oğlu ele geçirince yıkılan yerleri onartıyor.
   <br/>
   <br/>
   Ankara Kalesi'nin de kente açılan kapıları var. Çankırı, İstanbul, Namazgah, İzmir, Erzurum, Kayseri kapıları ve Aynalıkapı. Dışkale tepenin kuzey, batı ve güneyini kuşatıyor ve iç kaleyle doğuda Şark Kalesi, batıda Hatip çayı kıyısındaki yamaçta birleşiyor. Dış kalenin sağlam kalan onbeş kulesi cumhuriyet döneminde onarım görüyor. İç kale daha yüksekte. Ve dış kale gibi Bizans yapı özelliklerini taşıyor. Elli bin metrekarelik dikdörtgen bir alanı kapsıyor. Evliya Çelebi'nin ifadeleriyle, "yüksek bir tepenin zirvesinde beyaz taştan yapılmış dört katlı, metin ve yüce bir kale" burası. Batısında Genç, güneyde Zindan ve Parmak kapılarla şehre açılıyor. Açılan yolların sizi İtfaiye Meydanı'na, Opera'ya ve Ulus'a götürecek olanına koyulursanız Hacı Bayramı Veli'nin ve diğer ariflerin tekkelerine kavuşuyorsunuz. Bugün bazıları neoklasik olmak üzere modern yapıların resmi kurumlara, okullara ve bilhassa bankalara mekanlık ettiği yokuşa cumhuriyetten önce Tekke Yokuşu deniyor. Mevlevi dergahının bahçesinde ikindi namazından sonra gül kokuları arasında ney üfleyen dervişlerin siluetini görüyorsunuz. Melami tarikatların yaygın olduğu eski Ankara'yı hâlâ yorgun, hüzünlü bakışlarla seyrediyor Ankara Kalesi.
   <br/>
   <br/>
   Yakın zamanda yapılan restorasyon çalışmaları hem bazı eski köşkleri hem de Kale'nin yıpranan bölümlerini kurtarmış görünüyor. Lakin o turistik ve maddi bakış açısı Kale'nin ruhunu incitiyor. Kale'deki kitabeler de inciniyor bundan. Yeni Said döneminde Ankara'ya çağrılan ve bize İhtiyarlar Risalesi'nde melankolik bir tasvir bırakan Bediüzzaman da.
   <br/>
   <br/>
   İfadelerinde zihni tarih bilincine sahip bir arifin mecazları uçuşuyor: "Bir zaman ihtiyarlığın başlangıcında, güz mevsiminin sonlarında Ankara'nın benden çok ziyade ihtiyarlanmış, yıpranmış, eskimiş kalesinin başına çıktım. Kale, tahaccür etmiştaşlaşmış tarihi hadiseler suretinde göründü. Senenin ihtiyarlık mevsimiyle benim ihtiyarlığım, kalenin ihtiyarlığı beşerin ihtiyarlığı, şanlı Osmanlı devletinin ihtiyarlığı ve hilafet saltanatının ölümü ve dünyanın ihtiyarlığı bana gayet hazin, rikkatli ve firkatli bir halet içinde o yüksek kalede geçmiş zamanın derelerine ve gelecek zamanın dağlarına baktırdı. Ve baktım. Beni kuşatan ihtiyarlık karanlıkları içinde Ankara'da en kara bir haleti ruhiyye hissettiğimden bir nur, bir teselli bir rica aradım".
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2000-ankaranin-ortasinda-yitik-kale.html), [web.archive.org (arşiv bağlantısı)](http://web.archive.org/web/20140409032652/http://www.aksiyon.com.tr:80/aksiyon/haber-2000-ankaranin-ortasinda-yitik-kale.html)
