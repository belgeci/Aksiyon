# İskenderun Kurtuluş Örgütü

*Özgür Öğüt 1998.10.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hatay'ın anavatana katılışının 41. yıl dönümü nedeniyle düzenlenen kutlamalarda Antakya'da halka hitâp eden Başbakan Mesut Yılmaz "Türkiye'nin kimseye verilecek tek karış toprağı yok" diyordu.
  </font>
 </div>
 <div id="newsText">
  <font class="detail-text">
   Başbakan Yılmaz, bu sözlerle komşu ülke Suriye'ye mesaj yolluyordu elbette ki, fakat mesajın sebebi Suriye'nin PKK'ya verdiği açık destek değil, Hatay üzerindeki emelleriydi. Evet, Türkiye'nin kimseye verecek tek karış toprağı yok ama Suriye'nin Hatay konusunda attığı uzun vadeli ve ciddi adımlar karşısında çok dikkatli olmak zorunda. Aksi takdirde bir çok ırktan, dinden, dilden hatta mezhepten insanın barış içinde yaşadığı şehirde huzursuzlukların başlaması işten bile değil. Hatta bunun ilk belirtileri kurtuluş kutlamalarında görüldü; biri ülkücü diğeri PKK'lı olduğu söylenilen iki grup birbirine girdi. Olaylar hemen hemen her gün gerçekleşti. Fakat üzücü olan PKK'lı olduğu söylenilen kişilerin büyük bölümü Aleviydi.
   <br/>
   <br/>
   İskenderun Sancağı
   <br/>
   <br/>
   Hatay bölgesi de Ortadoğu'nun diğer herhangibir bölgesi gibi çok hareketli bir tarih yaşayageldi. Araplar tarafından 638 yılında zaptedilen bölge 969 yılında Bizanslılar, 1084 yılında Selçuklu Türkleri, 1098 yılında Haçlılar tarafından ele geçirildi. 1137 yılında tekrar Bizanslıların eline geçen Antakya, uzun bir süre Batı Avrupa'ya bir çok mal ihracatı yapan ticaret merkezi haline geldi. 1268 yılında Memlüklüler'in, 1516 yılında ise Osmanlıların egemenliği altına giren bu yöre 20. yüzyılın başına kadar sakin bir dönem geçirdi. 1918 yılında imzalanan Mondros Mütarekesini izleyen 10 Kasım 1918'de İskenderun, Dörtyol Fransızlar tarafından işgal edildi. Ardından Antakya ve diğer yerler geldi. Düşmana karşı ilk silahlı mücadele Antakya'da başladı. 20 Ekim 1921'de Türkiye ile Fransızlar arasında imzalanan Ankara itilafnamesine göre Antakya, İskenderun ve çevresi Fransız mandası altındaki Suriye sınırları içerisinde kaldı, buraya "İskenderun Sancağı" adı verildi.
   <br/>
   <br/>
   Bir seçim daha var mı?
   <br/>
   <br/>
   Hatay'da 22 Temmuz 1938'de yapılan seçimde/sayımda ortaya çıkan tablo, Hatay'ın önce bağımsız bir devlet olması sonra da Türkiye'ye katılmasında çok büyük etken olmuştu. Seçim/sayım sonucuna göre halkın üçte birden fazlasını Türk nüfusun oluşturduğu ortaya çıktı. Suriye sempatizanı Arap ve Nusayri nüfus ise tüm Hatay'ın sadece yüzde onluk bir bölümünü oluşturuyordu. Suriye yanlıları, Hatay anavatana katıldıktan sonra uzun süre kendi aralarında bir birlik sağlayamadılar. Tâ ki Esad Suriye'de Nusayri darbesiyle yönetimi ele geçirene kadar. 1980 ihtilalinde çıkan olaylar ve sonrasında çıkan çatışmalarda Nusayrilerin taşkın hareketleri karşısında Sünniler şiddetli şekilde karşılık verdiler. Çatışmalar sonrasında Nusayriler toplanarak birlikte hareket etme kararı aldılar. Bu yıllardan sonra Suriye ve Esad ile ilişkiler giderek sıkılaştı. Suriye yanlıları bulundukları yerlerde taşınmaz mal almaya başladılar ve nüfuslarını artırma yoluna gittiler. Onların bu hareketleri 1938 yılında yapılan seçimden 100 yıl sonra gizli bir anlaşma maddesi yeni bir seçimin yapılacağı iddiasını güçlendiriyor. Türkiye böyle bir anlaşmanın varlığını alenen kabul etmese de Hatay konusunda attığı adımlar bu yönde. Devlet aldığı son kararla Hatay'a tayin edeceği tüm kamu personelini normal prosedürün dışında özel bir güvenlik soruşturmasına tâbi tutuyor. Milli İstihbarat Teşkilatı'nın Hatay'da bir süredir normalin iki katı personeli bulunuyor. Özet olarak devlet Hatay'ı sıkı takibe almış durumda. Ve bir yetkiliye göre yakın zaman içinde Suriye taraftarlarına karşı bir tırpanlama operasyonu başlatılacak.
   <br/>
   <br/>
   İskenderun Sancağı Kurtuluş Örgütü
   <br/>
   <br/>
   Özelikle Suriye Muhaberat'ının, alt yapısını 80'li yılların öncesine dayandırdığı bu örgüt şu an aktif bir şekilde silahlı örgütlenmeye dönüştü. Arap asıllı Nusayri vatandaşlar arasında daha çok faaliyet gösteren bu örgütün şu anki üye sayısı 15002000 arasında tahmin ediliyor. 1980 öncesi İskenderunAntakya bölgesinde özellikle Nusayri vatandaşlardan para toplayan Baas+Muhaberat, bu paraları Suriye'de belirli bir fonda biriktirdikten sonra bu gün aynı bölgeye sevk ediyor. YayladağıHarbiyeSamandağİskenderun yolunu izleyen para transferi özel kuryeler veya daha imtiyazlı kişiler tarafından yapılıyor.
   <br/>
   <br/>
   198485 yıllarında ortaya çıkan para transferi ve silah girişi dönemin özellikle askeri yetkilileri tarafından örtbas edildi. Bu da örgütün askeri bağlantılarının gücü konusunda bilgi vermeye yetiyor.
   <br/>
   <br/>
   Şam ve İskenderun olmak üzeri iki ana merkezde faaliyet gösteren örgüt tamamen Suriye İstihbarat Örgütü Muhaberat'ın elinde. Türk istihbarat kaynaklarına göre İskenderun Komite başkanlığını F.İ. adında birinin yürüttüğü söyleniyor. Türk vatandaşı olan F.İ., Arap asıllı. Halen Samandağ'ında kömür ticareti ile uğraşıyor. Suriye adına her türlü propagandayı yapıyor. F.İ.'nin fazla göze batmayan ancak deniz kenarında olan Arsuz'da kömür ticareti adı altında örgüte gelir temini için uyuşturucu işi yaptığı belirtiliyor. F.İ. İskenderun sahilinde askeri bölgenin yanında bir arazi de satın almış. Hatay geçtiğimiz aylarda MGK gündemine geldiği günlerde F.İ. iki gün boyunca MİT tarafından sorgulandı. Çevresinde çok zeki biri olarak tanınan F.İ. önceki yıllarda defalarca iflas etmiş, fakat şimdi şehrin en zenginlerinden biri. Bu durum Suriye desteğine bağlanıyor.
   <br/>
   <br/>
   Örgüt kendi üyeleri için ihaleleri takip etmek ve arazi satın almak için çeşitli  faaliyetler  gösteriyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=4264), [web.archive.org (arşiv bağlantısı)](http://web.archive.org/web/20130321082015/http://www.aksiyon.com.tr:80/aksiyon/newsDetail_getNewsById.action?newsId=4264)
