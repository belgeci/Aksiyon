# Ülke korku psikozuna itiliyor

*M. Ali Eren 1999.07.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Stratejik Araştırmalar Merkezi Başkanı Ertuğrul Zekai Ökte son dönemlerde yaşanan kaos ortamıyla ilgili çarpıcı değerlendirmelerde bulunuyor.
  </font>
 </div>
 <div id="newsText">
  <font class="detail-text">
   Memlekette bir dönem gerilim stratejisi takip edildiğini  hatırlatan Ökte, hergün ülkeyi gerecek olay ve açıklamalar sonunda ülkenin çalışamaz hale geldiğine, şimdi ise gerilimin yerini korkunun almasına çalışıldığına dikkat çekiyor.
   <br/>
   <br/>
   Etkili ve yetkili mercilerin bilerek veya bilmeyerek bu stratejiye hizmet ettiğini belirten Ökte, "Bugün herkes yarınından korkuyor. İşletmeci yatırım yapmaktan korkuyor, işçi işinden korkuyor, gençlik geleceğinden korkuyor. Halk ümit, ışık bekliyor. Korku yarın yılgınlığı beraberinde getirecek ve bir daha insanları harekete geçiremezsiniz" diyor.
   <br/>
   <br/>
   Türkiye Stratejik Araştırmaları Merkezi olarak, Türkiye üzerine psikolojik harekat tehdidi nedir? Kimler tarafından yapılıyor ve amaçları nedir? başlığıyla bir araştırma yaptıklarını açıklayan Ertuğrul Zekai Ökte, bunun için 22 ülkenin açıkgizli 50 bini aşkın dokümanının incelendiği, her ülkenin milli güvenlik stratejilerinin araştırıldığını, bunun 1985'ten günümüze kadar 3 kesitte devam ettiğini belirtiyor. Genelkurmay'a ve Milli Güvenlik Kurulu'na sunulan raporun ulaştığı sonuçlar oldukça ilginç. Buna göre, Türkiye üzerine 22 ülke psikolojik harekat uyguluyor. 198590 arası araştırmanın 1. kesitinde NATO ve Varşova Paktı üyeleri inceleniyor ve çok ilginç bir sonuca varılıyor: "Varşova ülkeleri ile NATO üyeleri bazı milli güç unsurlarımız üzerinde benzer tehditler uyguluyorlar. Öncelik sırasıyla siyasi, ekonomik, sosyo kültürel ve en son askeri."
   <br/>
   <br/>
   Araştırmanın ikinci kesiti 199095 arasını kapsıyor. Buradaki tehdit önceliği sırasıyla Türk Silahlı Kuvvetleri, ekonomi ve siyaset. 15 yıllık kesitte milli güç unsurlarından psikolojik harekata maruz kalmayan tek unsurun bilim ve teknoloji olduğu görülür. Ökte bunun Türkiye için düşündürücü olduğunu vurguluyor.
   <br/>
   <br/>
   Ertuğrul Zekai Ökte şöyle konuşuyor; "1990 sonrasında psikolojik harekatta TSK'nın ilk sırada görülmesi ile ordu içinde astüst ilişkilerini bozmak, orduyu halktan koparmaya çalışmak, halk nazarında küçültmek, başarısızlık haberleri yaymak, 'filan komutan dinsiz' gibi haberler çıkarmak şeklindeki menfi propagandanın yanında bazı komutanların sürekli konuşması bilerek veya bilmeyerek bu kampanyanın başarısına hizmet etmektedir. TSK hep siyasetin içinde gösterilir, ordu adına birileri açıklama yapar. Ne sıfatı vardır, ne kimsenin haberi vardır, eski bir rütbelidir. Kalkar birşey söyler bu ordu adına görüş olarak yazılır. Halbuki ordunun haberi bile yoktur. Ordu konuşmaz. Gerekirse resmi makamlar ifade ederler. TV'lerde konuşulanlar yalnız şahsi kanaatleridir. Harp Akademilerindeki makaleler hatta kurmay tezleri bile TSK'yı bağlamaz. Onu yazanı bağlar. Konuşan belki bilmiyor ama psikolojik harekat onu işler. Çoğu kişi de bilmeden yazar. Psikolojik harekat zaten böyle boş alanları arar. Bunun teknik adı Boş Alanlar Teorisidir".
   <br/>
   <br/>
   "7 aylık çocuğuz"
   <br/>
   <br/>
   Türkiye'nin milli güç unsurlarını verimli kullanamadığını anlatan Ertuğrul Zekai Ökte, coğrafyamızı 75 yıldır muhafaza ettiğimizi, Hatay ve Kıbrıs'ın bu unsura ilave edildiğini hatırlatıyor. 75 yılın bir devlet için ancak 7 aylık çocuk anlamına geldiğini belirten Ökte, Osmanlıların ancak 150 sene sonra İstanbul'u alabildiğini ifade ediyor. Türkiye'nin topraklarının verimli kullanılamadığına işaret eden Ökte, madenler konusunda da gerekli çalışmaların yapılmadığından şikayetçi. Osmanlı Devletinin son 100 yılında 120 maden imtiyazı verildiğini söyleyen Ökte, Cumhuriyet tarihinde imtiyaz verilmiş madenlerin bugünkü durumu hakkında bir araştırma yapılmadığını ileri sürüyor. Anadolu'nun maden açısından fakir olduğu yolunda yabancıların yayınlar yaptığını söyleyen Ökte, Türkiye'nin de bunları araştırmadan kabul etmesine öfkeleniyor. Ökte iddialı konuşuyor: "Türkiye yerüstü ve yeraltı kaynaklarının ancak yüzde 15'ini kullanmakta ve ancak yüzde 78 verim almaktadır. Atatürk devrinde Anadolu kaynaklarının yüzde 11'i devreye giriyor ve yüzde 9 verim alınıyor. İşte asıl Atatürk inkılabı budur."
   <br/>
   <br/>
   Türkiye Stratejik Araştırmalar Merkezi Başkanı Ertuğrul Zekai Ökte, bütün menfi çalışmalara rağmen Türkiye'de doğum oranının 1.8'in altına düşmediğini, dünyanın en dinamik toplumuna sahip bulunduğumuzu, 2015'te 035 yaş oranının genel nüfusun yüzde 76'sını oluşturacağını belirtiyor ve ekliyor: "Böyle bir nüfus dünyanın hiçbir ülkesinde olmayacak."
   <br/>
   <br/>
   Türkiye'nin askeri gücünün sayılı ordulardan biri olduğunun altını çizen Ökte, bunun sebebini "Ordu kademesinin şöyle veya böyle olmasından değil milletin ordu olmasından" diye açıklıyor. Her komutanın da milletin içinden geldiğini,  bunların yüzde 99.9'unun Anadolu çocuğu olduğunu söyleyen Ökte, Türkiye'nin ne NATO ile ne de bir başka ülkenin yardımı ile korunacağını ifade ediyor. Bu zihniyetin bittiğini söyleyen Ökte; "Herkes şunu bilsin ki; bu vatan sınırları ne NATO ile korunur ne de bir başka ülkenin yardımı ile. TSK gelecek tehdit nereden olursa olsun, hangi ittifaktan olursa olsun, hangi birlikten doğarsa doğsun sahip olduğumuz unsurları korumak ve geliştirmek gücüne sahiptir" diyor.
   <br/>
   <br/>
   Coğrafi unsuru geliştirmekten ne anlaşılması gerektiği yönündeki sorumuzu Ökte, "Misakı Milli hudutlarımız bugün tam değildir. Batı Trakya, Kıbrıs, Musul, Kerkük, 12 Adalar. Milli Mücadele sonunda yorgun düşen Türkiye bu anlaşmaları kabul etmiştir. Bu doğrudur. Ama 100 milyonluk Türkiye öyle düşünemez. Türkiye bu hudutları nasıl verdi ise aynı yollarla alır. Anlaşmalarla alır. Bir şekilde alır. Misakı Milli'yi gerçekleştirme hedefleri olmazsa Türkiye olmaz. Bunu her Türk çocuğu bilmelidir" diye cevaplandırıyor.
   <br/>
   <br/>
   Türkiye toprakları üzerinde hiçbir zaman irticanın iktidar olmadığını da vurgulayan Ökte, "İrtica zararlıdır, zaman kaybettirir, güç kaybettirir ama iktidar olamaz. Daima sağduyu galip gelir" diye konuşuyor.
   <br/>
   <br/>
   İktisadi alanda Türkiye'nin en büyük sıkıntısının sermaye olduğunu söyleyen Ökte, "Vatandaşa güvenmedikçe, halkın her zenginliğinin altında hırsızlık arayarak, hür teşebbüsü kötü sayarak ancak kendimizi yok ederiz. Dini sermaye imiş, şuymuş buymuş... Paranın dini imanı yoktur, ne olursa olsun yeter ki ülke için bir şey yapsın. Bizim işe ihtiyacımız var. İstihdamı artırmaya ihtiyacımız var. Bunu yapamayınca bunalım sendromu devam ediyor."
   <br/>
   <br/>
   "Demiryolu devrimi lazım"
   <br/>
   <br/>
   Türkiye'nin kendi kaynaklarını kullanmak için devrim niteliğinde iki büyük hamleye ihtiyacı bulunduğuna işaret eden Zekai Ökte, bunun ilkinin ülkenin her yerine gidecek olan demiryolu devrimi olacağını söylüyor. Demiryollarının senetlerinin halka satılarak yapılabileceğini öne süren Ökte, "Bilir misiniz ki Türkiye lokomotif sanayiinde sayılı ülkelerdendir. Ancak imkan verilmemektedir" diyor.
   <br/>
   <br/>
   Türkiye'nin deniz konseptinin yalnız yazın 2 hafta turistik olmanın ötesine gitmediğine de değinen Ökte, "Türkiye kendi denizlerini yeniden fethederek verimli kullanmak mecburiyetinde. Deniz kaynaklarımızın âtıl vaziyetten kurtarılması ile muazzam bir istihdam ortaya çıkacaktır" şeklinde konuşuyor.
   <br/>
   <br/>
   Halktan korkmayan bir yönetimin halkın desteğini arkasına alarak, bütün atıl kapasiteleri harekete geçirerek çok ciddi bir kaynak oluşturacağını ifade eden Ökte, Türkiye'nin kendi kaynaklarının yüzde 3040'ını devreye sokup yüzde 2025 verim alarak, bilgi, teknoloji üretme kararlılığımızı ortaya koyarak en geç 2015'te bölge gücü olacağımızı, en kötü ihtimalle de 2030'da dünyanın 4. gücü haline geleceğimizi öngörüyor.
   <br/>
   <br/>
   Eğer yeni iktisadi hamleler başlatılmazsa Türkiye'nin yeniden milli mücadele yaşayacak hâle geleceği, içte ve dışta bedeli çok ağır bir hesaplaşmanın içine gireceği de Ökte'nin öngörüleri arasında.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=106C978E43DB33AF801EF47D60FABA6E?newsId=4692), [web.archive.org (arşiv bağlantısı)](http://web.archive.org/web/20130204061330/http://www.aksiyon.com.tr:80/aksiyon/newsDetail_getNewsById.action;jsessionid=106C978E43DB33AF801EF47D60FABA6E?newsId=4692)
