# Tanburi Cemil Bey çalıyor özel radyoda

*M. Ali Eren 1994.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Radyo enflasyonunda dolaşırken sessiz, bir an aşina ses yakaladık ve o günden beri biz o hatta kaldık. Bir özel radyo bize bizim nadir sadalarımızı dinletiyordu. Bigane kalmak kabil miydi?
      <br>
       Türkiye’de ilk defa bir radyo kanalının 24 saat Türk sanat müziği yayını yaptığından bahsediyorum. Bu kanal Veys FM. Frekansı ise 87.7 .
       <br>
       </br>
      </br>
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yazılı ve görüntülü basının bütün gayretlerine rağmen Türkiye’de pop patlaması olmadı. Ama öz musıkimiz gençler arasında gizli bir patlama yaptı. Bu musıkiyi tercih eden sanatçıların hem konservatuvarlı olmaları hem de yaş ortalamalarının gençleşmesi dikkat çekiyor.
   <br/>
   <br/>
   Balinler Grubu’nun kardeşlerinden Veysi Balin’in adına kurulan radyonun neden Türk sanat müziğini tercih ettiğini Radyonun genel koordinatörü Dursun Güleryüz’e sorduk. Güleryüz, “Kendi öz musıkimizin ihmal edildiğini düşündüğümüz için radyo imkanı ile Türk sanat musıkisine hizmet etmek istedik” diye konuştu. Aslında yalnız Türk sanat müziği yayını yapmak konusunda başlangıçta bir hayli tedirginlermiş. Ancak yayına başladıktan sonra beklenmedik bir ilgiyle karşılaşmışlar. Şimdi çok istikrarlı, ne dinlediğini bilen, seçici, aydın bir dinleyici kitlesi oluşmuş. Hayatında klasik Batı müziğinden başka müzik dinlemeyenlerin bile beğenisini kazanıyormuş radyo. Zevk—i selim sahipleri güzellikte birleşebiliyorlar, yeter ki güzelliklerimizi sunmasını bilelim.
   <br/>
   <br/>
   Veys FM, Marmara Bölgesi’ne 24 saat canlı yayın yapıyor. E—5 yolunun hemen yanında üç katlı yeni restore edilmiş bir köşkü kendilerine merkez edinmişler. Şirketin sahip olduğu iki radyoda toplam 20 kişi çalışıyor. Veys FM’de Türkçe fıkdanı içindeki DJ’ler yok. TRT gibi kalıcı olmak, TRT radyo sanatçıları ekolü gibi yeni bir ekole kaynaklık etmek istiyorlar. Bunun için de radyo Nevzat Atlığ’ın başkanlığında bir danışma kurulu oluşturuyor. Cahit Peksayar, Alaattin Yavaşça, Selahattin Içli, Ender Ergün gibi Türk musıkisinin önde gelen isimleri radyonun daha canlı, bilgilendirici programlar yapması için gayret gösterecekler.
   <br/>
   <br/>
   Bir furya olarak başlayan özel radyoların sayısı Istanbul’da 350’ye ulaştı. Dursun Güleryüz ancak 40—50 radyonun Istanbul’da sağlıklı yayın yapabileceğini söylüyor.
   <br/>
   <br/>
   Veys FM’in çalacak eser bulmak konusunda sıkıntıda olduğu da genel koordinatör tarafından ifade ediliyor. Öncelikle yayınlanacak eserler hususunda seçici davranan radyo bandrol alınmış kaset, CD ve plak çalıyor.
   <br/>
   <br/>
   <br/>
   <br/>
   RADYO MÜZESI
   <br/>
   <br/>
   <br/>
   <br/>
   ‘24 saat Türk sanat müziği yayını yaparak benzer müzik radyoları arasında farklı bir yere sahip olan Veys FM, bir süredir eski radyoları toplayıp radyo müzesi kurma için kampanya düzenliyor. 50 kadar radyo toplayan Veys FM yetkilileri, sayının yüzü bulması ile birlikte radyo binası önünde muhtemelen cam fanus içinde bir müze açacaklarını belirtiyorlar. Şu anki sıkıntı toplanan radyoların hemen hepsinin 1950—60 dönemlerine ait olması. Farklı dönemlerin radyolarını bekliyorlar. Eğer radyonuzu müzede görmek isterseniz Veys FM’e kendiniz götürebileceğiniz gibi adresinizden de alınmasını isteyebilirsiniz.
   <br/>
   <br/>
   Evet günün herhangi bir saatinde Meragi’den Hacı Arif Bey’e, ondan Münir Nureddin’e kadar kadar öz musıkimizin nadide eserlerini nadir sadâlardan dinlemek isterseniz buyrun Veys FM’e.
   <br/>
   <br/>
   Zihnim bu şehirden, bu devirden çok uzakta,
   <br/>
   <br/>
   Tanburi Cemil Bey çalıyor eski plakta.
   <br/>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21319), [web.archive.org (arşiv bağlantısı)](http://web.archive.org/web/20070822230242/http://www.aksiyon.com.tr:80/detay.php?id=21319)
