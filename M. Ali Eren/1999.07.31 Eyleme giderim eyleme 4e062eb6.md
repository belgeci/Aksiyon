# Eyleme giderim eyleme

*M. Ali Eren 1999.07.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Siz hiç eyleme katıldınız mı? Eylem insanı yığında bir fert olmaktan çıkartıp siyasal bir varlık haline getiren en önemli olaylardan sayılır.
  </font>
 </div>
 <div id="newsText">
  <font class="detail-text">
   Ama ülkemizde çoğu insan eylemi hep televizyonlardan izler. Saatlerce yapılan yürüyüşlerin, saatlerce yapılan konuşmaların ve atılan sloganların hepsi 30 saniyelik görüntülere yahut tek kare fotoğraflara sığdırılır. Halbuki bir eylem yaşanmadan anlaşılmaz...
   <br/>
   <br/>
   Geçen haftanın en çok konuşulan konusu olan Ankara Kızılay'daki büyük protesto gösterisi için işçi ve memurların arasındaydık. Ankara'da 200 bin insanın nasıl toplandığını, hadisenin nasıl gerçekleştiğini yaşayarak öğrendik.
   <br/>
   <br/>
   İşte saniyesi saniyesine bir eylem: Önce merkezde 24 Temmuz için eylem kararı alınıyor. Hemen bütün teşkilatlara bu bildiriliyor. Sendika şubeleri eylemi üyelerine duyuruyor. İlanlar asılıyor, basın bildirisi yazılıyor, radyo ve tv marifetiyle tüm ilgililere ulaştırılıyor. Tabii bunlar insanları harekete geçirmek için yetmiyor. Sendika şube başkanları, işyeri sorumluları mensuplarını tek tek telefonla arıyor. Eyleme gitmek istemeyenler telefonlarının fişini çekiyor. Bu da yetmiyor çünkü eylem öncesi müthiş bir şekilde fısıltı gazetesi işletiliyor. Herkes birbirine "Ankara'ya gidiyoruz değil mi?" parolasını söylüyor. Bu herkes için müthiş bir manevi baskı yapıyor. Gitmemek sendikayı, arkadaşları ve davayı satmak şeklinde düşünülüyor.
   <br/>
   <br/>
   Hele bir ulaşalım!..
   <br/>
   <br/>
   Bu arada Sendika Genel Merkezleri devreye girerek ulaşım konusunda yardımcı olmaya çalışıyorlardı. Türkİş ücretsiz otobüs temin etti ve bu imkanı diğer sendikalar için de kullandı. Biz İstanbul Aksaray'dan Türkİş'e bağlı Yolİş sendikası ve KamuSen mensuplarıyla birlikte otobüsleri bekledik. Bu arada megafonlar için altışar adet orta boy piller alındı. Pankartlar ambalajlandı. Davullar, üniformalar hazırlandı. Akşam 23:00 civarında Yolİş'in otobüsü ile Ankara'ya doğru yola çıktık. Yolda yüzlerce insan çeşitli yerlerde kendi otobüslerini bekliyorlardı. Ayrıca Anadolu Express de akşam sendikalar tarafından rezerve edilmişti.
   <br/>
   <br/>
   Otobüste herkes birbirini tanıyordu. İlk konuşulan konu "bugün ne kadar çok arkadaşlarının hastalandığı" hakkında idi. Hep birlikte "Allah Allah bütün hastalıklar bugüne denk geldi" deyip güldüler. Boğaz Köprüsünü geçtikten sonra polis otobüsü durdurup plakasını not aldı. Gecenin ilerleyen saatlerinde önceden hazırlanıp paketlenmiş üçer adet poğaça ve meyve suyu dağıtıldı. Bir süre sonra da üzerinde Yolİş yazan kaliteli birer bez şapka verildi. Daha sonra yemek molası verildiğinde diğer otobüslerle biraraya geldik. Mola veren otobüslerde bazı işçi arkadaşlar cola'ya votka karıştırıyordu.
   <br/>
   <br/>
   Otobüste Bayram Meral'den "Bayram Bey" diye bahsediliyordu. Cep telefonlu organizatörler sabahki program hakkında birbirleri ile konuşuyorlardı. İşçilerin en büyük sorunu ise ev sahibi olabilmek idi. Emekli maaşı ile geçinebilmek için insanın bir evi olması gerektiği üzerinde duruyorlardı. Çoğu eski sendikalı idiler ve birbirlerine eylemin ne demek olduğunu bildiklerini söylüyorlardı. Sabah 07'de Ankara'ya ulaştık. Polis plakamızı kontrol etti. Hipodrom çevresinde eylemcilere ayrılan yere alındık. Bütün illerden Türkİş'e bağlı sendikalar ve şubeler oraya geliyorlardı. Sabahın bu erken saatinde Tokat'tan gelen işçilerin davul zurna eşliğinde oynayabilmeleri dikkatimi çekti. Simitçiler hazır vaziyette beklerken köfteciler köftelerini büyük kazanlarda yeni yeni yoğuruyorlardı. Bu geniş alanda tahmin edileceği üzere en büyük sıkıntı tuvaletti.
   <br/>
   <br/>
   Ter dökmeden olmaz
   <br/>
   <br/>
   Türkİş üyesi işçiler HipodromSıhhiye ve Atatürk Bulvarı'ndan yürüdüler. Hakİş, Türk KamuSen ve MemurSen'e bağlı işçi ve memurlar Kurtuluş'tan Ziya Gökalp Caddesini takip ederek Kızılay'a geldiler. KESK, DİSK, TMMOB, TDHB, TEB, TTB, THVB ve TÜRMOB'a bağlı çalışanlar Tandoğan'dan Kızılay'a yürüdüler. Ankara sıcağı altında yürümek ne demek, yürüyen bilir... Her sendika karton veya bez şapkalarla hem meydanı renklendirdi hem de mensuplarını güneşten korumaya çalıştı. Tahmin edileceği üzere bütün yol boyunca en fazla tüketilen şey nefesten sonra su oldu.
   <br/>
   <br/>
   Hemen mitingin ekonomi politiği üzerine düşünmeğe başladık. Gerçekten eğer 200 bin insan Ankara'ya gitmek için harcadıklarını bir araya getirse idi bu kaç para ederdi. Bizim hesaplarımıza göre bu 2 trilyon civarında bir para idi. Bu paranın işletilmesi halinde ne kadar kazanılabilir ve emekçilere nasıl pay verilirdi. Bu hesabın altından çıkamadığımız için biz eyleme devam ettik. Vatandaşların da gösterileri destekledikleri görüldü. Ankara Valiliği emrince miting dolayısıyla Metro ve Ankaray 0915:00 arasında Kızılay durağında durmadılar.
   <br/>
   <br/>
   "Mezarda Emekliliğe ve sefalet ücretine hayır" mitingi Emek Platformunca düzenlenmişti. Platform adına tek konuşmacı Bayram Meral idi. Her sendika ayrı taraflarda toplanmışlardı. Bu konuda bir sıkıntı yoktu. Bir karışıklık da yaşanmadı. Ama ses düzeninin çok iyi olduğu söylenemez. Mesela biz Bayram Bey'in ne dediğini pek duyamadık. Bir de bütün sendikalar kendi kamyon yahut otobüslerinden müzik yayını yapıyorlardı. Müzik Kızılay'daki havayı çok yumuşattı. Müziğin melodilerine kendini veren insanlar yorgunluklarını unutup hemen oynayıveriyorlardı. Haber kameraları da sürekli oynayanları çekmeye çalışıyordu...
   <br/>
   <br/>
   Bayram Bey'in konuşması, her ne kadar duymasak da, iyi idi. Bir anda kariyerini merak ettim; Bayram Bey bir işçi idi ve şimdi yüzbinler kendisini dinliyordu.
   <br/>
   <br/>
   Kızılay'da emekçiler ve emekliler Türkiye'ye bir mesaj verdiler. KamuSen "insanca yaşamak istiyorum" diye bunu özetliyordu. Memurların bir isteği daha vardı; toplu sözleşme görüşmeleri yapabilecekleri ve grev haklarının olacağı bir sendika kanununun bir an evvel çıkması. Gerekçe çok basit; sendikalı işçi sendikasız memurdan daha iyi aylık alabiliyor. Devlet ücret adaletini sağlayamıyor. Haklarını kendileri korumak istiyorlar.
   <br/>
   <br/>
   Her şey tamam, heyecan yok
   <br/>
   <br/>
   Kızılay'daki miting üç saat kadar sürdü. Herşey çok iyi gidiyordu. TV'lerde görülen kavga sahnelerini hiç duymadık. Bir şey eksikti; Kızılay'da heyecan yoktu. Çok pratik ve pragmatik sebeplerden dolayı, insanca yaşayabilmek için sağcısı, solcusu, işçisi, memuru biraraya gelmişti. Ama eskiden parti için, dava için, vatan, bayrak gibi konular için yapılan mitinglerdeki elektrik, heyecan yoktu. Bu da çok normal olsa gerek...
   <br/>
   <br/>
   Sonra sendikalar geldikleri yoldan geri giderek dağıldılar. KamuSen merkezinde eylemcilere poğaça dağıtıldı. Hipodrom'a gittiğimizde ise tam anlamı ile anababa günü yaşanıyordu. Türkiye'nin her yerinden gelen otobüsler ve insanlar birbirlerini arıyordu. Çoğu kimse gibi ben de otobüsümü kaybettim. Herkes gibi ben de "Acaba biz burada mı inmiştik?", "Bizim otobüs nerede?" deyip bir saat otobüs aradım. Bulamadım. İstanbul'a giden başka otobüslere binmek istedim dolu oldukları için almadılar. Hayatımda bu kadar yorulduğumu hatırlamıyordum. Sabahın yedisinden üçe kadar ayakta yürüyordum. Mahvoldum. Kendimi otogara zor attım ve ilk rastladığım otobüsle İstanbul'a döndüm.
   <br/>
   <br/>
   Evet artık ben de bir eyleme katılmış, bir siyasi duruş kazanmıştım.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6810D76F2F2F2134F159BA2E000258D2?newsId=4690), [web.archive.org (arşiv bağlantısı)](http://web.archive.org/web/20131112130746/http://www.aksiyon.com.tr:80/aksiyon/newsDetail_getNewsById.action;jsessionid=6810D76F2F2F2134F159BA2E000258D2?newsId=4690)
