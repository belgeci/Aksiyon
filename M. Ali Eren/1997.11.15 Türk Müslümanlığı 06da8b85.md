# Türk Müslümanlığı

*M. Ali Eren 1997.11.15*

<font class="agenda2NewsSpot">
 21. yüzyıla girerken İslamın temsil ve tebliğ problemleri yaşanıyor. Dünya küçülürken İslam hâlâ 'haber ağlarına' takılmaya devam ediyor.
</font>
<font class="newsDetail">
 Batının hakim olduğu haber ajansları, tv kanalları yüzyıllarca var olan haçlı peşin hükümlerinin değişmemesi için çalışıyorlar. Müslümanların içinde bulundukları yetersiz, zayıf, fakir şartlar ve mağduriyetleri dolayısıyla İslamiyet muhatabı olduğu dünya insanlarına hakettiği şekilde ulaşamıyor.
 <br/>
 <br/>
 Medyanın büyük sıçrama yaptığı İkinci Dünya Savaşı'ndan sonra Müslüman milletler sömürgeci Batı devletlerinin aleyhine bağımsızlıklarını kazanıyorlardı. Ancak bu kazanım dünya kamuoyuna istiklallerin kazanılması değil başkaldıran, isyan eden, kan döken yerliler veya Müslüman cemaat olarak yansıtılıyordu. Özellikle İsrail Devletinin İslam coğrafyasında kurulmasını takiben bölgedeki haklı direniş ve dünyaya yayılan terör eylemleri sonrası İslam ile terör dünya kamuoyunda birbirini çağrıştıran kavramlar haline getirildi.
 <br/>
 <br/>
 1979 İran devrimini takip eden aylarda ülkede yaşanan süratli ve şiddetli cezalandırmalar mübalağalı bir şekilde dünyaya duyuruldu. Bir süre önce Rahmeti Rahman'a kavuşan Prof. Dr. Ayhan Songar bir defasında konu ile ilgili olarak şunu anlatmıştı: "1980'li yılların başında New York'un meşhur caddelerinin birisinde İran'da yaşananları protesto etmek için idam sehpaları kurulmuş, maket insanlar asılı olarak teşhir ediliyor ve üzerlerinde şu yafta asılı: İşte İslam bu."
 <br/>
 <br/>
 Bu manzara; dünyaya pompalanan terör, kan ve ateşten oluşan bu imaj hiç değişmedi. İran'ı Somali, Somali'yi Cezayir, Cezayir'i Afganistan, Sudan takip etti ve ediyor. 21. yüzyıla girerken İslamın yeni bir yüze ihtiyacı var ki bu yüz şimdiye kadar dünya gündemine gelmemesi için uğraşılan gerçek yüzü. İslamın sulhu, salahı, barışı teklif ve temin eden yanı şimdiye kadar şer güçlerin 'imajmaker'ları tarafından büyük bir dikkatle gözden kaçırıldı. Dünya haber akışını elinde tutan büyük ajanslar, İslamın özünde taşımadığı menfi/çağdışı özellikleri İslama maleden haber ve fotoğrafları servis yaparken, aynı ajansların İslam'ın gerçek yüzünü tesbit eden haber ve fotoğraflara gereken ilgiyi gösterdiklerini söylemek mümkün gözükmüyor. Bu noktada Müslümanların da kendi miraslarını hakkıyla tevarüs edip, İslamı kemaliyle temsil ettikleri söylenemez. Bu acı gerçeği İslam coğrafyasından çıkıp vaziyetimize dışardan baktığımızda daha iyi farkedebiliyoruz. Bu mevzu geçtiğimiz günlerde yayınlanan ve büyük yankı uyandıran AntropologGazeteci Nevval Sevindi'nin Fethullah Gülen Hocaefendi ile New York'ta yaptığı mülakatta da dile getiriliyor; Hocaefendi İslamın evrensel mesajının yanlış tutum ve davranışlardan dolayı dünyaya anlatılamadığına dikkat çekiyordu.
 <br/>
 <br/>
 İslamcılıktan Müslümanlığa
 <br/>
 <br/>
 İslam dünyasının içinde bulunduğu zor durumlardan ve ülkelerinde uygulanan sıkı rejim yüzünden ortaya çıkan reaksiyoner İslamdan beklenen sonuçlar alınamadı. Hatta İslam hem içinde yaşanılan ülkenin insanlarına, hem de dünyaya yanlış takdim edildi. Artık Müslümanların yeniden düşünerek fevri ve hissi yaklaşımları bırakması bekleniyor. Bunun yerine kendi tarihi tecrübelerinden ders almaları, medeni dünyanın ihtiyaçlarını da dikkate alarak herhangi bir ideolojiye tepki şeklinde değil İslam medeniyetinin tabii yürüyüşüne uygun olarak hareket etmeleri gerekiyor. Reaksiyoner değil aksiyoner, ayakları yere basan, antipatik değil sempatik, korkutan değil sevdiren, iç derinliği olan, militan olmayıp efendiçelebi olan, pragmatik değil prensip sahibi, 'istemem eksik olsun diyebilen', alperen ruhlu, tavırları net ve tarzı belli insan. Herkesin yeniden cemiyet içinde bir fert olduğu bilincine ulaşarak toplum içinde kendine düşen rolü yerine getiren, Filistin'deki Müslümanı düşünürken kapı komşusunun derdini ihmal etmeyen, insanlar nezdinde 'emin' insan olan insan. Buna İslamcılıktan yeniden Müslümanlığa geçmek de denebilir.
 <br/>
 <br/>
 'Rafiziliğe karşıyız'
 <br/>
 <br/>
 Sultan Alparslan Anadolu'nun anahtarı olan Malazgirt Meydan Muharebesinin hemen öncesinde "İslamız ve elbette Rafizilere karşıyız" diyerek Anadolu fethinin sloganını ve aynı zamanda SelçukluOsmanlı devletlerinin tarihi misyonunu ifade ediyordu. 10. asırda Müslüman olan Türkler Ortadoğu'ya geldiklerinde Abbasi Halifesi gücünü ve otoritesini kaybetmişti. Türkler İslama ehli sünnet anlayışı kapısından girdiler ve halifeyi Şii ve Rafizi baskılarından kurtardılar. Türklerin ehli sünnet anlayışını benimsemelerinde en önemli amil 944'te vefat eden Semerkant'ın Maturid kasabasında yetişen İmam Ebu Mansur Maturidi, 1166'da hâmuşâna sırlanan şimdiki Kazakistan'ın Yesi (Türkistan) şehrinden Piri Türkistan, Hazreti Türkistan namıyla anılan ilk Türk mutasavvıfı Hoca Ahmet Yesevi'nin adıyla bilinen Yesevi tarikatı mensuplarının gayretleri olmuştu.
 <br/>
 <br/>
 Tasavvuf tarihinde Horasan'da intişar eden tarikatler olarak sınıflandırılan Yeseviliğin silsilesi fevkalade ilginç. Cumhuriyet gençleri olarak bize son derece uzak konular gibi gözükse de milletimizi yoğuran bu isimler büyük sırlar taşıyorlar. Yesevi silsilesi üç koldan Hz. Peygamber'den (s.a.v) başlayıp Ahmet Yesevi'de son buluyor. Tasavvuf profesörü merhum Selçuk Eraydın Hoca 'Tasavvuf ve Tarikatlar' kitabında Yeseviliğin tarikat silsilesini şöyle sıralıyor: Hz. Muhammed (s.a.v), Hz. Ebu Bekr (ra), Selman Farisi, Kasım b. Muhammed b. Ebubekr Sıddık, Cafer Sadık, Bayezid Bistami, Ebu Hasen Harkani, Ebu Ali Faremedi, Yusuf Hemedani, Ahmed Yesevi.
 <br/>
 <br/>
 İkinci silsilede bu listede Hz. Ali(ra), İmam Hüseyin, Zeynel Abidin, Muhammed Bakır (rahmetullahi aleyhim) hazretinin de yer aldığını görüyoruz.
 <br/>
 <br/>
 Yusuf Hemedani, İmam Azam'ın mezhebine mensuptu. İlim ve faziletiyle geniş şöhrete sahip idi. Bağdat'ta Nizamiye medresesinde ders okuttu. Orta Asya'da Türk köylerini tek tek dolaşarak dinin esaslarını öğretti. Herat'tan Merv şehrine dönerken Bamiyin kasabasında 1140'ta vefat etti. Vefatından önce talebeleri arasında irşat makamına erişmiş 4 kişi bulunuyordu ve bunları kendi yerine halife tayin etmişti. Bunlar Abdullah Berki, Hasan Andaki, Hoca Ahmed Yesevi ve Abdülhalik Gucdüvani idiler.
 <br/>
 <br/>
 MaturidiYeseviHanefi
 <br/>
 <br/>
 Maveraünnehir ekolü olarak İslam düşünce tarihinde yerini alan hareket Türklerin tarihten getirdikleri özgürlük bilincine daha uygun düşen itikatta Maturidi, amelde Hanefi mezheplerini benimsemiş, inancını günlük hayatın pratiğine de Yesevi tarikatinin aşk ikliminde geçirmişti. MaturidiHanefiYesevi sac ayağı ile ifade edilen Türk Müslümanlığı Orta Asya'dan Anadolu'ya ve Balkanlar'a Horasan Erenleri diye bilinen Yesevi ocağında pişen alperenlerin himmet ve gayretleriyle taşındı. Bu erler, yüreklerindeki imanı taşa, toprağa geçirerek bu geniş coğrafyayı vatanlaştırdı. İslamın dışa ve içe karşı bu toleranslı yorumu Selçuklu ve Osmanlı imparatorluklarına zemin hazırladı.
 <br/>
 <br/>
 Gönül Müslümanlığı
 <br/>
 <br/>
 Türk Müslümanlığının en farkedilir vasfı, dini kurallar manzumesi olarak değil muhabbet halesi olarak görmesi, Allah ve Peygamber sevgisi üzerine tesis etmesidir. Peygamberimiz'in mübarek sülalesi bütün Türk devletlerinde aziz bilinmiştir. Camilerimizde dört büyük halifenin yanına Hasan ve Hüseyin Efendilerimizin isimleri ilave edilmiş ve edilmektedir. İşte tam bu noktada Prof. Dr. Nilüfer Göle'nin sorusu gündeme geliyor: 'Sünnilik ile Alevilik arasında nasıl bir gönül birliği tesis edilecek?' Sünnilikte Hz. Ali ve Âli Aba'yı sevmeyen bir kişi düşünülemez. Yesevilikte görüldüğü gibi Sünni tarikatler Hz. Ali'ye dayanır. Sünniler Aliyyü'lmeşrebtir. Bugün Alevilerin söyledikleri düsturlar vahdeti vücud anlayışının şifahi kültür içinde değişerek geldiği noktadan başka bir şey değildir. Aynı milletin evladı olan bizlerin Türk Müslümanlığının engin hoşgörüsü ve derin mana ikliminde buluşmamız söz konusudur.
 <br/>
 <br/>
 Yahya Kemal ve Türk Müslümanlığı
 <br/>
 <br/>
 Şiirlerini okumaya, Münir Nurettin'in besteleriyle dinlemeye doyamadığımız Yahya Kemal Beyatlı'nın mütefekkir yanı maalesef pek bilinmez. Halbuki Yahya Kemal derin tarih bilgisi ve şair hissiyatıyla Türk Müslümanlığını ilk keşfedip telaffuz eden kişidir. Yahya Kemal meşhur tarihçimiz Ord. Prof. Dr.Fuat Köprülü'yü Ahmed Yesevi üzerine araştırma yapmaya sevk etmiş ve 'İlk Türk Mutasavvıflar' gibi dev bir eserin yazılmasına ön ayak olmuştu. Yahya Kemal, İthaf şiirinde;
 <br/>
 <br/>
 'Aba var, post var, meydanda er yok;
 <br/>
 <br/>
 Horasan erlerinden bir haber yok
 <br/>
 <br/>
 Uzun yollarda durdum hiç eser yok
 <br/>
 <br/>
 Diyarı Rum'a gelmiş evliyadan!'
 <br/>
 <br/>
 diyerek vaktiyle Horasan'dan gelip bu yurdun hamurunu mayalayan Yesevi dervişlerini arar ama bulamaz. Bu konuda doktora çalışması yapan Sait Başer, 'Yahya Kemal'in İslamiyetten bahsederken anladığı şey bir tür medeniyetçi, yumuşak, mahallileşmiş, millileşmiş bir Türk Müslümanlığıdır' diyor. Onun Türk İslam çizgisi; Hz.Ali, Yesevi, Sarı Saltuk, Hallacı Mansur, Mevlâna, Itri, İsmail Maşuki ve Hanefilik yanında Hafızı Şirazi çizgisidir. Fuat Köprülü'nün Anadolu'daki İslamiyet'i araştıran çalışmalarını Prof. Dr. Ömer Lütfi Barkan'ın 'Kolonizatör Türk Dervişleri' başlıklı çalışması takip edecekti. Barkan Hoca, Anadolu'ya gelen Türkistan dervişlerinin Sünni İslam anlayışına dikkat çeker. Bu çalışmanın yayınlanmasında Mustafa Necati Sepetçioğlu'nun ısrarının önemli etkisi olduğu pek bilinmez. Sepetçioğlu bu ilmi verilerden sonra Anadolu'nun vatanlaşmasının romanını yazacaktı.
 <br/>
 <br/>
 Yahya Kemal'in şakirtlerinden edebiyatçı Nihat Sami Banarlı'nın yazılarında Türk Müslümanlığı anlayışı hayli geniş yer tutar. Ona göre de; bizim kendimize has bir inanış geleneğimiz vardı. Bu gelenek, nesillerin milli bir vicdan ve karakter terbiyesine göre yetiştirilmesi suretiyle devam etmekteydi. "Hayatımızı; Sinan üslubu, Fuzuli inanışı, Yunus derinliği, Yavuz şecaati, Nedim zarafeti ve Mevlâna muhabbeti ölçüleri içinde tanzim etmiştik."
 <br/>
 <br/>
 Nihat Sami Banarlı 'İman ve Yaşama Üslubu' kitabında da şu noktaya dikkatimizi çekiyor: "Bu devrede artık İslam büyüklerine ait, Muhammed gibi, Bekir, Ömer, Osman, Ali gibi peygamber ve halife isimleri, Hasan, Hüseyin, Fatıma, Aişe gibi, yine mukaddes İslam adları artık yalnız Türk aydınlarının ve aristokratlarının değil, bizzat Türk halkının da severek benimsediği adlar oldu. Bunlardan MuhammedMehmed adının, zamanla Mehmedcik gibi bizzat Türklüğü ve Türk kahramanlığını ifade eden bir milli ses ve mana kazandığı görüldü. Hazreti A'işa'nın adı Ayşe, Ayşecik şeklinde Türk kadınlığını temsil kudreti kazandı. Fatıma adı Fatma, Fadime şeklinde Türkleşti. Bu sebeble, Osmanlı çağında Türk'ün Acemleşmesi şeklinde değil, Acem'in ve Arap'ın Türkleşmesi şeklinde bir milli zafer görülür."
 <br/>
 <br/>
 İman bir şevk olan zamanlar
 <br/>
 <br/>
 Orta Asya'dan başlayan, Viyana önlerine kadar devam eden büyük yürüyüşümüz sırasında geniş coğrafyada sayısız farklı kültür daireleri ile karşılaşıldı. Bu farklı kültürler yok edilmek yerine Selçuklu ve Osmanlı sistemi içinde aslında Allah'ın Cemal isminin mazharı olan güzel yönleri alınarak İslam temeli üzerinde renklilik sağlanmıştı. Bu bir bakıma 'vahdet içinde kesret'in hayata geçirilişiydi. İslam'ın, nisan yağmurlarıyla beslenen, yaprakları, çiçekleri her dem yenilenen ama köküne zinhar halel gelmeyen bir gül fidanı neşesinde yaşanışıydı.
 <br/>
 <br/>
 Bu uzun yürüyüş bir tecrübe daha kazandırmıştı bize: Çok farklı insan gruplarıyla uyum içinde yaşamak. Teb'asını vediatullah (Allah'ın emaneti) olarak gören zihniyet hangi dinden olursa olsun bütün insanlara İslam'ın kelime kökünden kaynaklanan barış şemsiyesi altında yaşama ve kendi kültürünü yaşatma hakkı veriyordu. İslamın hoşgörü anlayışı öylesine yaşanıyordu ki; Darü'l Hilafe'de Ortodoks milleti için ayrı, Gregoryan milleti için ayrı Patrikhane, Musevi milleti için Hahambaşılık kuruluyordu. Camikilisehavra yan yana açık bulunuyordu. Süryani Kadim kilisesinden ayrılıp Katolik olmak isteyenler metropolitlerinden alamadıkları izni Osmanlı Sultanından alıp Süryani Katolik Kilisesi açıyorlardı. Bugün Anadolu'da kilise görmek mümkün iken Endülüs'te, Sicilya'da, Girit'te bir tek cami bulmak mümkün olmadığını belirtmek zorundayız.
 <br/>
 <br/>
 Hayata sinen iman
 <br/>
 <br/>
 Bizim hayatın her safhasına sinen iman ve yaşama üslubumuz ölümü de ezelden ebede giden bütünün bir parçası görüyordu. Bu bütünlük anlayışı içinde mezar taşları mimari şaheser haline gelirken mezarlık şehrin içinde sevimli bir peyzaj oluşturuyordu. Zaman dahi Müslümanlaştırılmış idi. Sabah saba makamında okunan ezanı muhammedi ile başlar 'Müslüman saati' her an yeni tecellilere mazhar olarak devam ederdi. İmanın ruhi tezahürü aşktı. İçtimai tezahürü ise hizmetti. Halka hizmet ederken Hakka hizmet ciddiyeti ve mesuliyeti duyulmalıydı. Bu yaşama üslubu içinde dini hayat renkli, dikkatli, hareketli, estetik ve neşve vericiydi. Bu manada Yahya Kemal'in 'İman bir şevk olan devirler geçti' tesbiti aynı ekolden Fethi Gemuhluoğlu'nca tenkit edilmişti. Gemuhluoğlu 'Hayır iman bir şevk olan zamanlar geçmemiştir, geçmiştir sanılsa da geçmemiştir' diyordu. Zira iman sahibinin gönlü hep şevk içindeydi.
 <br/>
 <br/>
 Dinbilim barışı
 <br/>
 <br/>
 MaturidiHanefiYesevi sac ayağı üzerinde hamleci bir ilim hayatı kazanan Maveraünnehir bölgesinde İslam rönesansı yaşanıyordu. 'Alemi kevn ü fesad' görerek kenara itmeyen bu anlayışa göre müsbet ilimler de ilahi bilinir.. Bu anlayışın İslam dünyasında hakim olduğu uzun devirlerde din ve dünya ilimleri beraber tedris edilmiş, İslam coğrafyası, robot denemelerinden deniz altına, astronomiden tıbba kadar her alanda söz sahibi olmuştu. İslam mütefekkirleri ilimleri Allah'ın isim ve sıfatlarının tecellisi olarak görüyordu.
 <br/>
 <br/>
 Kimliğimizi tanımak
 <br/>
 <br/>
 İslamiyet Türkiye'nin en büyük ortak paydası. Ancak şöhretli tarihçi Yılmaz Öztuna'nın dediği gibi irtica edebiyatı yapıp dinin üzerine tefekkür edilmediğinden dinimizin yüce mesajları, onu anlama ve uygulamadaki yorumlar ve nüanslar anlaşılamadı. 21. yüzyılın eşiğindeki Türkiye'de insanlarımız hâlâ kimlik sorunu yaşıyorlar. Nevval Sevindi'nin işaret ettiği üzere aydınlar Türk burjuvazisine ideoloji üretemedi. Bu ülkenin kendi kültürel ve tarihi şartlarından kalkarak yeni sentezler ortaya atamadı. 21. yüzyılda insanımıza doğru bir kimlik sunabilmek için bin yılda Türkistan'dan getirip Anadolu'da yoğurduğumuz İslamiyetin YeseviHacı BektaşMevlâna ve Yunus Emre çizgisinde dünya ile barışık insanlara ihtiyacı var.
 <br/>
 <br/>
 Dosyamızı Yahya Kemal'in tesbitiyle noktalıyoruz; 'Türk devleti aslı olan Müslüman tabakanın hamuruyla tekrar yoğrulmadıkça tam bir sıhhatle yaşayamaz. Ona göre rejimlerin gücü dayandıkları halkın imanından gelmekteydi. Ayrıca bu halk varlığını kendisine borçlu olan devletin çatısı altında o hakka sahiptir."
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-3181-26-turk-muslumanligi.html), [web.archive.org (arşiv bağlantısı)](http://web.archive.org/web/20100620011939/http://www.aksiyon.com.tr:80/aksiyon/haber-3181-26-turk-muslumanligi.html)
