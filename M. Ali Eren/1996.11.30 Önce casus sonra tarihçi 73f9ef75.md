# Önce casus sonra tarihçi

*M. Ali Eren 1996.11.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   19. yüzyıl casus tarihçi ve arkeologların asrı idi. Batı'nın zengin arsitokrat ailelerinin snop çocukları ülkelerinde Doğu dillerini öğreniyor bu da kendilerine yeni ufuklar açıyordu.
  </font>
 </div>
 <div id="newsText">
  <font class="detail-text">
   Emperyal vizyona sahip Avrupa devletlerinin dışişleri bakanlıkları bu gençlere kadro vermese bile imkan veriyor ve onların Doğu'ya yapacakları seyahatlerin bütün masraflarını karşılıyorlardı. İşte asırlarca Osmanlı ülkesine bilim adamı, doktor, dil araştırmacısı, tüccar, seyyah, tarihçi ve en son arkeolog olarak gelen Batılı gençler aynı zamanda ülkelerine istihbarat raporları yazıyorlardı.
   <br/>
   <br/>
   Osmanlı hoşgörüsünden yararlanan misyoner gruplar yalnız bağlı bulundukları kiliseye değil ilgili ülkelerin gizli servislerine de bilgi geçiyorlardı. Bunlar bütün Osmanlı coğrafyasının coğrafi, sosyal, antropolojik, etnik ve dini haritalarını çıkartıyorlardı. Tarihçi Doç. Zekeriya Kurşun misyonerlerle ilgili şunları söylüyor; "Benediktler, Fransiskanlar, Dominikanlar, Edventistler, Cizvitler ve Metodistler vs.'nin hemen hepsinin faaliyet alanları Doğu dünyası ve genel olarak Osmanlı toprakları idi. Hatta bu insanlar Doğu ile öyle bütünleşmiş, Doğu'yu öyle öğrenmişlerdi ki, en meşhur müşteşrikler bunlardan çıkmaya başlamıştı. Van Dyck (18181895) ile Zewemer (18681952) misyonerajan ve müsteşrik vasıflarını taşıyan yüzlerce isimden sadece iki tanesidir."
   <br/>
   <br/>
   Casus tarihçiler arasında ismi ilk sıralarda gelen ve en profesyonel olarak bilinen Vambery'dir. Prof. Dr. Arminius Vambery Musevi asıllı bir Macar Türkolog idi. Fantastik hayat hikayesi ve müthiş hareket kabiliyeti Prof. Dr. Mim Kemal Öke'nin de dikkatini çekmiş ve hakkında bir kitap yazmasını sağlamıştı. Öke 'Saray'daki Casus' olarak tavsif ettiği Vambery'nin faaliyetlerini şöyle özetliyordu: "82 yıllık hayatına; Ortaasya'da Türkoloji araştırmaları yapmanın dışında, Osmanlı padişahı nezdinde İngiltere hesabına ajanlık, İngiltere'de II. Abdülhamid'in sözcülüğü, Siyonizm adına Filistin'de Musevi kolonizasyonunun propagandacılığı gibi değişik görevleri sığdırabilmiş bir bilim adamı. Edindiği kimlikler ise seyyah, kaşif, derviş, öğretim üyesi, yazar, devletlerarası arabulucu ve casus."
   <br/>
   <br/>
   ÇARPICI BİR ÖRNEK: ARNOLD TOYNBEE
   <br/>
   <br/>
   20. yüzyıl tarihçiliğine damgasını vuran İngiliz filozoftarihçi Prof. Dr. Arnold Toynbee de konumuz için hayli çarpıcı bir örnek. Yunan ve Latin Klasikleri üzerine eğitim gören Toynbee, mezuniyetinden sonra 191216 yılları arasında İngiltere Dışişleri Bakanlığı İstihbarat Dairesi Türkiye Masası'nda fiilen görev yaptı. Paris Barış Konferansı'nda vazife yapan Toynbee Yunanistan'da savaş muhabirliği, Londra Üniversitesi'nde Yunan ve Bizans İncelemeleri bölümünde profesör olarak çalıştı. İstiklal Savaşı sırasında Türkiye hakkında Manchester Guardıan gazetesinde makaleler yazdı. 193946 senelerinde Dışişleri Bakanlığı Araştırma Dairesi müdürlüğünde bulundu. Bir yanda Study of History (Tarih İncelemeleri)gibi 12 cildlik dev medeniyet tarihi eseri ortaya koyup tarih tezi ortaya atan bu ilim adamı aynı zamanda İngiltere'ye istihbarat raporları kaleme alıyordu.
   <br/>
   <br/>
   Casus olarak şöhret bulan ama meslek hayatına arkeoloji ile başlayan bir önemli isim de Lawrence. Batı'da Arabistanlı Lawrence; Ortadoğu'da ise Osmanlı Devleti ile Araplar'ın arasını açan ajan olarak bilinen Thomas Edward Lawrence'in Oxford Üniversitesi'ndeki master tezinin konusu "Ortaçağ Askeri Mimarisinde Haçlı Seferlerinin etkisi" idi. Yani ajan Lawrence'in de meslek hayatı arkeolojik kazılarla başlıyordu.
   <br/>
   <br/>
   ARKEOLOGLARIN KAHİRE TOPLANTISI
   <br/>
   <br/>
   Sir J. Philby'nin "Irak Devleti'nin kurucusu" olarak isimlendirdiği Gertrude Lowthian Bell (14.7.186812.7.1926) Anadolu'da ve Ortadoğu'da yıllarca kazılar yapan meşhur bir arkeolog. 191418 Cihan Harbi başlayınca İngiliz arkeologlarının Ortadoğu'daki faaliyetleri konusunda Prof. Dr. Semavi Eyice şunları söylüyor; "Miss Bell, 1914 Mayıs'ında İstanbul üzerinden İngiltere'ye dönmüş ve az sonra başlayan 191418 savaşına önce Boulogne'da savaş yaralı ve kayıplarını arayan komitede görev alarak katılmıştır. Fakat 1915 Ekim'inde Lord Robert Cecil'in emri ile geri alınarak, Kahire'de Albay T. E. Lawrence ile birlikte Arap ayaklanmasını hazırlayanlar arasında bulunması istenmiştir. Karkamış'taki İngiliz arkeologlarından Wooley de yüzbaşı olarak burada İntelligence Service'de görevli idi. Yine Osmanlı İmparatorluğu'nun çeşitli yerlerinde (Girit, Teselya, Anadolu) yıllardır dolaşan arkeolog D. Hogarth da aynı serviste bulunuyordu. Ayrıca burada savaştan önce arkeoloji ile uğraşmış Sykes de bulunuyordu. Miss Bell 1916'da bir süre Kahire'deki arkeologların toplandığı istihbarat servisinde çalıştıktan sonra Mezopotamya'daki İngiliz Başkomutanlığına atanarak General Sir Percy Lake'in yanına gitmiş ve Basra'da görevlendirilmiş. Miss Bell, önce General P.Cox'un yanında 1923'ten itibaren Irak Komiseri olan Sir H.Dobbs'un yanında ölümüne kadar Bağdat'ta kalmış istihbarat servisinde görev yapmıştır."
   <br/>
   <br/>
   Miss Bell'in Arap aşiretlerinin tutum ve eğilimleri üzerinde tavsiyeleri uygulanıyor ve Irak'ın Türkiye ile tekrar birleşmesini önleyecek tedbirler alınıyordu. Miss Bell'in en büyük destekcisi ise Irak Kralı Faysal idi. Yukarıda sayılan arkeolog istihbaratçılar Arap isyanını hazırlıyorlardı.
   <br/>
   <br/>
   O yıllarda yalnız İngiliz değil Almanlar da aynı meslek grubundan çok istifade ediyorlardı. Tanınmış Alman arkeolog ve sanat tarihçiler Delbrueck, Herzfeld, Dörpfeld bölgede faaliyet gösteriyorlardı.
   <br/>
   <br/>
   Şimdiye kadar hep Osmanlı ülkesine casusların değişik kimlikler altında gelip faaliyet gösterip gittiklerini okuyoruz. Ancak bunların Osmanlı devletince takip edilip edilmedikleri konusunda bilgimiz yoktu. Osmanlı Arşivinde yapılan araştırmalarda bu mevzuda ilginç belgeler çıkıyor. 19. yy ortalarında İngiltere adına Orta ve Doğu Arabistan'a seyahat etmiş olan Palgrave, kendisini Suriyeli bir doktor olarak tanıtmıştı. Hatıralarını 1865'te iki cild halinde yayınlayan bu kişiyi Avusturya hükümeti Bağdat'a konsolos tayin etmek istemişti. Ancak Osmanlı devleti bu kişinin tüm faaliyetlerini takip ettiği için buna muhalefet etmiş ve tayin gerçekleşememişti.
   <br/>
   <br/>
   KAMUOYUNA İLK DEFA AÇIKLANAN GERÇEK
   <br/>
   <br/>
   Prof. Dr. Walther Hınz Almanya'nın en ünlü oryantalistlerindendi. 19 Kasım 1906'da Stuttgart'ta bir tüccarın oğlu olarak dünyaya geldi. 1926'dan itibaren Leipzig, Münih ve Paris üniversitelerinde yüksek tahsilini tamamladı. Artık ilgi alanı İslam Ülkeleri Tarihi ve özellikle İran idi. Elam dili, Tarihi ve Kültürü ile meşgul oldu. Çivi yazılı metinlerin neşrinden, Eski İran Dili araştırmalarına, ortaçağ İslam Devletleri Teşkilatından modern Farsça'ya, İslami birimlere kadar çok geniş alanda eserler verdi. 'İslam'da Ölçü Sistemleri' ismiyle bir kitabı Türkçe'ye çevrildi.
   <br/>
   <br/>
   Hınz, II. Dünya Savaşı yıllarında Türkiye'ye gelmiş, Alman ateşemiliterliği görevini yapmıştı. Bu yıllarda İstanbul kütüphanelerinde yazmalar üzerine incelemelerde bulunan Hınz, TürkAlman ilişkilerinin kesilmesi ile 1944 Eylül'ünde gözaltına alındı. Nisan 1945'ten itibaren onaltı ay Neumünster'deki İngiliz İşgal Kuvvetleri İdaresi nezaretinde kaldı.
   <br/>
   <br/>
   Kendisinin 1960'larda öğrencisi olan Prof. Dr. Nejat Göyünç'e İstanbul'da bulunduğu süre içinde istihbarat yaptığını itiraf etmişti. Prof. Hınz 193945 yılları arasında birçok Alman doğu bilimcisi ve meşhur Japon Türkolog Kubayashi ile birlikte İstanbul'da bulunduklarını ve bu yıllarda AlmanJapon ittifakı için çalıştıklarını öğrencisine anlattı. Bu bilim adamıcasusların üzerinde çalıştıkları konulardan biri İngiltere'nin Irak'a görderdiği iddia edilen bir tümen hakkında bilgi toplamaktı. Hınz'in bu sırrını yıllarca saklayan Prof. Göyünç, hocasının 1992'de ölümünden sonra ilk defa Aksiyon'a açıkladı ve bu faaliyetlerin 'casusluk' olarak değil 'görev' olarak nitelendirilmesini istedi. Prof. Göyünç, II. Dünya Savaşı yıllarında iki sene kadar İstanbul Üniversitesi Bizans Kürsüsünde profesörlük yapan ve meşhur 'Haçlı Seferleri Tarihi' kitabının yazarı ve Steven Runcıman'ın da İngiltere için istihbarat yaptığı yolunda savaş yıllarının söylentilerini dile getirdi.
   <br/>
   <br/>
   Aslında herkes kendi ülkesi için çalışır. Nejat Göyünç bu ilim adamlarını ülkelerinin 'görevlendirmesini' normal görmemiz gerektiğini söylüyor. Elbette casusa casusluk yapıyor diye kızamayız. Bizim uyanık olmamız lazım.
   <br/>
   <br/>
   Doç. Dr. Zekeriya KURŞUN (Marmara Üniversitesi):
   <br/>
   <br/>
   Casus geldiler tarihçi döndüler
   <br/>
   <br/>
   Osmanlı topraklarında gayri müslimler ile meskun bölgelerde kolaylıkla faaliyet gösteren ajaninsanlar, Müslümanlar'ın yoğunlukta olduğu Halep, Şam, Bağdat, Basra, Necid ve hatta Mekke ve Medine'ye kadar gitmeyi göze alabilmekteydiler. İtalya adına Osmanlı coğrafyasını dolaşan gezginlerin en eskisi Lodovico Varthema (15031508)'dır. Kaleme aldığı notlar bölge tarihi için en önemli kaynaklar arasında zikredilir. 17.yy sonlarına doğru İngilizler adına Mekke'ye kadar gitmiş olan Joseph Pitts, bir eser de kaleme almıştır. Carsten Niebuhr 18. yy ortalarında Danimarka adına Arap yarımadasına seyahat eden Batılılar'dan biridir. 19. yy başlarında İsviçreli J. L. Burchardt'ın İngilizler adına Osmanlı hakimiyetindeki kutsal topraklara seyahat ettiğini görmekteyiz. Kaleme aldığı seyahatnamesi sonraki yıllarda İngiliz gizli servisinin başkitabı olacağı gibi meşhur ingiliz casusu Lawrens'in de ilham kaynağı olmuştu.
   <br/>
   <br/>
   Bütün gezgincilerin ortak yönleri, maceracı bir ruha sahip olmaları ve seyahatlerini mutlaka bir Batılı devlet adına gerçekleştirmiş olmaları idi. Öte yandan yazdıkları eserleriyle sadece Batılı gizli servisleri aydınlatmamış kamuoyunu da aydınlatmışlardır. Özellikle yakınçağda Batılılar'ın İslam dünyası ile ilgili bilgilerin tamamı bu seyyahların eserlerine dayanmaktadır. İşin en can alıcı yanı gerçekte çoğunluğu tarihçi olmayan bu insanların artık çağımızda birer tarihçi gibi değerlendirilmeleri ve eserlerinin vazgeçilmez kaynaklar arasında yer almasıdır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1996-once-casus-sonra-tarihci.html), [web.archive.org (arşiv bağlantısı)](http://web.archive.org/web/20140406181806/http://www.aksiyon.com.tr:80/aksiyon/haber-1996-once-casus-sonra-tarihci.html)
