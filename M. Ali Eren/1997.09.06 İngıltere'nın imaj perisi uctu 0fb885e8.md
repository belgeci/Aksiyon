# İngıltere'nın imaj perisi uctu

*M. Ali Eren 1997.09.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Anadolu'nun ortasında 40 bin nüfuslu bir şehir olan Tokat'ta büyük bir heyecan  yaşıyoruz. Gazetelerden okuduğumuz haberlere göre  İngiltere Prensi Charles ile Leydi Diana'nın düğün töreni yapılacaktı.
  </font>
 </div>
 <div id="newsText">
  <font class="detail-text">
   29 Temmuz 1981 Çarşamba günü İngiltere saati ile 10:05'te Buckingam Sarayı'ndan düğün alayının ilk arabası ayrılacaktı. Bu, yüzyılın düğününü TRT naklen verecekti. Hatırlıyorum biz liseli gençler de düğünün havasına girmiştik. Hatta düğün telaşını sanki mahallemizin düğünüymüş gibi Londra'dan beş bin kilometre uzakta yaşıyorduk. Bu nadide gün için hazırlıklar yaptık. Çerezler, içecekler hazırlandı. Misafir odamızın başköşesini işgal eden siyah beyaz  televizyonun karşısında en iyi konuşlanmış koltuğu kapmak için kavgalar edildi, herkes bir yer buldu. Babam işe gitmişti; biz çocuklar ve televizyonu olmayan eş dost bir arada düğünü seyredecektik. Bir sene önce ülkemizde askeri müdahale yaşanmış, bunun neticesinde Orgeneral Kenan Evren cumhurbaşkanı olmuştu. Başbakanımız emekli Oramiral Bülent Ulusu ve Londra Büyükelçisi Rahmi Gümrükçüoğlu düğünde Türkiye'yi temsil ediyorlardı. Evet, tam asrın düğününden görüntüler ekrana gelmeye başlamıştı ki Tokat'ta elektrik kesildi... Onlar kendi masallarını yaşarken biz kendi gerçeğimize uyanmıştık.
   <br/>
   <br/>
   İngiltere'de Viktoria devrine atıflarda bulunan ve İngiltere'nin milli çıkarlarını öne alan yeni tarih ders kitaplarını yazdıran Thatcher başbakan. İngiltere 1945 sonrasında dünyada kaybettiği etkinliğini 80'li yıllarda tekrar ararken bu arayışın dekorunu ihtişamlı düğün oluşturuyordu. İngiltere'de uzun süredir devam eden geriye gidişin hasıl ettiği asap bozukluğu Kraliyet düğünü ile yıkılmaya çalışıldı. Artık Kraliyet ailesinde gülen, sevimli, kimilerine göre halktan, genç, mahcup bir leydi vardı.
   <br/>
   <br/>
   Biz '80 ya da Özal kuşağında İngiltere imajını ve İngilizce merakını besleyen hep Diana oldu. Bütün dünyanın olduğu gibi bizim de hep gündemimizde idi. Gazetelerden neredeyse her gün haberlerini takip ediyorduk. Bir peri masalı yaşayan kadının haberlerine ilgisiz kalamazdık. Onun mutlu olmasını istiyorduk. Hatta bizi İngiltere'ye çeken fotoğrafın bir karesinde Leydi Di vardı. Şimdi hatırlıyorum, Heathrow Havaalanı'ndan İngiltere'ye ilk girişte gümrük polisinin 'İngiltere'de tanıdığınız kimse var mı?' sualine 'Leydi Di'den başka kimse yok' demiştim.
   <br/>
   <br/>
   Londra'da ne zaman High Street Kensington'a çıksam etrafa dikkat kesilirdim. Her an masaldan fırlamış prenses koşarak yahut elinde paketlerle karşıma çıkabilirdi. Di'nin 'takıldığını' bildiğim Mayfair'deki Hanry's CafeBar College arkadaşlarla akşamları uğrak yerimiz olmuştu. Ama iki yıl boyunca Diana oraya gelmedi.
   <br/>
   <br/>
   Buckingam Sarayı'na  gittiğimde de Kraliçe ile görüşmeme rağmen Leydi Diana ortalıkta gözükmedi. Sultan Abdülaziz'in meşhur İngiltere ziyareti sırasında sarayın hangi odasında kaldığını araştırırken sarayın altına Diana için yüzme havuzu yapıldığını öğrenmiştim.
   <br/>
   <br/>
   Diana İngiltere'nin son süper starı idi. Kraliyet ailesi içinde İngiltere'nin dünya gündeminde eski yerini alabilmesi için en çok çalışan prensesti. Di BBC'ye verdiği röportajında şunları söylüyordu; ''İngilizlerin kendilerini önemli hissetmeleri için kendilerine yol gösterecek birine ihtiyaçları var.''
   <br/>
   <br/>
   Kraliçe ile anlaşamaması daha çok kuşak çatışmasından kaynaklanıyordu. Yeni neslin bütün özelliklerini üzerinde taşıyan Di doğduğunda Elizabeth 9 senelik Kraliçe idi. Di'nin halktan olduğu, onun evlenmeden önce ana okulunda çalışıyor olmasından dolayı söyleniyor.
   <br/>
   <br/>
   Halbuki  Di ile Charles aynı zamanda 16. dereceden kuzenlerdi. Spencer ailesinin kökeni Kraliyet ailesi gibi 1485'te lll.Richard'ı yenerek tahta çıkan Kral Henry Vll'ye dayanıyor. Spencer ailesinin aynı zamanda George Washington ve Winston Churchill ile akrabalıkları var. Diana'nın annesi barones, babası kont. Zaten Charles ile ablasının verdiği partide karşılaşmışlardı. Demek istediğim Di aristokrasinin uzağında değildi. İlginçtir, Di'nin anne ve babası da 15 sene evli kaldıktan sonra ayrılmışlardı. Unutmadan Diana'nın üvey anneannesi de ünlü aşk romanları yazarı Barbara Cartland idi.
   <br/>
   <br/>
   Leydi Diana'nın düğünü St.Paul Katedrali'nde yapılmıştı. St. Paul Katedrali için İngilizler 'National Power' yani milli kuvvet diyorlar. Bence cenazesi de aynı yerden kalkmalıydı. Düğününe ABD Başkanı Regan adına eşi gelmişti. Cenazesine de Clinton adına eşi geliyor. Düğünde en önemli siyasi Fransa Cumhurbaşkanı Mitterrand idi, cenazede de Chirac olacak herhalde.
   <br/>
   <br/>
   36 yaşındaki Prenses Frances Leydi Diana Spencer'in ölüm olayı aslında bütün hayatını özetliyordu. Bir kere o Paris'te öldü. Bunu kimse tartışmadı ama eğer bir prenses ölecekse İngiliz dahi olsa Paris'te ölmeli. Herkesin dikkatinden kaçtı; Paris Leydi Diana'ya daha yakışıyordu. Ölümünde sürat, aşk, paparazzi, gizli servis, komplo, evlilik, kaçamak, çocuk, Mercedes, alkol, Hıristiyan, Müslüman gibi hayatını çevreleyen herşey yerli yerinde idi.
   <br/>
   <br/>
   Geriye ise bazı kadın entelektüel yazarların şefkat meslekleri diye küçümsediği işler kalacak. Belki ölümünü de hazırlayan mayın üretimine karşı mücadele, kanserle, AIDS ile mücadelesi kalacak. 20. asrın prensesi denince onun şu sözleri kulaklarda çınlayacak;
   <br/>
   <br/>
   "Yüzyılımızın en büyük meselesi insanların sevilmemesi. İnsanlara sevgi vermek en büyük sorun".
   <br/>
   <br/>
   Leydi Diana'ya 6 Eylül Cumartesi günü Westminister Abbey'de İngiltere'nin gördüğü en büyük cenaze merasiminden sonra Althdrp'taki Spencer aile mezarlığında toprağa veriliyor.
   <br/>
   <br/>
   Ne diyelim dinince dinlensin.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0C31FA5958F7B6E3225BF85B4558C39E?newsId=2938), [web.archive.org (arşiv bağlantısı)](http://web.archive.org/web/20140919014125/http://www.aksiyon.com.tr:80/aksiyon/newsDetail_getNewsById.action;jsessionid=0C31FA5958F7B6E3225BF85B4558C39E?newsId=2938)
