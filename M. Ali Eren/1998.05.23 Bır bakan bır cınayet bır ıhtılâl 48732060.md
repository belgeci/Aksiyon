# Bır bakan bır cınayet bır ıhtılâl

*M. Ali Eren 1998.05.23*

<div class="pNewsDetailMainContent" itemprop="articleBody">
 "Türkiye'de tedhişçiler ilk kez olarak bir siyasal partinin böylesine yüksek düzeydeki bir yetkilisini hedef alıyordu."Agence France Press (AFP) olayı dünyaya bu cümlelerle duyuruyordu.
 <br/>
 <br/>
 Gümrük ve Tekel eski Bakanı ve Milliyetçi Hareket Partisi Genel Başkan Yardımcısı Gün Sazak, eşi ve çocuklarıyla beraber gittiği piknikten dönmüştü. Evinin önünde arabasının bagajından eşyaları indiriyordu. Önceden evin civarında pusu kuran militanları fark etmemişti. Arabanın bagajına eğildiğinde arkadan kendisine yaklaşan profesyonel  katil tarafından kurşunlandı ve olay mahallinde can verdi.
 <br/>
 <br/>
 Tarih 27 Mayıs 1980, saat akşam dokuz suları.
 <br/>
 <br/>
 Katil kaçarken Gün Bey'in eşi Nilgün Sazak ile göz göze gelmişti. Pusuda bekleyen ikinci militan ise silahını çekmiş tam ateş edeceği sırada bir minibüsün araya girmesi sebebiyle silahını kullanamamış ve kaçmıştı...
 <br/>
 <br/>
 Cinayet, zaten gergin olan Türkiye gündemine bomba gibi düştü. Terör Türkiye Cumhuriyeti'nin bir bakanına kadar ulaşmıştı. Cinayeti Devrimci Sol (DevSol) üstlendi. Tüm yurtta cinayeti telin eden gösteriler birbirini izledi.
 <br/>
 <br/>
 Aksiyon, 12 Eylül 1980 askeri darbesine giden yolda kilometre taşı teşkil eden ve şimdiye kadar unutulan ve unutturulmaya çalışılan Gün Sazak cinayeti dosyasını açıyor.
 <br/>
 <br/>
 Köklü bir aile: Sazaklar
 <br/>
 <br/>
 Gün Sazak'ın aile kökleri Türkmenistan'a dayanır. Onuncu asırda Anadolu'ya gelen aile Eskişehir'in Mihallıçcık ilçesinin Sazak köyüne yerleşir. Gün Sazak'ın dedesi Abdurrahman Aga mütedeyyin, ehli tasavvuf bir insan. Babası Emin Bey ise İstanbul'da okuyup ticarete atılmış, İstiklal Harbi'nde mahkumları organize ederek Kuvayı Milliye'yi desteklemiş ve Birinci Meclis'te mebus olmuş önemli bir isim. İstiklal Harbi'ni müteakip müteahhitliğe başlayan Emin Bey, yurtdışında müteahhitlik işi alan ilk Türk olma başarısını gösterir. 1946'da DP kurucuları arasında da yer alan Emin Sazak, DP'nin ilk kongresinde Menderes ve Bayar dahil en fazla oy alarak genel kurula seçilir. 1950'de siyaseti bırakıp hatıratını yazmaya koyulur.
 <br/>
 <br/>
 Ankara'da 26 Mart 1932 tarihinde dünyaya gelen Gün Sazak, Ankara Maarif Koleji'nden mezun olduktan sonra 195155 tarihlerinde ABD California State Polytecnic'te ziraat ve süt sanayii öğrenimini tamamladı.Türkiye'ye döndükten sonra bir süre ziraat ile uğraştı. 1962'de Yüksel İnşaat şirketini Hazik Ziyal, Mehmet Sert ile ortak olarak kurdu. Birçok liman, fabrika, hava meydanı ve büyük tesislerin inşaatına imza attı. Başarılı ve zengin bir iş adamı olarak temayüz etti.
 <br/>
 <br/>
 Ticaretten siyasete
 <br/>
 <br/>
 Gün Sazak'ın siyasete girişi çok ilgi çekici bir anekdotla anlatılır. 1970 yılında Ankara İnşaat Mühendisleri Odası'nın seçimi vardır. Seçim yeri olarak Siyasal Bilgiler Fakültesi belirlenmiştir. O yıllarda fakülte sol görüşlü öğrencilerin hakimiyeti altındadır. Bundan yararlanmayı düşünen oda, bin küsur üyenin ancak sol görüşlü olan 350 kadarını seçimin yapılacağı anfiye alır ve geriye kalan 700 üye DevGençli militanlar marifetiyle dışarda bırakılır. Bu arada pekçok genel müdür, eski müsteşar  dövülürler.  Bu  haksız  ve  olaylı
 <br/>
</div>


Kaynak: [www.aksiyon.com.tr](http://www.aksiyon.com.tr:80/kapak/bir-bakan-bir-cinayet-bir-ihtilal_503763), [web.archive.org (arşiv bağlantısı)](http://web.archive.org/web/20150529213913/http://www.aksiyon.com.tr:80/kapak/bir-bakan-bir-cinayet-bir-ihtilal_503763)
