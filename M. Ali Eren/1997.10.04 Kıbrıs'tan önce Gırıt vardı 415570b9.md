# Kıbrıs'tan önce Gırıt vardı

*M. Ali Eren 1997.10.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul'da "Girit bizim canımız, feda olsun kanımız!" diye bağırırlarken o tarihte yanında çalıştığım matbaacı Vladimiros, bir plak gibi şunu yineleyip duruyordu bana;
  </font>
 </div>
 <div id="newsText">
  <font class="detail-text">
   "Hasanaki inanma sakın, Girit gitti, gider... Sizinkiler bizim kiliseyle politikacıları tanımıyorlar. Bunların ikisinin yapamayacakları yoktur; dünya alemi kandıracaklar, sizi buradan çıkaracaklardır. Bak zamanı gelecek, Vladimiros Usta söylemişti diyeceksin!"
   <br/>
   <br/>
   Girit'ten Anadolu'ya göç etmek zorunda kalan bir Türk'ün hatıra defterlerinden derlenerek kaleme alınan "Savaşın ÇocuklarıHanya'dan Ayvalık'a" romanında Ahmet Yorulmaz bunları yazıyor.
   <br/>
   <br/>
   Bugün Kıbrıs dış politikamızın en önemli maddesi olmaya devam ediyor. 187778 Rusya ile savaşı sonunda uluslararası sorun haline gelen Kıbrıs 1878 tarihinde İngiltere'ye geçici üs olarak verildi. Böylece Kıbrıs için bir dönem kapandı. Türkiye yaklaşık yüz yıl sonra Kıbrıs konusunda ikinci perdeyi açtı. Türkiye Kıbrıs'a giderek sorunu en zor olan askeri açıdan çözdü. Geriye uluslararası anlaşmalar ile siyasi çözüm kaldı. 1974'ten bugüne kadar Kıbrıs'ta yaşanan çözümsüzlük Türkiye'den kaynaklanmıyor. Türkiye'nin dışındaki dünya Türk dış politikasının Kıbrıs problematiğinden kurtulmasını istemiyor. Çünkü bu camiadaki esas soru 'Türk dış politikası Kıbrıs'ı çözerse sıra nereye gelecek?'
   <br/>
   <br/>
   İmparatorluk Türkiyesinin Kıbrıs meselesinden önce başlayıp Kıbrıs'ın birinci dönem geçici çözümünden sonra biten bir başka konusu Girit idi. Milletlerarası literatüre Girit Meselesi olarak geçen olayların yaşandığı süreç 18211913 arasında cereyan etti. Türkiye'nin Girit'ten askerini çektiği tarih ise 1898'dir. Yani bundan 99 sene evvel.
   <br/>
   <br/>
   Endülüs'ten Girit'e
   <br/>
   <br/>
   Kıbrıs ile Girit olayları arasında kronolojik takip olduğu gibi iki adanın yüzölçümü de birbirini takip ediyor. Kıbrıs Akdeniz'in en büyük adası olma özelliğini taşırken Girit ikinci büyük ada.
   <br/>
   <br/>
   Girit'in ilk sakinleri Anadolu'dan geçip M.Ö. 3000 ila 1400 yılları arasında Avrupa kültürünün temelleri arasında sayılan Minos Medeniyeti'ni kurdular. M.Ö. II. bin yılda Girit Mısır medeniyetinin tesirinde parlak bir döneme ulaşır. Daha sonraları sırasıyla adaya Akkalar, Dorlar ve Yunanlılar istila etmek için gelir. Girit'in siyasi önemi M.Ö. II. yüzyılda biter.
   <br/>
   <br/>
   Roma İmparatorluğu Yunanistan'ı alınca Girit tam bir korsan yatağı olur. Romalılar korsanlığı önlemek için M.Ö. 69'da adayı zaptederler. Artık Girit Roma'nın tahıl ambarıdır.
   <br/>
   <br/>
   Girit ilk Müslümanları Hz. Muaviye zamanında görür. 673'te Cünabe b. Ebu Ümeyye elEzdi komutasındaki Arap donanması Akdeniz'e sefere çıkar. 8259 kilometrekarelik adayı bir çırpıda ele geçirmek mümkün olmaz. Girit'in tam fethi ise Halife Me'mun zamanında olur. Endülüs Emevi hükümdarı Hakim b. Hişam devrinde Kurtuba'da bir isyana karışan binlerce kişi Endülüs'ten çıkartılmıştı. Mısır'ın yeni valisi İbn Tahir İskenderiye'ye sığınan bu mültecilerin şehri terketmelerini ister. Endülüs kökenli Müslümanlar reisleri Ebu Hafs Ömer b. Şuayb elBelluti komutasında 40 parça gemi ile Girit'e giderler ve adayı kademe kademe zapt ederler. Girit'e yerleşen Endülüslü Arap Müslümanlar Rabazulhandek şehrini kurarlar. Osmanlılar bu şehre Kandiye, şimdi ise Yunanlılar Heraklion diyorlar. 827'den 961 yılına kadar Girit'i Ebu Hafs Ömer ve ailesi yönetir. Kendi adlarına para basarlar. Son Emir Abdülaziz b. Şuayb Girit'in tekrar Bizans'ın eline geçmesine mani olamaz ve İstanbul'a götürülür.
   <br/>
   <br/>
   İslam hakimiyetinde Girit ile Endülüs arasında ekonomik ve kültürel münasebetler kurulmuş ve Kandiye önemli bir kültür ve ilim merkezi haline gelmişti.
   <br/>
   <br/>
   150 sene sonra tekrar Hıristiyanların eline düşen Girit'teki Müslümanların bir bölümü adayı terk etmiş, edemeyenler ise din değiştirmeye zorlanmıştı. George I.Panagiotakis, Crete kitabında bu harp sırasında 200 bin Müslümanın öldürüldüğünden bahseder.
   <br/>
   <br/>
   Girit Bizans'ın eline geçer ama IV. Haçlı Seferleri sırasında imparatorluk arazisi taksim edilirken Girit Montferrot Markisi Baniface'ye düşer ve o da adayı 100 bin gümüş karşılığı Venediklilere satar.
   <br/>
   <br/>
   Girit'te Türkler
   <br/>
   <br/>
   Girit'teki Venedikliler, Menteşeoğulları ve Aydınoğulları beyliği ile ticari ilişkiler kurarlar. Yıldırım Bayezit zamanında Osmanlılarla başlayan iyi ilişkiler 144950 yıllarına kadar devam eder. Bu tarihten sonra zaman zaman Girit sahilleri Osmanlı donanmaları tarafından vurulur. Genişleyen imparatorluk coğrafyasının ortasında Girit'in Venediklilerin elinde bulunması büyük bir tehdit oluşturur. Son olarak Sultan İbrahim döneminde Sünbül Ağa'yı Mısır'a götüren küçük bir geminin Malta korsanlarınca saldırıya uğraması ve gemiden gaspedilen eşyaların Girit'te satılması Osmanlı Venedik savaşının başlamasına sebep olur.
   <br/>
   <br/>
   Çeyrek asır devam eden Girit Savaşı Kaptanı Derya Yusuf Paşa komutasında Osmanlı Ordusu'nun Hanya civarında karaya çıkmasıyla başlar. Hanya 54 gün süren kuşatma sonunda teslim olur. Adanın bütününü almak için ise uzun zaman gerekir. Venediklilerin Çanakkale Boğazı'nı ablukaya almaları ile Girit'e yardım gelmesini önleme gayretleri sonuç vermiş ve savaş uzamış, Girit Adası 'Devleti Aliyye'nin talimhanei harbisi' haline gelmiştir. Hanya Fatihi Yusuf Paşa'dan sonra Girit kuvvetlerinin başına Deli Hüseyin Paşa getirilir. Girit Harbi Kandiye kuşatmasında kilitlenir. Kuşatmanın uzaması üzerine Osmanlı kuvvetleri Kandiye yakınlarına İnadiye denilen büyük kale yaparlar.
   <br/>
   <br/>
   Osmanlı Devleti Avusturya ve Erdel meselesini hallettikten sonra çok uzayan Girit Harbini bitirmek için Sadrazam Fazıl Ahmet Paşa komutasında büyük bir kuvveti adaya gönderir. Problem 1669'da imzalanan 18 maddelik teslim anlaşması ile sona erer.
   <br/>
   <br/>
   Kandiye'nin fethinden sonra yürürlüğe konan yeni vergi sistemi Venedik zamanındaki ağır vergileri kaldırdı. Girit'te yapılan ilk tahrire göre, ki vergiler buna göre tesbit edilmekteydi, 12.700 zengin, 9850 orta kazançlı ve 4170 dar gelirli olmak üzere 26 bin 700 kişi yaşıyordu. Osmanlı coğrafyası içinde İstanbulMısır yolu üzerinde bulunan Girit limanları önemli uğrak yeri haline geldi. Anadolu'dan iskan edilen Müslüman nüfusu ile kalabalıklaşan ada bir kültür canlanması yaşadı. Giritli pekçok şair, yazar, sanatkar, devlet adamı yetişti.
   <br/>
   <br/>
   Girit'in mesele oluşu
   <br/>
   <br/>
   Girit Adası Osmanlı hakimiyeti altında yaşadığı ilk 150 senede hemen hiçbir kayda değer vukuatın olmadığı bir beldedir. Ancak dünya değişmektedir. Osmanlı ülkesi içinde bulunan gayrimüslim teb'a artık bütün anti Osmanlı propaganda faaliyetlerinin odağındadır. Girit de bundan nasibini alır. Rumların kurduğu Heteria Cemiyeti'nin Girit'te başlattığı sistemli propaganda faaliyetleri adada yaşanan 150 senelik sükun ve huzur devrinin de sonu anlamına gelir. 1821 Mora isyanı kısa süre sonra Girit'e sıçrar. Aynı yılın ramazan bayramında Girit'in dağ köylerindeki Rumlar Müslüman köylerine baskın yaparlar. İsyanı bastırma görevi Babıali tarafından Mehmet Ali Paşa'ya verilir ve isyan bastırılır. Ancak 1830 senesinde üç koruyucu devlet tarafından kurulan Yunan Krallığı'na Girit'in ilhakı için tekrar gayrimüslim ahali ayaklanır fakat Mehmet Ali Paşa bu isyanı da bastırmayı başarır. Girit artık durulmamaktadır. 1841'de tekrar bir ayaklanma başgösterir. Asıl büyük ayaklanma ise 1866'da görülür. Girit gayrimüslimleri kendilerince geçici hükümet kurarak adanın 1 Eylül 1866 tarihinde Yunanistan'a ilhakını ilan ederler.
   <br/>
   <br/>
   Rusya ve Fransa Girit'in Yunanistan'a bırakılmasını, hiç olmazsa Girit'e muhtariyet verilmesini tavsiye ederler. Babıali, Girit Valisi Naili Paşa'ya yolladığı fermanla müzakere için her nahiyeden Müslüman ve Hıristiyan birer adam seçerek İstanbul'a göndermesini ister. İsyancılar buna karşı çıkarlar. Bu durumda isyanın bastırılmasına Ömer Paşa memur edilir. Asilerin tenkili için harekete geçen Ömer Paşa beklemedik bir taktikle karşılaşır. Yunanistan'dan idare edilen isyanın bu safhasında köylerdeki sivil halk sahillere inerek adayı terk etmek, 'Türk zulmünden kaçmak' isterler. Sahil ve limanlarda tam bir hürc ü merc yaşanır. Batılı büyük devletlerin gemileri de bölgeye gelmiş hem asilere yardım etmekte, hem de Hıristiyan aileleri Yunanistan'a taşımaktadırlar. Yunanistan'dan da gönüllüler gelip asilere katılır.
   <br/>
   <br/>
   Gittikçe genişleyen ihtilal yabancı devletlere Osmanlı devletinin iç işlerine karışma fırsatı vermişti. Rusya, İtalya ve Prusya'nın desteklediği bir teklifi Fransa Babıali'ye verir ve mütareke ilan edilmesini ister. Babıali mütarekeyi kabul eder ve Sadrazam Ali Paşa'yı Girit'e gönderir. Girit'te gayrimüslim Giritliler için yeni hakları ihtiva eden nizamname ve umumi af ilan edilerek Hanya'da asilerin temsilcileri ile görüşülür. Osmanlı Devleti hemen bütün istekleri kabul etmesine rağmen Girit durulmadı. Yunanistan adayı silahlandırmaktan geri durmadı. Osmanlı Devleti Aralık 1868'de Yunanistan'a nota göndererek gönüllü kıtaların kaldırılmasını ve korsan gemilerinin silahsızlandırılmasını istedi. Prusya'nın teklifi ile Paris'te toplanan konferanstan Yunanistan'a şiddetli bir ihtarname gönderildi. Yunanistan Babıali'nin teklifini kabul etti ve böylece TürkYunan savaşı önlendi.
   <br/>
   <br/>
   Hazırlanan yeni nizamname de Girit'te sükunet sağlamadı. Karışıklıklar, kışkırtmalar devam etti. Durumun düzeltilmesi için Gazi Ahmet Muhtar Paşa ve Şakir Paşa gibi şöhretli paşalar adaya gönderildi. Ama sonuç alınamadı. Atina'da faaliyet gösteren ihtilal komitesi Girit'i sürekli kışkırtıyor, Yunanistan Girit'i topraklarına katmak istiyordu. Bu maksatla 10 Şubat 1897 tarihinde Yunan Prensi George'un kumandasında Girit'e asker çıkarttı. Osmanlı Devleti Yunanistan'ı protesto etti. Fransız, İngiliz, Rus, İtalyan, Avusturya ve Almanya zırhlılarından askerler de Girit'e çıkıp Yunanistan'a ortak nota verdiler. Yunanistan'ın askerlerini çekmemesi üzerine Girit ablukaya alındı. Bir buçuk sene devam eden abluka kaldırıldı. Ancak büyük devletler Osmanlı Devletine verdikleri takrirde Girit'e idari muhtariyet verilmesini istediler. Muhtariyetin olabilmesi için de adadaki Türk askerinin yavaş yavaş azaltılması gereğini öne sürdüler. Babıali buna direniyordu.
   <br/>
   <br/>
   Kaçınılmaz hale gelen OsmanlıYunan harbinden Osmanlı Devleti 19 Mayıs 1897'de zaferle çıkmasına rağmen İngiltere, Fransa, Rusya ve İtalya 18 Aralık 1897 tarihinde Girit'in muhtariyetini ilan etti. Yunan kralının ikinci oğlu Prens George fevkalade komiser olarak Girit'in başına getirildi. Prens George 1906'da görevinden ayrıldıktan sonra yerine yine dış baskılarla Zaimis getirildi. Girit artık Yunanistan'a ilhak olmak için bahane arıyordu. Bu bahaneyi bulması zor olmadı. BosnaHersek'in AvusturyaMacaristan İmparatorluğu tarafından ilhakı ve Bulgaristan'ın istiklalini ilan etmesi üzerine harekete geçen Girit Milli Meclisi adanın Yunanistan Krallığına bağlandığını resmen ilan etti. Bu bütün Osmanlı topraklarında protesto mitingleriyle karşılandı. Ancak devletin fiilen yapacak bir şeyi yoktu. Balkan Harbi'nin başlangıcında Yunan hükümeti 10 Ekim 1912'de Girit Meclisi ile birleşme kararı aldı. 26 Ekim 1912'de Yunan Umumi Valisi Dragumis, Girit'in idaresini ele aldı. Osmanlı Devleti bu durumu hami devletler nezdinde protesto etti ve Atina'dan elçisini çekti. Balkan Harbi'nin ardından Londra ve Bükreş muahedeleriyle Girit Osmanlı Devletinin elinden çıktı. 1924'te de nüfus mübadelesi sonunda Girit'te kalan Müslümanlar Anadolu'ya geldiler.
   <br/>
   <br/>
   Fethi zor ve uzun zaman alan Girit adasının elden çıkması da çok zor ve uzun zaman aldı. Yaklaşık 250 sene Osmanlı idaresinde yaşayan Girit'te bugün bir tek Müslüman yaşamıyor. Osmanlı eserleri yok denecek kadar az. Birkaç minare, çeşme, bir miktar mezar taşı.
   <br/>
   <br/>
   Sonu çok kötü bir hikaye. Bu hikaye böyle bitmemeliydi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3040-32-kibristan-once-girit-vardi.html), [web.archive.org (arşiv bağlantısı)](http://web.archive.org/web/20120414111557/http://www.aksiyon.com.tr:80/aksiyon/haber-3040-32-kibristan-once-girit-vardi.html)
