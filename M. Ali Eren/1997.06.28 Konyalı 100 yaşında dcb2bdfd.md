# Konyalı 100 yaşında

*M. Ali Eren 1997.06.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geleneksel Türk mutfağının önde gelen lokantalarından olan Konyalı bu hafta 100. yaş gününü kutluyor.
  </font>
 </div>
 <div id="newsText">
  <font class="detail-text">
   1897'de Sirkeci'de 4 masa 16 sandalyeli bir aşçı dükkanı olan Konyalı yüz yıl içinde Türkiye'nin en önemli lokanta zinciri haline geldi.
   <br/>
   <br/>
   Konya'nın Doğanbey nahiyesinden İzmir'e aşçı çırağı olarak giden dede Ahmet Doyuran usta olarak geldiği İstanbul Sirkeci'de mütevazı aşçı dükkanını açar. Dükkanın ismi uzun yıllar Konya Lezzet Lokantası olarak devam eder. Ahmet Doyuran işini oğlu Hacı Mustafa Doğanbey'e o da 1944'te kendi oğlu ve halen Konyalı Lokantalarının sahibi olan Mektebi Sultani mezunu Nurettin Doğanbey'e devreder. 52 senedir tatilsiz işinin başında bulunan Nurettin Bey başarısının sırrını "52 senedir güneş üzerime doğmadı" diyerek açıklıyor.
   <br/>
   <br/>
   Kendisinin artık yorulduğunu belirten Nurettin Doğanbey, işi yavaş yavaş kızı Ezher ve oğlu Mehmet Eren'e devretmek üzere. Böylelikle Konyalı dördüncü neslin eline geçmiş olacak. Beşinci nesil olan torunlar ise halen Amerika'da eğitimlerini sürdürüyorlar. Nurettin Bey uzun yıllarda edindiği onca tecrübesini bir kitapta topluyor. Kitap aynı zamanda Konyalı'nın tarihi de olacak.
   <br/>
   <br/>
   İmparatorluktan Cumhuriyete intikal eden sayılı müesseseler arasında yer alan Konyalı yüz yıl önce açıldığı yerde biraz genişleyerek hizmetine devam ediyor. Sirkeci'den başka Levent, Göztepe ve Topkapı Sarayı içinde kalite arayan yerli ve yabancı müşteriye tüm mevsimlerde 700 çeşit yemek sunuyor. Çorbadan et yemeklerine, zeytinyağlıdan tatlılara kadar uzanan mönü 250 aşçı tarafından hazırlanıyor.
   <br/>
   <br/>
   Konyalı Lokantalarının sahibi Nurettin Doğanbey lokantalarında pekçok ünlü insanı misafir etti. Bunlardan ABD Başkanı Nixon, Pakistan eski Başbakanı Benazir Butto, İran Devlet başkanı Rafsancani, Pakistan Cumhurbaşkanı Eyüb Han, Prensess Ann, Kraliçe Elizabeth, Suud Kralı Fahd ilk akla gelenler. Türk devlet adamlarından Konyalı'ya gitmeyen yok gibi; Cumhuriyet tarihine damgasını vuran isimler Konyalı'nın müşterisi olmuşlar; Mustafa Kemal Atatürk, Adnan Menderes, Celal Bayar, Kenan Evren, Turgut Özal, Süleyman Demirel.
   <br/>
   <br/>
   Konyalı'nın 25, 30 hatta 50 senelik müşterilerinin var olduğunu söylüyor Nurettin Doğanbey ve bu müşterilerine 100. yıl kutlamaları çerçevesinde birer madalya verecek. Yine 100. yıl münasebetiyle bu cumartesi günü saat 11:00 ila 15:00 arasında Sirkeci'deki Konyalı Lokantasında gelenlere bilaücret yemek verilecek.
   <br/>
   <br/>
   Konyalıya nice yüz yıllar diyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2722-konyali-100-yasinda.html), [web.archive.org (arşiv bağlantısı)](http://web.archive.org/web/20140516142933/http://www.aksiyon.com.tr:80/aksiyon/haber-2722-konyali-100-yasinda.html)
