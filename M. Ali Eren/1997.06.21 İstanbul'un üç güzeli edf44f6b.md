# İstanbul'un üç güzeli

*M. Ali Eren 1997.06.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul halkına açık olmasına rağmen yeni İstanbulluların bilmediği mesire yerlerinin en güzellerinden biri de Emirgan Korusu'dur.
  </font>
 </div>
 <div id="newsText">
  <font class="detail-text">
   Şehir merkezine biraz uzak olması sebebiyle gözden kaçan bu nefis koru, içinde yolunuzu kaybedecek kadar geniş, üç yüz yirmi üç bin yetmiş dört metrekare büyüklüğündedir.
   <br/>
   <br/>
   Emirgan Korusu yemyeşil ağaçlarının yanısıra içinde yer alan ve dış boyalarının renkleri ile anılan üç güzel köşk ile de farklı bir renk katıyor bu büyülü şehre: Pembe, Sarı, Beyaz köşkler. Belediye'nin işletmesinde olan koruya arabanızla iki yüz elli bin lira vererek girebiliyorsunuz. Korunun muhtelif yerlerinde aracınızı park edebileceğiniz otoparklar yapılmış.
   <br/>
   <br/>
   Renkleri isim olmuş
   <br/>
   <br/>
   Emirgan Korusu'na girdikten sonra yukarı doğru devam ederseniz sizi Pembe Köşk karşılar. Klasik İstanbul Türk evi olarak yapılan köşk, geçen hafta kasrına misafir olduğumuz Mısır Hidivi ailesinden İsmail Paşa tarafından yaptırılmış.
   <br/>
   <br/>
   Sardunya pembesine boyalı iki katlı köşk İstanbul Büyükşehir Belediyesi'ne bağlı Beltur tarafından kafeRestaurant olarak işletiliyor. Köşkün bahçesinde fincanı yüz bin liradan semaverden servis yapılan çayınızı içebilir, üç yüz bin liradan sandviçinizi yiyebilirsiniz. Hafta sonları ise belediyenin diğer işletmelerinde de olduğu gibi bir milyon yedi yüz elli bin liraya açık büfeden istenildiği kadar yemek sunuluyor ziyaretçilere. İç tefrişatı Müslüman İstanbul evi özelliğinde döşenen Pembe Köşk'te tarihle iç içe yemek yeme imkanınız da var.
   <br/>
   <br/>
   Pembe Köşk'ten çıkıp yürümeye devam ederseniz tepede yer alan Beyaz Köşk'ün restorasyon faaliyetleri ile karşılaşabilirsiniz. Korunun en büyük köşkü olan bu bina Turing'den devr alındıktan sonra köklü bir restorasyon faaliyetine başlanmış. Ancak bu yaz sezonuna yetiştirilemeyecek kadar çok işi var daha. Bu köşkün biraz yakınına inşa edilen mescit ve şadırvan geçtiğimiz günlerde basına da konu olmuştu.
   <br/>
   <br/>
   Emirgune'den Emirgan'a
   <br/>
   <br/>
   Emirgan Korusu'nun en meşhur köşkü Sarı Köşk'tür. Fotoğrafları Türkiye'yi tanıtan bütün albümlerde, broşürlerde ve takvimlerde yer alan Sarı Köşk hem mimari özelliği hem de Boğaz manzarası itibariyle gerçekten de buradaki köşklerin en güzeli. Hemen yanında bir de göl bulunan köşk, İstanbul'da muhakkak görülmesi gereken yapılar arasındadır bize göre. Temmuz ayı başında hizmete açılacak olan Sarı Köşk de Pembe Köşk gibi kaferestaurant olarak hizmet verecek.
   <br/>
   <br/>
   Emirgan Korusu'nun ismi, IV. Murad'ın Bağdat Seferi Hümayunu sırasında (1635) bugünkü Ermenistan'ın başşehri Erivan'ı  Osmanlı  ordusuna teslim eden Emirgune Han isimli İranlı prensten gelir. Sultan Murad tarafından  İstanbul'a  getirilen  Emirgune Han'a o zamana kadar Feridun Bahçesi denilen bu koru ve içindeki  zarif  bir bir köşk armağan edilir. O tarihten itibaren Emirgune Han Bahçesi diye söylenen bu Boğaz köyünün adı zamanla Emirgan'a dönüşür. 1860'ların sonunda ise bahçe, Mısır Hidivi İsmail Paşa'nın eline geçer. Önce sahilde ahşap bir saray, ardından da halen ayakta kalmayı başaran üç köşkü yaptırır.
   <br/>
   <br/>
   Hidiv'in vefatından sonra üç çocuğu arasında taksim  edilen Emirgan Korusu bunların vefatından sonra varislerince takip edilmediğinden zamanla bakımsız bir hale gelir. 1930'a kadar bakımsızlığını muhafaza eden koru 1930 yılında ilginç bir isme geçer. Meşhur silah tüccarı ve o devrin en zengin kişilerinden Satvet Lütfi Tozan'a. Tozan, İstanbul Valisi ve Belediye Reisi Dr. Lütfi Kırdar'ın da içinde bulunduğu kalabalık ve seçkin bir topluluğa burada resepsiyon verir. Bu resepsiyon münasebetiyle ilk defa koruya gelen Kırdar, 'Bir adam için çok büyük bir bahçe' der ve burayı belediyeye vermesi konusunda Tozan'la konuşur. Lütfi Tozan o sene Emirgan Korusu'nu İstanbul Belediye'sine devreder. O seneden itibaren halka açılan koru 1982'de Türkiye Turing ve Otomobil Kurumu'na devredilerek bakımı ve içindeki köşklerin restorasyonu sağlanır. 1995 senesinden itibaren köşkler İstanbul Büyükşehir Belediyesi tarafından Beltur ismiyle kurulan şirket vasıtası ile işletiliyor. Korunun bakımı ise İstanbul Büyükşehir Belediyesi Park ve Bahçeler Genel Müdürlüğü'ne bağlı.
   <br/>
   <br/>
   Bakımsızlık içler acısı
   <br/>
   <br/>
   Burada şunu belirtmeden geçemeyeceğiz. Geçen hafta koruda yaptığımız geziden maalesef memnun kalmadık. Dünyanın bu nadide bahçesinde tam bir ilgisizlik ve bakımsızlık hakim. Köşklere gösterilen ilgi korudan esirgeniyor. Bu yalnız Emirgan ile sınırlı da değildir. Orman Bakanlığı'na bağlı parklarda da aynı bakımsızlık görülüyor. Elimizde az sayıda olan ve bütün insanlığın kültürel mirası durumunda bulunan koruları, ormanları ve mesire yerlerini dikkatle korumak mecburiyetindeyiz. Maalesef bu hassasiyeti görmemiz mümkün değil. Halbuki bu koruda yer alan ağaçların hepsi son derece önemi haiz, seçkin, sayılı ağaçlar.  Şu an bu ağaçların dipleri kelleşmiş. Korkuluklar bakımsız, çöpler etrafa saçılmış vaziyette. Ne zamandan kaldığı bilinmeyen pas içindeki bir su deposunun hâlâ orada ne aradığı anlaşılmıyor. Ne yazık ki elimizdeki değerlerin kıymetini bilmiyoruz. Ateş yakılması hem Yıldız Korusu'nda, hem Emirgan'da yasak olmasına rağmen insanlar ateş yakıyor fakat kimse bu insanları uyarmıyor. Osmanlı zamanında yazlık ve kışlık  çiçek bahçeleri olan bu koruda üç bahçıvanbaşı, 5060 kadar mütehassıs bahçıvan, 300 kadar da muvakkat işçi çalışırmış. Eğer bu kadrolar hâlâ görevdeyseler ne yazık ki biz bunların çalışmalarına rastlayamadık.
   <br/>
   <br/>
   Ama herşeye rağmen Emirgan Korusu ve içinde yer alan köşkler fevkalade güzelliğe sahip. Özellikle hafta içi kimselerin olmadığı bu mekanları okuyucularımıza tavsiye ediyoruz.
   <br/>
   <br/>
   İlgilenenler  için  Pembe  Köşk'ün telefonu: (0212) 229 50 37229 50 38 Faks: 229 50 38
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2700-istanbulun-uc-guzeli.html), [web.archive.org (arşiv bağlantısı)](http://web.archive.org/web/20140516141543/http://www.aksiyon.com.tr:80/aksiyon/haber-2700-istanbulun-uc-guzeli.html)
