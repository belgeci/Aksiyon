# Başarılı olamadık

*M. Ali Eren 1996.01.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaşı otuzun altında olanlar iyi hatırlamasalar da o, Türkiye'nin çok kritik dönemlerinde çok önemli roller oynamıştı.
  </font>
 </div>
 <div id="newsText">
  <font class="detail-text">
   1920' de doğdu, cumhuriyetin ilk kuşağı olarak Atatürk devrimlerinin ruhuyla büyüdü. Evlerinde Cumhuriyet ve Akşam gazeteleri okunurdu. ıtalyan Ilkokulu'na başladığında okul karnesinin gazetelere haber olacağını bilmiyordu. Öğrenim hayatına Harbiye'de devam etti. Hava Harp Akademisi'nden bundan 56 sene önce mezun oldu. Hava Kuvvetleri'nde çeşitli görevlerde bulundu. 1954-56 yıllarında Napoli'de, 1956-59 yıllarında Hava Kuvvetleri Karargahı'nda, 1959-60 arasında da Eskişehir lL. Uçuş Komutanlığı'nda görev yaptı. Ancak Türkiye, Muhsin Batur ismini 27 Ma yıs İhtilali'nde Eskişehir'de, Başrn kan Adnan Menderes ve DP'li bı kanları tatuklaması ile duyacaktı. n tilal gecesi heyecan içinde durum vaziyet eden genç komutan, genera olmadan önce ihtilal zamanının Ki tahya Valisi ve Belediye Başkanı old Harbiye Komutanı Albay Talat Ayd mir'in müdahale teşebbüsleri sır, sında jetleri uçurup müdahale aley! ne dağıttığı broşürlerle sivil iktidar yanında yer aldı. 1966-68 yıllarında Genelkurmay Lojistik Başkanlığı'na getirildi. ı 968-69 senelerinde Yüksek Askeri Ş ura üyeliğine atandı. ı 969'da ise artık Hava Kuvvetleri Komutanı idi.
   <br/>
   <br/>
   1969-70 yıllarında Milli Güvenlik Kurulu üyesi olarak çeşitli girişimlerde bulundu. İsmi bir grup aydın ve askerin oluşturduğu gizli cuntaya karıştı. Kendi ifadesine göre Madanoğlu Cuntası onun adını kullandı. Türkiye'nin içinde bulunduğu durumdan rahatsız olan askerler ı 960 İhtilali'nin yarım bırakıldığını iddia ederek mevcut AP iktidarını ve Başbakan Demirel'i Anayasanın öngördüğü reformları yapmamakla suçluyorlardı. Orduda birçok cunta oluşmuştu ve 9 Mart'ta müdahale edilmesi isteniyordu. Sonunda ı2 Mart ı97ı'de Genelkurmay Başkanı Orgeneral Memduh Tağmaç, Kara Kuvvetleri Komutanı Orgeneral Faruk Gürler, Deniz Kuvvetleri Komutanı Oramiral Celal Eyiceoğlu ile birlikte Hava Kuvvetleri Komutanı Muhsin Batur imzasıyla bir muhtıra yayınlandı. Muhtıra metnini kaleme alan da Batur idi.
   <br/>
   <br/>
   ORDUDAN MECLİSE
   <br/>
   <br/>
   Muhtırayı takip eden günlerde yabancı basında Türkiye'nin en güçlü kişisi olarak adı geçen Orgeneral Muhsin Batur, Ağustos ı972'de Genelkurmay Başkanı değişikliğinde de kendisine göre siyasi kokular almıştı. Komutanlığa bağlı jetleri Ankara semalarında uçurmaktan geri durmamış ve Faruk Gürler'in Genelkurmay Başkanı olmasını sağlamıştı.
   <br/>
   <br/>
   1973'te emekli olan Muhsin Batur ı 974'ten ı 980 Haziran'ına kadar senatör olarak görev yaptı. ı980'de CHP'nin cumhurbaşkanı adayı oldu fakat, gerekli oyu bulamadığı için seçilemedi.
   <br/>
   <br/>
   Fırtınalı bir meslek hayatının sonunda sakin emekliliği seçen Muhsin Batur Aksiyon'a konuştu.
   <br/>
   <br/>
   - Siz cumhuriyet devrini tamamen yaşadınız ve önemli görevler üstlendiniz. Geriye doğru dönüp baktığınızda cumhuriyet yıllarını nasıl değerlendiriyorsunuz?
   <br/>
   <br/>
   Kurtuluş Savaşı'ndan sonra cumhuriyet ilan edildi. Hatt-ı zatında buna demokratik bir rejim denemez; ama demokrasiye giden yolu hedefledi. O zaman Tek Parti rejimi var, devrimlerin yerleşmesi için bazı katı önlemler alınmış.
   <br/>
   <br/>
   Bunları normal karşılıyorum. Eğer bu değişiklikler tarihin tabii seyrine bırakılsa idi belki bir asır sonra bugünkü noktaya gelebilirdi. Dünyanın değişen koşulları nedeniyle ı945'ten sonra Türkiye'de sahiden çok partili hayata geçildi. Geçildi ama bu zamana kadar milletin içinde biriken hisler ı 950'de Demokrat Parti ile orta çıktı, DP patlama yaparak iktidara geldi. Herkeste de Türkiye'de büyük değişim olacağına dair bir beklenti oluştu. Bu birkaç sene devam etti; ama daha sonra geriye doğru gitmeye başladı. Demokrasiyi de anlamadığımız için Meclis ve parti tahakkümü başladı. Bir partinin Meclis'te diğer partiyi susturması, Kurtuluş Savaşı'nda iki numaralı görev yapmış bir insanın Meclis'teki sözlerine dahi yayın yasağı uygulanması, tahkikat komisyonla kurulması sonunda 27 Mayıs ol patlak verdi.
   <br/>
   <br/>
   27 Mayıs, Türkiye'de iki türlü değerndiriliyor. Biri 27 Mayıs'a muhatap olanlar, diğeri de yapanlar. Yapanları destekleyenler ve desteklemeyenler. Bu iki grubu bugün de bağdaştırmak mümkün değildir. Ama bana göre; 1961 Anayasası Türkiye nın önünde yeni ufuklar açtı. Biraz içe dönüktük. Halk ve aydınlar fazla dünyaya açılmaya, okumaya başladı. Dünyanın gerçeklerini görmeye başladı. 61 Anayasası'nın öngördüğü birtakım reformların yapılması lazımdı. Ama Meclis açıldıktan sonra Türkiye'deki kamplaşma devam etti ve iki tür insan türedi: 61 Anayasası'nı beğenenler ve uygulanmasını isteyenler, beğenmeyenler ve değştirilmesini isteyenler. Değiştirilmesini isteyenler gerekli çoğunluğu sağlayamadılar demokratik olarak. İktidara geldikleri için anayasanın ge:reğini yerine getirmemeyi tercih ettiler. Yani anayasada öngörülen reformları yapmayalım, plana pilav diyelim; öyle bir sistem yürümeye başladı.
   <br/>
   <br/>
   ADIM MUHTLRACIYA ÇIKTI
   <br/>
   <br/>
   Uygulamalar sırasında birtakım bozukluklar ortaya çıktı. Ama bugünkü bozukluklar yanında devede kulak sayılır, mesela bir parti liderinin akrabalarının yaptığı suiistimaller, iktidar partisinin ikiye bölünmesi, ikiye bölünmeden önce kendi partisinin bütçesini reddetmesi.. bu cumhuriyet tarihinde ilk defa oluyordu. Tabii sivil aydınların da etkisiyle SilahlıKuvvetler'in iç bünyesinde SilahlıKuvvetler'in bazı istekleri dile getirildi. Ama saman altından su yürütülmedi. Bunlar Güvenlik Kurulu'nda dile getirildi. O zaman benim adım 'muhtıracı'ya çıktı. Ama muhtıra falan değil, imzam altında resmi görüşlerimdi. Üzerinden 25 sene geçmiş olmasına rağmen bunlar hala gerçekleştirilmedi. Bugün de Türkiye'de vergi reformu yapmak, sağlık reformu, eğitim reformu yapmak, yerel yönetimlerin güçlenmesit ni sağlamak gibi aynı konular konu\ şuluyor. Bunca sivil ve iki askeri müdahaleye rağmen bunlar hala Türkiye gündeminin birinci maddesini teşkil ediyor. Kabahat kimin denirse, kabahat gerçekleştirmeyenlerde-dir.  Bugün bu reformlar yapılsa kim müdahale eder? Askerler mi? Hiç alakasıyok. Ama siyasilerin işine geliyor. Çünkü Türkiye'yi bu şartlar altında daha kolay yönetiyorlar. Öbür türlü çok büyük mükellefiyetler altına gireceksin, bunları seçim meydanlarında söyleyeceksin ve gerçekleştiremeyeceksin. Bugün olduğu gibi. Böyle bir fasit daire içinde ogünden bugüne dönüyoruz. Çıkış yolu gösteren de yok.
   <br/>
   <br/>
   - RP hakkında ne düşünüyorsunuz?
   <br/>
   <br/>
   RP legal bir partidir. Aksi halde şimdiye kadar kapatılması gerekirdi. Birinci parti olması önemli değildir. Birinci parti olsa bile yüzde 20 civarında oy almış demektir. Yani yüzde 70-80 halk RP'nin görüşlerini desteklemiyor. Bu bakımdan RP'nin ne söylediklerini gerçekleştirecek gücü vardır, ne de ülkeyi şeriata götürmeye gücü yeter. Zaten onu ordu değil halk önler. Halk o seviyeye geldi artık.
   <br/>
   <br/>
   Türkiye bir kaos yaşamaz ama Türkiye'nin günleri hep heba ediliyor. Aylardır seçim sath-ı mailine girdik, ekonomi sun'i olarak durdu, zamlar bekliyor. Ekonomi daha da bozulacak. Zamlar borçla ödenecek. Meclis açıldıktan sonra birtakım prosedürler işleyecek, hükümetin kurulması, komisyonların kurulması, bütçe, geçici bütçe.. bütün bunlar Türkiye için zaman kaybıdır ama kaçınılmazdır. Bizde mekanizma çok ağır işliyor. Avrupa'da karar alınca bir ayda seçime gidiyorlar, biz ise hala en iptidai şekilde seçim kütüklerini tanzime çalışıyoruz. Beş sene sonra dün yanın on devleti arasına gireceğimizi söylüyoruz; ama bilgisayarla nüfus sayımı yapamıyoruz.
   <br/>
   <br/>
   - Hatıratınızda 71 Müdahalesi için, 'Gerekliydi' diyorsunuz. Şimdi de aynı kanaatte misiniz?
   <br/>
   <br/>
   TÜRKİYE'YIONLAR BU HALE GETİRMIŞTİ
   <br/>
   <br/>
   Bazı olaylar var ki insan içinde yaşamayınca onu canlandıramaz. Mesela Napolyon, Watarloo Muharebesi'ni kaybetmiş. Acaba neden kaybetti? Biz de Akademi'de şöyle kaybetti, böyle kaybetti diye okuduk; ama onun ruh haleti neydi, şartları neydi tam bilemiyoruz. Siz 25 sene önce olmuş bir hareketi sadece kitaplardan öğreniyorsunuz ve kitapların yazdığı kadarıyla bilebiliyorsunuz. Halbuki onun içinde yaşamak başka birşey. O dönemde Silahlı Kuvvetler, Doğan Avcıoğlu grubu ile siyasete bulaştı ve ikiye bölündü. Bu bölünme hem devlet erkanı tarafından, hem de askerler tarafından biliniyordu. Ben kendi raporumda da onu belirttim. Peki niye onlara karşı tedbir alınmadı? Alınamadıçünkü Türkiye'yi onlar bu hale getirmemişti. Onlar da hal çaresi arıyordu. Onların hal çaresi çok katı idi. Biz uyum göstermiyorduk. Doğan Avcıoğlu'nun planına göre bütün partiler kapanacak, sendikalar kapanacak, Devrim Konseyi kurulacak, bütün devlet erkanı mostralık olacak, ithalat, ihracat devletleştirilecekti, böyle bir düzen. Ama hiç bir şey yapmasak alt taraftan bir hareket gelecekti; 27 Ma yıs örneği gibi. Biz 12 Mart Muhtırası'nı vererek orta yolu bulmak istedik ama sonunda başarılı olamadık. Yapmayı düşündüğümüz işlerin hiçbirini yapamadık. Hala aynı sorunlar Türkiye'nin gündeminde.
   <br/>
   <br/>
   - Netice itibariyle 12 Mart, 9 Mart'a yani Madanoğlu Cuntası'na karşı oldu diyebilir miyiz?
   <br/>
   <br/>
   Aşağı yukarı. Ama eninde sonunda müdahale olacaktı. 9 Mart büyütülmüş bir olaydır.
   <br/>
   <br/>
   - Ciddi bir kadrolaşmayok muydu?
   <br/>
   <br/>
   O belli idi. Karşı tarafın kadrosu belliydi ve hiç gizli si yoktu. O hareketin toplantılarına katılan bazı generaller hergün Genelkurmay'a gelip Genelkurmay Başkanı'na bilgi veriyorlar, ikili oynuyorlardı. 12 Mart olmaz da 15 Mart olabilirdi. Bir müdahale kaçınılmazdı. Fakat müdahalenin 27 Mayıs yahut 12 Eylül gibi yapılmasına hiçbirimiz yanaşmadık. İyi niyetle yanaşmadık. Hakikaten memlekette gerçekleştirilmesi lazım gelen bazı işler varsa işte biz müdahale ediyoruz, size süre tanıyoruz şunu Meclis yapsın dedik. Particilikten bir süre sıyrılsınlar, bir müşterek zemin bulsunlar dedik; ama olmadı maalesef.
   <br/>
   <br/>
   - 12 Eylül 12 Mart'tan ders aldı diyorsunuz?
   <br/>
   <br/>
   Aramızda fark var. 12 Eylül'ün komuta kademesinde birlik ve beraberlik vardı, biz de ise yoktu. Komuta konseyinde birbirimizle uyumlu değildik. Kuşak farkımız vardı, en gençbendim. Genelkurmay Başkanımız Memduh Tağmaç benim hocamdı. Aramızda 12-13 sene vardı. Cumhurbaşkanı ile daha büyük kuşak farkımız vardı. Bu yüzden uyum sağlayamıyorduk. Onun için 27 Mayıs'ta 12 Eylül gibi bir müdahale düşünmedik. Yürütemezdik. 12 Eylül gerekli idi. İtiraz etmiyorum. 7 Haziran 1980 tarihine kadar Meclis'teydim. Yılbaşından hazirana kadar Meclis, bütçe dışında hiçbirşey yapmadı. Bir kanun çıkarmadı. Çok laubali tutum içine girmişti ve hiçbir çözüm üretemiyordu. Ordu 9-10 ay önce cumhurbaşkanına mektubunu vermişti, yılbaşından önce verilmişti ama yılbaşından sonra açıklanmıştı. Demirel yeni başbakan olmuştu, üstüne alınmadı. Ecevit ben ayrıldım dedi, üstüne alınmadı, mektup ortada kaldı. Birşey yapılacağı davullu zurnalı belli idi. Ama 12 Eylül sonrasında yapılan icraatların hiçbirine katıımıyorum, o ayrı bir konu. Ne anayasanın böyle değiştirilmesini, ne mecburi din dersini, ne partilerin kapatılmasını kabul ediyorum. Hiç gerek yoktu. Bugün çektiğimiz sıkıntıbu yüzdendir. Mesela Demokrat Parti'yi askerler kapatmadı. Halbuki askerlerin kapattığı sanılır. Bir avukat dava açtı ve öyle kapandı. Sonra ne oldu; Adalet Partisi kuruldu. Sun'i olarak kapatmanın da anlamı yok. Bu partilerin milyonlarca taraftarı var.
   <br/>
   <br/>
   12 Eylül'de tek kişi vardı. Kenan Evren ne dediyse o oldu. Maalesef onun görüşleri hiç de ilerici görüşler,d değildi.
   <br/>
   <br/>
   - Sizin adınız Madanoğlu Cuntası olarak bilinen ve Doğan Avcıoğlu 'nun ideologluğunu yaptığı cuntaya karıştı. Siz bu cuntaya katıldınız mı ?
   <br/>
   <br/>
   Benim Doğan AVClOğlu ile hiçbir kişi§el ilişkim olmadı, bu bir. Kitaplarının hepsini okudum, bu iki. Başkalarına da okumalarını tavsiye ettim, bu üç. Kendisi bana imzalı kitaplarını gönderdiği zaman bir mektup yazıp dedim ki; "Hastalıklara koyduğunuz teşhisler çok doğru ama hal çaresi yok". Turizm bile onun için menfi bir şey. Turizm Türkiye'den birşeyler götürür hiçbirşey getirmez diye bir mantık bugün olur mu? Hastalıkları teşhise evet, hal tarzına hayır. Kendisi ile bir defa bir kokteylde görüştük, o kadar. Ama bizim içimizdeki arkadaşlarımızın teması vardı. Onlar da kıs&lt;ıf süre sonra ayrıldılar çünkü, sordukları suallere cevap alamadılar. Avcıoğlu, "NATO'dan çıkalım" diyordu, peki Türkiye'de silahlı kuvvetlere ihtiyaç var mı? Var. Öyleyse nasıl destekleyeceğiz orduyu? Bunun cevabı yoktu.
   <br/>
   <br/>
   Onlar bana bir dosya verdiler. Kitartıımda yer verdim. Bunları inceleyip  elyazımla reddettikten sonra onlarla bir ilişkim kalmadı. Ama onların ellerindeki silah bizdik. O tarihe kadar Faruk Gürler ve beni kendilerinden gösterip örgütü büyütüyorlardı, ondan sonra bu da bitti. Başarılı olacaklarını zannetmiyordum. Zaten bunlardan emekliye sevkedilenler 15-16 kişi idi. Bütün yandaşları ile birlikte azami üç yüz kişilerdi orduda. Üç yüz kişi ile de orduyu ele geçirip böyle ağır bir programı uygulamaları mümkün değildi.
   <br/>
   <br/>
   - Siz zaman zaman ordunun moda fikirlerden etkilenebileceğini ve yanlış yönlendirilebi-leceğini söylüyorsunuz bir röportajınızda.
   <br/>
   <br/>
   Türkiye'nin bünyesindeki hastalıklar her zaman orduya da sirayet eder. Çünkü ordudaki insanlar bir aileden, bir muhitten geliyor. Bazıları birtakım fikirleri aileden getiriyor, bazıları ise okulda ediniyor.
   <br/>
   <br/>
   - Hatıratınızda "Silahlı Kuvvetle r'in maceraya girmeyeceğini" vurguluyorsunuz. Darbeler size göre bir macera mıdır?
   <br/>
   <br/>
   Orada şunu söylüyorum. Türk Silahlı Kuvvetleri'nin bir geleneği var. Türkiye Cumhuriyeti'ni de Silahlı Kuvvetler kurdu. Osmanlı İmparatorluğu'nu da askerler yürüttü. Şimdi ancak dengelendi. Sivillerin kültür seviyesi ve adedi -kültür seviyesi demeyeyim de adedi- çok geçti silahlıkuvvetlerini. Benim görüşüm, Türkiye sıkıştığı zaman silahlı kuvvetleri kötülüğe dur desin ve orada bıraksın, detaya girmesin. Çünkü askerlerin yetişme tarzı detaya girmeye müsait değiL. Ben valilik de yaptım ihtilal zamanında. Ama yaptım mı yaptım işte. Biz valiliğe, hukukçuluğa, maliyeciliğe hazırlanmış değiliz ki. Bu bakımdan bu işlere girmek macera olur. Biz azami dur diyelim, ötesine girmeyelim.
   <br/>
   <br/>
   - Genelkurmay'da Lojistik Başkanı olduğunuzda birtakım gerçekleri gördüğü nüzden bahsediyorsunuz. Neydi bunlar?
   <br/>
   <br/>
   Ben generalolduktan sonra bazı şeylerin acısını duymaya başladım. Sonra Genelkurmay Lojistik Daire Başkanı olunca Amerika ve Alman yardımlarını yönettim. Orada ne gibi empoze ve baskılara maruz kaldığım ızı gördüm. Hava Kuvvetleri Komutanı olunca bazı şeyleri yapabileceğimiz kanısına vardım. Hava Kuvvetleri Vakfı'nı kurup 'kendi uçağını kendin yap' kampanyası açtık ve halk da buna büyük ilgi gösterdi. En fazla parayı biz topladık. Gerçi Kenan Paşa onu da halletti, üç vakfı birleştirerek bizim paralar şeye gitti. Ama o atılımla bugün pekçok şey yapıyoruz. F16'ları yapıyoruz ve Mısır'a da satmaya başladık.
   <br/>
   <br/>
   - Müdahalede dış tesirler hep söyleniyor. Bu konuda ne diyorsunuz?
   <br/>
   <br/>
   Bu bizim zamanımızdan beri söyleniyor ama 12 Mart Muhtırası'nı verdikten sonra ben üç defa Amerika'ya gittim. Fakat kimse bana birşey sormadı. Biz dış müdahale görmedik. Şu kanaate vardım; Amerika'yı karşına almadan ne yaparsan yap Amerika'yı çok ilgilendirmiyordu. Demokrasi varmış yokmuş bunlar Amerika için önemli değildir. 12 Eylül'ü de gördükten sonra bu kanaatim pekişmiştir. Eğer bizi sömürüyor iddiaları ile karşısına çıkmazsanız Amerika'nın, aldırmaz. Avrupa aldırır.
   <br/>
   <br/>
   - Türkiye üzerinde Avrupa ve Amerika çekişmesi olduğu son zamanlarda çok sık gündeme geliyor. Böyle bir mücadele görüyor musunuz?
   <br/>
   <br/>
   Bu görülüyor. Amerika bizi Ortadoğu'da bir güç olarak bu ran m güvenliğini sağlamakla görevli görüyor. Avrupa da bizi benimsemiyor işin doğrusu. Pazar olarak görüyor da benimsemiyor. Onda da haklı taraflarıvar. Mesela tam şartları ile bizi Avrupa Birliği'ne alsalar bir haftada 3 milyon insan Avrupa'ya gider Türkiye'den.
   <br/>
   <br/>
   - Son olarak, size göre ordu bir müdahalede daha bulunabilir mi?
   <br/>
   <br/>
   Bence yüzde bir ihtimal dahi yok.. Şimdi müdahale oldu diyelim enflasyon nasıl düşecek.? İşsizlik nasıl azalacak? Sosyal adalet nasıl düzelecek? Bunların hiçbiri emirle olacak iş değiL. Bu, askerlerin işi değiL. Ancak devleti yıkmaya doğru bir gidiş olur, mesela Kürt meselesi bölünmeye doğru gider ve bölünmeyi, federasyonu tehlikeli görmeyen siyasiler iktidara gelirse askerler ancak o zaman oturamazlar.	.
   <br/>
   <br/>
   27 Mayıs'ın kudretli Albayı Alparslan TÜRKEŞ: "En kötü hukuk düzeni en iyi ihtilalden iyidir"
   <br/>
   <br/>
   Bir ihtilalolarak 27 Mayıs'ı planlayanlardan, öncülüğünü yapanlardan biriyim. İçinde bulundum, ama gördüm ki; bir defa memleket nizarnı bozuldu mu, tekrar memlekette düzen kurmak, huzuru tesis etmek çok zor olur. Ben bunu yaşadım, 27 Mayıs döneminde yaşadım.
   <br/>
   <br/>
   Her yerden birer ufak sergerdeler çıkmaya başladı. Silahlı Kuvvetler'den çıktı, sivillerden çıkanlar oldu. Her yerde ayrı birer Milli Birlik Komitesi zuhur etti. Bakıyorsunuz, akşam radyoda bilmem nerenin Milli Birlik Komitesi tebliği yayınlanıyor. Onun için her türlü hukuk düzeni en iyi ihtilal düzeninden üstündür, iyidir."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7C2E823B65AD224B898C9072CAC15A4F?newsId=1260), [web.archive.org (arşiv bağlantısı)](http://web.archive.org/web/20120406123755/http://www.aksiyon.com.tr:80/aksiyon/newsDetail_getNewsById.action;jsessionid=7C2E823B65AD224B898C9072CAC15A4F?newsId=1260)
