# Tokat çuvala sığmıyor

*M. Ali Eren 1997.10.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son haftalarda Tokat şehrinin ismi Güneydoğu'dan Karadeniz'e kaydığı söylenen terör olaylarıyla birlikte gündeme geldi.
  </font>
 </div>
 <div id="newsText">
  <font class="detail-text">
   Oysa Orta Karadeniz ile Orta Anadolu arasında kalan ve yıllardır sağ ve sol partilerin kalesi durumundaki Tokat dışarıdan bakıldığında hemen görülmeyen bir başka oluşumu yaşıyor.
   <br/>
   <br/>
   İki senedir Türkiye yalnız terörü ve/veya irticayı konuşurken Tokat'ta sanayi hamlesi yaşanıyor. Kalkınmada birinci derecede öncelikli bölgeler arasında yer alan Tokat'ta birinci organize sanayi bölgesinde fabrika yeri kalmadı ve ikinci kısım yatırımcılara açıldı. Son bir senede temeli atılan 30'u aşkın fabrikanın birçoğu üretime başladı. Zamanında büyük şehirlere göç edip sanayici olmuş Tokatlılar şu günlerde kendi şehirlerine dönüp yatırım yapıyorlar. Tekstil ürünlerinden başka ziraate dayalı konserve, reçel, yaprak, pekmez, ceviz, mantar ve kirazın aşılanmamış hali mahlep'in ihracatı yapılıyor. İlden 1996 yılında yapılan ihracat 40 milyon dolar iken, 1997 için beklenen rakam 200 milyon dolar yani 34 trilyon.
   <br/>
   <br/>
   100 yılın olayı
   <br/>
   <br/>
   Şehirdeki bu gelişmeyi değerlendiren Tokat Valisi Ayhan Çevik şehirde yaşanan sanayi hamlesini doğruluyor. Valiliği döneminde son bir buçuk senede birinci plana şirketleşmeyi koyduklarını, büyük yatırımlar için Tokatlıların şirketleşmelerine Özel İdare olarak katkıda bulunduklarını belirtiyor. Bazı yatırımlara Özel İdare ortak olmuş. Ticaret ve Sanayi Odası Başkanı Osman Esin organize sanayi bölgesinin 1978'de tahsis edildiğini, arsanın ise 1984'te verildiğini belirttikten sonra 89'a kadar 56 fabrika yeri tahsis edilirken 1994'ten bu yana 80 üzerinde yatırımcıya yer verildiğini söylüyor. Tokat'ın tercih edilmesini Osman Esin kalkınmada birinci derecede öncelikli bölge olması dolayısıyla sağlanan kredilere bağlıyor. Bir yıl ödemesiz 4 yıl yüzde 20 faizle verilen KOBİ kredileri yatırımcılar için oldukça cazip. 200300 milyarlık bir yatırımla bir gömlek fabrikasının açılabildiğini ve bunun 800 kişiyi istihdam ettiğini kaydeden Esin, üç gömlek fabrikasının bir sigara fabrikasının iş verdiği kadar insanı istihdam ettiğini söylüyor. Esin Tokat'ta işçiliğin diğer şehirlerden ucuza geldiğine de dikkat çekiyor.
   <br/>
   <br/>
   Belediye Başkanı Nizamettin Aydın ise Tokat'ta yaşananları 100 yılın olayı olarak değerlendiriyor. Türkiye'de yıllardır adından bahsettiren ve olmazsa olmaz imajı oluşturan şirketler dışında Anadolu'da adını kimsenin bilmediği, devletten birşey beklemeyen, kredi, vergi iadesi almadan kendi gücüyle mantar gibi biten fabrikalar açıldığını söyleyen Aydın "İmkansızlıklara rağmen yatırım delisi insanlar dağın başına yatırım yapıyorlar. Birtakım güçlerin korkusu Anadolu uyanırsa idi, şimdi Anadolu uyanıyor. Kendi başına hammadde buluyor, işliyor ve ihraç ediyor. İşte Tokat'ın asıl gündemi."
   <br/>
   <br/>
   Tokat Sanayici ve İşadamları Derneği Başkanı Burhan Besler, Tokat'taki gelişmeleri Türkiye'de 1980'lerde Özal'la başlayan gelişmelerin tabii sonucu olarak görüyor ve bu gelişmeleri Tokat'ın içinde yaşayanların farkedemediğine işaret ediyor.
   <br/>
   <br/>
   Pamuklu dokuma merkezi
   <br/>
   <br/>
   "Her ülkede belli konularda belli merkezler oluşur. Türkiye'de de Bursa sentetikte, Denizli havluda, Maraş iplikte merkez haline geldi. Tokat ise pamuklu dokumada merkez olma durumundadır" diyor SeNa Tekstil Sanayii ve Ticaret AŞ. Yönetim Kurul Başkanı Ataullah Arvas. Tokat'ta en büyük iplik, dokuma, boyama entegre tesislerine sahip bulunan Vanlı Ataullah Arvas, Türkiye'deki dokuma ve iplik makinalarının yüzde 90'ını kendisinin sattığını söylüyor ve halen 34 firmanın müşavirliğini yapıyor. 1990'da kurduğu dokuma ve boyama tesisleri günde 4 bin metre dokumadan 45 bin metreye ve 34 işçiden 540 işçiye çıkmış. Tokat'ın kumaş dokumada 7. sırada olduğunu söyleyen Arvas sektörde gizli bir karaborsa bile yaşandığını söylüyor. Tokat'ın pamuk merkezi Çukurova'ya, GAP'a Bursa ve İstanbul'dan daha yakın olduğuna dikkat çekerek ekliyor: 'Tokat Türk cumhuriyetlerine de daha yakın'.
   <br/>
   <br/>
   Ataullah Arvas, Tokat'a tekstil alanında yatırım yapmak isteyenlere bilâücret fizibilite ve proje yapıyor ve tezgah alımında yardımcı oluyor. Dahası pazarı da kendisi garantiliyor. Arvas'ın tesbitine göre Tokat'ta iplik ve boyama fabrikalarına ihtiyaç var. "Konfeksiyon ise daha sonra" diyor. Tokat'taki ihracatı artırmak için de Sektörel Dış Ticaret Şirketi kurma çalışmalarını Arvas Bey başlatmış bile.
   <br/>
   <br/>
   Kalkınma hamlelerini kendi başlarına başlatan Tokatlıların devletten istekleri de yok değil. Bunların başında da kara, hava ve demiryolu ulaşımıyla ilgili düzenlemelerin yapılması, bankacılığın geliştirilmesi, Merkez Bankası şubesi ve Ziraat Bankası kambiyo bölümünün açılması geliyor. Özellikle de önümüzdeki günlerde yaşanması muhtemel enerji darboğazına dikkat çekiyorlar.
   <br/>
   <br/>
   Tokat belki tarihinde ilk defa 100 kişilik özel uçak kaldırıyor İstanbul'dan. İktisadi Araştırmalar Vakfı ile SeNa Şirketi'nin ortaklaşa düzenlediği toplantı 16 Ekim'de Tokat'ta yapılacak 'Türk tekstil sanayii içinde Tokat'ın yeri' konulu sempozyum için İstanbul'dan gidecek davetliler özel uçakla alınacak.
   <br/>
   <br/>
   Terörün sahte yükselişi
   <br/>
   <br/>
   Terör Tokat'ta basında yer aldığı kadar etkili değil. Birkaç münferit olay dışında da terör örgütleri varlık gösterebilmiş değil. Şehir merkezleri tamamen sakin. Dağlık ve çok sakin bölgelerde yaşanan ilk olaylar ise bölgeyi hazırlıksız yakaladığı için sonuç alabilmiş. Şu anda emniyet kuvvetleri bölgeye hakim. Kırsaldaki teröristlerin tek tek sayısı  ve onlara yataklık edenler biliniyor.
   <br/>
   <br/>
   Tokatlıların çok sevdiği valileri Ayhan Çevik "Tokat'ta terörün gerekçesi yok. Terörün söylemi devletin ihmalidir. Halbuki Tokat devletten iyi yatırım alan, milli gelirden alınan pay itibariyle Türkiye genelinin üzerinde bir bölge. Topraklarının yüzde 60'ı sulanıyor ve bu özelliği ile Türkiye'nin ilk 5'i içinde." Bölgede terör örgütlerinin uyguladığı plan yakın zamana kadar şöyle işlemiş: Tokat'tan büyük şehirlere göç eden bir kısım ailelerin çocukları terör örgütlerince kandırılır. Bunlar kendi köylerinin yakınlarına kamp kurarlar. Bu köylerden yardım da alabilmektedirler. Bölgede TİKKO ve DHKPC militanları bulunurken şimdi DHKPC ile PKK'nın işbirliği yaparak 'birleşik kuvvet' adıyla birlik oluşturdukları tesbit edilir. Akrabalık ilişkilerinden dolayı sol örgütlere yardım eden köylüler uyarılır. Halktan bilgi, belge akışının sağlanması istenir. Gönüllü koruculuk ise ancak birkaç köyde uygulanıyor vilayet bu sisteme sıcak bakmıyor.
   <br/>
   <br/>
   Devlet istese bitirir
   <br/>
   <br/>
   Terörün TokatOrduGiresun hattını gündeme getirmesi sahte güç gösterisinden ibaret. Bu hat ile Karadeniz'e ulaşmaları hem sosyolojik, hem fizikî olarak imkansız. "Burada da varız imajını yalancı bir şekilde ortaya koymaya çalışıyorlar" diyor Tokat Belediye Başkanı Nizamettin Aydın. Eylemlerin tek tük ve ani baskın sonucu meydana geldiğini ifade eden Aydın, terörü bölgedeki ekonomik canlanmayı engellemek için oyun olarak değerlendiriyor. Vali Ayhan Çevik de Tokat'taki ekonomik kalkınma ile terör arasında doğrudan bağlantı kurmanın zor olduğunu ancak tamamen de irtibatsız denemeyeceğini kaydediyor. Terörün şehirdeki atılımı önlemeye matuf olduğunu iddia eden Ticaret ve Sanayi Odası Başkanı Osman Esin ise halkın buna müsaade etmeyeceğini vurguluyor.
   <br/>
   <br/>
   Tokatlıların olaylara bakışını ise Tokatlı motor ustası Hacı Eruyar ifade ediyor: "Türkiye kabuğunu yırtıyor, dünya ise bunu hazmedemiyor. Bizi içten yıkmaya çalışıyor. Ama devletin polisi, askeri, özel timi birlikte uyumlu çalışır ve bitirmek isterlerse bu işi 24 saatte bitirirler."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3055-tokat-cuvala-sigmiyor.html), [web.archive.org (arşiv bağlantısı)](http://web.archive.org/web/20120201112927/http://www.aksiyon.com.tr:80/aksiyon/haber-3055-tokat-cuvala-sigmiyor.html)
