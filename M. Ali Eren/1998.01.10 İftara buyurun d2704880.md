# İftara buyurun

*M. Ali Eren 1998.01.10*

<div class="pNewsDetailMainContent" itemprop="articleBody">
 Misafirleri evlerimizde ağırlamak elbette en iyisi. Ancak değişen şartlar ve insanlara sunulan hizmetlerin artması kadar dindarların şehir kültürüne katılmalarının da etkisiyle artık iftar misafirlerimizi bir lokantada da ağırlamanız mümkün.
 <br/>
 <br/>
 İşte size ramazanda ister kendiniz ister dostlarınızla gidebileceğiniz, geleneksel mutfağımızın enfes örneklerini israfa kaçmadan yiyebileceğiniz bir demet ramazan mekanı.
 <br/>
 <br/>
 Malta Köşkü
 <br/>
 <br/>
 Yıldız Parkı içinde yer alan Malta Köşkü'nde ramazan boyunca kişi başı 3 milyon liraya orucunuzu açıp açık büfeden istediğiniz kadar yemek yiyebilirsiniz. Hafta sonları dolu olan Malta Köşkü'ne rezervasyon yaptırıp gitmek gerekiyor. (Tel: 0212 258 94 53)
 <br/>
 <br/>
 Dilruba
 <br/>
 <br/>
 Üsküdar'da Fethi Paşa Korusu'nun en yüksek noktasında bulunan Dilruba Bahçesi geleneksel mutfağımızın seçkin örneklerini misafirlerine sunuyor. Fasıl heyetinin haftanın altı gecesi canlı müzik ziyafeti verdiği Dilruba lokantasında nefis Boğaz manzarası karşısında kişi başına 3 milyon 350 bin liraya orucunuzu açabilirsiniz. (Tel: 0216 492 15 00)
 <br/>
 <br/>
 Pembe Köşk
 <br/>
 <br/>
 Emirgan Korusu içinde bulunan Pembe Köşk hergün sabah 09.0022.00 arasında hizmet veriyor. Boğaz ve koru manzarası karşısında ister semaverde çay içersiniz isterseniz yemek yiyebilirsiniz. İstanbul Belediyesi Tesisleri'ndeki makul fiyat uygulaması burada da devam ediyor. (Tel: 0212 277 76 58)
 <br/>
 <br/>
 Sarı Köşk
 <br/>
 <br/>
 Emirgan Korusu'nda bulunan Sarı Köşk geçtiğimiz temmuz ayında tekrar hizmete girdi. Köşkler içinde en güzel mimariye sahip olan Sarı Köşk'te nefis Boğaz manzarası karşısında Türk mutfağının nadide yemeklerini yiyerek orucunuzu bozabilirsiniz. Kişi başı 3 milyon lira. Rezervasyon gerekli. (Tel: 0212 229 50 38)
 <br/>
 <br/>
 Yesevi Sofrası
 <br/>
 <br/>
 Hoca Ahmet Yesevi Kültür Merkezi içindeki Yesevi Sofrası Kumkapı'daki Küçük Ayasofya Camii'nin hemen bahçesinde bulunuyor. Metruk haldeki Ayasofya Medresesi'nin tamiri ile kazanılan mekan otantik olarak döşenmiş. Yerden ısıtmalı mekanda yer sofraları da var. Kişi başı 1 milyon lira civarında. (Tel: 0212 458 16 07Küçük Ayasofya)
 <br/>
 <br/>
 Çamlıca
 <br/>
 <br/>
 Çamlıca Tepesi'nde iki özel ve güzel mekan bulunuyor. Her ikisi de Turing tarafından özenle yapılmış ve İstanbul Belediyesi'nce aynı özenle restore edilmişti. Halen bir tanesi Osmanlı kahvesi diğeri kafe/restoran olarak hizmet veriyor. Elektriğin kullanılmadığı bu yerde çok makul fiyatla iftar edebilirsiniz. Ancak mekan küçük olduğundan rezervasyon yapılması gerekiyor.
 <br/>
 <br/>
 Fethi Paşa Konağı
 <br/>
 <br/>
 Üsküdar Fethi Paşa Korusu'nun alt girişinde bulunan Konak İstanbul Belediyesi'nce işletiliyor. Boğaz manzaralı Konak'ta bir kişi 1,5 milyona iftar edebilir. Konak merkeze yakın olması sebebiyle çok faal. (Tel: 0216 391 65 60)
 <br/>
 <br/>
 Yanyalı Fehmi
 <br/>
 <br/>
 1919'dan bu yana Kadıköy yakasında lokantacılık yapan ve aslen Yanyalı olan Sönmezler ailesi Türk mutfağının lezzetini nesilden nesile taşıyabilmişler. Meraklıların bildiği Yanyalı Fehmi Lokantası dışarıdan görünenin aksine içerde geniş bahçesi ve salonu ile 180 kişiye hizmet verebiliyor. Yüzü aşkın çeşidin bulunduğu Yanyalı Fehmi Lokantası'nda iftar yapmanın bedeli çorba, et yemeği, pilav, tatlı, salata ve iftariyelik beraber 2 milyon 250 bin lira. (Tel: 0216 336 33 33 ErdoğanEngin Sönmezler)
 <br/>
 <br/>
 Hidiv Kasrı
 <br/>
 <br/>
 Beykoz sırtlarında bulunan ve Beltur tarafından başarıyla işletilen Hidiv Kasrı, ramazan münasebetiyle yeni bir mönü ile İstanbullular'ın karşısına çıkıyor. Kasırda İdare Amiri Bekir Taş ve Mutfak Genel Koordinatörü Rafet Aydoğdu ile Aşçıbaşı İlyas Kaya'nın gayretli çalışmaları dikkat çekiyor. Hem Boğaz havası almak, hem bir saray yavrusu görmek, hem de leziz Türk yemekleri yemek isterseniz Hidiv Kasrı'nı tavsiye ediyoruz. Yemek olarak da mantarlı, tavuklu ve köriyle lezzetlendirilen Hidiv Çorbası ile Hidiv Kebabı'nı deneyebilirsiniz. İftarda açık büfe kişi başı 3 milyon lira. (Tel: 0216 413 96 44)
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/iftara-buyurun_503361), [web.archive.org (arşiv bağlantısı)](http://web.archive.org/web/20150712000009/http://www.aksiyon.com.tr:80/dosyalar/iftara-buyurun_503361)
