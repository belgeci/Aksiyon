# Hazine-i Evrak, Cumhuriyeti anlatacak

*M. Ali Eren 1997.02.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Arşivler, bir ülkenin tapu senedi, bir milleti geçmişinden bugüne ve bugününden yarınına bağlayan temel dayanak olarak tarif edilir.
  </font>
 </div>
 <div id="newsText">
  <font class="detail-text">
   Devletlerin ve fertlerin haklarını, milletlerarası münasebetleri belgelerle korurken ait oldukları devrin örf ve adetlerini, hukuki ve sosyal yapısını, müesseselerini ve bunlar arasındaki münasebetleri ortaya koymada birinci el kaynak rolünü de oynarlar. Bu sebeble tarihçiler bu kaynaktan bir türlü vazgeçemez.
   <br/>
   <br/>
   Olayları ve ilişkileri belgelere döküp, bu belgeleri muhafaza etmeyi en önemli görevlerinden sayan devletlerin başında Osmanlı gelir. Devlet anlayışını insana hizmet ilkesi üzerine oturtan Osmanlı, resmi kayıtları özenle saklamış ve devlet arşivi hazine gibi 'Hazinei Evrak' olarak isimlendirilmişti. Tarihin cilvesine bakınız ki; Cumhuriyet bürokrasisi buradaki 'hazine' lafzını 'para' olarak algılayıp arşivimizin bir kısmını hurda kağıt olarak Bulgaristan'a satarken, diğerlerini de çürümeye terketti. Halbuki bu belgeler yalnız Türk tarihinin değil, Orta ve Yakın Doğu, Akdeniz, Balkan, Kuzey Afrika ve birçok Arap ülkesinin kültür, iktisat ve siyasi tarihlerinin gün ışığına çıkarılması için önem taşıyor.
   <br/>
   <br/>
   29 Ekim 1988 tarihinde Ankara'da Devlet Arşiv Sitesi'nin açılışında konuşan zamanın Başbakanı Turgut Özal "İktidara geldiğimizde, Türkiye'de çeşitli sebeplerle ihmale uğramış, hiç el atılmamış, ciddi düzenlemelere muhtaç konuları gözden geçirirken, arşivciliğin bir devlet politikası olarak benimsenmesi ve konunun modern arşivcilik teknolojisine uygun bir yaklaşımla ele alınmasında çok gecikildiğini tesbit ettik"  diyerek yılların ihmalini dile getirmişti. Devlet geleneğinde dünyaya örnek olacak örnekler barındıran Osmanlı arşivleri Ermenilerin soykırımı iddiaları ve onu takip eden Bulgaristan'daki Türkler'e karşı yürütülen isim değiştirme politikalarına cevap arayışı ile ancak 80'li yıllarda gündeme gelebildi.
   <br/>
   <br/>
   Osmanlı döneminde arşive son derece önem verilirken, Türkiye Cumhuriyeti bir arşiv merkezi ihtiyacını ancak 53 sene sonra hissetti. Milli Mücadele ve Cumhuriyet dönemi belgelerini bir yerde toplayıp muhafaza etmek üzere 1976 Ekim'inde  Başbakanlık Merkez Teşkilatı bünyesinde İsmet Binark'ın öncülüğünde "Cumhuriyet Arşivi Daire Başkanlığı" kuruldu.
   <br/>
   <br/>
   1974 yılında inşaatına başlanan Devlet Arşiv Sitesi 14 sene sonra tamamlanarak Turgut Özal tarafından hizmete açıldı. Fakat elde merkeze vesika gelmesi için kamu kuruluşlarının nasıl hareket edeceğini belirleyen bir yönetmelik yoktu. Nihayet bu konudaki yönetmelik 16 Mayıs 1988 tarihinde resmi gazetede yayınlandı. Devlet Arşivleri Genel Müdürü İsmet Binark, kamu kurum ve kuruluşlarından bu yönetmelik çerçevesinde evrak gelişinin ise ancak 1992 yılında başladığını kaydediyor. Genel Müdür İsmet Binark, yeni bir arşiv olan Cumhuriyet Arşivi'nin Osmanlı Arşivleri ile karıştırılmaması ve karşılaştırılmaması gerektiğini belirtiyor.
   <br/>
   <br/>
   50 senelik belgeler açık
   <br/>
   <br/>
   Cumhuriyet Arşivi'ne 80 civarında kurum ve kuruluştan evrak geliyor. Cumhurbaşkanlığı, Genelkurmay Başkanlığı, Milli Savunma Bakanlığı, İçişleri ve Dışişleri Bakanlığı ile Milli İstihbarat Teşkilatı hariç mahalli idareler, DPT, üniversiteler, kamu iktisadi teşebbüsleri, özel kanunlarla kurulan kamu bankaları ve teşekküllerine ait arşiv  malzemeleri burada toplanıyor.
   <br/>
   <br/>
   İsmet Binark, 1920 46 yılları arasına ait tasnif edilmiş arşiv malzemesinin araştırıcılara açık olduğunu söylüyor. 23.6.1989 tarih ve 89/14269 sayılı Bakanlar Kurulu kararının ikinci maddesi tasnif edilmiş ve taşıdığı tarihin üzerinden en az elli sene geçmiş arşiv malzemesi üzerinde araştırma ve inceleme yapılabileceği hükme bağlamıştı. Bundan dolayı arşive intikal eden malzemenin 1950 öncesine ait olanlarının tasnifine öncelik verilmiş. Bugüne kadar Bakanlar Kurulu Kararları Kataloğu  192044, Müşterek Kararnameler Kataloğu  hazırlanmış. Ayrıca Başbakanlık Özel Kalem, Muamelat, Mevzuatı  Geliştirme ve Yayın Genel Müdürlüğü evrakı, Dişişleri Bakanlığı mübadele evrakı, CHP evrakı, Diyanet  İşleri Başkanlığı 1928  öncesi evrakı ve TÜBİTAK araştırma raporlarının tasnifi  yapılarak, bilgisayar ortamına aktarılması işlemleri devam ediyor.
   <br/>
   <br/>
   Devlet Arşivleri Genel Müdürü İsmet Binark, Devlet Arşivleri'nde araştırma yapmak isteyen yerli veya yabancı kimselerin dolduracakları bir form  ile Genel Müdürlüğe müracaat ettikleri taktirde bir gün içinde başvurularının karara bağlandığını söylüyor. Yurtdışındaki büyükelçiliklere veya başkonsolosluklara müracaat edilebileceğini de kaydediyor.
   <br/>
   <br/>
   Genel Müdür Binark'ın verdiği bilgiye göre arşive giren araştırmacılar katologlar vaya bilgisayar marifetiyle konuları ile ilgili belgeleri tarayabilir ve ilgili belgeleri isteyebilir, ne bu belgelerden fotokopi alabilirler. Ancak araştırmacı günde ancak 15 belge isteyebiliyor ve fotokopi çektirirken de  bir defterin yahut bir dosyanın tamamını çektiremiyor.
   <br/>
   <br/>
   Belgeniz anında hazır
   <br/>
   <br/>
   Arşivde bir belge aramak samanlıkta iğne aramak gibidir. Günümüzde ise bilgisayar marifeti ile aradığınız belgeye ulaşmak çok kolay. Cumhuriyet Arşivi'nde aradığınız bilgiye, kuruma, ya da konuya ulaşmanız pek zor değil. Ayrıca belgenin fiziki durumunu gösteren, tasnif edilmiş belgelerin özetlerinde geçen terimlerin sorgulandığı programlar da var. Son olarak bilgisayarda indeks taramasında da bulunabiliyor. İndeksler ise, şahıs adına, tüzel kuruluşlar adina, madde ve yer adina hazırlandığı gibi  tür alternatifli arama ile de iki ayrı indekste geçen terimler aranabiliyor, alan alternatifli arama usulü ile de aynı indekste geçen farklı iki terimin taramasi yapılabiliyor.
   <br/>
   <br/>
   Dileğimiz aynı özenin diğer arşivlerimiz için de geçerli olmasıdır. Kimse unutmasın ki "Arşivler de milletin malıdır, milletten saklanamaz."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=65EB2DFB2A62F86208A00AA1B3DA8949?newsId=2243), [web.archive.org (arşiv bağlantısı)](http://web.archive.org/web/20140717224614/http://www.aksiyon.com.tr:80/aksiyon/newsDetail_getNewsById.action;jsessionid=65EB2DFB2A62F86208A00AA1B3DA8949?newsId=2243)
