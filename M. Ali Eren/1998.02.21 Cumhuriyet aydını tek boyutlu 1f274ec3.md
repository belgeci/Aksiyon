# Cumhuriyet aydını tek boyutlu

*M. Ali Eren 1998.02.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Orhan Türkdoğan, bir sosyoloji profesörü. Türkiye üzerine sayısız araştırma ve incelemenin sahibi. Türkiye'nin tarihi ve sosyolojik gerçeklerini öğrenmek için bir ömür harcamış.
  </font>
 </div>
 <div id="newsText">
  <font class="detail-text">
   İlerlemiş yaşına rağmen hâlâ saha araştırması yapmaktan geri durmuyor. İlgi alanı çok geniş. Tıp sosyolojisinden sanayi sosyolojisine, Süryanilerden Alevilere, Amerika'daki Azteklere kadar. Onunla konuşmak sinema seyretmek kadar renkli. Konuşma sırasında söz devrimlere, fikir akımlarına, etnik gruplara, devlet adamlarına ve tabii kitaplara geliyor. Orhan Hoca yılların birikimini ve dünyanın pekçok yerinde edindiği olağanüstü izlenimleri sizinle paylaşmaktan çekinmiyor. Kendinizi bir anda Malatya'nın Mamüreke köyünde bir Kürt kadınını dinlerken ya da New York caddelerinde yürürken görebiliyorsunuz. Karşınızda insanlığın mirasını özümsemiş bir bilge profesör var. Orhan Türkdoğan'ın ufku politik konuları da ihata ediyor. Gün yüzü görmemiş orijinal bilgilerin sahibi olan Orhan Hoca ülkemizde en fazla eser veren sosyolog olmasına rağmen tanınmak istemiyor. Malatya doğumlu Orhan Hoca yaşayan bir kaç İstanbul efendisinden biri. Orhan Türkdoğan Hocayla Aksiyon'da beş saati aşkın bir süre yaptığımız sohbette zamanın nasıl aktığını anlamıyoruz.
   <br/>
   <br/>
   Orhan Türdoğan, "Demokrasi, ambarı doldurulacak gemilere benzer. Ne kadar sistemli yüklerseniz gemi su yüzünde endazını gösterir. Düzensiz yüklerseniz gemi alabora olmaya gidebilir" diyerek söze başlıyor. Partiler, seçim mekanizması ve parlamentonun demokrasinin ancak belirli kısımları olduğunu söyleyen Türkdoğan, oyunun kuralları belirlenirken geminin alabora olmaması için toplumun kültürel, yapısal, felsefi ve inanç değerleri ile demokratik sistemin beslenmesi halinde demokrasi gemisinin kuğu gibi süzülebileceğini vurguluyor.
   <br/>
   <br/>
   Aydınların teslimiyeti
   <br/>
   <br/>
   Ülkemizdeki demokrasi zaafının temellerini cumhuriyet ideolojisinin demokrasiden öncelikli görülmesinde buluyor Türkdoğan Hoca. Cumhuriyetin içinde bulunduğu mücadeleyi yavaşlatacak herhangi bir kavram ve sistem ithaline girmeyi uygun bulmadığını ifade ediyor.
   <br/>
   <br/>
   Cumhuriyet teorisyenlerinin çağın gereği olarak pozitivizmden etkilendiklerini izah eden Orhan Türkdoğan, Osmanlı ülkesinde bu ekolün yüzyıllık mazisi bulunduğunu ve bütün Avrupa ile beraber Osmanlı aydınlarını da etkilediğini düşünüyor. Sosyolojinin toplumu iyileştirmek için yasalar ortaya koyması devrin aydınlarında büyük yankı buluyor. Bu arada evrim hem sosyolojinin hem de dinin teorisi haline geliyor. Jön Türklerin Türkiye'ye taşıdığı bu fikirler teslim olurcasına aydınlarca filtresiz alınır. Cumhuriyette din artık önemli bir fenomen değildir. Fenomen olmayışının sebeblerini Orhan Türkdoğan şöyle açıklıyor: "Pozitivizm ve Emile Durkheim yolu ile Ziya Gökalp'e intikal eden düşünce sisteminde dinin profan alana itilmesi ve Atatürk'ün büyük ölçüde bu görüşlerin etkisinde kalması. Onun görüşü ise şudur; 'Hayatta en hakiki mürşid ilimdir. Başka nesne aramak gaflet ve dalalettir.' Bu düşünce tam bir pozitivist ifadesidir. Aguste Comte 'Dinler ölmüştür artık insanlık dini vardır' diyor, Durkheim ise 'Din kollektif tasavvurlardır' diyor."
   <br/>
   <br/>
   Tek boyutlu insan
   <br/>
   <br/>
   Avrupalı düşünürlerin iki boyutlu olduğunu ifade eden Orhan Türkdoğan'a göre; "Bizdeki aydınlar tek boyutludur. Kutsal alanda yaşayanlara saygı duymazlar. Fransız laikçilerin ise hem kutsal alanı vardır hem de kutsal dışı alanı vardır. Bizim aydınların kutsal alanı yoktur. Kutsal dışıdır. Jacshke, 'Türkiye'de devleti idare edenlerin büyük kısmı hayatı boyunca camiye gitmemiştir' der. Batılı standartlara göre insan çift boyutludur. Onun için Marcuse, Marksizmi tek boyutlu rejim kabul eder. Gökalp 'İslamlaşma' ile Durkheim'in Batılı profilini kabul eder ve önemi budur. Eserinde ikili yaşamayı Türkiye'ye teklif etmektedir. Laikliğe Batı tipi form veriyordu. Ona göre bir insan hem laik hem de dindar olabilir. Ziya Gökalp'teki İslamlaşma bir etika, bir müessese olarak var ama İslamizm yok. İslam'ın hayata girmesi fakat ideolojileştirilmemesini istiyordu."
   <br/>
   <br/>
   Ziya Gökalp'in TürkleşmekİslamlaşmakMuasırlaşmak tezine Halil Nimetullah Öztürk 1935'te alternatif getirir; TürkleşmeBatılılaşmaLaikleşme. Türkdoğan'a göre bu eser dönemi karakterize etmenin ötesine geçmez. Cumhuriyetin teorisyenlerinin dini bir olgu olarak, insanları birbirine yaklaştıran, pekiştiren bir güç olarak tanımaları gerekirdi. Dinin okullaşma süreci ortadan kaldırıldı. Bu dönemin aydınları yeni açılımlar getirememiş Türk Hümanizması denilen resmi teoriyi pekiştirici bir akım oluşturdular ama bu akım da dini realite olarak görmedi. Türk Hümanizmasının tezi şu idi; Batı, GrekoLatin kültürü ile temasa geçip bugüne ulaştı. Yapılacak iş kendimizi İslam'dan soyutlayıp GrekoLatin kültüre dönmektir. Bu çok acı bir durumdur ve bir Batılı düşünürün asla kabul edemeyeceği noktadır.
   <br/>
   <br/>
   Dinin uyanması
   <br/>
   <br/>
   Türkiye'de fundamentalizm ile radikalizm kavramlarının aynı anlamda kullanılıp karıştırıldığını belirten Orhan Türkdoğan şöyle konuşuyor: "1930'lu yıllarda Amerika'da protestan akımı gençliği sarıyor. Bu bilim adamlarını harekete geçiriyor. Yapılan araştırmalar sonunda bilim adamları şunu açıklıyorlar; 'Telaşa gerek yok, böyle akımlar 1800'lü yıllarda da yaşandı ve geçti. Bizim İslam'ın 1900'lü yıllar öncesindeki yükseliş ve düşüşü hakkında bilgimiz yok. Karşılaştırma yapamıyoruz. Bu araştırmalar ortaya konmalı ki bu yükselişin mahiyetini anlayabilelim. Gençlerin bu tip araştırmalar yapması lazım. Benim gördüğüm ise; 1924'ten 1950'ye kadar dinin devreden çıkartıldığı tutsaklık dönemi Batıyı gören aydınlarda özgür fikrin ve demokrasi düşüncesinin gelişmesi, demokratik seçim mekanizmasının ortaya çıkması ile son buldu. Dinin okullaşma sürecinin yaygınlaşması ile de popülist İslam elitist İslam'a dönüşmüştür. Popülist İslam kendi içinde elitist İslam'ı da çıkarabilmiştir. Bunlar Batı gerçeğine uygun bir yaşantıyı temsil etmişlerdir."
   <br/>
   <br/>
   Orhan Hoca, 1924 ile 50 arasında Aleviliğin de Sünnilikle aynı kaderi paylaştığını, bu dönemde Sünni ve Alevi kodlarının filizlenmesine ideoloji gereği müsaade edilmediğini ifade ediyor. 1950'lerde başlayan İslam'ın yükselişinde Alevi yükselişinin de yaşandığına dikkat çekiyor.
   <br/>
   <br/>
   "Ahlâkın döl yatağı dindir"
   <br/>
   <br/>
   Dinsiz toplum olmayacağı gerçeğinin altını çizen Orhan Türkdoğan "Gorbaçov diyor ki; bana onbinlerce mektup geliyordu, bize kilisemizi geri ver diye. Gorbaçov realiteyi kabul etmiştir" dedikten sonra Türkiye'nin bu gerçeği Gorbaçov'dan önce gördüğüne işaret ediyor. Orhan Hoca bunu 1946 demokratikleşme sürecinin gündeme gelmesi, halkın katılımcı demokrasiye sahip çıkması ve eğitim sürecinde genç aydınların dini realiteyi ortaya çıkarması ile halkaydın diyaloğunun kurulmasına bağlıyor.
   <br/>
   <br/>
   Orhan Türkdoğan çarpıcı alıntılar yapıyor: "Mcİver 'Ahlakın döl yatağı dindir' diyor. Amerika'nın en yüksek sosyoloğu Robert Merton, 1950'de Weber'in "Bilimi, demokrasiyi, kapitalizmi yaratan protestan ahlakıdır' tesbitini gündeme getirip tartışmaya açtı. Bu tartışmalar bir kere daha gösterdi ki bilimin, kapitalizmin, hukukun ve demokrasinin yaratıcısı protestan ahlakıdır. Weber'in tesbitini revize edip kabul etti. Amerikalı düşünür James Bryce, 1931 yılında kaleme aldığı ve demokrasinin klasiklerinden sayılabilecek eserinde; 'Amerika üç unsura dayanır' diyor. 'Bir siyasal sistem, iki sivil toplum, üç Tanrı kavramı. Batı budur. Cumhuriyet ise bu fenomeni kabul etmedi. Laiklik meselesinde de din tek boyutlu düşünülmüş, bu tek boyutta da sadece profan alan gündeme gelmiş, sacredkutsal alan ihmal edilmiştir. Tanımamanın sebebi ise entellektüel şartlanmadır."
   <br/>
   <br/>
   Kravat takmak modernlik değil
   <br/>
   <br/>
   Orhan Türkdoğan'ın meşgul olduğu konulardan birisi de modernleşme. Bu konuda bir kitabı ve pekçok makalesi bulunan Orhan Hoca, yakın tarihimizde modernleşme üzerine ileri sürülen görüşleri iki kategoride ele alınabileceğini belirttikten sonra şöyle devam ediyor; "Bunlardan ilki Gökalp'e aittir. Gökalp 1919'a kadar modernleşme ile Batılılaşmayı eş değer görmüştür. Ancak 1919'da kaleme aldığı TürkleşmekİslamlaşmakMuasırlaşmak eserinde modernleşmeyi Batılılaşmadan ayırmıştır. Oysa Cumhuriyet aydınları modernleşme ile Batılılaşmayı eşdeğer kabul edip modernleşmeden Batılı hayat tarzı, Batılı değer ve normların desteklenmesini anlamışlardır."
   <br/>
   <br/>
   Günümüzde modernleşmenin Batılı sosyolog ve antropologlar tarafından eleştirilerinin dikkat çekici boyutlara ulaştığını kaydeden Orhan Türkdoğan Sosyolog Herskowitz ve İnkeles'in eleştirilerini üç grupta toplandığına dikkat çekiyor; "I. Modernleşme Batılılaşmayla eşdeğer görmek bütün değerlerin Batıdan kaynaklandığı anlamını taşır ki bu önemli yanılgıdır. Çünkü uygarlık Doğu ve Batının sentezidir. II. Sanılmıştır ki; modernleşme sonuna kadar iyi birşeydir. Oysa Kolonyal dönemden başlayarak Afrika, Avustralya ve Pasifik bölgelerinde yapmış oldukları beyin yıkama operasyonları, yerli halkların inanç ve değerlerine olan bozucu zihniyet saldırganlıkları, II. Dünya Savaşında Japonya'nın Nagazaki ve Hiroşima uygulamaları, AID uzmanlarının geri kalmış ülkelerdeki milli kültürleri yozlaştırma programları hemen akla gelenlerdir. III. Modernleşme bazı ülkelerde tek boyutlu kabul edilmiştir. Kılık kıyafet, Batılı yaşam biçimi olarak anlaşılmış. Halbuki modernleşme çok boyutlu değişkendir. Örnek olarak Türkiye üzerine ilginç araştırmaları ile bilinen Daniel Lernes'in de belirttiği gibi modernleşme; sanayileşme, kentleşme, sosyal hareketlilik, okuyup yazma oranının yükselişi ve bireylerde beliren empati(beklenti)lerin yükselişi ile fonksiyonel ilişki halindedir. Kravat takmakla modern olunmaz. Kravat takmadığı için kimse gerici ya da ilerici olmaz. Bu tür değerlendirmeler Türk intelijansiyasının dramıdır. Bir dini kimseyi kravat takmadığı için Atatürk düşmanı, rejim düşmanı görmek vahim bir yanılgıdır. Modernleşmeyi tek boyutlu görmenin tipik örneğidir. Ve acıdır."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=3474), [web.archive.org (arşiv bağlantısı)](http://web.archive.org/web/20130329072541/http://www.aksiyon.com.tr:80/aksiyon/newsDetail_getNewsById.action?newsId=3474)
