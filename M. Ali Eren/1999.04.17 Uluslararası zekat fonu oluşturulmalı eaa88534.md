# Uluslararası zekat fonu oluşturulmalı

*M. Ali Eren 1999.04.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ürdün Haşimi Hanedanı Prensi el Hasan bin Talal, Hz. Peygamber'in 42. kuşaktan torunu.
  </font>
 </div>
 <div id="newsText">
  <font class="detail-text">
   Yakın dönemde ölen Kral Hüseyin'in küçük kardeşi ve otuz yılı aşkın bir zaman veliahdı idi. Bu süre içinde Kral Hüseyin'in en yakın siyasi danışmanlığını yaptı. Kral Hüseyin vefatından kısa bir süre önce ani bir karar ile kardeşinin yerine en büyük oğlu Prens Abdullah'ı veliahtlığa getirmiş ve bu değişiklik dünya kamuoyunda büyük yankı bulmuştu.
   <br/>
   <br/>
   Prens Hasan, siyasi kimliğinin yanında entellektüel kişiliği ile de tanınıyor. Oxford Üniversitesi mezunu, Ürdün'de, Ürdün dışında pekçok ilmi müessese ile akademinin kurucusu, hamisi ve üyesi. Dinlerarası diyalog heyetlerinde de aktif rol alan Prens'in insan hakları, farklılıkların birlikte yaşaması, Ortadoğu'da barış, İslam sivil toplumu konularındaki fikirleri akademik çevrelerde büyük ilgi görüyor. Prens Hasan'ın yayınlanan eserleri ise şunlar: Christianity in the Arap World (1994), Search for Peace (1984), A study on Jerussalem (1979), Palestinian Self Determination (1981).
   <br/>
   <br/>
   Prens Hasan Arapça, İngilizce, Fransızca, İbranice biliyor, şimdi de Almanca, İspanyolca ve Türkçe öğrenmeye çalışıyor. Her hanedan üyesi gibi sporla yakından ilgili. Polo, squash oynuyor, helikopter kullanıyor ve 6. dan karakuşak tekvandocu. 1947 yılında doğan Prens Hasan 1968'de Prenses Servet ile evlendi. Üç kızı, bir oğlu ve dört torunu bulunuyor.
   <br/>
   <br/>
   Prens Hasan bin Talal, geçen hafta IRCICA'nın tertiplediği Osmanlı Dünyası'nda Bilim ve Eğitim konulu milletlerarası kongrenin açılışında konuşma yapmak üzere İstanbul'a geldi. Prens Hasan, Türk basınında yalnız Aksiyon Dergisi'ne konuştu.
   <br/>
   <br/>
    Yeni bir bin yılın başlangıcında bulunuyoruz. Önümüzdeki bu bin yılda İslamın insanlığa sunacağı mesaj, ne olacaktır?
   <br/>
   <br/>
   İnanıyorum ki, bilgi ve ahlak olacaktır. Bilgi bölünemez ve ahlak evrenseldir. İslam ise uluslarötesi bir dindir. İslam ümmetinin pratik ve soyut bilgisindeki dağınıklık, açık ve net bir diyalog geliştirmelerine engel oluyor. Bu da insanlığın İslamdan alacağı mesajlara engel oluyor. İslam dünyasında uzun zamandır oryantalizm çağı yaşanıyordu. Yeni bin yıl belki deoksidentalizmin başlangıcı olacak. Dün ziyaret ettiğim İslam Araştırmaları Merkezi(İSAM)'nde memnuniyetle gördüm ki, Müslüman akademisyenler Hıristiyanlık, Musevilik, Budizm üzerine araştırma yapıyorlar ve analitik mukayeseler üzerine çalışıyorlar. Eğer yaşamak istiyorsak bilmeliyiz ki bu bizim dünyamız ve bu dünyadaki bilgileri ve farklı düşünceleri öğrenmeden yaşayamayız.
   <br/>
   <br/>
   Medeniyetleri birbirinden ayırmak imkansız
   <br/>
   <br/>
    Samuel Huntington'ın başını çektiği bir grup stratejist 'Medeniyetler Çatışması' tezini işlerken sizin de yakından takip ettiğiniz bazı çevreler 'medeniyetler ve dinlerarası diyalog' tezini işliyorlar. Sizce önümüzdeki dönemde hangisi galip gelebilir?
   <br/>
   <br/>
   İki görüşün de tamamen kazanacağını düşünmüyorum. İran Cumhurbaşkanı Hatemi, Vatikan'ı ziyaret ettiğinde yaptığı konuşmada medeniyetlerin bir arada yaşayabilmesinden bahsetti. Ben şahsen keskin olarak benim medeniyetimsenin medeniyetin ayrımı yapılmasına karşıyım. İşte İstanbul'dayız ve Asya ile Avrupa arasındayız. Aslında AvrupaAsyaAfrika diye ayrımlar yapmak Avrupa'nın icadıdır. Benim ve sizin Avrupa ve Asya geçmişine bakılmaksızın birbirimize çok büyük benzerliklerimiz vardır. Biz Grekoromen devrine, İspanya ve Çin medeniyetlerine de borçluyuz. İnanıyorum ki artık Avrupa'nın da kendi medeniyetinin Doğu Akdeniz'den ve Endülüs'ten geldiğini fark etmesi zamanıdır. Dolayısıyla medeniyetleri bölgesel bazda düşünen anlayışı bırakmamız gerekmektedir.
   <br/>
   <br/>
   İslam imandır, kitaptır, sünnettir
   <br/>
   <br/>
    Siyasal İslam hakkındaki görüşlerinizi öğrenmek istiyoruz. Son 20 yıldır konuşulan bu hareket Ürdün'de de mevcut. Sizin bakışınız nedir?
   <br/>
   <br/>
   Benim için İslam imandır ve açıkça kitap ve sünnettir. Bir politik hareket kitap ve sünnet hakkında konuşuyorsa orada dur. Politikanın dini yoktur. Biz dine sadece ruhen yükselmek için ve yalnız sıkıntılar başımıza geldiğinde başvurduğumuz bir şey olarak bakarsak bu da İslamı çok sınırlandırmak anlamına gelir. Bu hareketleri umut verici hareketler olarak değerlendirebiliriz, ama bunların da üretim, verimlilik, sanayileşme, özelleştirme gibi konulardaki önerilerini somut bir biçimde tanımlamamız gerekir.
   <br/>
   <br/>
   Ben İslamın şartlarından olan zekat için on yıldan fazla bir süredir Uluslararası Zekat Fonu (ALMS) kurulmasını teklif edip duruyorum ki; bu fon İslami ONGO ve diğer NGO'larla beraber çalışacak. Zekattan ulusal olarak bir miktar parayı bu fona düşemezseniz, yine vakıflar kanalıyla bunu yapmıyorsanız sivil topluma hiçbir katkınız yok demektir. İslami temellere dayanan bir sivil toplum noktasında bu tarz faaliyetler değişik ülkelerde var. Ama bunları duygusallıktan ve slogancılıktan uzaklaştırıp evrensel bir İslam anlayışı ile yeni bin yıla girmeliyiz.
   <br/>
   <br/>
   İslam dünyasında en önemli sorun insan onuru
   <br/>
   <br/>
    Sizce İslam dünyasının en önemli sorunu nedir?
   <br/>
   <br/>
   İnsan onuru. Bu konu aslında İslamın getirdiği bir kavramdır. Ama şöyle düşünmekten üzgünüm, biz insan haklarından söz ettiğimizde belli yönlere bakıyoruz hem devlet hem birey olarak. Mesela refahtan bahsettiğimizde temel ihtiyaçlardan bahsediyoruz. Barınma, giyim... Fakat unutmamamız gerekir ki; toplumlar aşağıdan yukarıya doğru inşa edilmeliler. İslam ülkelerinde bence insanları çok fazla minnet altında bırakıyoruz. Ama insanları ve haklarını çok az koruyoruz. Refahın yayılması için çok az çalışıyoruz ve insanların kendi haklarını kullanmalarına çok az yardımcı oluyoruz.
   <br/>
   <br/>
   Bilgiye gelince okuma kapasitesini artırmamız en temel insan hakkıdır. Bizi dünya ile yarıştıracak olan da budur. Yirminci yüzyılın sonunda hâlâ İslam dünyasında kişi başına düşen kitap sayısı Batıya göre çok düşüktür. Sermaye aklımızı ve paramızı en etkin şekilde kullanmaktır. Fonlarımızın çoğu bugün silah alımına gitmektedir. Petrolden kazanılan paralar silaha yatırılıyor. 1994'te Kazablanka'da yapılan toplantıda bir tespitte bulunulmuştu; Kuzey Afrika'dan Türkiye'ye uzanacak petrol boru hattının maliyeti 35 milyar dolar idi. Bu para 10 yıllık bir sürede harcanacaktı. Bugün Kosova krizinde NATO'nun bir ay için harcadığı para tahminen 2. 5 milyar dolar. Mülteciler için BM'nin istediği rakam ise 32 milyon dolar. Nerede kaldı insan hakları ve onuru?
   <br/>
   <br/>
    Kosova sorunu yaşanırken İslam dünyasının ilgisizliği de gündemde duruyor. Neden İslam dünyası bu kadar ilgisiz sizce?
   <br/>
   <br/>
   Geçen gün ben zekatların Kosova'ya yönlendirilmesi konusunda bir başvuruda bulundum. Ama bu gibi durumlarda politik öncelikler insani ihtiyaçların daima önüne geçiyor. Şunu bilmek çok üzücüdür ki; Bosna'daki kuşatma sırasında Vatikan İslam dünyasından daha çok insani yardım çağrısında bulundu. Ben beklerdim ki İslam Konferansı Teşkilatı daha aktif rol alsın Kosova krizinde. Müslümanları etkileyen bölgesel sorunları çözmede müşterek bir ajanda oluşturmamız ve bu ajanda üzerinde beraberce çalışmamız gerektiğini anlamamız gerekiyor. Fas'tan Bangladeş'e kadar sorunlarda kurumsal bir yardım mekanizmasının yokluğunu anlamanın zamanı geldi. Ne yazık ki şu ana kadar dünyanın çeşitli bölgelerindeki olaylara ne hükümetler ne de kurumlardan yeteri kadar yardım yapılamadı.
   <br/>
   <br/>
   Ortadoğu'yu iyi tahlil etmeliyiz
   <br/>
   <br/>
    Ortadoğu Barış Süreci'nde sizin aktif bir şekilde faaliyet gösterdiğinizi biliyoruz. Barış üzerine yazdığınız bir kitap da bulunuyor. Ortadoğu'da Osmanlı'dan sonra kaybolan barış sizce ne zaman gelebilecek?
   <br/>
   <br/>
   Ortadoğu'da bölgenin stratejik değerlendirmesi yapılmadan bölgede sağlam bir medeniyet ve barış kurmamız imkansız. Bölgeyi değerlendirmek için bölgeyi kavramanız lazım. İslam dünyasında olan Bosna, Kosova, Kıbrıs, Lübnan, İsrail, Irak, İran olaylarını birbirine bağlayan bir bağ düşünün; sorun bu ülkelerin uyumsuzluğu ve gerçek anlamda bağımsızlığın olmaması. Ortadoğu çatışmanın eksik olmadığı tek bölgedir ve bu bölgede Türkiye çok ideal bir şekilde konuşlanmış durumdadır. Türkiye çatışmaların çözülmesinde ideal bir coğrafi konumdadır. Bu bölge için güvenlik kimliği geliştirmek çok zordur. Çünkü sorun artık yalnız ülkeler arasında değil, azınlık sorunları da ortaya çıkmıştır. Artık Kahire'den Delhi'ye kadarki bölgeden bahsetmiyoruz, bu aradaki toplumlar, ülkeler ve gittikçe artan azınlık sorunlarından bahsediyoruz. Siz Arapİsrail sorununu sordunuz ama bu çok spesifik soru ve bu soruya bu saydığım sorunlar çözülmeden sağlıklı cevap verilemez.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4967-uluslararasi-zekat-fonu-olusturulmali.html), [web.archive.org (arşiv bağlantısı)](http://web.archive.org/web/20140904073810/http://www.aksiyon.com.tr:80/aksiyon/haber-4967-uluslararasi-zekat-fonu-olusturulmali.html)
