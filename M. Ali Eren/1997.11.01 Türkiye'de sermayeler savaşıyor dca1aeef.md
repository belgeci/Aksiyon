# "Türkiye'de sermayeler savaşıyor"

*M. Ali Eren 1997.11.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hundai Motor Company'nin Başkanı Byung Jae Park geçtiğimiz haftalarda Cumhurbaşkanı Süleyman Demirel'in de katıldığı fabrikalarının açılış konuşmasında
  </font>
 </div>
 <div id="newsText">
  <font class="detail-text">
   "Türkiye komünizme karşı verdiğimiz mücadelede bizim yanımızda yer aldı. Biz de şimdi ekonomik kalkınmasında Türkiye'nin yanında yer alıyoruz" diyordu. Hundai televizyonlara verdiği reklamlarda ise 'Hundai sadece araba üretmez, gemiler, hayalinizin ötesinde yeni dünyalar kurar' sloganıyla Türkiye'ye kendini tanıtıyordu.
   <br/>
   <br/>
   Türkiye, Doğu ve Batı sermayesinin buluştuğu ülke haline geldi. Batı sermayesi kapitalizm ile beraber Osmanlı İmparatorluğu'na girmişti. Batı sermayesi Osmanlı ülkesinde azınlık, gayri müslim vatandaşlarımızla ya da Avrupa'dan gelip Osmanlı ülkesine yerleşen levanten aileler ile iş ilişkilerini devam ettirdiler. İki yüz yıllık bir maziye sahip bu gelişmeler Osmanlı ülkesine Batı kültürünü ve fikirlerini beraberinde getirdi. Bu zengin ve güçlü azınlık imparatorluk politikalarında etkili oldu. Birinci Dünya Savaşı ile imparatorluk tasfiye oldu. Yeni kurulan Cumhuriyet bir yandan Batılılaşırken yerli zengin sınıf oluşturma çabasını da ihmal etmedi. Rejimin hedefleri ile ters düşmeyecek, gerektiğinde onu destekleyecek bir cumhuriyet burjuvası oluşturulmaya çalışıldı. Gümrük duvarları, devlet ihaleleri, krediler, imtiyazlar, tekeller yeni burjuvayı oluşturdu.
   <br/>
   <br/>
   1980'li yıllarda darbenin arıdndan, Türkiye'nin tekrar demokrasiye dönmesi ve Özal'ın başbakan seçilmesiyle beraber Türkiye yeni bir sermaye ile tanıştı: Doğu sermayesi. Yani Japonya başta olmak üzere Malezya, Singapur, Kore ve diğer yeni Asya devleri. Dr. Sait Başer, Asya sermayesinin Sabancı ailesi ve Anadolu'daki KOBİ'ler ile çalıştığına dikkat çekerek Türkiye'de DoğuBatı sermaye savaşının yaşanmakta olduğunu söylüyor: "Türkiye'de Doğu sermaye çevrelerinin Batı sermayesi aleyhine gelişme göstermesi ülkemizde asırlık çıkarları olan Batıyı harekete geçirmiş bulunmaktadır." Bu gerçeği gören Genelkurmay'ın BÇG ile bir taktik içinde olabileceğine işaret eden Dr.Sait Başer, "DoğuBatı savaşında Genelkurmay bu rekabetten faydalanmak istiyor olabilir. Bu maksatla da Batıdan yana tavır koyduğunu göstererek yakın tehlike olan Batının Türkiye'ye yöneltebileceği tehlikelerden emin olmak için stratejik bir tavır geliştirmiş olabilir. Çünkü Batı hâlâ bize zarar verebilecek durumdadır. PKK eylemlerinin kesilmesi, Almanya'nın Milli Gençlik Vakfı teşkilatı ile uğraşmasını bu çerçevede anlayabiliriz. Doğunun askeri gücü yoktur ve Türkiye'ye coğrafi olarak uzaktır" diyor.
   <br/>
   <br/>
   Türkiye'de insanların Batıya karşı savunma refleksleri, Doğuya karşı ise sempatileri olduğunu hatırlatan Dr. Başer "Doğunun Türkiye'de bu derece çok yatırım yapıyor olması Batıda panik yaşatıyor. Bu yalnız Türkiye pazarını kaybetmek değil, petrol bölgelerinin emniyetini, Orta Asya'ya girişi risk etmesinden başka, rakip teknolojilerin burunlarının dibine gelip kendilerini tehdit etmesinden de endişe duyuyorlar. Doğu destekli Türkiye Avrupa'ya zor zamanlar yaşatır" diyor.
   <br/>
   <br/>
   Türkiye'nin Doğu sermayesi ile işbirliğini bozmak için Avrupa'nın yakında Türkiye'yi AT'a üye alabilecekleri, hatta içerdeki meşguliyetlerinden ayrılarak Türk ordusunun harbetmesine de müsaade etmeyecekleri tahmininde bulunuyor Dr. Başer. Batı çıkarları ve sermayesinin ülkemizdeki garantisinin laisizm olduğunu vurgulayan Başer, önümüzdeki günlerde laikliğin güçlendirilmesine, Batı kültürü ile entegrasyona daha fazla ağırlık verilebileceğini kaydediyor.
   <br/>
   <br/>
   Sebep Batı korkusu
   <br/>
   <br/>
   "Türkiye'de halihazırda medeniyetlerin savaştığını görüyoruz. ABDAvrupa, GüneyKuzey çatışması diye sunulan tezler asıl çatışmanın kamuflajıdır. Dünyada ve Türkiye'de yaşanan asıl mücadele DoğuBatı çatışmasıdır" diyen Dr. Sait Başer aydınların bu yeni konsepti anlayamadığını, artık sağsol ayrımının kalmadığını, Doğu ve Batı gruplarının oluştuğunu, sermaye ile beraber medyanın da belirgin olarak bu çerçevede konuşlandığını anlatıyor. Başer "Uzun vadede Doğu galip gelecektir. Türkiye şimdi Batı'dan yana tavır koyuyor ve Batı için neler yapabileceğini gösteriyor. Bir yandan İsrail ile ilişkiler geliştirip İslam dünyasını karşısına alabileceğini, RP'nin kapatılmak istenmesi ve imam hatiplerin kapatılmasıyla da halkını dahi karşısına alabileceğini gösteriyor. Burada mesele eğitim değil, eğer eğitim olsa idi imam hatiplerin müfredatı bakanlıkça değiştirilebilirdi. Bu kasten büyütülerek Batıya gösterildi. Türkiye ancak böylelikle yakın tehdit durumundaki Batıdan emin olmaya çalışıyor. Teminatın adı Batı Çalışma Grubudur. Çünkü Batı tehdit ediyor, Doğu etmiyor. Batı hâlâ bizi tehdit edecek çok şeye hakim. Onun için Türkiye Batıcı. Hükümet bunu halka kabul ettiremeyeceği düşüncesiyle anlatamadığı için sıkıntıdadır" şeklinde konuşuyor.
   <br/>
   <br/>
   Sait Başer Türkiye'nin bu iktisadi savaşta büyük koz yakaladığını düşünüyor. Eğer bu iki güç arasında iyi denge kurulabilirse Türkiye'nin zenginleşeceğini ve güçleneceğini söylüyor. Başer soğuk savaş zamanında bile Demir Çelik politikalarında Türkiye'nin Rusya ile işbirliği yaptığını hatırlatarak şimdi zararsız güçten daha fazla istifade etme imkanı bulunabilir görüşünde. Başer'e göre DoğuBatı dengesini hangi siyasetçi kurabilirse o Türkiye'de çok uzun bir iktidar sürebilir.
   <br/>
   <br/>
   Aslolan akıl devleti
   <br/>
   <br/>
   Türkiye'de RP'yi kapatmaktansa terbiye edilmiş bir RP'nin sistemin işine yarayacağını belirten Sait Başer laiklik konusunda da yeni açılımlar getiriyor. Laiklik dinle devletin değil din adamı ile devlet adamının yani ruhbanın devlet adamlığından ayrılmasıdır. Batı ruhbana karşı çıktı ama Hıristiyan Partisi var. Devlet adamı ruhban olmaz ama devletin ve devlet adamının dini değerleri dikkate alması normaldir. Zaten Türkiye'de siyasetçilerin çoğunluğu dindardır. Başer'e göre devlet ise ne laik ne de İslam devleti olur. Devlet için aslolan akıl devleti olmasıdır. "Soyut kurumlarda manevi değer aranmamalıdır" diyen Başer, devletin akıl çerçevesinde herşeyden faydalanabileceğini, ancak laiklik adına akılsız politikalar yapılamayacağını söylüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3136-turkiyede-sermayeler-savasiyor.html), [web.archive.org (arşiv bağlantısı)](http://web.archive.org/web/20140112112608/http://www.aksiyon.com.tr:80/aksiyon/haber-3136-turkiyede-sermayeler-savasiyor.html)
