# Hem tatil yap, hem Arapça öğren

*M. Ali Eren 1995.06.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şimdiye kadar Avrupa lisanları için var olan bir imkan artık Arapça öğrenenler için de açıldı. Batı dillerine çalışanlar yıllardır o dilin konuşulduğu Paris, Londra ve Berlin gibi merkezlere giderek pratik yapabiliyorlardı. Halbuki Arapça öğrenenlerin Arap ülkelerine gitmeleri çok zordu. Gidenler ise güç şartlar altında, rahatsız ortamlarda kalıyorlardı.
  </font>
 </div>
 <div id="newsText">
  <font class="detail-text">
   Aslında Şam ve Kahire Türkiye'de Arapça öğrenmek için en çok bilinen yerler olmasına rağmen, modern hizmetler sunmadığı için toplumun geniş kesimlerince rağbet edilmiyor. Ama bir süredir de Arapça öğrenenler arasında Tunus konuşulmaya başladı. Önceleri YÖK bursu ile giden akademisyenler Tunus Arapça Dil Enstitüsü'nü tanıdılar. Bu hocaların iyi izlenimleri sonucu her kesimden Arapça meraklısı Tunus'a gitmenin yollarını aramaya başladı. Tunus Dil Enstitüsü kursiyerlerinden olan Emir Turizm Genel Müdürü Ahmet Misbah Demircan bu arayışa cevap vermek üzere Arapça yaz kurslarına tur düzenlemeye başladı.
   <br/>
   <br/>
   Emir Turizm tarafından iki senedir yapılan Tunus'ta Arapça Yaz Kursları'nın bu yılki kampanyası başladı. Tunus Üniversitesi Burgiba Dil Enstitüsü'nün 29 Haziran 8 Ağustos tarihleri arasında yapılacak olan Arapça kursuna katılmak isteyenler aynı zamanda Tunus'ta tatil yapma imkanı da buluyorlar. Burgiba Dil Enstitüsü bu tarihler arasında öğrencilere 100 saat Arapça kursu vermenin yanında kursiyerlerine Arapça pratik yapmaları için sosyal faaliyetler de düzenliyor.
   <br/>
   <br/>
   Tunus'taki Arapça Dil Enstitüsü 600 öğrenci kapasitesinde. Bu öğrencilerin ancak 50 kadarı Müslüman. Daha çok Avrupa ve Amerika'dan araştırmacıların iştirak ettiği kursta öğrenciler, pekçok milletten insanla tanışma fırsatı bulabiliyor. Enstitü konaklama için de okul yakınında ve Tunus'un en iyi yurtlarını öğrencilerine tahsis ediyor. Elbette erkek ve kadınların yurtları ayrı. Yurtta iki kişilik, üç kişilik banyolu, tuvaletli odalarda kalınıyor.
   <br/>
   <br/>
   Tunus'a gidiş geliş uçak masrafları, kurs, konaklama ve transfer ücretleri ile hafta sonu seyahatleri dahil hepsi 1000 (bin) dolar tutuyor. Toplam 40 gün Tunus'ta kalıyorsunuz. Tunus, Türkler'den vize istemeyen ender ülkelerden biri. Halkı da Türkleri seviyor. Türk soyunda insanlar hâlâ bulunurken, Osmanlı mirası eserler bütün canlılığı ile duruyor.
   <br/>
   <br/>
   Burgiba Dil Kursu'nun bir özelliği de bütün seviyelerde kurs vermesi. Yani herkes bu kurslara katılabilir. 15 kişiyi aşmayan sınıflarda modern metodlarla Arapça dersi uzmanlarınca veriliyor. Emir Turizm yetkilisinin ifadesine göre; Ilahiyat Fakültesi hocalarından birisi her yıl kendilerine eşlik edecek ve şirket kanalı ile giden öğrencilere özel dersler vererek yardımcı olacak.
   <br/>
   <br/>
   <br/>
   <br/>
   GIDENLER MEMNUN
   <br/>
   <br/>
   <br/>
   <br/>
   Tunus'ta Arapça Yaz Kursları'na katılan kişilerle görüştük. Bunlar Türkiye'de Arapça'yı değişik metodlarla öğreten kurumlardan idiler. Arap Dili Edebiyatı öğrencisi Nesrin Kaya, geçen sene kursa katılmış ve kurstan çok yararlandığını söylüyor. Derslerden başka Araplarla pratik yapma imkanlarını da bulduğunu söyleyen Kaya, tabii ortamda bulunulduğundan 'Dili sadece konuşmuyor dili seviyorsunuz' diyor. Daha önce Ingiltere'deki Ingilizce yaz kurslarına da katılmış olan Nesrin Kaya, Tunus'ta verilen eğitimin ve sunulan hizmetlerin Ingiltere'den geri olmadığını söylüyor.
   <br/>
   <br/>
   Imam Hatip öğrencisi Mürsel Hayri Bayraktar ise kurs sırasında farklı milletten insanlarla tanışmanın güzelliğinden bahsediyor. Öğretmenlerin Türkiye'deki Arapça öğretmenlerinden farklılığına dikkat çeken Bayraktar da tatbikat yapabilmekten mutlu olduğunu kaydediyor.
   <br/>
   <br/>
   Imam Hatip Lisesi ve Boğaziçi Ingiliz Filolojisi'nden mezun Ayşe Gürol, kurstaki ilgililerin öğrencilere çok yakınlık gösterdiklerini, isteyenlerin okulda şiir, sinema, Kufi hat, muzik gibi sosyal faaliyetlere katılarak hem Arapça konuşma imkanı bulabildiklerini, hem de Tunus kültürünü tanıyabildiklerini anlatıyor. Gürol, kursun sıradan olmadığını, öğrencilerin ilmi bir muhit de kazandıklarını ifade ediyor.
   <br/>
   <br/>
   Bahattin Ustaosmanoğlu da klasik medresede Arapça çalışmış. Giderken Arapça konuşabildiğini, ancak orada Arapçasını geliştirdiğini söylüyor. Aslında diyor Ustaosmanoğlu, "Ilk sene insan ne kadar Arapça bilmediğini öğreniyor." Ustaosmanoğlu, dikkatimizi yabancıların Arapça'ya olan ilgisine çekiyor. Enstitüde on kişiden ancak birisinin Müslüman olduğunu Müslümanlar'ın Arapça'ya neden bu kadar ilgisiz kaldığını soruyor.
   <br/>
   <br/>
   <br/>
   <br/>
   ARAPÇA ÖCÜ DEĞIL
   <br/>
   <br/>
   <br/>
   <br/>
   Türkiye'de Arapça'ya karşı bazı çevrelerin ne yazık ki olumsuz bir tavırları var. Tarihi sebepleri ne olursa olsun artık bu kompleksi Türkiye'nin aşması gerekiyor. Yeni kuşakların bildikleri yabancı dillerin arasına Arapça'yı da katmaları Müslüman entelektüel olmalarının şartı. Ilahiyat mezunu ve Emir Turizm Genel Müdürü Ahmet Misbah Demircan, Arapça'nın da Batı dilleri gibi insanlara sempatik, kolay öğrenilebilir, canlı bir dil olduğunu gösterebilmek için yılda bir defa böyle bir organizasyona girdiğini aktarıyor.
   <br/>
   <br/>
   <br/>
   <br/>
   GITMEDEN ÖNCE
   <br/>
   <br/>
   <br/>
   <br/>
   Bütün kursiyerler gitmeden önce bir ön hazırlık yapmalarını, kendilerinin neyi ne kadar bildiklerini, nerelerde takıldıklarını bilerek gitmeleri halinde daha faydalı olacağını önemle kaydediyorlar. Yeni başlayacaklar için de burada belli bir süre Arapça çalışmaları tavsiye ediliyor.
   <br/>
   <br/>
   Bir de kurs sonunda bütün milletten öğrenciler kendi ülkelerine özgü geceler, kutlamalar, yemekler vs. düzenliyorlarmış. Giden Türkler buna pek hazırlıklı gitmemişler. "Şimdi gidecek arkadaşlar aman hazırlıklı olsunlar, orada herkese Türkiye'yi tanıtma imkanı var. Diğer ülkelerden geri kalmayacak organizasyonlar hazırlasınlar" diyorlar.
   <br/>
   <br/>
   <br/>
   <br/>
   TUNUS'U GEZER MISINIZ?
   <br/>
   <br/>
   <br/>
   <br/>
   Arapça dersleri günde 4 saat. Yani sabahtan öğleye kadar. Öğleden sonra kendi kendinize ders çalışabileceğiniz, yahut özel ders alabileceğiniz gibi Tunus'u gezmeyi de kendinize iş edinebilirsiniz. Tunus, eski bir Osmanlı beldesi olarak tarihi mirası bizden iyi koruduğu söylenen bir ülke. Müslüman halk anti propagandalara rağmen Türkler'i seviyor. Ne kadar mı? Taksici sizin Türk olduğunuzu öğrenince arabayı sağa çekip sizinle sohbet edecek kadar. Hafta sonları iki gün Emir Turizm bedava geziler düzenliyor: Gezeceğiniz yerlerden bir kaçı; Tunus şehrinde Kapalı çarşı, Zeytuniye Camii, Kayravan Şehri, Ukbe bin Nafi camii ve külliyesi, Akdeniz sahilinde Susa ve Manastır kentleri gibi.
   <br/>
   <br/>
   Haydi iyi yolculuklar.
   <br/>
   <br/>
   <br/>
   <br/>
   Doç. Dr. Vecdi Akyüz (Tunus Arapça dil kursunun geçen seneki birincisi):
   <br/>
   <br/>
   "Dünyaca ünlü bir enstitü"
   <br/>
   <br/>
   Tunus Üniversitesi'ne bağlı Burgiba  Arapça Dil Enstitüsü, modern dil öğretim yöntemine uygun olarak anlama ve konuşmaya yönelik eğitim yapmaktadır. Çoğu yabancı 500 kişinin üstündeki kursiyerler seviyelerine uygun 15'er kişilik sınıflarda ders görüyor. Çok canlı ve aktif biçimde dersler yapılıyor. Derslere giren hocaların herbiri modern dil eğitim yöntemi ve insan ilişkilerini çok iyi bilen insanlar.5 haftalık bir dönemde yapılan derslerin yerleşmesi için belli bir birikimin olması büyük avantajlar sağlıyor. Dünya çapında üne sahip bu enstitü, her yaz bu kursları düzenlemekte ve giderek artan bir ilgiye muhatap olmaktadır.
   <br/>
   <br/>
   Ileri kurlarda hem klasik hem de modern metinlere dayalı dersler, anlamaya ve anlatmaya yönelik olmaktadır. Hemen her gün 300 kelimelik kompozisyon yazdırılmaktadır. Ilk kurlarda ise temel Arapça konuşma kalıpları veriliyor. Bütün hafta boyunca sosyal ve kültürel etnik yapı, hafta sonlarında ise turistik amaçlı faaliyetler gerçekleştirilmektedir. Bu faaliyetlerde bizler Türkiye'yi ve Türk dilini tanıtıcı programlar yaptık. Büyük ilgi ve sevgiyle karşılanan bu programlar zaten var olan Türkler'e karşı duyulan sevgiyi daha perçinledi.
   <br/>
   <br/>
   Arapça'yı Arapça konuşan bir ülkede öğrenmek için Tunus en ideal imkanlara sahip bir ülke.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-245-34-hem-tatil-yap-hem-arapca-ogren.html), [web.archive.org (arşiv bağlantısı)](http://web.archive.org/web/20130112235924/http://www.aksiyon.com.tr:80/aksiyon/haber-245-34-hem-tatil-yap-hem-arapca-ogren.html)
