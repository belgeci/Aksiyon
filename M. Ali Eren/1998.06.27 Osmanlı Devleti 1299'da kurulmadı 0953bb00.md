# "Osmanlı Devleti 1299'da kurulmadı"

*M. Ali Eren 1998.06.27*

<font class="agenda2NewsSpot">
 Sakallı Celal "Cumhuriyet ilan etmek kolaydır ama memlekette asıl ilan edilmesi  gereken ciddiyettir" diyordu.
</font>
<font class="newsDetail">
 Türkiye'de iğne ile kuyu kazar gibi, sabırla, azim ve kararlılıkla yapılan çalışmalar var. Böylesi çalışmalar sanılanın aksine büyük sponsorların desteğinde, zevk ü safa içinde ortaya çıkmıyor. Ülkemizde bütün gözardı etmelere rağmen en ciddi araştırmalar üniversitelerde yapılmaya devam ediyor. Üniversitenin soğuk koridorlarında, kaloriferi yanmayan ve hiçbir konforu olmayan odalarında gerçekleştiriliyor. Hayatının baharında insanlar gençliklerini kütüphanelere, arşivlere gömmek pahasına akademik çalışmalar yapıyorlar. Ne yazık ki bunca emek sarfedilerek yapılan tezler meslekdaşlarından bile gereken önemi görmüyor çoğu zaman. Araştırıcılar üniversitelerdeki tezlerden bihaber olarak yeniden belli konularda benzer yanlışlar söylemeye devam ediyor. Türkiye'nin çok ciddi entellektüel birikimi üniversite kütüphanelerinin tozlu raflarında duruyor. Hergün ve gece ülkeye yön veren Babıali veya Babıtelli sakinleri bu çalışmalara bigane kalmaya devam ediyor.
 <br/>
 <br/>
 Yedi senelik uzun bir çalışma sonucu hazırlanan doktora tezi ile Osmanlı Müesseseler Tarihi hakkında yeni bilgiler getiren Dr. Erhan Afyoncu ile konuştuk. Erhan Afyoncu Osmanlı Arşivine yıllarını vererek uzman oldu. Afyoncu'nun bir özelliği de Osmanlı tarihi ile ilgili yayınlanan hemen hemen her kitap ve makaleden haberdar olması. Türkiye gibi yayın takibinin çok zor olduğu bir ülkede kendi şahsi gayreti ile konusuyla ilgili yayınları takip edebiliyor.
 <br/>
 <br/>
 Tezinizde yeniçağ tarihi anabilim dalı ibaresi yazıyor. Yeniçağ hangi senelere tekabül ediyor.
 <br/>
 <br/>
 Yeniçağ İstanbul'un fethinden sonra ama Fatih devri dahil III. Selim'e kadar olan devirdir. Bazı tarihçiler 1774 Kaynarca Anlaşmasına kadar bu devri getirirler ama ben III. Selim'e kadar getirilmesi taraftarıyım. Çünkü değişim Selim ile görülüyor. Bu tarihçilerin uzmanlaşması alanıdır, branştır. Klasik manada çağ tasnifi değildir. Türk tarihçilerin uzmanlık alanları; Genel Türk Tarihi, Ortaçağ, Yeniçağ, Osmanlı Müessese ve Medeniyeti Tarihi, Yakınçağ Tarihi, Türkiye Cumhuriyeti ve Atatürk İlkeleri ve İnkılap Tarihi diye bölünür.
 <br/>
 <br/>
 Avrupa tarihçileri nasıl tasnif yapıyorlar?
 <br/>
 <br/>
 Avrupa genel olarak Osmanlı uzmanı veya İslam Tarihi uzmanıdır. Bizimki daha teferruatlıdır çünkü kendi tarihimizdir. Onlar da Avrupa tarihini teferruatlı incelerler.
 <br/>
 <br/>
 Yedi sene gibi uzun bir zamanda hazırladığınız Defterhanei Amire başlıklı doktora tezinizde hangi bilinmeyen konuyu aydınlattınız?
 <br/>
 <br/>
 Osmanlı Devleti Teşkilatı üç büyük kurumun üzerinde durur. lDivanı Hümayun, 2DefterdarlıkMaliye, 3Defterhanei Amiredir. Bugüne kadar üçüncü ayak Defterhanei Amire fazla bilinmeyen bir konu idi. Diğer bürokratik kurumlar da aslında çok bilinmez. Uzunçarşılı'dan sonra Osmanlı bürokrasi alanı fazla araştırılmadı. Çünkü bir müessesenin işleyişine ait kurallar bilinmiyor. Arşivde bulduğunuz belgelerden kurumun yapısı ve işleyişi çıkarılıyor. Bu iğne ile kuyu kazmaktan farklı olmayan bir iş. Bir hususu anlayabilmeniz için onbinlerce evrak görmeniz gerekiyor. Kendi tecrübemden biliyorum; Osmanlı bürokrasisinde kullanılan bir işaretin manasını çözebilmeniz için aylarca araştırma yapmanız gerekiyor.
 <br/>
 <br/>
 Defterhane, Osmanlı devlet teşkilatının en önemli organizasyonu olan tımar sisteminin idare edildiği yerdir. Bugünkü Tapu KadastroSavunma BakanlığıDevlet İstatistik Enstitüsü kurumlarının karşılığı sayılabilir. Osmanlı Devleti belli bir yerin vergisini toplama karşılığında askerlik hizmeti veriyor. Bunlara tımarlı sipahi adı veriliyor. Bunlar Osmanlı ordusunun en önemli kuvvetidir. Yeniçeriler değil. Bunlar atlı askerdir ve 16. asırda sayıları 7080 bin civarında iken Yeniçeri sayısı 10 bindir. Tımarlı sipahiler devşirme olmayıp Türk kökenli ailelerdir.
 <br/>
 <br/>
 Tımarlı sipahilerin kayıtlarının tutulması, işlemlerinin takibi hep Defterhane'den oluyordu. Buradaki aksamalar ise sistemi felç ediyordu. Osmanlı Devleti'nin sistemindeki değişiklikler ve aksaklıklar karşısında Defterhane de yeni çare ve çözümler arar. Sonunda yeni bürokratik usuller icat ederek 18. yüzyıl sonlarına kadar devletin tımarlardan istifade etmesini sağlıyor. Tımarın 19. asırda ortadan kalkması ile Defterhane'nin görevi Tapu Kadastro işlevini görüyor.
 <br/>
 <br/>
 Doktora tezimde bu müessese her yönüyle aydınlatılmış olmamasına rağmen bu büronun çalışma usulleri, defterleri personeli ve tarihi gelişimi konularında bir çok yeni bilgiye ulaşıldı.
 <br/>
 <br/>
 Osmanlı Devleti için yükselmeduraklamaçökme şablonu Osmanlı bürokrasisi için geçerli mi?
 <br/>
 <br/>
 Öncelikle şunu belirtmek lazım ki; çağlar tasnifi antropomorfik tasniftir. İnsana benzetilir, insan biçimcidir. Fakat bu yöntem Osmanlı tarihinin yanlış anlaşılmasına sebebiyet veriyor. Bu tasnifin kaldırılması gerekmektedir. Bürokrasi için ise hiç geçerli değildir. Osmanlı bürokrasisi 16. asırda gelişmeye yeni başlamış,17 ve 18. yüzyılda daha ileri seviyelere gelmişti. Mesela 18. asırda 174762 yıllarında İstanbul'da görev yapan İngiliz Elçisi James Porter şunları söylüyor; ''Babıali'de birkaç kalemde doğru ve dikkatli olarak yapılan işlere rekabet edebilecek hiçbir Hıristiyan güç yoktur. İşler çok büyük titizlikle yapılır. Herbir önemli belgede kelimeler dikkatle ve anlam daima gözönünde bulundurularak, kendi menfaatlerini zedelemeyecek şekilde seçilir. Yılı bilinmek kaydıyla en eski tarihli belgeler dahi Babıali'de bulunabilir. Çıkmış her irade ve her kanun hemen elde edilebilir."
 <br/>
 <br/>
 Hammer de kendi dönemindeki Avrupa bürokrasisi ile kıyaslayıp Osmanlı bürokrasisini över.
 <br/>
 <br/>
 Osmanlı bürokrasisinde herhangi bir müracaat nasıl işleme konuluyordu.
 <br/>
 <br/>
 Osmanlı Devletinde birçok mesele Divanı Hümayun'da hallediliyordu. Çok teferruatlı meseleler bile Divanı Hümayun'a götürülebiliyordu. Herhangi bir şikayeti olan kişi arzuhal verir, Divanı Hümayun da bunu ilgili büroya havale eder. Bazen bir mesele çözümlenebilmesi için 810 kalemden (bürodan) ayrı ayrı işlem görür. Bütün bunlar da kısa sürede bitirilmektedir. Çünkü merkezi sistemde bütün bürokratik bürolar aynı çatı altında ve çok sistematik çalışmaktadır. 200 yıl önceki bir kaydı Osmanlı memuru 5 dakika içinde bulabiliyordu. Belgeler her dairenin kendi arşivinde saklanırdı ve hiçbir belge atılmazdı. Yani Osmanlının SEKA'sı yoktu. Saklanan belgeler, defterler sistematik şekilde arşivlenirdi. Evrak hem tarih hem bölge/eyalet sistemine göre saklanıyordu. Osmanlı'da tutulan kayıtlara devlet büyük önem veriyordu. Bu yönden Defterhane devletin üç hazinesinden biri olarak kabul ediliyordu. Defterhane sabah Veziri Azam'ın mührü ile açılır akşam yine onun mührü ile kapanırdı. Bu merasime devletin üst düzey bürokratları da iştirak ederdi. Osmanlı kayıtları herhangi bir ihtilafta kesin delil kabul edilirdi. Bugün bile gerek Türkiye'de gerekse diğer Osmanlı coğrafyasında Osmanlı kayıtları çeşitli sınır ihtilaflarında delil olmaya devam ediyor.
 <br/>
 <br/>
 Yanlışlar Geçidi
 <br/>
 <br/>
 Osmanlı tarihi ile ilgili günümüzde kaleme alınan kitapları nasıl buluyorsunuz?
 <br/>
 <br/>
 Ülkemizde bugün Osmanlı tarihi ile ilgili bilgi veren popüler yayınlar ve ders kitaplarındaki bilgiler eskidir. Yeni akademik çalışmaların sonuçlarını aksettirmemektedir. Tenkitçi bir gözle araştırma sonuçlarını kaydetmek yerine nakilci bilgiler verilmekle yetinilmektedir.         Çağlar taksimi gibi artık geçerliliği olmayan bilgilerde ısrar ediliyor.
 <br/>
 <br/>
 Osmanlı Devletinin 1299'da kurulduğuna dair bilgi artık yanlışlanmıştır. Hammer'in geçen asırda yazdığı 'Osmanlı Tarihi' eserinde Türkiye Selçukluları Devleti yıkılışı olarak 1299'u kabul eder. Bu sebeble Osmanlı devletinin bağımsız kaldığını ileri sürerek 1299'u devletin kuruluşu olarak belirtir. Halbuki yapılan araştırmalar sonunda Türkiye Selçuklularının 1318'e kadar devam ettiği ortaya çıktı. 1299'da Osmanlı tarihi için önemli hiçbir hadise yoktur. Osmanlı Devletinin asıl kuruluş tarihi Osman Gazi dönemindeki olayların yeniden değerlendirilmesi ile tesbit edilebilir. Bence Osman Gazi'nin Osmanlı Beyliğinin başına geçişi olan 1281 veya kendisinin ve beyliğinin büyümesini sağlayan Koyunhisar Savaşı 1301 esas alınabilir. Bu hadise eski kitaplardan nakledile edile, yanlış bilgiler tekrarlana tekrarlana bugünlere geliyor.
 <br/>
 <br/>
 Yine kapitülasyonların ilk defa Kanuni döneminde verildiği her yerde söylenir. Ama doğru değildir. Bu dönemde anlaşmanın yapıldığı ama Makbul İbrahim Paşa'nın öldürülmesi sonucu anlaşmanın yürürlüğe girmediği ortaya çıkmıştır.
 <br/>
 <br/>
 Bir başka yanlış bilgi olarak da 16. asırda Rusların Türk illerini ele geçirmesini önlemek için yapılan 1567 Ejderhan Seferi sırasında DonVolga (Tenİdil) nehirlerinin bir kanalla birleştirilmeye çalışıldığı fakat Sokullu'nun yeterli ihtimamı göstermediği için Türk illerinin Rus işgaline uğradığı anlatılır. Fakat Akdes Nimet Kurat 1961'de Türk ve Rus kaynaklarına dayanarak yaptığı çalışmada bu bölgeler arasında bir kanal açmaktan ziyade gemilerin karadan Don'dan Volga'ya götürülmeye çalışıldığını fakat bunun da gerçekleştirilemediğini yazmaktadır. Bu hadise yanlış bilinir. 61'de kitap çıkmasına rağmen hâlâ yanlış devam eder.
 <br/>
 <br/>
 Başka yanlış bilgiler var mı?
 <br/>
 <br/>
 Fatih'in zehirlenerek öldürüldüğü iddialarının doğru olmadığı Şehabeddin Tekindağ'ın yaptığı araştırmayla ortaya çıkarılmışsa da hâlâ aynı iddialar doğruymuşçasına yazılmaya devam ediyor.
 <br/>
 <br/>
 Fatih'in ölümünden önce Memluklular üzerine sefere çıktığı yapılan araştırmalarca bilinmektedir. Fakat bunun da hâlâ birçok kitapta bilinmediği söyleniyor.
 <br/>
 <br/>
 Birinci Abdülhamid'in Özi'nin düşmesi üzerine felç olarak öldüğü her yerde yazar ama Birinci Abdülhamid'in felç olmasına sebep olan hadise Özi değil Anapa'nın düşmesi ve Müslüman kale halkının Ruslar tarafından kılıçtan geçirilmesidir.
 <br/>
 <br/>
 Yine Küçük Kaynarca Anlaşması'nda(1774) Osmanlı diplomatlarının beceriksizliği sonucunda Ruslara Osmanlı ülkesindeki Ortodoksları himaye hakkı verildiği yaygın olarak bilinir fakat R. Davidson'un yaptığı araştırmalarla Ruslar'a böyle bir himaye statüsünün verilmediği ortaya çıkmıştır.
 <br/>
 <br/>
 Ayrıca Osmanlı diplomatlarının masa başında başarısız oldukları şeklindeki kanaat çoğunlukla yanlıştır. Son derece mahir diplomatların olduğu anlaşma zabıtları incelendiğinde görülmektedir.
 <br/>
 <br/>
 Sonuç olarak ne söylersiniz?
 <br/>
 <br/>
 Sonuç olarak bugün kamuoyunda Osmanlı tarihi ile ilgili genel kanaatler büyük çoğunlukla Hammer'in 200 yıl önce yazdığı Osmanlı Tarihi ve bu asrın başında yazılmış eserler (Özellikle Ahmet Refik'in popüler mahiyetteki yazılarına) ile tenkitçi bir süzgeçten geçirilmeden nakledilen Osmanlı tarihlerindeki bilgi kırıntılarına dayanmaktadır. Yukarıdaki örneklerde olduğu gibi pek çok yanlış bilgi doğru zannedilerek akademik çalışma dışında her kademede tekrar ediliyor. Bu yanlışların düzeltilmesi elzemdir.
 <br/>
 <br/>
 Bir de son yıllarda Osmanlı tarihi ile ilgili Osmanlı Engizisyonu, Osmanlı Katliamları, Fatih gibi kitaplar piyasada görülüyor. Bunlar amatör bile olmayan acemi araştırmacılar tarafından ideolojik amaçlarla kaleme alınmışlardır. Bu eserler bırakın eski bilgileri nakletmeyi birçok bilgiyi saptırarak doğruymuşçasına okuyucuya vermektedir. Bu tür eserler Osmanlı tarihinin doğru anlaşılmasını engellemektedir. Tarih ideoloji ve iman alanı değildir.
 <br/>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-3888-11-osmanli-devleti-1299da-kurulmadi.html), [web.archive.org (arşiv bağlantısı)](http://web.archive.org/web/20110109041605/http://aksiyon.com.tr:80/aksiyon/haber-3888-11-osmanli-devleti-1299da-kurulmadi.html)
