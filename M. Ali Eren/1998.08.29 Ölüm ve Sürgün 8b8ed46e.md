# Ölüm ve Sürgün

*M. Ali Eren 1998.08.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bosna'da 250 bin insan hepimizin gözleri önünde öldürüldü. Şimdi Kosova'da her gün onlarcası öldürülüyor.
  </font>
 </div>
 <div id="newsText">
  <font class="detail-text">
   Amerika sadece bir şüphe üzerine Sudan'ın ilaç ihtiyacının yüzde 45'ini karşılayan bir fabrikayı bombalıyor; ateş düştüğü yeri yakıyor, öteki insanlar yalnızca seyrediyor. İnsanlık yeni bir yüzyıla (ya da binyıla) hazırlanırken geçen yüzyılın muhasebesi anlamını taşıyan bir kitap yayınlandı. 19. ve 20. yüzyılı Müslümanlar açısından en iyi anlatan iki kelime bu kitabın adı; Ölüm ve Sürgün.
   <br>
    <br>
     İnkılap Kitabevinden çıkan "Ölüm ve Sürgün Osmanlı Müslümanlarına karşı yürütülen ulus olarak temizleme işlemi 18211922" isimli kitabı ABD Louisville Üniversitesi tarih profesörü Justin McCarty yazmış. Balkanlar ve Yakındoğu üzerine tarih ve nüfus bilimi uzmanı olan yazarın kitabını Türkçeye kazandıran şöhretli bir tarihçi; Bilge Umar. Kitabın editörü ise bir başka meşhur isim; Hilmi Yavuz.
     <br>
      <br>
       Ölüm ve Sürgün 19. yüzyıl ile 20. yüzyıl başlarında Balkanlar'da, Ortadoğu'da ve Asya'da milyonlarca Müslümanın öldürülmesi ve tehcir edilmesinin tarihi olduğu kadar, maruz bırakıldıkları etnik ve dini kıyımların nasıl ortaya çıktığının da tarihi.
       <br>
        <br>
         Hep tek taraflı bakıldı
         <br/>
         <br/>
         Rus İmparatorluğu'nun yayılmacı siyaseti, Balkanlar'da yeni ulusların tarih sahnesine çıkışları, Osmanlı İmparatorluğu'ndan koparılan Hıristiyan ulusların bakış açısından anlatılmıştı bugüne kadar. Ölüm ve Sürgün bu gelişmeleri ilk defa olarak emperyalizmin ve etnik çatışmaların kurbanı olan Türklerin ve öteki Müslümanların bakış açısından dile getiriyor. Kitap Ortadoğu ve Balkan halklarının tarihine bakışımızı kökten bir değişikliğe uğratıyor ve bugün de devam etmekte olan çatışmaların daha iyi anlaşılmasını mümkün kılacak perspektif sunuyor.
         <br/>
         <br/>
         Prof. Justin McCarthy konuya ilgisinin nasıl başladığını şöyle ifade ediyor; "Birinci Dünya Savaşı sırasındaki Osmanlı İmparatorluğu üzerinde yaptığım araştırmalar, beni, Müslümanlar arasındaki ölüm ve göçü konu alan bu çalışmaya götürdü. O zaman ilgi duyduğum sadece Anadolu'da kaç Müslüman yaşamakta olduğunu ve bunların nüfusunun 19. yüzyıl ile 20. yüzyılda hangi ölçüde değiştiğini belirlemekten ibaretti. Bu araştırmanın sonucu beni şaşkınlık içinde bıraktı; çünkü daha önce benim Osmanlı tarihi hakkında okuduklarım arasında hiçbir şey beni bu dönemdeki yüksek ölüm oranıyla karşılaşmaya hazırlamamıştı. İstatistikler, Müslüman nüfusunun dörtte birinin yok olduğunu söylüyordu. Tarih kitaplarında böylesine bir nüfus kaybının es geçildiğine inanamıyordum; ama verileri tekrar tekrar gözden geçirmek hep aynı sonucu veriyordu. Yalnız I. Dünya Savaşı sırasında değil tüm 19. yüzyıl boyunca da Anadolu'nun, Kırım'ın, Balkanlar'ın ve Kafkaslar'ın Müslüman halkları inanılmaz yükseklikte bir ölüm oranına maruz kalmıştı. Onların kayıpları, araştırmaya değerdi."
         <br/>
         <br/>
         Tarih es geçti
         <br/>
         <br/>
         Yazar, modern tarihçiliğin gereği olarak Amerika tarihi yazılırken Kızılderili katliamlarının  zikredildiğini ancak Balkan milliyetçiliği yahut Rusya'nın güneye ilerleyişi anlatılırken Müslümanların başına gelenlerin hâlâ eski alışkanlıkla, gözden uzak tutulduğunu ifade ediyor. Oysa Müslümanların başına gelen ölümlerin ve zorla göç ettirmelerin tarihi nitelikte olduğunu söylüyor.
         <br/>
         <br/>
         İki yüz yıl boyunca Balkanlar'dan ve Kafkaslar'dan Osmanlı ülkesine zorla çekilen Türk ve diğer Müslüman halkların göçünü tarihin en önemli olayları arasında sayıyor.
         <br/>
         <br/>
         16. asırda Rusların Karadeniz'in kuzeyinde Müslümanlara karşı harekat yürütmeleri ile Kuzey Amerika'da Avrupalı yerleşimcilerin Kızılderililere karşı benzer bir politika uygulamakta olduğunu okuyoruz bu kitapta. Yazar Ruslar'ın 150 yıl boyunca bu politikayı dirençle uyguladığını ekliyor.
         <br/>
         <br/>
         Toplu halde göçe zorlanan ilk Müslüman toplum 1772 yılında Kırım Tatarları olur. Bu uygulama hem Rus yayılmasında hem de Balkan milliyetçiliğinde bir model oluşturur. Bu tarihten itibaren Müslümanların kaderi acınacak niteliktedir. Ya katledilirler, ya herşeylerini geride bırakıp tek sığınacakları yer olan Osmanlı topraklarına sığınırlar. Tatarlar önce Romanya'ya oradan Anadolu'nun muhtelif yerlerine iskan olur. Ruslar bir türlü durmak bilmez, Romanya'dan Bulgaristan'a, oradan Yeşilköy'e kadar gelir ve Berlin Kongresinde mülteciler meselesini soruşturan İngiliz subaya şu cümleleri söyletir; "Başka sonuca varmam imkansızdı. Ruslar Müslümanların soyunu kurutmak için kararlı bir politika izlemekte idiler".
         <br/>
         <br/>
         Tarihin cilvesine bakınız ki; Ruslar ve Bulgarlar önlerine kattıkları yerli Müslümanları sırf Müslüman oldukları için kendi ata topraklarından kovarken işledikleri katliamları, Osmanlı'nın Londra Büyükelçisi bir gayrimüslim, Masurus Paşa İngiltere'ye iletiyordu.
         <br/>
         <br/>
         Hem sürgün hem ekonomik darbe
         <br/>
         <br/>
         Kafkasya'da ise Türkler, Çerkesler, Abhazlar, Lazlar ve diğer Müslüman halklar Rus yayılmacılığı karşısında iki asır içinde etnik temizliğe tabi tutuldular. Bu Müslümanları Rus zulmünden Osmanlı, gemilerle Trabzon ve Samsun'a getirerek, karadan ise sınırları açıp bütün Anadolu'ya iskan ederek kurtarmaya çalışıyordu. Kafkaslar'dan yola çıkan 1 milyon 200 bin Müslümandan ancak 800 bini Osmanlı topraklarına vasıl olabilmişti. Justin McCarty diyor ki; 'Ruslar yaptıkları etnik temizlikle hem Müslüman topraklarını Hıristiyanlaştırıyorlardı, hem de gönderdikleri göçmenlerle Osmanlı ekonomisini zora sokmayı hedefliyorlardı.'
         <br/>
         <br/>
         Eser mükemmel bir tarih araştırması ve bir tarihçinin ulaştığı bilgi kaynaklarını nasıl titiz bir eleştiriden geçirmesi gerektiğini öğretecek nitelikte.
         <br/>
         <br/>
         Ölüm ve Sürgün kitabında bir bakış açısı da kökten değiştiriliyor. Osmanlı Devletinin Balkanlar'dan çekilirken verdiği savaş, Hıristiyanlara karşı haksız ve sonucu belli bir savaş olarak kitaplarda yer alır. Prof. Justin McCrathy, bu görüşün bir yanılgı olduğunu, Osmanlı Devleti'nin kendi tebasını soylu bir biçimde savunan savaşlar verdiğini yazıyor. Osmanlı'nın bu tarafı gerçekten hepimizin gözardı ettiği taraftır.
         <br/>
         <br/>
         "Ölüm ve Sürgün" bu tanıtım yazısının boyutlarını aşan bir eser, hatta bir şaheser. Tarih ile bilinç arasındaki derin ilişkiye binaen abartmadan söyleyelim ki "Ölüm ve Sürgün" bu ülkede her okur yazarca özellikle ve behemahal Türkiye'nin yazarçizer ve aydınlarınca okunmalıdır.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-4070-olum-ve-surgun.html), [web.archive.org (arşiv bağlantısı)](http://web.archive.org/web/20140224052519/http://www.aksiyon.com.tr/aksiyon/haber-4070-olum-ve-surgun.html)
