# Cesur yüreklerın şehrı: Edİnburg

*M. Ali Eren 1998.08.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir şehre gidecekseniz festival tarihine dikkat etmelisiniz. Çünkü bu tür organizasyonlar o şehrin iklim açısından en müsait zamanıdır.
  </font>
 </div>
 <div id="newsText">
  <font class="detail-text">
   Bunun için derler ki Londra'ya Wimbeldon tennis turnuvasında yani haziranın sonunda, Edinburg'a ise festival zamanında yani ağustosta gitmek isabet olur. Ama biz bu kurala uyamadık. Sebebi ise diğer bir gezi kuralı idi: 'Bir yere gitme fırsatın varsa hemen git, sakın erteleme'.
   <br>
    <br>
     Şimdi Edinburg zamanı. 16 Ağustos tarihinden itibaren İngitere'nin en önemli uluslararası festivali olan Edinburg Festivali başlıyor ve 5 Eylül'e kadar devam ediyor. Edinburg Müzik ve Sanat Festivaline bu sene Türkiye'den sadece Genesis Travel kanalıyla iki uçak dolusu rezervasyon yapıldı.
     <br>
      <br>
       Kuzey İngitere'de İskoçya'nın kalbinde kurulan Edinburg'a bir ilkbahar sabahı Highlands turumuzu tamamladıktan sonra Scotish Rail'in konforsuz treniyle geldik. Yanımda Japon fotoğrafçı arkadaşım Kohei vardı. İngiltere'nin ikinci en büyük istasyonu olan Waverley tren garından çıktıktan sonra şiddetli bir sulu kar yağışı ile karşılandık. Hava buz kesiyordu. Gardan bir şemsiyenin altında çıktık ve en yakında rast geldiğimiz bir pansiyona kendimizi zor attık. Bu tam bir sığınma idi. Pansiyonun geniş lobisi Ester Holiday dolayısıyla seyahate çıkmış çeşitli milletlerden gençlerle doluydu. Onlar da ya bizim gibi buraya sığınmışlar yahut dışarı çıkmaya cesaret edememişlerdi. Dışarıda soğuk ve çılgınca yağan karlıyağmur, içerde sakin sıcak bir ortam. Uzak köşede bir şömine yanıyor. Lobi'de karşılaştığımız bu manzara içimizi ısıttı. Kendimize bir oda bulduktan sonra isimlerini hatırlamadığım arkadaşlarla kahvemizi alıp biz de lobide dışarıyı seyrederek sohbete koyulduk. Bu sohbetler yurtdışı tecrübelerinin en faydalı taraflarındandır. Zira bambaşka ortamlardan, kültürlerden ve tecrübelerden geçmiş kişiler olarak birarada çok değişik konuları konuşuyorsunuz. Nereli olursa olsun birçok insanı tanıyor ve insanca konuşuyorsunuz.
       <br>
        <br>
         Edinburg İskoçlara göre İngiltere'nin en güzel şehri. Bazı gözlemcilere göre de dünyanın en güzel şehirleri arasına girecek güzellikte. İskoçya'nın 1487'den bu yana başşehri, bana göre de İngiltere'de Londra'dan sonra görülmeyi hak eden bir şehir.
         <br/>
         <br/>
         Her ne kadar Edinburg'un 18. yüzyılda Avrupa'nın en önde gelen medeniyet ve kültür şehri olduğu söylense de Edinburg şehrinin tarihi karakteri ortaçağdır. Fakat bu ortaçağ kuzeyli, sert ve soğuktur. Şehirdeki ortaçağ havasına örnek olarak Edinburg'un en hakim noktasında, çıplak kayalıkların üzerinde Edinburg Kalesinin bütün ihtişamı ile duruyor olması gösterilebilir. Nitekim kaleye giden Royal Mile üzerindeki yapılar da insana bu izlenimi veriyor. Son ikiyüzyılın geometrik düzendeki yapıları ise Princes Caddesinden ötede başlar. Yani şehirde iki farklı doku var ama bunlar birbirinden çok da ayrı değil belki birbirinin mütemmimi.
         <br/>
         <br/>
         Şehrin kökeni VII. yüzyılda Northumbria Kralı Edwin'in buraya kurduğu tahkimli karakola dayanır ve şehrin adı da Edwinsburg'dan gelir. Galcesi Duneideann olup tepe kalesi anlamına geliyor.
         <br/>
         <br/>
         Masonik şehir
         <br/>
         <br/>
         Edinburg'un taş yolları İskoçların dediği gibi yüzlerce hikaye anlatıyor. Beşyüz bin insanın yaşadığı Edinburg biraz da masonik bir şehir. Bütün İskoçya'da 120 bin erkek mason olduğu ve İskoç Büyük Locasına bağlı bin iki yüz loca bulunduğu söyleniyor. Ülkemizdeki mason localarından bir tanesi İskoç ritüeline ve locasına bağlı. Royal Mile'e çıkan sayısız dar sokağın bir köşesinde gördüğüm mason locasının binası Edinburg'un mimarisine çok uyuyordu. Locanın içinde bulunduğu doku bir anda nedense Tapınak Şövalyelerini hatırlattı bana.
         <br/>
         <br/>
         Şehrin görülmesi gereken yerlerini bir günde bitirmek niyetinde iseniz günübirlik turlara katılmalısınız. Waverley istasyonunun önünden kalkan otobüsler yedibuçuk paunda Edinburg Kalesi, portre müzesi olan Lady Stair's House, İskoçya Parlamentosu, St.Giles Katedrali, İskoçya kraliçesinin resmi konutu olan The Palace of Holyroodhouse gibi tarihi binaları görme fırsatı sunuyor. Ayrıca İskoçya Kraliyet Müzesi, bizde pek bilinmeyen Çocuk Müzesi gezilebilir.
         <br/>
         <br/>
         İskoçlar biz tarihimizde kimseyi unutmayız diyorlar. Bundan dolayı pek çok tarihi binayı koruyorlar. Hatıraya hürmet gösteriyorlar. İskoçların övgüyle hatırladıkları ve heykelini diktikleri bir kişi de Adam Smith. Ünlü iktisatçı 'Milletlerin Zenginliği' kitabı ile bütün dünyada fırtına koparmıştı. 1790'da Edinburg'da ölen Smith'ten başka Charles Darwin'in de heykeli Edinburg'da dikkatimi çekti; meğer Darwin bir süre Edinburg'da eğitim görmüş. Bunun için İskoçlar kendisini unutmamış. Meşhur Enyclopedia Britanica'nın ilk baskısı da 1768'de Edinburg'da yapılmış.
         <br/>
         <br/>
         Edinburg'un gündüzleri kadar akşamları da renkli. İskoç Kraliyet Orkestrası ve oda orkestralarının konserlerini dinleyebilir, Kings Theatre veya The Playhouse Theatre'da tiyatro seyredebilirsiniz. Biz akşam otantik bir cafebar'a gittik. Eski bir binanın bodrumundaki cafe ağzına kadar doluydu. Almanya'dan gelmiş üniversiteli beş kişilik bir grup vardı. Bunlar üniversite öğrencileri idi ve yürüyüş yapmak için Edinburg'daydılar. İstanbul'a da gelmek istiyorlardı. Mayıs ayını tavsiye ettim. Alman üniversite öğrencileri okullarından mezun olmadan bütün Avrupayı dolaşıyorlardı. Bizim öğrencilerimize de bu imkanı bir şekilde ulaştırmamız gerekiyor.
         <br/>
         <br/>
         Bir de Japon bir kız vardı. Haftalardır Edinburg'da kalıyordu. Aylaklığı ve yavaşlığı yaşıyordu. Bu ilginç bir duygu. Aslında Avrupa'daki Japonların önemli bir kısmı bu durumun içinde. Japonya'daki iş ve aile baskılarından Avrupa'ya kaçıyorlardı. Ayrıca Japonya'daki pahalı ve tempolu hayat onları ülkelerinden uzak tutuyordu. Ama gördükleri yeni model bir arabayı Japon otomobil fabrikalarına bildirmekten de geri durmuyorlar.
         <br/>
         <br/>
         Edinburg'un bir diğer özelliği de temizliği. Edinburglu bir kişinin Londra'ya gitmesi hemen hiç gerekmiyor. Londra'da var olanlar hemen bütün taşraya yayılmış vaziyette. Bununla beraber İskoçya otoyollarının çok iyi durumda olmadığını da belirtmeliyiz.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-4068-cesur-yureklerin-sehri-edinburg.html), [web.archive.org (arşiv bağlantısı)](http://web.archive.org/web/20140224110718/http://www.aksiyon.com.tr/aksiyon/haber-4068-cesur-yureklerin-sehri-edinburg.html)
