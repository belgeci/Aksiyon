# II. Dünya savaşı'nda 1 mılyon Türk

*M. Ali Eren 1997.04.05*

<div class="pNewsDetailMainContent ctx_content" itemprop="articleBody">
 'Sizin burada sıkıntılarınız var ama elinizde ekmeğiniz var. Batı'da o da yok ve işte sizin elinizdeki ekmeği almaya geliyorlar' ifadesini kullanıyorlardı.Kısa zamanda milyonlarca insan silah altına alındı. Bunlardan bir kısmı süratle eğitimden geçirilip subay oldular. Ama olaylar o kadar çabuk gelişiyordu ki; bir vali, bir öğretmen, bir işçi çoğunlukla aynı bölük içerisinde rütbesiz asker olarak omuz omuza idi.
 <br/>
 <br/>
 Kremlin'in yalanları kısa zamanda ortaya çıkacaktı. Almanlarla karşılaşan Kızılordunun önce hava bombardımanı ile merkezle irtibatı kesildi. Önde kalan birliklerin güçlü Alman kara ordusu karşısında teslim olmaktan başka çareleri kalmamıştı. Binlerce, hatta yüzbinlerce SSCB askerinin teslim olduğu haberi o günkü gazetelerde şok haber olarak duyuruluyordu. 194042 yılları arasında Sovyet ordusundan Almanya'ya esir düşen asker sayısı 5 milyon civarındaydı. Alman kaynaklarının bizzat ifadelerine göre bunların l milyon 700 bin kişisi ise yaşları 1860 arası değişen Müslüman Türklerdi.
 <br/>
 <br/>
 Esir kamplarında feci son
 <br/>
 <br/>
 Alman ordusuna esir olanlar müthiş insanlık trajedisi ile karşı karşıya idiler. Özellikle harbin ilk aylarında kamp şartları korkunçtu. Kötü barınaklar, yetersiz gıda, gayri insani muamele ve cinayetler yüzünden esirlerin bir kısmı yok olmuştu. Bu mevzuda Alman arşiv kaynaklarına dayanarak doktora tezi hazırlayan Patrik Von Zur Mühlen'in zikrettiği bilgiler dehşet verici. Mühlen "Daha harbin başlamasından üç hafta sonra Doğu İşleri Bakanı Rosenberg'e Minsk kampındaki tahammül edilmez durumun haberi geliyordu" diyor. Kış mevsiminin gelmesi kamplarda hayatı katbekat zorlaştırmış, buna açlık ve salgın hastalıklar da eklenmişti. Çenstochav kampındaki 30 bin esirden bir tifüs salgını sonunda 2 bin kişi kalmıştı. Alman resmî makamları 1942 Aralık ayının her gününde kampta ölen insan sayısının 2500 olduğunu yazıyordu.
 <br/>
 <br/>
 Savaş esirlerinin çoğu AlmanSovyet savaşının ilk kışında ölmüşlerdi. Alman olmayan araştırmacılara göre bu dönemde bütün esirlerin yüzde 85'i öldü. 1944 Mayıs ayına kadar kayıtlara geçen 1 milyon 981 bin ölüm vakasına, kurşuna dizilen 473 bin kişi dahil değildi.
 <br/>
 <br/>
 400 bin Türk Yahudi sanılıp öldürüldü
 <br/>
 <br/>
 Türk esirlerin akıbeti ise daha feci idi. Onlar esmer ve sünnetli olmaları dolayısıyla Yahudi düşmanı Naziler tarafından Yahudi zannedilerek donmuş toprak üzerinde, tel örgüler içinde çadırsız, açbîilaç ölüme terk edildiler. 600 bin Türkistanlı esirin 400 bini burada hayatını kaybetti. Ölenler toplu mezarlara gömüldü. 1943'ten sonra Gürcü İrtibat Heyeti başkanı olan ve o sıralarda Münih'te Şark İşleri Bakanlığı'nda tercümanlık yapan Georg Magalov, bu durumu farkederek aynı tarihlerde Münih'te bulunan meşhur Enver Paşa'nın kardeşi Nuri Paşa'yı (Killigil) ikaz etti. Nuri Paşa Azerbaycan'a giren Osmanlı ordusunun komutanı olması hasebiyle Kafkasyalılar ve Türkistanlılar üzerinde büyük nüfuz sahibi idi.
 <br/>
 <br/>
 Nuri Paşa, Azerbaycan İrtibat Heyeti Üyesi, ilk müstakil Azerbaycan Hükümeti Maliye Nazırı Abdül Ali Emircan'ın oğlu, savaş sonunda Türkiye'nin Berlin Büyükelçiliği Basın Ataşeliği'ne gelecek olan Fuat Emircan ile beraber Türkiye ve Almanya yetkililerini harekete geçirmeye muvaffak olur. Zamanın Başbakanı Refik Saydam 'denge politikası' gereği ne Almanları, ne İngilizleri, ne de Rusları rahatsız etmeden konuyla meşgul olur ve 200 bin Türk kurtulur. Hastalar hastaneye yatırılır ve daha iyi şartlarda kamplara gönderilirler.
 <br/>
 <br/>
 Lejyonlar kuruluyor
 <br/>
 <br/>
 Sovyetler BirliğiAlmanya Savaşı'nın hemen başında Almanya'nın süratli ilerleyişi neticesi Şark İşleri Bakanı Rosenberg'in ifadesine göre Alman esir kamplarında 3,6 milyon Kızılordu mensubu birikmişti. Kızılordu'da tank yüzbaşısı olarak görev yapan, sonra Milli Türkistan Birlik Komitesi Askeri Bölüm Başkanlığı'nda bulunan ve Türkistan konusunda en tanınmış ilim adamlarından olan Baymirza Hayit'in bize verdiği bilgiye göre 7 milyon Kızılordu mensubu esir kamplarında toplanmıştı.
 <br/>
 <br/>
 Esirler arasında bulunan Türkler, Alman yetkililere müracaat ederek Rusların kendilerinin asırlardır düşmanı olduğunu, silah verilirse Rusya'ya karşı savaşacaklarını bildiriyorlardı. Azerbaycan Milli Komitesi Kültür İşleri Sorumlusu Cebbar Ertürk bu mevzuda Alman makamlarına bir de yazılı rapor vermişti. Öte yandan savaşın başlaması ile beraber Berlin'e gelen Bolşeviklerden kaçmış pekçok muhalif liderler de bu yönde etkili oldular. Alman ordusu sabık Kızılordu mensublarını kullanmakta büyük tereddüt gösteriyordu. Ancak Şark Bakanlığı ve Karşı İstihbarat Teşkilatı temsilcileri ise esir Türklerden lejyoner birlikler oluşturma projesini destekliyordu.
 <br/>
 <br/>
 Bu tartışmalar yapılırken Almanya'nın Ankara Büyükelçisi Franz Von Papen'in organize ettiği bir ziyaret etkili oldu. Gezinin mahiyeti şöyledir: Papen, esir Türkleri silahlandırıp Rusya'ya karşı kullanmak taraftarı olan gruptandır. Aynı zamanda Türkiye'nin Almanya saflarında savaşa girmesi için de diplomatik faaliyet göstermektedir. Bu amaçla Alman ekolünden Yıldız Harp Akademisi Eski Komutanı Ali Fuat Erden ile Emekli General Hüsnü Emir Erkilet paşalar için Almanya'ya gezi düzenlenir. Türk paşalar Hitler ile görüşür ve Doğu Cephesi'ni ziyaret ederler. Her iki paşa da Alman orduları hakkındaki izlenimlerini hem ilgili devlet birimlerine bildirir, hem de Cumhuriyet ve Tasvir gazetelerinde değerlendirmelerini kaleme alırlar. Alman kaynaklarda bu ziyarette Türk paşaların 'milli lejyonlar' fikrini destekledikleri belirtiliyor.
 <br/>
 <br/>
 Aynı dönemlerde Enver Paşa'nın kardeşi Nuri Paşa da l. Dünya Savaşı sırasında ahbap olduğu Almanya'nın sabık Moskova Büyükelçisi Kont Schulenburg ile birlikte I. Dünya Savaşı sırasında yapamadıklarını şimdi gerçekleştirmek için harekete geçmişti.
 <br/>
 <br/>
 Nuri Paşa Almanya'daki temasları hakkında Türkiye'deki Türkçü fikir hareketinin önde gelen ismi Reha Oğuz Türkkan'a şunları söylüyordu: "Almanlar bana Gönüllü Türk Birlikleri'nin başına geçmem için teklifte bulundular. Ben Almanlara bir ön şart koştum, o da şu idi; 'Almanlar, Sovyet işgali altındaki Türk memleketlerine savaşı kazandıkları takdirde bağımsızlık vereceklerini bütün dünyaya deklare etsinler'. Almanlar bunda mütereddit kaldıkları için ben bu teklifi reddettim."
 <br/>
 <br/>
 Nihayet 1941 Aralık ayında ikna olan Alman Genelkurmayı, millî lejyonların teşkili için ön çalışmaları başlatmıştı. Aralık ayı başında Rosenberg, Hitler'e 'Türk Lejyonları'nın görevlendirilmesi yolunda direktifi imzalatmayı başarmıştı. 22 Aralık 1942'de Türkistan, Ermeni, Gürcü ve Müslüman Kafkasyalı Lejyonu kurma emri Berlin'den resmen verildi.
 <br/>
 <br/>
 Lejyoner yemini
 <br/>
 <br/>
 Milli Türkistan Askeri Bölüm Başkanı olan Baymirza Hayit şöyle konuşuyor: "Esirleri kendi devletleri aleyhine silahlandırmak uluslararası kaideye tersti. Bunun için esirlerden 'gönüllü' olduklarına dair iki nüsha imzalı yazı alınıyordu. Bunların bir nüshası Cenevre'ye gönderiliyor, bir nüshasını da kendi arşivlerinde saklıyorlardı. Bunlarda 'Gönüllü olarak Türkistan ordusunda Sovyetler'e karşı savaşmaya hazırım. Bunun için and içiyorum" diyorduk."
 <br/>
 <br/>
 Millî lejyonların kurulması için resmi izin çıkınca Berlin'de tevkif edilmiş bulunan Mustafa Çokay ve Kayyum Han serbest bırakıldılar. Kendilerine esir kamplarını gezme izni verildi. Kamplardaki durumu iyileştirdiler ve Türkistanlılar arasında geniş bir teşkilat kurdular. 1941 Aralık ayında Mustafa Çokay tifüsten vefat edince bütün işi Kayyum Han omuzladı. Şark Bakanlığı (Ostministerium) VolgaUral, Kafkas, Kırım ve Azerbaycanlılarla ilgilenmek üzere komiserler tayin etti.
 <br/>
 <br/>
 İlk birlikler işgal altındaki Polonya'da eğitildiler. 1942 Mart'ında paralel teşekküller Sovyetler Birliği'nin işgal altındaki bölgelerinde de kuruldu.
 <br/>
 <br/>
 Türkistan Birliği
 <br/>
 <br/>
 Bu birliklerin kesin olmayan rakamlarını Mühlen şöyle zikrediyor: "l943 yılı ortasında doğu birliklerinde 300 binden fazla insan vardı. Müteakip sene sayıları iki misli, 200 bin ile 1 milyon arasındadır. Kafkasyalıların sayısı 110 bin, İdil (Volga) Tatarları 3540 bin, Türkistanlılar 110180 bin, Kırım Tatarları 20 bin ve Kalmuklar 5 bin civarındadır. Özel birlikler dahil edilmediğinden bu rakamlar artabilir".
 <br/>
 <br/>
 Lejyonların görev yaptırılan en büyük birlikleri tabur kuvvetindeydi. Tek istisnayı 162. Türk Tümeni teşkil ediyordu. Sir Olaf Caroe'nin yazdığına göre bu piyade tümeninden başka 19 müstakil tabur ve 24 piyade bölüğü vardı. Bunların hemen bütün mevcudu Türklerden ve Taciklerden oluşuyordu. Ancak subaylar karışıktı. Charles Warren Hostler'in verdiği rakamlara göre 180 bin gönüllü içinde ancak 87 Türk subayı vardı. Türk subaylarının tayin ve terfisi konusunda Almanlar kararsızdı. Bununla birlikte 1942 Aralık'ından itibaren Doğu Birlikler Generalliği ve beraberinde Gönüllü Birlikler Generalliği ihdas olundu.
 <br/>
 <br/>
 Türk Birlikleri Alman Genelkurmayı'nda ilgi ile takip ediliyordu. Birliklerin Alman komutanının Haygendorf (Heigeniorf), Kurmay Albay Riedel, Albay Hayze olduğunu eski muharibler anlatıyor.
 <br/>
 <br/>
 Türk kıtaları
 <br/>
 <br/>
 Türkiye'de Millî Şef Dönemi isimli kitabın yazarı Cemil Koçak 1200 sayfayı aşkın çalışmasında ancak 2 sayfada bu konuya temas ediyor. Cemil Koçak konuyla ilgili ayrı bir başlık açmayı dahi gerekli görmediği kitabında 'Almanya ve Turancı akım' bölümü altında şunları yazıyor: "Alman Yüksek Komutanlığı, 30 Aralık 1941'de, Türk kökenli Müslüman savaş esirlerinden kurulan 162. Türk tümeninin dışında, başka askeri birliklerin de kurulmasını uygun bulacaktır. Alman subayları tarafından yapılacak düzenlemeye göre, Türmenlerden, Özbeklerden, Kazaklardan, Kırgızlardan, Karakalpaklardan ve Taciklerden bir "Türkistan Gönüllü Kıtası", Azerbaycanlılardan, Dağıstanlılardan, İnguşlardan, Lezgilerden ve Çeçenlerden bir "Kafkas Müslüman Gönüllü Kıtası", bir "Gürcü Gönüllü Kıtası" ile "Kuzey Kafkasya Gönüllü Kıtası" ve bir de "Volga Tatar Gönüllü Kıtası" ile "Kuzey Kafkasya Gönüllü Kıtası" kurulacaktı.. Gürcü ve Ermeni kıtalarının da dahil olduğu "Türk kıtaları" 19 bağımsız tabur ve 24 bölükten oluşuyordu."
 <br/>
 <br/>
 Türk kıtalarının 180 bin kişi kadar olduğunu yazan Cemil Koçak bu birliklerin "son erlerine kadar" Stalingrad'da, Kafkaslar'da ve Kuzey İtalya'da savaştıklarını belirtiyor.
 <br/>
 <br/>
 Sürgünde hükümetler kuruldu
 <br/>
 <br/>
 1943 senesinin ekim ayında Berlin'in Adlon Oteli'nin büyük salonunda biraraya gelen Azerbaycan gönüllüleri, Azerbaycan dışında bulunan sivillerle birlikte kurultay hazırlıklarını başlattı. Cephelerden davet edilen gönüllü askerlerle birlikte 22 Ekim 1943 tarihinde Azerbaycan Kurultayı yapıldı ve sürgün hükümeti olarak Milli Komite kuruldu. Başkanlığına da oybirliği ile Abdurrahman Fethi Ali Beyli getirildi. Komite üyeliğine ise Fuat Emircan, Mecit Musazade, Cebbar Mehmetzade, Enver Gazi ve Ali İslam seçildiler.
 <br/>
 <br/>
 Azerbaycan Kurultayı'ndan sonra Türkistan ve Kuzey Kafkasya Türk ve Kafkas kabilelerinin kurultayları yapıldı. Onlar da kendi millî komitelerini seçtiler. Türkistan Millî Komitesi'nin başkanlığına Veli Kayyumhan adlı bir Özbek Türkü seçildi. Kuzey Kafkasya Milli Komitesi'nin başkanlığına da Müslüm Magoma intihab edildi. Komite üyeleri diplomat kabul edildiler ve kendilerine diplomat muamelesi yapıldı.
 <br/>
 <br/>
 Azerbaycan Milli Komitesi'nin Kültür ve Eğitim İşleri Başkanlığı'na Cebbar Ertürk getirildi.
 <br/>
 <br/>
 Doğu Türk Silahlı Teşkilatı
 <br/>
 <br/>
 Türkistan Birliği'nden başka bir de Doğu Türk Silahlı Teşkilatı (Osttürkisches Waffenverband) kurulmuştu. Bu teşkilat Olaf Caroe'nin verdiği bilgilere göre her biri iki taburluk dört alaydan meydana geliyordu. Bu dört alaydan biri sırf Türkistanlılardan kurulu idi. Diğerleri ise Azerbaycan, VolgaUral ve Kırım Türklerinden meydana geliyordu. Bu birlik muharib bir kuvvet olmayıp propaganda ve karşı casusluk faaliyetlerinde bulunuyordu.
 <br/>
 <br/>
 Türkiye haberdar mı?
 <br/>
 <br/>
 Almanya'dan Kafkaslara kadar bütün Doğu Avrupa'da 194045 yılları arasında 200 bin ila 1 milyon Müslüman Türk'ün fiilen katıldığı savaşa ilgisiz kalan Türkiye, Sovyetler Birliği içindeki milyonlarca Türkün kaderine karşı duyarsızdı. Türkiye'deki Türkçü ve Turancı entelektüeller takip altında bulundurulurken, bu yöndeki yayınlara da şiddetle karşı çıkılmaktaydı. Cumhurbaşkanı İsmet İnönü Türkçülere karşı çok sertti ve Türkiye dışında Türklerin varlığından ve kültürel birliğimizden bahseden Türkçü yazarlara korkunç tabutluk işkencesini reva görecekti. Almanya'nın 'Gönüllü Türk Kıtaları' yerine Rus gönüllüler Türkiye'de haber konusu olabiliyordu.
 <br/>
 <br/>
 "Bolşevizm ile savaş için Almanya'da alınan Rus esirlerinden bir kurtuluş ordusu kuruldu..." şeklinde verilen haberde devamla şöyle deniyordu:
 <br/>
 <br/>
 "Berlin 25, AA: Alman işgali altında bulunan doğu topraklarında bir Rus kurtuluş ordusunun kurulması hususundaki hazırlıklar çok ilerlemiştir. Bu ordunun teşkili ile bilhassa General Vlasof meşgul olmaktadır.(...) General ve ordusu, Rusya'da Bolşevik tahakkümüne son vermeyi başlıca gaye edinmiş bulunuyorlar...(Ulus 26.5.1943)"
 <br/>
 <br/>
 Nerelerde savaştılar?
 <br/>
 <br/>
 Doğu Türklerinin orduları ile gösterdikleri başarı göz kamaştırıyordu. Gösterdikleri kahramalıklar üzerine Türk taburlarının birine 'arslan taburu', bir diğerine 'kaplan taburu' isimleri verilmişti.
 <br/>
 <br/>
 Türk gönüllüleri 1942 senesinden itibaren hep doğu cephesinde savaşa sokuldu. Azerbaycan Millî Komitesi Üyesi Cebbar Ertürk "Leningrad muharebesinde, Slolensk, Stalingrad, Kafkas ve Kırım cephelerinde ateş hattında bulunanların azımsanmayacak miktarı Türk gönüllüleriydi. Bunların tabur kumandanları hep Alman asıllı subaylardı. Bölük ve takım kumandanları ise Alman subay okullarında eğitim görmüş Türk asıllı subaylardı" diyor.
 <br/>
 <br/>
 Türk gönüllüler Ukrayna, Kırım ve Kafkaslar'a kadar olan geniş coğrafyada yapılan bütün muharebelere iştirak ettiler. Stalingrad savaşlarında üç Türk taburu son ferdine kadar dövüşmüştü. Altı Türk taburu Rusların Berlin'e doğru ilerleyişlerini bir süre durdurmaya muvaffak oldu. Türk birlikleri 90100 bin şehit ve 12 bin harp malülü verdi.
 <br/>
 <br/>
 1939'da başlayan Doğu Türkleri için dehşet yıllar Kızılordu ve esir kamplarının ardından Gönüllü Türk Birlikleri sırasında da devam etti. Almanya'nın Amerika'yı hesaplamadan yaptığı savaş planları Amerikan faktörü ile 1943'ten sonra aleyhe doğru dönerken Almanlar ile kader birliği yapan Türkleri de bir başka tehlike bekliyordu. Kızılyıldız ile Gamalı Haç arasında, piyon olarak kullanılan milyonu aşkın Türk, savaşın bitmesi ile İngiltere, Amerika ve Türkiye'nin kurbanı olacaklar ve heyhat ki tarih bile onları unutacaktı.
 <br/>
 <br/>
 Türkiye'nin Berlin Basın Ataşesi Fuat Emircan:200 bin Türk'ü Nuri Paşa kurtardı"
 <br/>
 <br/>
 ll. Dünya Savaşı sırasında Almanya'da Azerbaycan İrtibat Heyeti Üyesi, savaş sonunda Türkiye'nin Berlin Büyükelçiliği Basın Ataşesi olan Fuat Emircan ile 1990 yılında İstanbul'da konuştuk. İki sene önce yaşadığı Berlin'de vefat eden Emircan, savaş yıllarında Almanya'da esir Azerbaycanlılar için Latin harfleriyle "Azerbaycan Gazetesi", daha sonra "Milli Birlik" isminde mecmua çıkarttı.Tasvir Gazetesi'nin savaş muhabirliğini de yapan Emircan şunları söylemişti:
 <br/>
 <br/>
 "Harp başladığında dünyada ne kadar Azeri, Gürcü, Dağıstanlı,Türkistanlı Bolşevik rejimi muhalifi politikacı varsa Almanya'ya geldi. Onlar Rusya çökecek, biz de vatanımıza kavuşacağız diye düşünüyorlardı. Hepsi istiklal istiyorlardı. Kuzey Kafkasya'dan Haydar Mamak "Biz efendi değiştirmek için harp etmeyiz" diyordu. Rus gitsin Alman gelsin diye harp etmeyiz. Harp sonunda istiklalimizi tanıyacağınızı vaad edin savaşalım diyorlardı. Bu, Berlin'de toplanan muhalif Türk grupların ortak görüşü idi. Hitler'in adamı olalım diyen çok azdı.
 <br/>
 <br/>
 Alman ordusunda 380 bin Türk vardı. Özbek, Türkmen ve Azeriler gönüllü olarak savaştılar. Bunların 200 bini Türkistanlı, 60 bini Azerbaycanlı, diğerleri de Şimali Kafkaslı, Gürcü, Çerkes vb. idi.
 <br/>
 <br/>
 Türk esirleri arasında dolaşıyordum. Bana soruyorlardı; 'Efendim Fuat, İsmet Paşa Alman sefirini çağırmış ve demiş ki; bizim oralarda gardaşlarımız var. Onların hepsini Türkiye'ye gönderin demiş. Bu doğru mu?' Ne diyeceksin... Esir kamplarındaki insanların ümitlerini kırmamak için 'İnşaallah doğrudur, gayet tabii, sizi Türkiye düşünüyor' filan derdim.
 <br/>
 <br/>
 Gönüllü birlikler oluştuktan sonra Almanlar Azerbaycanlı, Dağıstanlı grupları uçaklarla Kafkasya'ya attılar. Bunların içinden Rus cephesini iki defa delip Almanya'ya tekrar gelen çocuklar vardı. Bunlarla konuştum ve korkmadınız mı diye sordum. "Böyle yaşamaktansa ölmek daha iyidir" diyorlardı ve çok inançlı idiler. Alman ordusuna giren eski Sovyet vatandaşları esir olamıyorlardı. Onun için Almanlar bazı yerlerde onları öne sürüyorlardı. Biliyorlardı ki sonuna kadar dövüşeceklerdi.
 <br/>
 <br/>
 Yahudi diye öldürülen Türkler
 <br/>
 <br/>
 Nuri Paşa Almanya'ya geldi. Babamın iyi arkadaşı idi. "Rusya'dan onbinlerce esir geliyor ve bunların içinde binlerce Türk var; fakat bunları sünnetli olmaları sebebiyle Yahudi sanıp ya kurşuna diziyorlar, yahut aç bırakarak öldürüyorlar. Çabuk ilgilenin" dedi. Ben kampları dolaştım; dedikleri maalesef doğruydu. Almanlar her sünnetliyi Yahudi sanıyordu.Türkistanlıyı, Azerbaycanlıyı aç bırakarak ölüme terk ediyorlardı. Nuri Paşa'nın üst düzeyde temasları sonunda Türkler kurtuldu. Sonra da ölümden kurtulan bu Türklerden gönüllü birlikler kuruldu. Almanlar sonra da Rus gönüllü ordusu kurdular.
 <br/>
 <br/>
 Prof. Dr. Baymirza Hayit: Bu mevzu yazılmadı
 <br/>
 <br/>
 Kızılordu'da Tank yüzbaşısı olarak görev yaptı. Almanların Sovyetler'e taarruzunda ilk bombaları yiyen öncü birliklerdendi. Savaşta yaralandı. Almanlara esir düştü. Sonra Almanya'da kurulan Millî Türkistan Birlik Komitesi Askerî Bölüm Başkanı oldu. Savaş sonunda esir kamplarından zorla kurtuldu. Halen Türkistan konusunda en tanınmış uzman. Baymirza Hayit savaşta toplam 7 milyon Sovyet askerinin ve bunun içinde 1 milyon 700 binden fazla Kazak, Kırgız, Türkmen, Özbek, Karakalpak, Azerinin esir düştüğünü söylüyor. Bu rakamın Alman askeri yetkililerince kendisine verildiğini belirtiyor. Hayit, Sovyetler Birliği'nde 1865 yaş arasında erkeklerin tamamının askere alındığını ve istatistiklerle karşılaştırıldığında bu rakamın doğru olduğunu söylüyor. Hayit, uluslararası kaideye göre devletlerin başka ülkede esir düşen askerlerinin yiyeceklerini karşılaması gerekirken Sovyetler'in bunu kabul etmeyerek kendi esir askerlerine yiyecek göndermediğini söylüyor.
 <br/>
</div>


Kaynak: [www.aksiyon.com.tr](http://www.aksiyon.com.tr:80/kapak/ii-dunya-savasinda-1-milyon-turk_502443), [web.archive.org (arşiv bağlantısı)](http://web.archive.org/web/20151217232057/http://www.aksiyon.com.tr:80/kapak/ii-dunya-savasinda-1-milyon-turk_502443)
