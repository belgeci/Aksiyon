# Haçlilar

*M. Ali Eren 1996.11.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu sene Hıristiyan Avrupa'nın Müslüman Doğu'ya karşı başlattığı askeri Haçlı Seferleri'nin 900. yılı.
  </font>
 </div>
 <div id="newsText">
  <font class="detail-text">
   10961270 tarihleri arasında 174 yıl zarfında 8 ayrı büyük sefer milyonlarca insanın ölümüne, nice beldelerin talanına sebeb oldu. Haçlı Seferleri tarihe 'Ehli Salib', veya 'Salibiyyun', veyahut 'Salibiyye' muharebeleri; Batı literatürüne de Croisade, Crusade olarak geçti. Böylece dünya tarihine salib ile hilal mücadelesi girdi ve bir daha da çıkmadı.
   <br>
    <br>
     Haçlı Seferleri'nin düzenleyicileri olan Avrupalı ruhbanlar 'kutsal toprakları' ve Doğu Hıristiyanları'nı imansız (!) Müslümanlar'ın elinden kurtarmak için iki yüz sene içinde milyonlarca Hıristiyan Avrupalı'yı, Kuzey Avrupa'dan Filistin yollarına düşürdüler. Peki bu kin dolu Haçlılar'n gerçek gayeleri neydi, dünya tarihinde bu olayın yeri neresiydi?
     <br>
      <br>
       IŞIK DOĞU'DAN GELİR, HAÇLILAR BATI'DAN
       <br>
        <br>
         Onbirinci asırda Avrupa geri, fakir ve Doğu'ya muhtaç bir halde idi. O yüzyılda "ışık her anlamda doğudan" geliyordu. Kara ticaret yolları, Akdeniz ve Kızıldeniz, Müslümanlar'ın elinde idi. En önemlisi ise Türkler Önasya'ya gelmişler ve Bizans aleyhine Anadolu'da ilerlemekteydiler. Bu ilerleyişin suretini anlamak için şu iki tarihe bakmak kafidir: Anadolu'nun kapısını açan Malazgirt Meydan Muharebesi 1071'de kazanılmıştı. İznik'in Türkiye Selçukluları Devleti'nin başşehri olmasının tarihi ise 1074'tür. Türkler Rumeli'ye geçmek üzereydi. Buna karşın Avrupa'da merkezi devletler çökmüş, yerine küçük devletler ve feodal beyler kuvvetleniyordu. Feodalleşme süreci beraberinde bitmez tükenmez iç savaşı getirdi ve Avrupa genelinde şövalye terörü yaşandı. Avrupa bugünün aksine sefaletin getirdiği salgın hastalıklarla boğuşuyordu.
         <br/>
         <br/>
         Bu ahval ve şerait içinde Bizans İmparatoru Alexios Komnenos, şövalye kökenli Papa ll.Urbain'e Türkler'e karşı 'paralı asker' göndermesini ister. Papa ll. Urbain zaten kafasında Katolik ve Ortodoks kiliselerinin birleştirilmesi fikrini taşıyordu. Bizans imparatoru da çağrısında yalnız Anadolu'daki kendi topraklarını kurtarmayı değil 'kutsal toprakları' da kafirlerden (infideles) geri alma, yani Müslümanlar'dan temizleme projesini zikrediyordu. Papa Urbain Galya'daki Clermont (bugün Fransa'nın Auvergne vilayetinde bulunan ClermontFerrand) şehrinde Hıristiyanlık'ta yapılacak reformları konuşmak üzere toplanan Konsil'de Bizans imparatorunun bu isteğini gündeme getirdi. Papa Urbain, Konsil sonunda Clermont Katedrali'nin önüne kurduğu tahtına çıkarak tarihi çağrısını yaptı. Kutsal toprakları kafirlerin elinden kurtarmak için tüm Hıristiyanlar'ı Haçlı Seferi'ne çağırdı. Ortaçağ tarihçisi Prof. Dr. Ahmet Yaşar Ocak'ın kaydına göre bu çağrı, kendisinden beklenmeyen ölçüde büyük yankı buldu.
         <br/>
         <br/>
         KIŞKIRTICI VAAZLAR
         <br/>
         <br/>
         Üç cildlik Haçlı Seferleri Tarihi'nin yazarı Steven Runcıman bu çağrının Avrupa'da yansımasını şu çarpıcı cümlelerle anlatıyor: "Üç asır içinde, ateşli bir heyecana kapılarak Haçlı Seferleri'ne çıkacağına and içmeyen hemen hemen hiçbir hükümdar, bir kudret sahibi yoktu. Hıristiyanlık için Doğu'da döğüşmek üzere savaşcı göndermeyen hiçbir ülke yoktu. Kudüs her erkek ve kadının her an aklındaydı." Nasıl olmasındı ki, Hıristiyanlığın yeryüzünde en büyük temsilcisi olan Papa Haçlı Seferleri'ne çağrısında bakın neler söylüyordu: "Allah, İsa'ya tapanların yardımına koşmaya ve topraklarımızdan uzaklarda, o menhus ırkı kökünden kazımaya, ister şövalye, ister halktan olsun, ister zengin ister yoksul olsun, herkesi sık sık davet etmeniz için, İsa'nın bayrağını taşıyan sizleri, benim ağzımdan teşvik eylemektedir."
         <br/>
         <br/>
         Artık Avrupa'nın her yerinde kışkırtıcı vaazlar verilmektedir. Fuad Carım'ın Haçlı Seferleri kitabında zikrettiğine göre Papa Urbain Fransa'da şöyle konuşuyordu;
         <br/>
         <br/>
         "Galebe çalan küfür, Asya'nın en zengin illerine, karanlıklarını basmıştır. Antakya, Efes, İznik birer Müslüman kasabası haline gelmiştir. Barbar Türk sürüleri, sancaklarını Çanakkale Boğazı'nın kıyılarına dikmiştir. Oralardan bütün Hıristiyan memleketlerini tehdit etmektedirler. Eğer muzafferane yürüyüşlerini bizzat Allah, kendi evlatlarını silahlandırarak karşılayıp durdurtmazsa, bundan sonra hangi millet, hangi devlet durdurabilir? Artık dava, insanların değil, Uluhiyet'in uğradığı hakaretlerin öcünü almaktır. Artık bahis konusu bir kasabaya veya şatoya saldırmak değil, mukaddes illerin fethidir. Muzaffer olursanız kısmetinize düşecek olan Allah'ın rahmeti ve üstelik Asya devletlerinin kapladıkları ülkelerdir."
         <br/>
         <br/>
         "VEYL KILICINI KANA BATIRMAYANA"
         <br/>
         <br/>
         Bu kışkırtıcı vaazlar asırlarca dozunu artırarak Avrupa'da devam etti. Papa Urbain Kudüs'ü en üstün memleket, bir refah ve saadet cenneti olarak hedef göstermekteydi. İkinci Haçlı Seferi'nin önderi Saint Bernard vaazlarında "Hemen silaha sarılın. Savaşta hepinizi mukaddes bir hınç canlandırsın ve Hıristiyanlık alemi, peygamberin 'Veyl kılıcını kana batırmayana' sözleriyle çınlasın" diyordu.
         <br/>
         <br/>
         Haçlı Seferleri'ne katılanlara manevi kazanç olarak 'indulgence' sağlanmıştı yani 'bütün günahları Papa veya papazlar tarafından affedildi'. Haçlı Seferleri'nde işler kötüye gidince indulgence kapsamına anne ve babalar da dahil edildiler. Sefere çıkacak insanlar ruhbanlar tarafından takdis ediliyordu. Haçlanıp da sefere katılmayanlar ise 'aforoz' ediliyordu. Anlaşıldığı gibi Avrupa müthiş şekilde bir Hıristiyan fanatizmi yaşıyordu.
         <br/>
         <br/>
         Avrupa'da borca batmış olanlar borçlarını ödememek için, caniler cezadan kurtulmak, disiplinden kaçınan rahipler boyunduruktan kurtulmak için, serkeş keşişler manastırdan fırlamak, fahişeler daha kolaylıkla uygunsuzluk edebilmek için Haçlı Seferleri'ni bahane etmişlerdi. Avrupa bu zararlıları Doğu'ya sevk ederek iki asır kendini kurtarmıştı, devrin tarihçisi Rahip Abbe Fleury'e göre.
         <br/>
         <br/>
         SEKİZ ASKERİ SEFER Mİ?
         <br/>
         <br/>
         Tarih kitapları Avrupa'dan Yakın Doğu'ya yapılan askeri Haçlı Seferleri'ni 8 büyük sefer olarak zikrediyor.
         <br/>
         <br/>
         Tam 900 sene önce başlayan ilk Haçlı Seferi 10961099 tarihleri arasında olmuştu. Haçlı Seferleri içinde en mühim netice alanı bu oldu. 600 bin ila 1 milyon kişinin katıldığı belirtilen bu seferde çoğunluğu askerlikle ilgisi olmayan başıbozuk Avrupalılar Bizans tarafından Anadolu'ya geçirildiler. Geçtikleri yerleri tarumar eden başıbozuk Haçlılar Türkiye Selçukluları Devleti'nin ikinci hükümdarı l. Sultan Kılıçarslan tarafından durduruldular (1096). Ancak ne Türkler ne diğer İslam dünyası başlayan Haçlı Seferleri'nin farkına vardılar. Yapılan savaşın Bizans'la yapılan savaşlardan biri olduğunu düşünüyorlardı. Ancak ertesi yıl asıl şövalyeler ve askeri birlikler geldiler. Kılıçarslan gelen vahşi Haçlılar'ı görünce başşehri İznik'i daha medeni saydığı Bizans İmparatoru'na terketti. 22 senedir Türkler'in elinde bulunan İznik'in düşmesi Avrupa'da büyük coşku ve sevinç ile karşılandı. İznik kuşatmasından sonra Haçlı kumandanlarından Stephen Blois 5 hafta içinde Kudüs'te olacaklarını söylüyordu. 2000 km. uzaklıkta üç dinin kutsal merkezi olan Kudüs'e varmaları iki sene sürdü(1099). Haçlı ordusu Kudüs'e giderken Antakya, Urfa ve Trablus'u ele geçirip iki yüz yıl kadar sürecek küçük Latin krallıkları kurdular. Bu küçük site devletlerini korumak için Avrupa'dan sürekli takviye gelecek, bu kontluklara karşı Müslüman taarruzları da yeni Haçlı Seferleri'ni intaç edecekti.
         <br/>
         <br/>
         İkinci Haçlı Seferi'nin 114749 yıllarında Türkler'in Urfa Haçlı Kontluğu'nu geri alması üzerine düzenlendiği belirtilir. Bu sefer dolayısıyla Türkiye'ye Fransa Kralı Vll. Louis ve Alman İmparatoru ll.Conrad 225 bin askerle gelirler. Bu istilacı Haçlılar'a karşı Anadolu'yu Sultan Kılıçarslan'ın oğlu l. Sultan Mesud savunur ve Haçlılar netice alamadan büyük kayıp verdikleri halde Anadolu'yu terkederler.
         <br/>
         <br/>
         Tarih kitaplarında ikinci olarak zikredilen bu seferden önce 1101 yılında Anadolu'ya bir Haçlı Seferi daha yapıldığını öğreniyoruz. Ülkemizde Haçlı tarihi ile doğrudan ilgilenen belki tek tarihçi olan Prof. Dr. Işın Demirkent 1101 Haçlı Seferi'nin Batılı tarihçiler tarafından da gözden kaçırıldığına dikkat çekiyor. LombardAlmanFransızlar'dan müteşekkil 1101 Yılı Haçlı ordusunun mevcudu yaklaşık 300 bin civarındadır. Hedeflerini 'kutsal toprak'lar olarak açıklamalarına rağmen İstanbul'u geçtikten sonra hedef değiştirip Niksar üzerine yürürler. Bunların Urfa, Antakya gibi bir kontluğu Niksar'a kurup Anadolu'ya yerleşmek üzere geldikleri anlaşılıyor. Prof. Demirkent, "Eğer 1101 Yılı Haçlı Savaşları'nı kazanamamış olsa idik Anadolu düşerdi. Anadolu'nun vatanlaşmasında bu savaşların büyük önemi vardır" diyor.
         <br/>
         <br/>
         HAÇLILAR BİZANS'I DA TALAN ETTİ
         <br/>
         <br/>
         Haçlı Seferleri içinde iki taraftan da katılan hükümdarların şöhretleri dolayısıyla üçüncü Haçlı seferi en ünlüsü sayılır. Hıristiyanlar'a bir kazanç sağlamayan bu sefere (118992) Almanya İmparatoru Friedrich Barborossa, Fransa Kralı PhilippeAguste ve İngiliz Kralı Arslan Yürekli Richard katılırken bu Haçlı ordusunu Anadolu'da Sultan ll.Kılıçarslan ve Filistin'de Selahaddin Eyyubi karşıladı. Selahaddin'in Kudüs'ü geri alması üzerine tertip olunan bu seferde Haçlılar Anadolu'da büyük zayiat verdiler ve Kudüs'ü de alamadılar. 12021204 yılları arasında yapılan dördüncü seferde Haçlılar İstanbul'a gelince kutsal topraklardan vazgeçip Bizans'ı dehşetengiz bir surette yağma ettiler. Bizans imparatoru İznik'e kaçtı. 1261'e kadar İstanbul Latin İmparatorluğu kuruldu. Bizans'ın devrik hanedanı İstanbul'u Haçlılar'dan alabilmek için Türkler'den yardım aldı. Bu da tarihin istihzası olsa gerek.
         <br/>
         <br/>
         Beşinci Haçlı Seferi 121721 yılları arasında Macar Kralı'nın tertibiyle yapıldı. Mısır'a çıkıldı ama Kahire önlerinde Eyyübiler tarafından bozguna uğratıldılar. Altıncı sefer Alman İmparatoru ll.Frederich tarafından düzenlendi. Mühim bir çatışma olmamasına rağmen Kudüs sulh yoluyla teslim edildi. Kudüs'ün Türkler'ce geri alınması üzerine yeni sefer Fransa Kralı Saint Louis öncülüğünde gerçekleştirildi. 1250 Mensure Meydan Muharebesi'nde Haçlılar yenildi ve Fransa Kralı esir alındı. Fidye karşılığı serbest bırakılan Fransa Kralı Louis tekrar 1270 yılında Tunus'a çıktı. Şehri kuşatırken de öldü.
         <br/>
         <br/>
         Haçlı Seferleri 1270 tarihinde bitiyor gözükse de Osmanlı döneminde Balkanlar'da yapılan Sırpsındığı, Niğbolu, Kosova, Varna savaşları da aslında Haçlı savaşlarıdır.
         <br/>
         <br/>
         "MUAZZAM BİR FİYASKO"
         <br/>
         <br/>
         Her ne kadar tarihçi Steven Runcıman "tarihin umumi manzarası içinde bakılacak olursa Haçlı hareketi bütünüyle muazzam bir fiyaskoydu" dese de Müslüman Doğu'da bir kaç asır devam eden Haçlı devletçikleri kurulmuştu. Bunlar; Kudüs Krallığı, Kıbrıs Krallığı, Urfa Kontluğu, Trablus Kontluğu, İstanbul Latin İmparatorluğu, Mora Prensliği, Atina Dükalığı, SaintJean Şövalyeleri (Akka ve Rodos ve en son Malta'da devlet kurdular)'dir. Bu devletçikler yeni savaşların sebeplerini teşkil ettiler.
         <br/>
         <br/>
         Bu küçük başarılarına rağmen Haçlı Seferleri Türkler'in bırakın Anadolu'dan atılmasını, Rumeli'ye geçmelerine dahi mani olamadı. Runcıman'ın bu konudaki tesbiti hayli çarpıcı; "Papa Urbain, Clermont'da Haçlı Seferi'ni başlatan büyük vaazını verirken Türkler Boğaziçi'ni tehdit etmek üzere idi. Papa Pius ll, sonuncu Haçlı Seferi için vaazederken Türkler Tuna'yı geçmekteydiler."
         <br/>
         <br/>
         Haçlı Seferleri'nde Kilise'nin belirgin bir hedefi de faaliyet ve cevvaliyetlerini yurtlarındaki iç savaşta kullanan isyankar ve savaş heveslisi baronlar için faydalı bir uğraş alanı bulmaktı. Bu hırçın gruptan büyük bir kısmının Doğu'ya gönderilmesi, hiç şüphesiz Batı aleminde sonuç itibariyle papalığın aleyhine de tezahür eden monarşik kudretin artmasına katkıda bulunmuştur. Doğu'da uzun yıllar harcayan senyörlerin Batı'da nüfuzları azaldı bu nüfuz savaşını krallar kazandı.
         <br/>
         <br/>
         Ortadoğu'da ise ilk Haçlı seferiyle küçük Haçlı kontlukları kurulmuştu. Bu başarının sebebini Prof. Dr. Ahmet Yaşar Ocak, Abbasi hilafetinin otoritesini kaybetmiş olmasına ve Ortadoğu'da Müsümanlar'ın birbirine rakip küçük siyasi üniteler halinde yaşamalarına ve Haçlı ordularına karşı biraraya gelememelerine bağlıyor. Dahası Müslümanlar'ın üçüncü Haçlı Seferi'ne kadar nasıl bir olayla karşılaştıklarını farkedemediklerini söylüyor.
         <br/>
         <br/>
         MEDENİYETİN AĞIRLIK MERKEZİ DEĞİŞTİ
         <br/>
         <br/>
         Haçlı Seferleri devresi Batı medeniyeti tarihinin en önemli devrelerinden biri olarak kabul ediliyor. Seferlerin başladığı tarihte Batı Avrupa barbar istilaları devresinden çıkmaktaydı. Haçlı Seferleri devresi sona ererken Avrupa'da rönesans tomurcuklanıyordu. Haçlı Seferleri'ne kadar medeniyetin ağırlık merkezi Doğu'daki İslam ülkeleri idi. Hareketin sonunda entelektüel üstünlük Batı'ya doğru geçmeye başlamıştı ve bu değişimden de çağdaş tarih doğacaktı.
         <br/>
         <br/>
         Akdeniz limanları bu seferler sonunda büyük hareketlilik yaşadı. Bizans gücünü kaybetmesine rağmen ömrü üç buçuk asır uzadı. Zayıflayan Yakın Doğu daha sonra gelecek Moğol akınlarına direnemedi. Doğu ile Batı arasında ticari, kültürel, iktisadi ve teknolojik münasebetler arttı. Bu noktada Prof. Ocak ilginç bir tesbitte bulunuyor: "Haçlı Seferleri, Anadolu Türkleri'nin en az yarım yüzyıl güneyden İslam dünyası ile ilişkilerinin kesilmesine ve yalnız İran'la bağlantılarının devam etmesine sebebiyet verdi."
         <br/>
         <br/>
         ÖZEL KİTAP ARAYAN HAÇLILAR VARDI
         <br/>
         <br/>
         Bilim tarihi ile ilgili çalışmaları ile tanınan Prof. Dr. Mehmet Bayraktar da seferlerle ilgili çarpıcı bilgiler aktarıyor. "Avrupa açısından Haçlı Seferleri rönesansın temelleri sayılabilir.Usturlap, pusula, şeker, pamuk gibi sayamayacağımız pekçok madde Doğu'dan Batı'ya bu seferler sırasında geçmiştir. Tek tek kitaplar alınırken Michael Servatus isimli İspanyol Papaz, İslam dünyasından yalnız tıp kitaplarını toplamıştır. Topladığı kitaplar arasında tarihte ilk defa küçük kan dolaşımını bulan İbnül Nefs'in de  kitabı vardı ve kendisi bunu Latince'ye çevirince başına bela olmuştur. Kilise kan dolaşımını kabul etmediğinden papaz yanılmıyorsam Lozan'da yakılmıştır. Bu etkileşimin bizim tarihçilerimiz tarafından yeteri kadar araştırılmadığını da burada kaydedelim."
         <br/>
         <br/>
         Aslında Haçlı Seferleri, "Tanrı" adına oynanan uzun bir tahammülsüzlük sahnesinden başka bir şey değildi; ki, bu da "Kutsal Ruh'a" karşı işlenen en büyük "günahtı".
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1930-haclilar.html), [web.archive.org (arşiv bağlantısı)](http://web.archive.org/web/20131031003304/http://www.aksiyon.com.tr/aksiyon/haber-1930-haclilar.html)
