# Atatürk'ün tarihi dersi

*M. Ali Eren 1997.06.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye hem imparatorluk devirlerinde hem de cumhuriyet devrinde askerin siyasete olan ilgisini konuşup tartıştı.
  </font>
 </div>
 <div id="newsText">
  <font class="detail-text">
   Klasik devirdeki Yeniçeri kalkışmaları Saray'a birtakım uygulamaları kabul ettirmek maksadıyla yapılıyordu. Daha yakın tarihlere baktığımızda ise İttihat Terakki'nin ordu içinde örgütlenişini, orduda başlayan İttihatçiİtilafçı kamplaşması yüzünden Balkan Harbi faciasının yaşandığını görüyoruz.
   <br/>
   <br/>
   Türkiye Cumhuriyeti de Silahlı Kuvvetlerle olan ilişkisinin dozunu tayin etmekte güçlük çekti. Uzun zaman yeni Türkiye Cumhuriyeti "askeri bir cumhuriyet" görüntüsü verdi. Araştırmacı Mevlut Bozdemir'in verdiği rakamlara göre; ilk Meclis'in 1/6'sı subaylardan oluşmaktadır. İkinci Meclis'te hemen hemen bütün ordu ve kolordu komutanları milletvekilidir. Ayrıca Savunma, Ulaştırma ve İçişleri bakanlarının asker olması bir gelenekti. Genelkurmay Başkanı 1924 Martına kadar hükümette bir bakan gibi yer aldı. Türkiye Cumhuriyeti'nde tümüyle sivillerden oluşan ilk hükümet ancak 1948 yılında kurulabildi.
   <br/>
   <br/>
   Bütün bunlara rağmen Türkiye Cumhuriyeti sivil bir idare olmak için çabalarda bulundu. Mustafa Kemal'deki ordunun siyasetten uzak durması gerektiği fikri öğrencilik yıllarına kadar gider. Meşrutiyet zamanında ordunun gündelik politikaya karışmaması gerektiğini ortaya atmış, bu yüzden 1909'da İttihat ve Terakki ile yolları ayrılmıştı. İletişim yayınlarından çıkan Cumhuriyet Dönemi Türkiye Ansiklopedisi'nde siyasette sivil asker ilişkileri değerlendirilirken şu bilgilere yer veriliyor: "Mustafa Kemal "subayların yalnız meslekleriyle, orduların yalnız cepheleriyle uğraşmalarını" ısrarla savunur. "Çünkü mesleğini bir tarafa bırakarak siyaset yapan ordunun eninde sonunda felakete sürükleneceğini Jön Türk politikalarının acı sonuçlarından dolayı iyi bilir. Bu yüzden cumhuriyetin kuruluşundan hemen sonra, 1923 Aralığından itibaren çıkartılan kanunlarla ordu politikadan uzaklaştırılmaya başlanır."
   <br/>
   <br/>
   Kâzım Karabekir Paşa büyük harp tecrübesi yanında sulhte de particilik ve teşkilatçılığı hem teoriki hem de pratik yönden çok iyi bilen bir asker olarak TBMM'ne ve diğer ilgili mercilere son derece mühim bir dilekçe yazar.
   <br/>
   <br/>
   "Büyük Millet Meclisi Reisliği'ne Erkani Harbiyei Umumiye Reisliği'ne Müdafaai Milliye Vekaleti'ne, İstanbul 7.12. 1923
   <br/>
   <br/>
   AskerMebusların Meclis'te siyasi fırka mücadelelerle ülfet ettikten ve icabında ordunun en büyük makamları olan erkanı Harbiyei  Umumiye  Reisini  ve  Müdafaai Milliye Vekili'ni sorguya çektikten ve kendisinde herhangi siyasi bir kanaat tebellur ettikten sonra, ikinci intihapta orduya avdetlerinin zabtu rapta vuracağı darbenin, ne elim olacağı teemmül buyrulmalıdır.
   <br/>
   <br/>
   Binaenaleyh asker mebus arkadaşların ya mebusluğu veyahut askerliği tercih ederek diğerlerinden affedilmeleri, selameti millet ve memleket namına elzem olduğunu arz eylerim. Bu hususta Teşkilati Esasiyenin bu babtaki noktasına da tevakkuf etmiş olur.
   <br/>
   <br/>
   İstanbul Mebusu ve  Birinci Ordu Müfettişi Kâzım Karabekir "
   <br/>
   <br/>
   Aslında İkinci Meşrutiyet'te bir anayasa ilkesi olarak benimsenen ordunun siyasetten ayrılması ilkesini 1923 Aralık ayının başlarında Cumhuriyet Halk Fırkası Meclis Grubu gündeme getirir. 385 ve 429 sayılı kanunlarla asker mebuslar konusunda bazı düzenlemeler getirilir.
   <br/>
   <br/>
   Mustafa Kemal Paşa'nın müdahalesi ise 30 Ekim 1924'te olur. Cumhurbaşkanı yakın silah arkadaşı ve aynı zamanda mebus olan Cevat Çobanlı, İzzettin Çalışlar, Ali Hikmet Ayerdem, Şükrü Naili Gökberk, Fahrettin Altay ve Cafer Tayyar Eğilmez Paşalara gönderdiği telgrafta "Kumandanların Mebus bulunmaları orduda emir kumandada matlup intizam ile gayri kabili telif olduğuna kanaat hasıl olmuştur " denilir.
   <br/>
   <br/>
   Bununla beraber siyasetle iştigal etmeye devam edecek olan askerlere de Cumhurbaşkanı Mustafa Kemal Atatürk "Üniformanı çıkar, öyle siyaset yap" diyordu. Milli Mücadele'yi yapan pekçok paşa da Meclis'e olan inanç ve saygılarından dolayı askerlik vazifelerinden istifa edip sivil birer milletvekili olarak Meclis'te siyasi mücadelelerini gerçekleştirdiler.Tarih onların demokratik çerçevede kalmayı bilen mücadeleleri karşısında saygıyla eğilir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2691-ataturkun-tarihi-dersi.html), [web.archive.org (arşiv bağlantısı)](http://web.archive.org/web/20140516141902/http://www.aksiyon.com.tr:80/aksiyon/haber-2691-ataturkun-tarihi-dersi.html)
