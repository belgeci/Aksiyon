# Amerikalı tarihçilerin İstanbul üssü

*M. Ali Eren 1997.04.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul'un asude semtlerinden Arnavutköy'deki mütevazı bir apartmanda profesyonel tarihçilerin bildiği bir araştırma merkezi var.
  </font>
 </div>
 <div id="newsText">
  <font class="detail-text">
   1964 yılında Amerika'da kurulan TürkAmerikan İlmi Araştırmalar Derneği  (American Research InstitüteARIT) 196566 akademik yılında Demokrat Parti'nin Dışişleri Bakanı meşhur tarihçi Fuat Köprülü'nün Ahırkapı'daki köşkünde faaliyete geçer. Ancak bir süre sonra köşkün kirası fazla gelince Beşiktaş'a taşınırlar. Enstitünün birkaç sene önce Arnavutköy Üvez Sokak'ta taşındığı üç katlı binada Doğu Roma, Osmanlı tarihi ve Cumhuriyet devri ağırlıklı bir ihtisas kütüphanesi, konferans salonu, bürokratik işlemlerin takip edildiği bir büro ile Amerika'dan gelen burslu öğrencilerin bir süre kalmaları için odalar bulunuyor.
   <br/>
   <br/>
   ABD'nin kültürü desteklemeyi bir devlet politikası olarak görmediğine vurgu yapan Dernek Müdürü Antony Greenwood, kendilerinin hayatiyetlerini devlet desteği ile devam ettirmediklerini  söylüyor. ABD'de 35 kadar üniversite ve birkaç müze ile bazı yerli kuruluşlardan aldıkları  bursları onların Türkiye tarihi ile ilgili araştırma yapan master ve doktora öğrenci ve hocalarına veriyorlar.
   <br/>
   <br/>
   Greenwood "Çağdaş Türkiye, Siyaset Bilimi, Stratejik Araştırmalar gibi konular kendilerine kaynak bulabiliyor. Biz daha çok  arkeoloji, edebiyat tarihi, Osmanlı tarihi  araştırmalarına burs veriyoruz" diyor. Dernek her sene 10 ila 30 ABD'li öğrenciye burs vererek Türkiye tarihi üzerine Türkiye'de çalışmalarını sağlıyor. Türkiye içinde ise 56 yıldır 8 burs verdiklerini belirten Antony Greenwood bunların ikisinin doktoraüstü, altısının ise doktora seviyesinde araştırma yapan kişilere verildiğini söylüyor. Türkiye'den ABD'ye araştırmacı göndermek için bir fonlarının bulunmadığını ifade eden Greenwood, lisans öğrencileri ile de ilgilenmediklerini ancak araştırmaları için kütüphanelerinden yararlanabileceklerini söylüyor.
   <br/>
   <br/>
   Tanınmış isimler üye
   <br/>
   <br/>
   Türk Amerikan İlmi Araştırmalar Derneği'nin Başkanı İstanbul Üniversitesi Prehistory Bölümü'nün eski Başkanı Güven Arsevük, daha önceki başkanı Boğaziçi Üniversitesi'nden Abdullah Kuran. Üyeleri arasında ise Halil İnalcık, Halit Çambel, İnci Enginün, Mehmet Genç, Şerif Mardin gibi tanınmış isimler var.
   <br/>
   <br/>
   Derneğin ihtisas kütüphanesinde 7 bin küsur cildlik kitap, 100'ü aşkın periyodik yayın takip ediliyor. Ayrıca Ankara'da bir arkeoloji şubesi de var.
   <br/>
   <br/>
   ARIT sonbaharilkbahar döneminde her yıl 1520 konferans düzenliyor. Özellikle Amerika'dan gelen bilim adamlarına ve kendi burslu öğrencilerine bu konferanslarda konuşma imkanı veriliyor.
   <br/>
   <br/>
   30 yılı aşkın bir zamandır medyadan uzak kalmayı başararak çalışmalarına devam eden ARIT'in önemini anlamak için Antony Greenwood'un şu tesbitine dikkat etmek yeterli olacaktır sanıyorum; Amerika'da Türkçe, Türk tarihini ve Anadolu kültürlerini öğretenlerin hemen hepsi ARIT'ten burs almış. Bursiyerlerin büyük çoğunluğu Amerika'da akademisyen oluyor. Bunun yanında gazeteciler ile bazı thinkthank kuruluşlarında görev alanlar da var. ARIT'in gayesini Greenwood şu sözlerle özetliyor  "ABD'de Türk tarihinin daha iyi öğretilmesi araştırmacıların Türkiye'ye gelip Türkçe öğrenmeleri, araştırma yapabilmeleriyle mümkün oluyor. ARIT de bunu yapıyor."
   <br/>
   <br/>
   ARIT türü derneklerden Akdeniz etrafındaki ülkelerde tam 14 adet var. Bunların da hiçbiri Amerikan devletinin resmen desteklediği kurumlar değil.
   <br/>
   <br/>
   ARIT Müdürü Dr. Antony Greenwood'un düzgün Türkçesi dikkat çekiyor. Anne ve babası Robert Koleji'nde hoca olan Greenwood 1952 yılında İstanbul'da dünyaya gelmiş. Çocukluğu ABD'de geçmiş ama ilkokul yıllarında tekrar Türkiye'ye dönmüşler. İlkokulu Robert Koleji'nde okumuş ve sonra Amerika'ya gitmiş. Lisans eğitimini Şikako Üniversitesi'nde genel tarih üzerine yapan Greenwood, meşhur Osmanlı tarihçisi Halil İnalcık ile çalışmış. 1980'de doktora çalışması için İstanbul'a ARIT bursu ile gelmiş ve ilginç bir konu üzerine tez hazırlamış: "16. Asırda İstanbul'un et iaşesi". Bursu ile geldiği dernekte 1983'ten beri çalışıyor ve şimdi de müdür.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2490-amerikali-tarihcilerin-istanbul-ussu.html), [web.archive.org (arşiv bağlantısı)](http://web.archive.org/web/20120415125756/http://www.aksiyon.com.tr:80/aksiyon/haber-2490-amerikali-tarihcilerin-istanbul-ussu.html)
