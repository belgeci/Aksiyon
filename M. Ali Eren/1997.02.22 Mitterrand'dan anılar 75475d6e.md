# Mitterrand'dan anılar

*M. Ali Eren 1997.02.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir süre önce ölen Fransa Cumhurbaşkanı François Mitterrand ile  Fransa'nın ünlü Musevi yazarı, 1986 yılı Nobel Barış Ödülü sahibi Elie Wiesel'in yaptığı uzun röportaj kitaplaştı.
  </font>
 </div>
 <div id="newsText">
  <font class="detail-text">
   'İki Sesten Anılar' adıyla Can Yayınları'ndan çıkan kitap yüzyılımızın ikinci yarısında tarihin oluşumuna katkıda bulunmuş bir devlet adamının duygu, düşünce ve inanç dünyasını önümüze açıyor. Mitterrand, II. Dünya Savaşı'nda ülkesi için çarpışmış, esir düşmüş, kaçmış, savaş sonrasında hükümette bulunmuş, ardından 24 yıl muhalefette kalmış ve nihayet 1981'de Fransa Cumhurbaşkanı seçilmiş bir devlet adamı. Esaretten cumhurbaşkanlığına uzanan ve bir ömürde edinilen onca tecrübe muhakkak ki önemli. Nitekim Mitterrand, "Geldiğim şu noktada, ben de, şimdi, uzun süredir içimde tuttuğum, benim için önemli şeyleri anlatmak zorunluluğu duyuyorum" diyerek kitabın amacını açıklıyor.
   <br/>
   <br/>
   Yaşar Avunç'un başarıyla Türkçe'ye kazandırdığı eserde; Mitterrand'ın bir siyaset adamı yanında bir kültür adamı olarak meşhur yazar Wiesel ile ufuk turu çiziyorlar. Mitterrand, Fransız edebiyatının şu anki durumunu iyi buluyor ama roman dışında... Mitterrand, bugün pek az romancının bir Fernand Braudel'in, bir Claude LeviStrauss'un evrenselliğinde gözü olduğunu düşünüyor.
   <br/>
   <br/>
   Mitterrand'ın  Avrupa siyasi tarihiyle ilgili tesbitleri bize yeni ufuklar kazandırıyor. Mesela Mitterrand Rusya'nın Hitler Almanyası ile anlaşma yapmasını Batı Avrupa'nın Rusya'ya karşı izlediği yanlış diplomasiye bağlıyor. Ona göre Rusya bir yerde Hitler ile anlaşmaya mecbur bırakılmıştı.
   <br/>
   <br/>
   II. Dünya Savaşı'nda Alman taaruzlarına dayanamayan Fransız Ordusu hep tartışma konusu olagelmiştir. Almanların Paris'e kolayca ulaşmaları Savaş Stratejileri bakımından önemlidir. Mitterrand hatıralarında Fransız Ordusunun bir başka tarafına işaret ediyor. Yazar Wiesel, Savaş Stratejistlerinin bugün yaptıkları değerlendirmelerde 'Eğer Fransa 1939'da saldırsaydı savaşı kazanırdı' hükmüne şunu söylüyor; "O dönemde büyük tartışmalar vardı. Bir 'önleme savaşı' mı yapmak gerekiyordu? Sanıyorum, Paul Reynaud gibi kimileri bunu uygun görüyorlardı, ama baskın çıkan tez bu olmadı. Ve stratejik açıdan biz her zaman savunmada kaldık. Düşmanı yenmeye yönelik hiçbir hareket gerçekleşmedi. Kendimizi savunmamız ve direnmemiz gerekiyordu, hepsi o kadar. Bir ordu için bu iyi bir eğilim değildir." Türk Ordusunun da Cumhuriyet döneminde Genelkurmay Başkanı Cemal Tural Paşa'ya gelinceye kadar hep savunma tatbikatı yaptığını hatırlatalım.
   <br/>
   <br/>
   Entelektüel ve inançlı
   <br/>
   <br/>
   Mitterrand bir sosyalistti. Ama Katolik bir aileden geliyordu ve Katolik eğitim veren bir okuldan geçerek hayata başladı. Bu kendisinde dini sorunlara karşı her zaman var olacak bir ilgiyi kazandırdı. Mesela hatıratının bir yerinde Hıristiyan mistizmi konusunda okunacak bütün eserleri okuduğunu söylüyordu. Wiesel ile peygamberler tarihinin teferruatı  hakkında konuşuyor kitapta. Prostat kanserinden öleceği anlaşılınca Papa ile de görüşmüş idi.
   <br/>
   <br/>
   Entelektüelin de inanca gereksinimi var mıdır? sorusuna Mitterrand Avrupa'da çoğu bilginin Hıristiyan inacını taşıdığını, Mucizeyi, Teslis'i ve Hz. İsa'nın doğumuna ilişkin gizleri kabul ettiklerini söylüyor ve şu sonuca varıyor; "Bu da inancın bir aklı veya ruhu ele geçirdiğinde, bilimsel akıldan daha güçlü olduğunu kanıtlıyor. Düşüncesinden kendisine kategorilerini açıklamasını isteyen en büyük entelektüel ansızın şunu görebilir: Kişisel yazgısı konusunda kendini sorguya çektiğinde cevap alamaz; cevap alamayınca da, inancı varsa bu inanç ona gereksinim duyduğu rahatlığı sağlar... Değerli bilginler ve büyük entelektüeller bilimleri sayesinde inanç sahibi olmuşlardır. Başkaları içinse; tam tersine inançtan uzaklaştıran bilim olmuştur."
   <br/>
   <br/>
   Mitterrand'a 'özlem duyduğunuz halde yapamadığınız şeyler var mı?' sorusu yöneltildiğinde ilginç bir cümle sarfediyor, "Kimi zaman toplumların ağırlığını, çarklarının yavaşlığını, törelerinin önemini iyi değerlendiremedim. Toplumu yasa koyarak değişteremezsiniz."
   <br/>
   <br/>
   Mitterrand'ın gelecek öngörüsü de şöyle: "Bilim ve teknoloji gelişecektir, işleri karıştırarak, insanları değişik bir üretim toplumu düşünmeye zorlayarak. Dinle ilgili şeyler toplumda gitgide daha önemli bir yer alacaktır. İnançsızlık, mezheplerin çoğalmasına yol açacaktır. Birçok kişi, ortaçağın büyük trajedileri sırasında olduğu gibi, bir keramet bekleyecektir. İnşaallah 1933 yılında Almanya'dakine benzer bir siyasal taşkınlığa şahit olmayız." Son sözü ise Willy Brandt'ın mezar taşına yazdırdığı sözler: "Elimden geleni yaptım".
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2301-12-mitterranddan-anilar.html), [web.archive.org (arşiv bağlantısı)](http://web.archive.org/web/20130728205319/http://www.aksiyon.com.tr:80/aksiyon/haber-2301-12-mitterranddan-anilar.html)
