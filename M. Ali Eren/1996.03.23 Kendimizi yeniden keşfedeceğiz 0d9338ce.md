# Kendimizi yeniden keşfedeceğiz

*M. Ali Eren 1996.03.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Anayol Hükümeti'nin kurulmasından sonra en çok tartışılan bakanlardan biri de Kültür Bakanı Agah Oktay Güner oldu. Bakan olmasının hemen arefesinde Yaşar Kemal'in mahkemece mahkum edilmesi, eski bir MHP'li olması, hükümet sözcülüğünün kendisine verilmesi, bir anda çok tartışılan bakanlar arasına soktu Güner'i. Hükümet ile Parlamento arasındaki ilişkiyi sağlamakla da görevli olan Güner'i, CHP'li Fikri Sağlar'dan devraldığı bakanlıkta zor bir görev bekliyor.
  </font>
 </div>
 <div id="newsText">
  <font class="detail-text">
    Kültür Bakanlığı'nı siz mi tercih ettiğiniz?
   <br/>
   <br/>
   Bu bakanlığı sayın başbakan teveccüh göstererek bana teklif etmişlerdir. Ama kabine içinde böyle bir tercih söz konusu olsa idi yine Kültür Bakanlığı'na talip olurdum. Nedenine gelince; Türkiye çok ciddi kültür buhranı yaşıyor. Her yıl 1 milyon 600 bin insanımız şehirlere göç ediyor. Insanlarımız büyük şehirlerimiz etrafında gecekondu kemerleri oluşturuyorlar. Bu insanların kendi kültür değerleri ile yeni geldikleri büyük şehirlerin kültür değerleri arasında yaşadıkları çatışmadan habersiziz. Eğer bu kültür çatışmasını kültür gelişmesi içinde biçimlendiremezsek Türkiye çok ciddi sosyal sıkıntılara uğrayabilir.
   <br/>
   <br/>
   Yıllardan beri bu meselelerle meşgulüm ve bu meselelerin içindeyim. Kültür Bakanlığı'nda tarafsız, objektif, devlete yaraşır bir bakışla hizmet etmeye gönüllü idim. Teklif edilince kabul ettim. Allah'ın bizi utandırmaması duasıyla işe başladım.
   <br/>
   <br/>
    Dosyalarınız hazır diyebilir miyiz?
   <br/>
   <br/>
   Bazı konularda evet. Tabii bu bir kadro ve maddi imkan meselesi. Ne yazık ki Kültür Bakanlığı'nın bütçesi, bütçenin binde birinden az. Halbuki çok zengin, çok derin, çok yönlü bir kültür hayatımız var. Bizim kültür hayatımız devamlı doğan, gelişen, senteze giden, bölünen, tekrar gelişip senteze giden bir kültür hayatıdır. Bu bakımdan bizde çok geniş ve çok ufuklu bir bakış açısına ihtiyaç vardır. Ben, bakanlığa ilk geldiğim gün "Açılmış çiçekleri çiğnemeyeceğiz" derken bunu kastetmiştim. Çiçekler büyüyecek, tohum verecek, ondan yeni çicekler açacak.
   <br/>
   <br/>
    Daha önceki hükümetlerin kültür politikalarını nasıl değerlendiriyorsunuz. Birtakım mesafeler kat edildi mi?
   <br/>
   <br/>
   Çok değerli insanlar bakanlık yaptılar. Bakanlık ilk kurulduğunda Rıfkı Danışman, Tevfik Koraltan sonra Namık Kemal Zeybek'in çok geniş ufuklu çalışmaları oldu. Türkiye'de maalesef bakanlığı siyasi başarı için kullanma endişesinin kültür hizmeti görme endişesine hakim olduğu zamanlarda yaşandı. Bu, devlet hayatında yapılabilecek en kötü iştir. Devlet millet içindir. Devletin kaynaklarını yalnız kendi siyasi görüşlerinizi paylaşan insanlarla bölüşmek istediğiniz zaman en büyük yanlışı yapmış olursunuz.
   <br/>
   <br/>
   Beni ilgilendiren, "Düne dair ne varsa dünde kaldı. Bugün yeni bir gündür. Yeni sözler bulmak lazım" diyen Hz. Mevlana'nın asırlar öncesi bize öğrettiği yol. Yani dünü iyisi ile korumak, kötüsü ile unutmak. Yarının ne getireceğini bilmiyoruz, onun için bugün elimizdeki kaynaklarla iş yapmalıyız. Ben hayatımda üç şeye iltifat etmedim: Dedikoduya, kin ve hasede, adaletsizliğe. Adaletsizlik yönetimleri kemiren kanserdir. Haset kendinden emin olmayan insanların gururudur. Dedikodu, üretim dünyaları kararmış insanların işidir.
   <br/>
   <br/>
   <br/>
   <br/>
   YABANCILAŞMA ANCAK                               'CEMAAT ŞUURU'YLA AŞILABILIR
   <br/>
   <br/>
   <br/>
   <br/>
    Neler yapmayı düşünüyorsunuz? Neler bekleyeceğiz bakanlığınızdan?
   <br/>
   <br/>
   Türkiye benim bakanlığımda araştırmaya, birleşmeye, kendi güzelliklerinin üzerindeki küllerin kaldırılmasına hazır olsun. Kendi içimizdeki güzellikleri ortaya çıkarmaya mecburuz. Kendi dışımızdaki güzelliklere ulaşmak zorundayız. Bakınız sanayi toplumlarının sancısı 'yabancılaşma'dır. Sanayi toplumları şehirleşmeyle birlikte büyük bir yabancılaşmayı yaşıyorlar. Bu insanoğlunun henüz ilacını bulamadığı onulmaz bir derdidir. Yabancılaşmayı ancak 'cemaat şuuru' ile aşabilirsiniz. Cemaat şuuru da kültür hareketi ile olur. Türkiye'de büyük şehirlerin nüfusunun yüzde yetmişini gecekonduya terk ederek hiçbir yere varamayız. Türkiye'nin ekonomide başarıya ulaşması kendi insanının kültür dünyası ile bütünleşmesine bağlıdır. Türkiye'de rejimin huzurlu işlemesi, huzurlu bir kültür hayatı ile mümkündür. Ankara'yı ele alalım. Ankara'nın milletlerarası bir kongre düzenleyebileceğiniz bir salonu yoktur. Ankara'nın en görkemli konferans salonu Diyanet Vakfı'nın konferans salonudur. Bir tiyatro salonumuz yoktur. Bugün dünya üzerinde beş bin  on bin kişinin rahatça tiyatro seyrettiği salonlar vardır. Tiyatrosuz, konsersiz, konferanssız, müziksiz bir toplum yoz bir toplumdur. Bu toplumda kin olur, haset olur, öfke olur.
   <br/>
   <br/>
   Bu sebeble Ankara'da proje yarışması bitmiş Adliye Sarayı'nın sağ tarafına inşa edilecek Kültür Sitesi ile yine Atatürk Kültür Merkezi'nin yanındaki dev kültür kompleksine büyük önem veriyorum. Bu projeleri partilerin sayın genel başkanları ile, Meclis Başkanı ile görüşerek gerçekleştirmeye çalışacağım.
   <br/>
   <br/>
   <br/>
   <br/>
   TACEDDIN DERGAHI HAPSEDILMIŞ
   <br/>
   <br/>
   <br/>
   <br/>
   Biz Istiklal Marşı'mızı yazan Mehmet Akif'in Taceddin Dergahı'ndaki evini sanki büyük bir günah işlenmiş bir ayıp merkezi gibi dev gökdelenlerin arasına hapsetmişiz. Hem de inşaat ruhsatı olmayan kaçak yapılarla. Burası açılmalı, yemyeşil alan olmalıdır. Bir pınar gibi bizim bağımsızlığımız, kültür emperyalizmine direnişimiz, karşı duruşumuz gelecek nesillere aktarılmalı dediğim zaman bazı yazar ve siyaset adamlarımızın garip bir biçimde irkildiklerini gördüm. Bu tipik bir kültür yabancılaşmasıdır. Istiklal Marşı 1921'de yazıldı. Bu yanlış bir zaman ve mekan seçimi değildir. Eğer Mustafa Kemal ve Fevzi Paşa 21 gün 21 gece uykusuz kalma direncini buldularsa Istiklal Marşı'nın yapısındaki malzeme ile buldular. O malzeme vatan sevgisidir, bağımsızlık aşkıdır, Allah'a imandır, mümin bir insanın geleceğe ümitle bakışıdır. Kumandanından erine, başkumandanından çobanına ordu ile millet arasında bu değerler bütünlüğü olmasa idi biz Istiklal Harbi'ni kazanamazdık.
   <br/>
   <br/>
   <br/>
   <br/>
   21. ASIRDA ÇANLAR KIMIN IÇIN ÇALACAK
   <br/>
   <br/>
   <br/>
   <br/>
    Geleceğe baktığınızda 2000'li yılların Türkiye'ye neler getireceğini tahmin ediyorsunuz?
   <br/>
   <br/>
   21. yüzyılda dünya bir büyük kültür emperyalizmine gidiyor. Gelişen teknoloji güçlü kültürlerin lehinedir. Bütün aile fertleri televizyonun esiri haline gelmiştir. Televizyonlar insanınızın kültür kimliğine uygun programlar veremiyorsa insanlar seyrettikleri ile şekilleneceklerdir. Çanlar kimin için çalıyor? Toplum bunu sormalıdır.
   <br/>
   <br/>
   Açık konuşuyorum; eğer aydınlarımız bu problemler üzerinde namuslu bir uzlaşmaya varamazsa yarın çözülmesi imkansız problemlerle karşılaşırlar. Kafamdaki büyük proje şudur: Sosyal antropologlara bugünkü değerler sistemimizi araştırtmak. Vatandaşımız devlete nasıl bakıyor? Vatandaşımız kendisine, kendi değerlerine nasıl bakıyor? Nasıl bir toplum özlüyor? Bütün bunları sorgulamak. Sosyal antropoloji denilen ilim, üniversitelerimizdeki bir kaç kafanın dışında daha üniversitelerin malı olmadı. Halbuki bu ilim gelişmiş memleketlerde, demokrasilerde idareciler için gemici feneri gibidir.
   <br/>
   <br/>
    TürkIslam eserleri ülkemizde üvey evlat muamelesi gördüler. Buna son verecek misiniz? Belirlenmiş projeleriniz var mı?
   <br/>
   <br/>
   Eğer bu eserlere hakettikleri değerleri vermezsek bu topraklarda Türk ve Müslüman olarak yaşama hakkımızı kaybederiz. Topyekûn Selçuklu eserleri ağır yara almıştır. Bunların öncelikle ele alınması lazımdır. Kervansaraylarımız da taş yığını haline dönüşmüştür. Bakınız kendi kültür kimliği ile hareket eden bir turizm politikası bu kervansaraylardan yola çıkar. Kendi kültür kimliği ile yola çıkan mimari anlayışı bu eserleri diriltir. Hasankeyf gitti. Orada bir medeniyeti biz suların altına terk ettik. Mısır'da piramitleri gezerken hayranlıkla gördüm; baraj sahası içinde kalacak bir piramit dağ kesilerek, peynir dilimi gibi masa büyüklüğündeki kayalar taşınmış. Bunu UNESCO yardımıyla yapmışlar. Biz de yapabiliriz. Kendi imkanlarımızla da yapabiliriz. Ama demin dedim ki size kalkınma gayretinin hedefine ulaşabilmesi için insanın kültür anlayışına, kendi insanının kültürüne saygı duyması lazımdır. Siz o kültür değerlerine saygı duymazsanız modern şehir kurmak çok kolaydır. Ama tarihi kimliği korumak mümkün değildir. Polonyalılar, Ruslar'ın ve Almanlar'ın müştereken yıkıp yokettiği eski Varşova'yı gravürlere göre yeniden adeta müze şehir yaptılar ve bunu komünist yönetim zamanında başardılar.
   <br/>
   <br/>
    Yeni bir tercüme ve yayın faaliyetine başlanacağı konuşuluyor. Bu nedir?
   <br/>
   <br/>
   Yeni bir kitap yayın politikası üzerine çalışıyoruz. Özellikle az satılacağı endişesi ile özel yayınevlerinin haklı olarak basmaktan çekindikleri eserlere öncelik vereceğiz. Kütüphanelerimizin zenginliği Maarif Klasikleri'dir. Hasan Ali Yücel'in başlattığı, merhum Tevfik Ileri'nin Islam Türk klasiklerini bastırdığı eserler hepimizin başucu kitaplarıdır.
   <br/>
   <br/>
    Bu hükümette en çok sizin bakanlığınız tepki aldı. Neden bu tepkiler oldu?
   <br/>
   <br/>
   Bu, tepki gösteren arkadaşların beni tanımamasından kaynaklanıyor. Problemleri çözmek için diyaloğa ihtiyaç vardır. Benimle konuşmadan ahkam kesiliyor. Halbuki ben ömrümce aynı fikirleri savundum. Ömrümde utanç duyduğum bir fikre mensubiyetim olmadı. Hayatımın her döneminde inandığım, yazdığım söylediğim fikirlere bugün de sahip çıkıyorum. Ama çok şükür hep geliştim. Çünkü insan 'yerinde say' komutu ile hareket eden bir varlık değildir. Yerinde saymayı da asker postalı ile yerinde saymak zannedenler, bir doktrinin kölesi olanlar veya beynini kültür emperyalizmine kiralamış olanlar, insanları peşin hükümle karalamayı marifet zannederler. Benim için bunların hiçbiri varid değildir. Ben düşünceden korkmam. Gencecikken, Nazım Hikmet'i de, Mehmet Akif'i de, Necip Fazıl'ı da ezbere biliyorduk. Sağ ve sol ellerimden nasıl korkmuyor onlarla iş yapıyorsam, düşünce de benim için böyledir. Bir gazetemiz bayram tebriğimi ele alıp beni Arapça aşığı ilan etti. Keşke onun dediği gibi Arapça aşığı olsam da çok iyi Arapça bilseydim. Keşke Farsça bilseydim, çok iyi Latince bilseydim. Ben sadece Fransızca'ya hakim bir adam olabildim. Üç eseri Türkçe'ye tercüme ettim. Dünyayı tanımadan evrensel olmak mümkün değildir. Kendimiz olmadan da evrensel olmak hiç mümkün değildir. Şimdi tebrik şu: Peygamberimiz (s.a.v)'in bir hadisi şerifi; "Iman etmedikçe cennete giremezsiniz, birbirinizi sevmedikçe iman etmiş olmazsınız". Nefis bir Osmanlı hattı, arkasında meali var. Öbür tarafta da tebrik var... Ben onların aksine onları seviyorum... Çünkü benim imanım bütün yaradılmışlarda yaradanın ilahi gücünü görüyor. Gülü sevdiğim için dikenine katlanıyorum.
   <br/>
   <br/>
    Kültür Bakanlığı'ndan çıkar sağlayan birtakım çevrelerin bu çıkarlarının kesileceği endişesi ile aleyhte yayın yaptıkları yolunda söylentiler dolaşıyor. Böyle bir ilişki söz konusu mu?
   <br/>
   <br/>
   Bu konuda ben konuşmayayım.
   <br/>
   <br/>
    Teamüle aykırı olarak hükümet sözcülüğü görevini de aldınız. Kültür Bakanlığı ile beraber zor olmayacak mı?
   <br/>
   <br/>
   Benim işim az degil. Fakat sayın başbakan öyle uygun gördüler, kendilerinin tercihidir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1775C461F43514B0B2BA0047DD1551C1?newsId=71), [web.archive.org (arşiv bağlantısı)](http://web.archive.org/web/20120609132207/http://www.aksiyon.com.tr:80/aksiyon/newsDetail_getNewsById.action;jsessionid=1775C461F43514B0B2BA0047DD1551C1?newsId=71)
