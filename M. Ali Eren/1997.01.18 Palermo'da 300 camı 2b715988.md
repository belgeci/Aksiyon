# Palermo'da 300 camı

*M. Ali Eren 1997.01.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bizim için Sicilya, Akdeniz'in en büyük adası olmanın dışında Endülüs benzeri bir kayıp coğrafyamızın da adıdır.
  </font>
 </div>
 <div id="newsText">
  <font class="detail-text">
   Ama, Akdeniz'in ortasında Avrupa ile Afrika, Doğu ile Batı arasında kilit mevkide yer alan Sicilya'nın 250 sene siyasi, 500 sene de kültürel olarak Müslüman hakimiyetinde kaldığını bugün pek bilenimiz yok gibi.
   <br/>
   <br/>
   Müslümanlar'ın Sicilya'yla ilgilenmeleri ilk donanmayı kurdukları tarihe kadar gider. Adaya, Muaviye b. Hudayc al Kindi alSakuni'nin kumandasında ilk gaza düzenlendiğinde tarihler Miladi 652'yi göstermektedir. 827 senesinde Tunus'ta bir Arap devleti kurmayı başaran Ağlebiler'in üçüncü hükümdarı Ziyadetullah zamanında Müslümanlar devrin büyük alim ve kadısı Ebu Abdullah Esed b. el Furad b. Sinan'ın fetvası ile yine onun komutasında Sicilya'yı fethe başladılar.
   <br/>
   <br/>
   Sicilya'nın fethi, devrin İslam dünyasının yakından takip ettiği bir hadisedir. Endülüs'ten donanma ile bu fethe yardım gönderilmiş, Halife Memun da Anadolu'da Bizans'a karşı akınlarını devam ettirerek Sicilya'ya yardım gönderilmesine mani olmuştu. 831'de Sicilya'nın en önemli şehri Palermo, 878'de de Sıracusa Bizans'tan kurtarıldı. Buradaki Müslümanlar Tunus'taki Ağlebiler'e tâbi eyalet veya vilayet statüsünde SünniMaliki bir devlet olarak iki buçuk asır muhteşem bir devir yaşadılar.
   <br/>
   <br/>
   Sadece Sicilya'da da kalmayan Müslümanlar Napoli'ye, Roma'ya ve Cenova'ya kadar başarılı akınlar yaptılar. Hatta bir ara, Napoli şehri önünde akıncı kampı dahi kurdukları biliniyor.
   <br/>
   <br/>
   Tarihte parıltılı bir iz bıraktı
   <br/>
   <br/>
   Ancak Sicilya, Müslümanlar'ın bir eyaleti olarak askeri başarılarından çok ilim ve kültür alanlarındaki başarıları ile tarihteki yerini aldı. Nezih Uzel'in Türkçe'ye kazandırdığı Maurice Lombard'ın "İlk Zafer Yıllarında İslam" kitabında Müslümanlar'ın Sicilya'da yapıcı ve parlak bir devir yaşattıkları vurgulanıyor ve "Bu devrelere ait Palermo'da Fevvare sarayı kalıntılarından başka hiçbir eser zamanımıza ulaşmamıştır. Cuba, Ziza (elAzize) Cubalo bu dönemin eserleridir. Şehirlerin planları, dekorlar, binaların yazıları İfrikkiyye, Mısır veya Bağdat'tan getirilmiştir. Sicilya teknik ve üretiminin, İberya yarımadasındaki 'mudejar' sanatında olduğu gibi daha sonra Hıristiyan egemenliği altında dahi devam ettiği İslam toprağının parçasıdır. Sicilya yeni egemenlik örtüsü ile kaplanan eski uygarlık alanlarıdır" diye yazıyor.
   <br/>
   <br/>
   Sicilya Müslümanları, Barbar Batı'ya eski Doğu medeniyetlerinin birikimini ve felsefi eserlerini sunmanın yanında zirai ve endüstriyel teknikleri de getirmişti. Sulama kanalları (Conca d'oro'da) olduğu gibi, pamuk üretimi, şeker kamışı, pirinç, portakal, ipek böceği yetiştiriciliği, tekstil sanayii (pamuklu ve ipekli), sırlı seramik Doğu'dan getirilip Batı'ya Sicilya üzerinden geçecekti.
   <br/>
   <br/>
   Sicilya Müslümanları şehircilikte de büyük başarıların sahibi olmuştu. Bugün 750 bini aşkın nüfusun yaşadığı Palermo şehrini geliştirenlerin Müslümanlar olduğunu Lombard kaydediyor. Müslümanlar'dan önce Sicilya'nın merkezi Syracuse idi. Palermo X. asırda 300 bin nüfusa sahipti ve şehirdeki cami sayısı 300'ü aşıyordu. Bunlar arasında 7 bin kişinin cemaat namazı kılabileceği büyüklükte olanlar vardı. Bu özelliği yüzünden Palermo ile ancak Kurtuba rekabet edebilirdi. Palermo şehrinde bugün bir tek camiye rastlamak mümkün değil... "Sicilya'nın İslam tarihindeki yeri" konusunda bir tez hazırlayan Doktorant İbrahim Altan bu camilerin yalnız cami olmadığını, pek çoğunda medrese olduğunu ve değerli ilim adamları yetiştirildiğini kaydediyor. Altan, Sicilya'da fıkıh, hadis, lügat, şiir ve felsefe sahalarında eserler kaleme alındığını, bunların da İslam dünyasında basıldığını ve yayıldığını söylüyor.
   <br/>
   <br/>
   Tiren denizi sahilinde kurulan Palermo, o dönemde, karşı sahilde sıralanan Amalfi, Salerno, Napoli, Gaeti gibi İtalyan liman şehirlerini kendi iktisadisiyasi ekseninde tutuyordu ve bütün güney İtalya'da Fatimi dinarı kullanılıyordu.
   <br/>
   <br/>
   İtalyan rönesansını hazırladı
   <br/>
   <br/>
   Sicilya, Endülüs gibi Doğu tesirinin Avrupa'ya sızdığı en önemli nokta olması sebebiyle İtalyan rönesansını hazırladı. Meşhur tarihçi Prof.Dr. Philip K. Hitti de Müslüman Sicilya'nın medeniyet tarihindeki yerini şöyle konumlandırıyor: "Sicilya, İslam kültür ve medeniyetinin bir iletkeni olarak, Müslüman İspanya'nın oynadığı rolden hemen sonra gelmek üzere kendini bir sıralamaya sokar. Sicilya Adası, Haçlı seferleri esnasında Suriye'nin Avrupa'ya verdiklerinden daha çok ve daha yüksek şeyleri Batı'ya aktarıp ulaştırmıştır dersek yanlış bir şey söylememiş oluruz."
   <br/>
   <br/>
   Tunus'a ancak 300 km. kadar uzaklıkta olan Sicilya'nın Roma ile arasındaki mesafe ise 800 kilometredir. Hıristiyanlığın merkezine bu derece yakın bir yerde hakimiyet kurmaları (8271091) Sicilya Müslümanları'nı Papalığın en büyük düşmanı haline getirmişti. Bu sebeple Sicilya'ya kuzeyden akınlar düzenleyen Normanlar Papa tarafından kutsanıp Güney İtalya'daki Bizans şehirlerine ve Müslüman Sicilya'ya sevk edildiler. Normanlar, 1091'de adayı ele geçirdiler ancak, Sicilya'daki yerleşik İslam kültürüne de teslim olmak zorunda kaldılar. Işın Demirkent'in tabiriyle 'Sicilya'nın efsununa kapıldılar.' Öyle ki, Sicilya'da kurulan Norman Devleti'nin resmi dili Arapça oldu. Hatta kralları bile Arapça konuşmaya başladı.
   <br/>
   <br/>
   Norman dönemi İslam kültürünün Batı'ya aktarımında önemli bir devir oldu. Norman kralları Sicilya medreselerinde telif edilen veya Doğu İslam dünyasından aktarılan kitapları Batı dillerine tercüme ettirdiler. ll.Frederik, tercüme ettirdiği eserleri İtalya'daki Bolonya ve Napoli üniversitelerinin kütüphanelerine hediye etmişti.
   <br/>
   <br/>
   Norman Sicilyası'nda da Müslümanlar ticaret, ziraat, ve entelektüel hayattaki hakimiyetlerine devam ettiler. Bu dönemde Hıristiyanlar'la Müslümanlar arasında fazla büyük problem çıkmadı.  ll.Frederik zamanına kadar paralarda kelimei tevhid basılmaya devam edildi. ll. Guillaume'nin devrinde Sicilya Krallığı kendi remzi olarak "Elhamdülillahi ve Lillahilhamd" dövizini kullanmıştı.
   <br/>
   <br/>
   13. yüzyılın en aydın hükümdarları arasında sayılan İmparator ll.Frederic zamanında (12121250) Sicilya'da İslam kültür ve medeniyetinin en yüksek seviyeye çıktığı biliniyor. Frederic İslam kültüründen o denli etkilenmişti ki, muhtelif Müslüman hükümdarlara çeşitli felsefi sualler gönderiyordu. Bu sualler, ülkemizde Şerafettin Yaltkaya tarafından 1934'te Felsefe Yıllığı'nda Sicilya Cevapları başlığı ile  yayınlanan İbn Sab'in El Acvibat'ın elSikilliye isimli eserinin yazılmasına vesile oldu. Kısaca söylemek gerekirse Normanlar'ın eline geçen Sicilya'da İspanya'da olduğu gibi bir engizisyon uygulaması değil, İslam kültürünün neş vü neması görüldü.
   <br/>
   <br/>
   Sonra ne oldular?
   <br/>
   <br/>
   Sicilya'nın Müslümanlar'ın eline geçtiği yıllarda yerli halk arasında toplu ihtidalar görülmemişti. Fakat Kuzey Afrika'dan gelen Müslümanlar Katolikler'le beraber asırlarca birarada yaşadı. Bu Müslüman nüfusun 1091 sonrasında ne olduğu sorusuna tarihçiler henüz yeterli cevap veremiyorlar. 12. yüzyılda Batı Akdeniz konusunda doktora çalışması yapan Sakarya Üniversitesi İlahiyat Fakültesi İslam Tarihi Bölümü araştırma görevlisi İbrahim Altan, Sicilya Adası'nda Müslüman varlığın ortaya çıkartılması için arkeolojik kazılar yapılmasını teklif ediyor. Ülkemizde bu konuyu akademik seviyede ilk defa araştıran ve İtalya ve Sicilya'da da bir süre kalıp incelemelerde bulunan Altan, "Sicilya Adası'nda arkeolojik kazıların yapılması gerekiyor. Sicilya'da ortadan kalkmış Müslüman köyler var, fakat bunların yerleri yerli Sicilyalılar tarafından biliniyor. Sicilyalılar tarlayı sürerken mezarların çıktığını söylüyorlar. İtalya'nın Türkiye'de ve diğer İslam ülkelerinde arkeolojik kazıları var. Buna mümasil Türk Tarih Kurumu, IRCICA gibi kurumların desteği ile böyle bir kazı çalışması yapılabilir"  diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BDC22B07F1549FD497056E6AD906DA9B?newsId=2170), [web.archive.org (arşiv bağlantısı)](http://web.archive.org/web/20130512075908/http://www.aksiyon.com.tr:80/aksiyon/newsDetail_getNewsById.action;jsessionid=BDC22B07F1549FD497056E6AD906DA9B?newsId=2170)
