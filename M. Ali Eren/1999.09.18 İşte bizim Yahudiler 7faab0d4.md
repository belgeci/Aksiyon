# İşte bizim Yahudiler

*M. Ali Eren 1999.09.18*

<div class="pNewsDetailMainContent ctx_content" itemprop="articleBody">
 İstanbul Üniversitesi Sosyoloji Bölümü'nde ilginç bir doktora tezi geçtiğimiz günlerde kabul edildi. Prof. Dr. Ümit Meriç Yazan'ın danışmanlığında hazırlanan tez "İstanbul'da Yaşayan Yahudilerin Kimlik Tanımları Üzerine Bir Alan Araştırması" başlığını taşıyor. Marmara Üniversitesi öğretim görevlilerinden Dr. F. Şule Kaya'nın hazırladığı tez İstanbul'da yaşayan Yahudi cemaatinin genel kimliğini anlamaya ve çözümlemeye çalışıyor. Bu araştırmanın en önemli özelliği İstanbul Yahudileri üzerine yapılan ilk saha araştırması olması. Yüzyıllardır birarada yaşadığımız Yahudi cemaati ilk defa bir Türk araştırmacıya kapılarını açıyor...
 <br/>
 <br/>
 Tarih içinde Osmanlı topraklarında Kuzey Avrupa kökenli Aşkenaz, Roma kökenli Romanyot ve İspanya kökenli Seferad Yahudileri varken bugün ülkemizde hayatlarını sürdürenler sadece "Seferad Yahudileri". Kendini önce kapalı, sonra Türk toplumuna entegre olarak ifade eden Yahudi toplumu tam bir paradoksal durum arz ediyor. Yahudiler kapalılıktan; Yahudi olmayanlarla özel hayatta fazla beraber olmamayı, kendi aralarında yaşamayı kastediyorlar. Ancak kendini kapalı olarak ifade edenler bu kapalılıktan memnun olmadıklarını belirtmeden edemiyorlar.
 <br/>
 <br/>
 Türk toplumuna entegre ifadesi de Yahudilerce sık zikrediliyor. Araştırmayı yapan sosyal psikolog Şule Kaya bu durumu şöyle açıklıyor; "Teorik olarak yanyana gelmemesi gereken bu iki cevabın anlamı tarihte yatıyor. Yahudiler Osmanlı ülkesine geldiklerinde din farklılığından dolayı Türkleşmeleri mümkün olmadı. Türkiye Cumhuriyeti'nde de kendilerinin Türk olamayacakları ifade edildi. Bu yüzden cemaat kendini kapalılığa mecbur gördü. Ayrıca Yahudiliğin kan esasına dayalı olması, cemaat içi evlilikleri şart koşuyordu. Bu da onları dışa kapadı." Kaya'nın özgün çalışmasından diğer bazı önemli bulguları şöyle özetlemek mümkün:
 <br/>
 <br/>
 Yahudilerin tarihi korkuları var. Bu korku Türkiye'de ancak Nove Şalom Sinagog'u baskınından sonra nüksetti. Tüm Yahudi müesseseleri azami ölçüde korunmaya başlandı. Şu an kendileri ile görüşen her kişi ve kuruluşu araştırıyorlar. Türk Devletine karşı daima şükran duyan Yahudilerin Türk halkına karşı her zaman temkinli davranmayı ilke edindikleri yapılan görüşmelerden hissediliyor. Yahudilerin kendi dernek ve sinagoglarının girişinde sıkı kontrol yapmaları sadece korkuyla da açıklanmıyor. Bu korku unsuru yanında Yahudi müesseselerinin kendilerine özel alanlar olarak kalması ve Yahudiliğin korunmasında destek olarak görüyorlar.
 <br/>
 <br/>
 Türkçe konuşuyorlar
 <br/>
 <br/>
 İspanya'dan göçeden Yahudiler uzun yıllar Judeoİspanyo yani Yahudi İspanyolcası konuşmuşlar. "Alliance Istrailite Universal" okullarının kurulması ile Fransızca yaygınlık kazandı. İspanyolca geri planda kaldı. Cumhuriyetin ilk yıllarında Türkçe konuşma kampanyası sonucu Yahudi cemaati Yahudi İspanyolcasını Türkçe'yi düzgün konuşmaya engel ve ilkel bir dil olarak tanımladı. Bu dili korumaktan ziyade unutmaya çalışıyorlar. Yapılan görüşmelerde Yahudiler gündelik hayatta Türkçe konuşmakla kalmayıp artık evlerinde de Türkçe konuşuyorlar. Çocuklarını Türk okullarına gönderiyorlar. Türk müziği dinliyorlar, sinagogda bile bazı konuşmalar Türkçe yapılıyor. Yetişkinliğe geçiş töreni olan Bar Mitzva töreninde genç, cemaate Türkçe hitap ediyor. Yahudiler Türk toplumu ile entegre olmayı olumlu bir özellik olarak değerlendiriyorlar.
 <br/>
 <br/>
 Yahudiler gösteriş merakları olduğunu kabul ediyorlar, ama bunu beğenmedikleri bir özellik olarak söylüyorlar. Marka merakı, en iyi şekilde giyinme, en iyi şekilde yaşama aslında cemaat içi yarıştan kaynaklanıyor. Cemaatte kendini farklı ve üstün tutmak isteyen Yahudi bireyler bunu en lüks şekilde yaşamakla sağlamaya çalışıyorlar. Bu anlamda gösteriş merakının Müslüman çoğunluğa karşı olmadığı belirtiliyor.
 <br/>
 <br/>
 Dayanışma ruhu
 <br/>
 <br/>
 Devlet sektöründe çalışmayan Yahudiler kendi aralarında cemaat içi dayanışmayı kuvvetlendiriyorlar. Bu dayanışma beynelmilel nitelikte devam ediyor. İsrail ile akrabaları dolayısıyla kuvvetli bağları olan cemaat, İsrail'de hayatın zor olması dolayısıyla İstanbul'da yaşamayı tercih ediyorlar. 1948'de İsrail'e göç edenler ise kimilerine göre fakir kimilerine göre ise gerçek Yahudi.
 <br/>
 <br/>
 Yahudi kadını mazbut hayat sürmeli, gelenekleri iyi bilmeli ve çocuklarına Yahudi kültürünü iyi öğretmeli. İyi kısmet bulması ve girdiği ortamlarda ailesini iyi temsil etmesi önemli. Erkeklerin iş hayatında çeşitli ortamlara girmesine rağmen kadınlar aile ve cemaat içi bir hayata sahip. 'Yahudi kadınını nasıl tanımlarsınız?' sorusuna 'çocuklar önemli', 'evine ve eşine bağlı' cevapları veriliyor. Bununla birlikte bütün yaşlardaki kadınlar Yahudi kadınının çalışma hayatına atılmasını, üniversite eğitimi almasını takdir ile karşılıyor. Eski yıllarda kolej bitirir bitirmez evlenen Yahudi kadını, artık üniversitede Müslümanlarla beraber okuyor, iş hayatına atılıyor ve cemaat kadının çalışıp üretmesine olumlu bakıyor. 45 yaş üzeri kadınlarda yaygın olarak talih oyunlarına karşı ilgi var olmasına rağmen cemaat kadınlarının kendi aralarında kağıt oynamalarının Yahudi kadınına hiçbir şey kazandırmadığı ifade ediliyor.
 <br/>
 <br/>
 Müslümanla evlilik
 <br/>
 <br/>
 Müslümanlarla evlilik oranının yüzde otuz olduğu söyleniyor. Ancak ne Müslümanlar ne Yahudiler evliliğe sıcak bakıyor. Her iki taraf da karışmak istemiyor. Aslında bu bütün azınlıklar için geçerli. Müslümanla evlenen bir Yahudi cemaate giremiyor. Çocukların dini kanunen babaya göre yazılıyor. Dernek çalışmalarına falan katılamıyorsunuz. Belki sana niye geldin demiyorlar, ama bütün yetişme çağları boyunca 'Yahudilerle evlenin' denmesine rağmen bir Müslümanla evlenmek cemaatle bağları kopartmak anlamına geliyor. Gelmeye yüzü tutmuyor insanların.
 <br/>
 <br/>
 Genç nesil Müslümanlarla daha iç içe yaşıyor. Arkadaşlık ve flört etme giderek yaygınlık kazanıyor. Bu ilişkilerden dolayı Yahudiliklerini devam ettirip ettiremeyecekleri konusunda gençler kararsız. Yahudi olmaktan memnun olan gençler, Müslüman birisiyle evlenmesi halinde Yahudiliğini kaybetme konusundaki endişeleri görüşme sırasında dile getiriyorlar. Gençlerin 'para ve maddi güce' çok önem verdikleri görülüyor.
 <br/>
 <br/>
 Kendilerini özel görüyorlar
 <br/>
 <br/>
 3145 yaş grubu Yahudiler kendilerini Müslüman yaşıtları ile karşılaştırıp iyi eğitim almaları, sanata karşı ilgili olmaları ve birçok yabancı dil bilmeleri sebebiyle kendilerini olumlu bir yere oturtuyorlar. Kendilerini özel görüyorlar çünkü pekçok ünlü bilim adamı, müzisyen, vb. Yahudi. Hiç dilenci Yahudi olmadığını söylüyorlar. Zaten birey olarak da özel olmak için yoğun faaliyet gösteriyorlar. Çocuk doğduğu andan itibaren aile içinde başarılı olmaya güdüleniyor. Markalı giysiler giymek, lüks yaşamak, iyi para kazanmak kendilerini cemaat içinde kabul ettirmek için kullanılıyor. İnsanlar cemaat içinde önemli olmayı önemsiyorlar.
 <br/>
 <br/>
 Her yaş grubunun derneği var. İlkokuldaki çocuklar, ortaokul, lise ve üniversitedeki gençler hafta sonu derneklere gidiyor ve böylece cemaat içi sıkı diyaloglar oluşturuyorlar. Yahudi çocuklar ve gençler Türklerle aynı okula gidiyorlar. Türk okuluna giden çocukların Yahudi kimliğini korumaları için sadece dernekler kalıyor. Çünkü Yahudi çocuklara ne İbranice ne de Yahudi İspanyolcası öğretiliyor. Dernek faaliyetlerinde hep beraber pikniğe, sinemaya vs. gidiyorlar. Dini kurallar öğretiliyor, Yahudi olmayanı sokmuyorlar. Amaç birliği sağlamak. Okul içinde öğrenciler diğer öğrencilerle görüşebilseler de okul dışında cemaatten çocuklarla görüşmeleri önemli. Bu üniversiteye kadar bir problem olmuyor, ama üniversiteye gelen Yahudi gencinin başkaları ile arkadaşlığı sorun oluyor.
 <br/>
 <br/>
 'Ticaretle uğraşır' olma özelliği büyük oranda ön sırada. Ticaretle uğraşanlar hallerinden memnun. Uğraşmayanlar da ticarete meyyal. Bu sayede lüks ve rahat hayat yaşayabiliyorlar. Ayrıca diğer ülkelerde yaşayan Yahudi iş adamlarıyla işbirliği imkanı, onları Türk ekonomisinde ön plana çıkartabiliyor. Bütün bunlara rağmen Yahudiler kendilerine, 'tüccar toplum' denmesinden rahatsızlar. 'Neden bu kadar iyi eğitim almanıza rağmen ticaretle uğraşıyorsunuz?' sorusuna 'En iyi para bu işte kazanıldığı için' cevabı veriliyor. 'Neden Türkiye Yahudilerinden iyi bilim adamı, sanatçı vb. çıkmıyor?' sorusuna cemaat, 'Türkiye'de bu alanlara verilen değer yeterli olmadığından' cevabını veriyor.
 <br/>
 <br/>
 Dindar olmadıklarına inanıyorlar
 <br/>
 <br/>
 Sanılanın aksine Yahudi cemaati kendisini dindar olarak görmüyor. 'Dinine bağlı' ama 'çok dindar değil' diyorlar. Günlük hayatlarında dinin etkisini fazla hisetmedikleri, bayramlar ve önemli günler dışında sinagoga fazla gidilmediği görülüyor. Dinlerine bağlı olanlar cumartesi sabahları sinagoga gidiyorlar. Yobaz dindar olmadıklarını her fırsatta belirten Yahudiler laik olduklarını 7'nci8'nci sıralarda zikrediyorlar. 45 yaş üzerinin daha dindar olduğu gözlenen araştırmada Yahudi dininin önemli özelliklerinden olan Koşerut kuralına fazla uyulmadığı görülüyor. 'Siz ne kadar Müslümansanız biz de o kadar Yahudiyiz' ifadesini kullanıyorlar. Tarikatçı, kökten dinci, fanatik Yahudi İstanbul'da yok. Bayramlar çok önemli, bütün aile biraraya geliyor. Bundan da çok mutlular. Din İstanbul Yahudilerinde kimlik.
 <br/>
 <br/>
 Sosyal hayat
 <br/>
 <br/>
 Sanatla bizzat ilgilenmeyen Yahudiler İstanbul sanat faaliyetlerinin izleyicisi durumundalar. Talih oyunları boş zamanları değerlendirmede ön plana geçiyor. Sosyal hayatta kendi aralarında eğlendikleri, belli lokantalar ve eğlence yerlerine gittikleri ve birarada eğlenmekten büyük zevk aldıkları ortaya çıkıyor. Görüşmelerde 'Yahudi yaşamasını ve eğlenmesini bilir' ifadesini sıklıkla kullanıyorlar. Yazın, Büyükada ve Burgazada'da yaşayan Yahudiler yavaş yavaş adalardan çekiliyorlar. İstanbul'un gece hayatı Yahudi gençler için çok cazip görünüyor. Yahudiler imkanlarıyla doğru orantılı olarak lüks seyahatler yapıyorlar.
 <br/>
 <br/>
 Araştırmayı gerçekleştiren Dr. Şule Kaya, sonuç olarak İstanbul Yahudileri'nin, kapalı fakat Türk toplumu tarafından kabul edilen veya benimsenen bir cemaat olmak istediklerini belirtiyor.
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/iste-bizim-yahudiler_505376), [web.archive.org (arşiv bağlantısı)](http://web.archive.org/web/20160111212245/http://www.aksiyon.com.tr:80/dosyalar/iste-bizim-yahudiler_505376)
