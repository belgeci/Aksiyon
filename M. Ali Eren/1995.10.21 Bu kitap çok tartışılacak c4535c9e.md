# Bu kitap çok tartışılacak

*M. Ali Eren 1995.10.21*

<div class="pNewsDetailMainContent" itemprop="articleBody">
 Siyasetin başarısı, bir ülkenin, genel dünya ölçeğindeki potansiyel farkında hasıl ettiği değişim ile ölçülür. İmdi bu noktada, hulus u kalb ile kabul etmek zorundayız ki, kadrolarımızın Türkiye'ye, dünya ölçeğinde, kazandırmış olduğu potansiyel farkı, neredeyse, sıfır mesafesindedir. Türkiye'nin bugün dünyada bulunduğu yer, yetmiş sene önce bulunduğu yerden pek de ileri değildir. Bunun ise bir tek adı vardır; başarısızlık. Yakın tarihimiz, dünya ölçeğinde, bir başarısızlıklar tarihidir. "
 <br/>
 <br/>
 Yukarıdaki tesbit yeni piyasaya çıkan Dr. Durmuş Hocaoğlu'nun "Laisizm'den Milli Sekülerizm'e"kitabında yer alıyor. Kitap dikkat çekici tesbitlerle dolu. Eğer kitap aydınlarımızca okunursa tartışılacak pekçok konuyu haiz. Eğer okunursa diyoruz çünkü yazarının bu konuda çok endişesi var. Durmuş Hocaoğlu 'Kitabım hakkında okunmadan hüküm verilmesinden korkuyorum' diyor.
 <br/>
 <br/>
 Laikliğin sorununun felsefi çözümlemesi için beş yüz sayfalık bir çalışma yapan Durmuş Hocaoğlu'nun şaşırtıcıbir kariyeri var. Kendisi bir felsefe doktoru. Aynı zamanda elektrik mühendisi ve halen Marmara Üniversitesi Atatürk Eğitim Fakültesi Fizik Bölümü öğretim görevlisi. Rahmetli tarihçi Mehmet Hocaoğlu'nun oğlu 0lan Durmuş Hocaoğlu Türkiye Günlüğü dergisinde yazdığı makaleleri ile tanınıyor. Hocaoğlu fizikten felsefeye, tarihten aktüaliteye kadar Türkiye'nj.n sorunlarına getirdiği değişik yorumları ile sıradışı bir akademisyen profili çiziyor.
 <br/>
 <br/>
 Laisizm'den Milli Sekülerizm'e kitabı filozofça yazılmış bir eser olarak karşımıza çıkıyor. Laiklik sorunundan kalkılarak Türkiye'nin hemen bütün temel meselelerine çözümler teklif ediliyor.
 <br/>
 <br/>
 ÖNEMLI TESBITLER
 <br/>
 <br/>
 Kitap bir akademik araştırma ürünü. Dolayısıyla son derece sıcak konular bilim adamı soğukkanlılığı ve objektif1iği ile değerlendirmeye tabi tutulmuş. Olguların reddi veya müdafaası yerine felsefi çözümlemesi yapılmaya çalışılmış. Kitap, laiklik ve sekülerlik kavramlarının bütün tarihi geçmişini ortaya Çıkardıktan sonra şu tesbiti yapıyor:
 <br/>
 <br/>
 " Laiklik, ne en genel anlamda bir din-dünya ayrımı basitliğidir, ne de hainane bir kamplodur. Laiklik esas itibariyle Batılı usullerle gerçekleştirilmiş olan 'düyevileşme' probleminin çözümüdur. Ancak bu çözüm Batı'da tek tip de değildir. Birisi bizim model aldığımız, KatoliklLatin kökenli Fransız Laisizmi, diğeri de laisizm ile eş anlamlı olduğu sanılan ProtestanlGerman-Anglo Sakson kökenli Sekülerizm."
 <br/>
 <br/>
 Peki ne farkı var diye sorarsak; Hocaoğlu'na göre büyük farklar var ikisi arasında. Laisizm diyor, din ile kavgalı sert bir devlet politikası olan bir resmi ideolojidir. Sekülerizm ise dine daha hoşgörülüdür ve resmi bir ideoloji değildir.
 <br/>
 <br/>
 Günlük politik tartışmaların ötesinde bu kavramların derin anlamları altında 'dünyevilik' kavramı ile dünya hakimiyeti' kavramı arasında yakın ilişki ortaya çıkartılıyor. Batı'nın sosyal dünya hakimiyetini besleyen şah damarı kozmik 'dünya hakimiyeti' ile ilk defa Durmuş Hocaoğlu tarafından irtibatlandırılıyor.
 <br/>
 <br/>
 'Batı'nın ayağa kalkması Kozmos'u yüceltmekle başlıyor' diyen Durmuş Hocaoğlu, Batı düşüncesinde dünya ibra edildiğini, meşrulaştırıldığını, buna da mecbur olduklarını çünkü, dinlerinin dünyevileşmeye müsait olmadığını hatırlatıyor.
 <br/>
 <br/>
 TÜRK LAİKLİGİ
 <br/>
 <br/>
 Türkiye'de uygulanan laiklik için de Fransız laikliğinin tam bir kopyası değerlendirmesi yapan Hocaoğlu, Fransız laisizmini ise "dini kamu yönetiminden bütünüyle tard ve tasfiye etmeye yönelik, agrasif bir devlet politikası" olarak tarif ediyor. Türkiye'de cumhuriyet ile başlatılan laikliğin köklerinin daha eskiye Osmanlı döneminde yaşanan medeniyet krizi ile bir sekülerleşmeye gidildiğini Osmanlı sekülerliğinden Cumhuriyet laisizmine geçerken Türkiye'nin özgül şartları çerçevesinde değil Batı'dan kopya yöntemiyle yapıldığını vurguluyor.
 <br/>
 <br/>
 Batı'nın bu şekilde kopyalanması için Hocaoğlu ciddi eleştiriler getiriyor. Yazara göre; bu hareketin aydınıyoktu. Dolayısı ile Türk toplumunu kültür yıkımına götürdü. Bu dönem uygulamalarını 'İskender kılıcı operasyonu' olarak isimlendiren Durmuş Hocaoğlu "Bu hareket ülkeye ve insanlara çok ağır bir kültürel şok, çok ağır kültürel travma husule getirmiş, derin bir yara açmıştır' diyor.
 <br/>
 <br/>
 Olgunlaşan ve yavaş yavaş sanayi toplumu haline gelmeye başlayan Türkiye için laisizm artık dar geldiği çalışmanın neticesi olarak ortaya konuluyor.
 <br/>
 <br/>
 MİLLİ SEKÜLERİZM OLUR MU?
 <br/>
 <br/>
 Kitap Türk toplumuna bir 'muvakkat felsefe' sunuyor. Yazar bunu yaparken hiçbir ideoloji adına hareket etmiyor. Kitap okunurken görülecek ki yazar, sözünü kimseden sakınıyor değiL. Bu cihetten de tenkit almasımuhtemeldir. Hocaoğlu kitabında çıplak gerçeklerden bahsediyor. Bütün dünyanın ve Türkiye'nin fiilen Batılılaşmakta olduğunu söylüyor. Burada fikrin fiiliyatın ve intelijansiyanın da toplumun gerisinde kaldığını, bunun da lümpen ve arabesk bir Batılılaşmayı intac ettiğini önemle vurguluyor.
 <br/>
 <br/>
 Bu kimliksizleşmeye ve kişiliksizleşmeye dur demek için yazarın teklifi Milli Batılılaşma ve Milli Sekülerizm. Yani Batı medeniyetinin insanlık için ortak olan ve bünyeselolarak kimlik ve kişiliğimizi tahrip etmeyecek temel unsurlarının keşfedilip benimsenmesi. Kısacası, 'Batı medeniyetinin İslamca yorumunu yapalım' diyor. Yazar bundan maksadın da yalnızca Batı ile eş potansiyel bir seviyeye yükselrnek demek olduğunu ve asla aynileşrnek ve kopyası olmak anlamına gelmediğini söylüyor.
 <br/>
 <br/>
 Milli Sekülerleşme kavramı ile de Durmuş Hocaoğlu, İslam ile barışık, onu kendisine düşman olarak görme yen bir sekülerizm tasavvur ediyor. Bununla da milli bir mutabakatın sağlanabileceği ni söyleyen Durmuş Hocaoğlu, gerekçesini şöyle sıralıyor: "Türk toplumu, kendisi ile tam olarak barışık değildir. Toplumumuzu oluşturan muhtelif unsurlar, sosyal tabakalar, sınıflar ve zümreler ortaklaşa paylaşacakları birçok şeyden yoksun kalmışlardır. Tamamı Müslüman olan bu toplum Müslümanlık ile barışık değildir, laikler laik olmayanlarla barışık değildir. Bu zayıf bir toplumsal mutabakat demektir. Bu toplumsal mutabakatı güçlendirmek ve onu milli kimlik unsurları etrafında perçinleyerek millileştirmek bizim hem fiziksel varlığımızın en sağlam teminatıdır, hem birşeyler olmamızın, ilerlememizin. "
 <br/>
 <br/>
 İşte, Milli Sekülerizm, hepimizin ortak kimlik unsuru olan dinimizi devrimci değil evrimci bir çizgi üzerinde, kırıp dökmeden, tahrip etmeden, kimseyi incitip kırmadan hepimizin mümkün mertebe yaşadığı ve yaşayarak paylııştığı bir yere getirmek demektir. .
 <br/>
 <br/>
 MÜSLÜMANCA BİR DÜNYA KURMAK İÇİN
 <br/>
 <br/>
 Laisizm'den Milli Sekülerizm'e kitabının sonu "Uzak Gelecek İçin Bir Proje; Dünyevi İslam-İslami Dünya" bölümüne ayrılmış. İslamca bir dünya düzeninin kurulmasının zorunluluğunun felsefi incelemesi sunulan bu bölümde yazar İslam modernizmi kavramını ortaya atıyor. Şu anda ana hedefin Batı'nın kurmuş olduğu dünyayıyakalamak olduğunu kaydeden Durmuş Hocaoğlu, "Bundan sonra gelmesıgereken ise; kendimiz tarafından kurulacak olan evrensel bir dünya sistemi olmalıdır. Bu sistem tamamiyle ibda ile vücuda getirilmiş, aynı zamanda hiçbir surette alternatifi de bulunmayan ve yine evrensel zorunluluk sahibi olan yep yeni bir medeniyet bir dünya düzeni anlamındadır" diyor ve bunu İslam modernizmi olarak tanımlıyor.
 <br/>
 <br/>
 Yeni çağın da önceki gibi İslam dışında çıkması halinde İslam dünyasının işinin çok zor olacağını kaydeden Durmuş Hocaoğlu "Şu anki modernite ile ne yapacağını şaşırmış olan İslam dünyası, tam bir krize uğrar" diyor. Hocaoğlu İslamca bir dünya düzeni kurabilmenin şu anda mümkün olmadığını da vurguladığı eserinde Batı ile eşpotansiyele çıkabilmek için dünya hakimiyeti idesine yeniden sahip olmamız gerektiği savunuluyor.
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/bu-kitap-cok-tartisilacak_501083), [web.archive.org (arşiv bağlantısı)](http://web.archive.org/web/20150414025029/http://www.aksiyon.com.tr:80/dosyalar/bu-kitap-cok-tartisilacak_501083)
