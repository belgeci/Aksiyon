# Savasın faturasını odeyen turkler

*M. Ali Eren 1997.05.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünya tarihinin en kanlı savaşı olan II. Dünya Savaşı bittiğinde insanlığın kanlı dramı bitmemişti. Dünya, harpten hemen sonra başlamak üzere yaklaşık beş sene 'harp esirleri'ni konuştu.
  </font>
 </div>
 <div id="newsText">
  <font class="detail-text">
   Savaşı kaybedeceklerini anlayan Alman Ordusu, Doğu cephesinde harp ettikleri Ruslara esir olmamak için birliklerini sistemli bir şekilde batıya ve güneye kaydırıyorlardı. Germenler, Slavları barbar görüyor, AngloSakson ve Frankları tercih ediyorlardı.
   <br/>
   <br/>
   Sinsi intikam
   <br/>
   <br/>
   Savaş sonunda 5 milyondan fazla Alman askeri esir kamplarında tel örgülerin arkasına alındılar. Fransız Ordu Arşivleri ve Kızılhaç raporlarına göre Alman savaş esirleri Fransa'da 1600, Almanya'da 200 kampta toplandılar. Almanlar Batı dünyasının ve Müttefik Kuvvetler Komutanı Eisenhower'in nefretinden habersizdiler. Savaşın galibi Müttefikler için esir kampları 'silahsızlandırılmış düşman kuvvetleri' nden başka bir şey değildi.
   <br/>
   <br/>
   Amerikan ve Fransız savaş kayıtları üzerine araştırma yapan Kanadalı yazar James Bacque ve yardımcısının buldukları belgelerde 40 yıl saklanan acı gerçekler ortaya çıktı. Time dergisinin 'utandırıcı sır' diye dünyaya duyurduğu tarihi gerçek şu idi: Müttefiklerin kontrolündeki esir kamplarında bulunan beş milyon Alman askeri Batılı komutanların kasıt ve umursamazlıkları yüzünden ölüme terk edilmişlerdi. Batılılar ve özellikle Eisenhower'in Nazilere değil bütün Almanlara olan nefretinden dolayı esir kamplarında 1 milyon Alman askerinin ölümüne göz yummuşlardı. Esir kamplarında işkence, soğuk hava ve bulaşıcı hastalıktan ölen Alman askerlerinin sayısı 1941 Haziran'ı ile 1945 Nisan'ı arasında tüm Batı cephesinde Almanlarca öldürülenlerin sayısına eşit idi.
   <br/>
   <br/>
   Kanadalı yazarın o döneme ait erzak kayıtları üzerinde yaptığı araştırma,a bütün esirlere yetecek kadar yiyecek, ilaç ve barınak bulanmasına rağmen esirlerin bu ihtiyaçlarının ve bu yöndeki isteklerinin görmezden gelindiğini belgeleriyle ortaya koyuyor.
   <br/>
   <br/>
   Avrupa'da esir Türkler
   <br/>
   <br/>
   Avrupa'daki beş milyon esir Alman askeri arasında savaşa önce Kızılordu'da başlayıp sonra Almanlara esir düşen ve daha sonra da Almanlar safında kendi gönüllü milli lejyonunu kurup Sovyetler'e karşı harp etmiş bulunan Türkler vardı. Bunlar da Ruslara esir olmak istemiyorlardı. Çünkü eski Sovyet vatandaşı olmaları hasebiyle Sovyetler Birliği tarafından 'haini vatan' ilan edilmişlerdi. En ağır şekilde cezalandırılmaları öngörülmüştü. Yalta Konferansı'nda da bütün eski Sovyet vatandaşlarının iadesi kararı alınmıştı.
   <br/>
   <br/>
   Türkler sadece Avrupa'nın muhtelif yerlerindeki esir kamplarında değillerdi. Kamplardan kaçanlar çeşitli şehirlerin kuytu mahallelerinde hayatta kalmaya ve yakalanmadan Türkiye'ye ulaşmaya çalışıyorlardı. Savaşın akabinde kesin olmamakla birlikte 450 bin civarında Türk Avrupa'da idi ve bunlardan fırsat bulabilenler Türk sefaret ve konsolosluklarına Türkiye'ye gelmek için müracaat ediyorlardı.
   <br/>
   <br/>
   Sovyet Doğu halklarının anti Bolşevik liderleri savaş boyunca ülkelerini Sovyet işgalinden kurtarmak maksadıyla Almanya'da milli hükümetler kurup çalıştılar. Savaş sonunda da bütün milli temsilciliklere vekaleten Mihail Kedia'nin başkanlığında Gürcülerden müteşekkil bir heyet Batılı müttefiklere müracaat ederek sadece Sovyetler Birliği'ne dönmek isteyenlerin gönderilmesi konusunda Cenevre'de temaslarda bulundu ama bu temaslar sonuçsuz kaldı. Ruslar savaş suçlularını ısrarla istiyor, Batılılar da Almanya yanında savaşmış gruplara hiç sempati ile bakmıyordu. Bununla birlikte Ermeni generali Dro Kanayan harpten hemen sonra engin istihbarat bilgisinden dolayı Amerikan işgal gücü ile sıkı sıkıya işbirliği yaptı. Muhtemelen onun inisiyatifi ile Almanya'da bulunan 36004000 kadar Sovyet Ermenisinden hiç biri teslim edilmedi. Bunların çoğu Daşnakların aracılığı ile Amerika'ya göçmen olarak kabul edildiler.
   <br/>
   <br/>
   Amerikalıların ölüme gönderdikleri Türkler
   <br/>
   <br/>
   İtalya, Belçika, İsviçre ve Almanya'nın güneyinde Kızılhaç'ın denetimindeki kamplarda kalan Türkler son derece rahatsızdı. Çünkü akıbetleri meçhuldü. Ya Sovyetler'e iade edilirlerseydi?.. Bu esnada Potsdam Konferansı oldu ve Stalin Amerikalılara "Müjde, sizin havacıları Almanların elinden kurtardık. Bunun karşılığında sizden bizim vatan hainlerimizi istiyoruz'' dedi. Amerikalılar da kabul ettiler. Türklerin korktukları başlarına geldi...
   <br/>
   <br/>
   Gelişmelerin bundan sonrasını o günleri yakından takip eden ve vefatından kısa bir süre önce bu konuda kendisiyle görüştüğümüz merhum gazeteci ve parlamenter Ziyad Ebuzziya'dan dinleyelim:
   <br/>
   <br/>
   "Sovyetler'in bu isteği hemen kamplara yayılıyor. Panik yaşanıyor ama, Sovyet vatandaşı Türkler sevk ediliyorlar. Kaçabilenler kaçıyorlar, ötekiler gönderiliyorlar. O sırada Viyana yakınlarında içinde bulundukları tahta barakayı ateşe veren 128 Azerbaycanlı birlikte intihar ediyorlar. Bu, büyük gürültüye sebebiyet verdi. Amerikalılar dehşet içinde kaldılar. O zamanın Newyork Belediye Başkanı Laguvar 'Nasıl olur da Amerika, insanları istemedikleri memlekete zorla verir?' diye isyan bayrağı açtı. Bütün Amerika ayaklandı. Sevkiyat durdurulduğunda 110 bin Turk teslim edilmişti. Bizimkilerin yanında 10 bin Rus Kazağı, 20 bin Ukraynalı, buna yakın Beyaz Rus Sovyetler'e teslim edilmişlerdi.''
   <br/>
   <br/>
   İngilizlerin Ruslara verdiği masum Türkler
   <br/>
   <br/>
   Almanlar işgal ettikleri Kuzey Kafkasya'dan çekilirken 7 bin kadar o bölge sakini Alman ordusuyla beraber Avrupa içlerine gelir. Alman makamlarınca İtalya'nın Paluzza bölgesinde dağ köylerine yerleştirilirler. Savaşın sona ermesinden bir süre önce de Avusturya'nın Karnten bölgesi Ober Draburg çevresine nakledilirler. Mülteciler Drau nehri boyunca çadırlar kurup vadiye yerleşmeye çalışırken Avusturya'nın bu bölgesini işgal eden 8. İngiliz Ordusu'nun eline düşerler. Kendilerinin Türkiye'ye gönderileceğini bekleyen Kafkasyalı mülteciler 28 Mayıs 1945 günü Londra'dan gelen emirle Ruslara teslim edileceklerini öğrenirler. Bunun anlamı ise ya kurşuna dizilmek ya da Stalin'in çalışma kamplarında senelerce sürünmekti. Bu akıbete ölümü tercih edenler çocukları ile birlikte Drau nehrine kendilerini bıraktılar. Kalanlar da Ruslara teslim edildiler. Bu teslimatın cereyan ettiği Irshen köyü yakınındaki otoyol üzerine 1960'ta İslam Birliği Teşkilatı tarafından mütevazı bir abide yapıldı. Abidenin üzerinde Almanca olarak şu satırlar kayıtlı:
   <br/>
   <br/>
   "28 Mayıs 1945 günü, kadınları ve çocukları ile beraber 7000 Kuzey Kafkasyalı burada Sovyet makamlarına teslim edildiler. Böylece İslamiyete sadakatlerinin ve Kafkasya'nın milli kurtuluşuna inançlarının kurbanı oldular.''
   <br/>
   <br/>
   Türkiye'ye gelen mülteciler
   <br/>
   <br/>
   II. Dünya Savaşı sırasında Türkiye'ye hem Sovyetler Birliği sınırından hem de Batı'dan gelen Sovyet vatandaşı Türkler ve Ruslar vardı. Türkler Yozgat'ta, Ruslar ise Manisa'da kampta tutuluyordu. Berlin Ruslar tarafından işgal edildiğinde Berlin'de bulunan Türk öğrenciler Romanya üzerinden Türkiye'ye gelmişlerdi. Bunlar arasında Sovyet Türkleri de vardı. Harp sonunda Avrupa'daki çeşitli kamplardan toplanan muhtelif milletlerden Sovyet vatandaşları vapurlarla İstanbul Boğazı'ndan geçerken aralarında denize atlayıp iltica edenler olmaktaydı.
   <br/>
   <br/>
   Ölüme gönderilen Türkler
   <br/>
   <br/>
   Savaş sonunda Rusya, Türkiye ile olan saldırmazlık paktını tek taraflı iptal eder ve Türkiye'den toprak talebinde bulunur. Gergin günler yaşanmaktadır. Gazetelerde Rusya aleyhine hiçbir habere müsaade edilmemektedir. Basın Yayın Umum Müdürü Selim Sarper ile görüşen Sovyetler Birliği'nin Ankara Büyükelçisi Vinagradof, Stalin'in saldırmazlık anlaşmasını yenileyeceği haberini verir. Selim Sarper derhal İsmet Paşa'ya haber vermek ister. Elçi 'İsmet Paşa'ya haber verirken siz de Sovyetler Birliği'ne bir jest yapın' der. Selim Sarper ne yapalım diye sorduğunda Elçi 'Sizdeki Sovyet vatandaşı vatan hainlerini bize verin' şeklinde cevaplar. Selim Sarper de 'Biz de sizden bizim vatan hainlerini isteriz' der ve bu teklifin kabul edilmesi üzerine el sıkışılır. Sovyetler Birliği'ndeki sözkonusu Türk vatan hainleri savaş boyunca Bizim Radyo'dan Türkiye aleyhine yayında bulunmuş 15 kadar aşırı komünist gençtir.
   <br/>
   <br/>
   Basın Yayın Umum Müdürü Selim Sarper Çankaya Köşkü'nde durumu Cumhurbaşkanı İsmet Paşa'ya anlatır. İsmet Paşa, teslimat işini Başbakanlığa yahut Hariciye'ye haber verirsek bürokratik işlemler işi uzatabilir diyerek doğrudan kamplara 'hazırlanın' emri verilir. Sınıra en yakın kamp Yozgat Kampı olduğu için kamptaki 1100 Türk Iğdır'dan Rusya'ya geçiş veren Boralan Köprüsü'nde Ruslara teslim edilirler. Teslim edilenler Rus sınırından adım atar atmaz Türkiye heyetinin gözü önünde kurşuna dizilirler.
   <br/>
   <br/>
   Bu dehşetengiz hadiseden hükümetin ve Hariciye'nin sonradan haberi olur. Sansürün devam ettiği tek partili yıllar gereği olay basına yansımaz.
   <br/>
   <br/>
   Tarihin garip tecellilerinden biri daha yaşanmaktadır. 1100 Türkün Ruslara teslim edildiği günlerde San Fransisco'da İnsan Hakları Beyannamesi imzalanmaktadır. Türkiye'yi temsil eden Dışişleri Bakanlığı Genel Sekreteri Feridun Cemal Erkin'e 'Türkler teslim edildi' mesajı iletilir. Erkin hadiseye müdahale ettiğinde Yozgat Kampı'ndaki Türkler teslim edilmiş, sıra Manisa'daki Ruslara gelmiştir. Erkin ancak Rusların teslimine mani olabilmiştir.
   <br/>
   <br/>
   Ölümden önce son mektup
   <br/>
   <br/>
   Türkiye'den Rusya'ya İnönü'nün emriyle teslim edilen Azeri Türkleri'nden Enver Aşar'ın Rusya hududunda teslimattan hemen önce akrabası Ziyad Ebuzziya'ya gönderdiği son mektup.
   <br/>
   <br/>
   "Sevgili Kardeşim Ziyad Bey;
   <br/>
   <br/>
   Sarıkamış'tan Kars'a gelinceye kadar neler çektik Allah bilir... İntihara da bir türlü muvaffak olamadık. Şimdi Kars'tan hududa doğru hareketteyiz. İki üç saat sonra hayatımızın sonudur. Komser muavini Ali Rıza Bey, amcamızı iyi tanıyormuş. Çok yazık ki onunla son saatlerde tanıştık. Bir çare yapamadı.
   <br/>
   <br/>
   Azizim, Ali Rıza Bey ile bir saat ve bir yüzük gönderiyorum. Bir de benim Almanya'dan senin unvanına gönderdiğim paranın kağıtlarını. Eğer bu paraları almağa muvaffak olursan o zaman Kılıç'a olan 50 lira borcumuzu vermeni rica ederim.
   <br/>
   <br/>
   Elveda, elveda, elveda kardeşim. Amcamın, teyzemin, Valiya Hanımın gözlerinden öperim. Son selamımızı onlara söyle...
   <br/>
   <br/>
   Dünyada herkesten, anamdan, kardeşimden, kendimden ziyade sevdiğim bacım, kardeşim Meryem Hanım'ı ve kardeşim Fuat'ı benim ağzımdan öpmeni tekrar tekrar rica ederim. Elveda kardeşim, gözlerinden tekrar tekrar öperim."
   <br/>
   <br/>
   Ziyad Ebuzziya: "İnönü'nün emriyle ölüme gönderildiler"
   <br/>
   <br/>
   "Berlin'den gelen Türk öğrencileri arasında Ruslarla savaşmış iki Azeri genç de vardı; edebiyat öğretmeni Enver ve çocuklarımın annesinin yakın akrabası petrol mühendisi Adem. Bunlar Türkiye'ye gelir gelmez hürriyete kavuştuk diye vapurdan inerken asıl kimliklerini açıkladılar. O gece kayınvalidem Saltanat Hanım'ın evinde kaldılar. Bunu duyan İstanbul'daki bütün Azerbaycanlılar eve doluştu. Ertesi sabah daha kahvaltı edilmeden eve polis geldi. Bunları alıp l. Şube'ye götürdüler. Günlerce orada tuttular. Ben o zaman Tasvir Gazetesi'ni çıkartıyorum. Ara sıra haber gönderiyorlar 'Aman, bizi verecekler' diye. Yine bir bir küçük tezkere; 'Veriliyormuşuz' diyor. Atlayıp Ankara'ya gittim. Başvekil Saraçoğlu, Hariciye Vekili Numan Menemencioğlu. Saraçoğlu'na gittim: 'Ziyad, ben buradayken imkan var mı? Tek Türk verilebilir mi?'' dedi. Aradan on beş gün geçti. Gazeteye biri geldi. Masanın üstüne bir mendil bıraktı ve gitti. Mendili açtım içinden bir altın saat, bir yüzük ve bir de mektup çıktı. Mektup Enver'dendi, huduttan yazıyordu.
   <br/>
   <br/>
   Prof.Dr.Reha Oğuz Türkkan : "İnönü'yü uyardım çok kızdı''
   <br/>
   <br/>
   1944 başları idi. Rusya'dan kaçıp Türkiye'ye sığınan çoğunluğu Azeri olan  Türklerin Rusya'ya iade edileceğini duyduk. Bunun üzerine ben Cumhurbaşkanlığı Genel Sekreteri  Kemal Gedeleç'i aradım, babamın arkadaşı idi. Kendisine maksadımı belirtmeden İsmet Paşa ile çok tanışmak istediğimi söyledim. Elini öpmek için bir randevu verir misin dedim. Olur dedi ve bir süre sonra telefon etti. Paşa Termal'e geliyor, şu gün şu saatte orada ol; ama Paşa seninle ancak ayakta konuşacak, programı dolu dedi. Gittim orada bekliyorken Paşa merdivenlerden indi. Kemal Bey beni takdim etti. 'Böyle  bir rivayet duyduk ama tabii inanmadık Paşam?' dedim. 'Siz kimsiniz, ne karışıyorsunuz?' dedi. Benim babamı da az çok tanırdı, söyledim ve 'Eğer kardeşlerimiz teslim edilirlerse muhakkak kurşuna dizilecekler!' dedim. Paşa 'Siz karışmayın, biz kararımızı verdik' dedi. Ben 'Eğer kararınız teslim etmek yönünde ise tarih önünde çok ağır bir yükün altına gireceksiniz. Osmanlı Devleti  bütün baskılara rağmen kendine sığınan Polonyalıları vermemişti. Bu davranışından dolayı İngiltere'de Osmanlı sadrazamanının arabasının atlarını çözüp gençler çekmişti. O Sadrazam ne kadar şeref payesi almışsa siz de o kadar aksini alacaksınız' dedim. Çok kızdı. Sen git dersine çalış. Ne karışıyorsun " deyip çıktı. Daha sonra bu insanları verdiler. Müthiş sansür vardı, hiçbir haber yayınlayamadık bu konuda. Bence bana orada başlayan kinini Tabutluk işkenceleriyle aldı.
   <br/>
   <br/>
   Kamp Kardeşleri
   <br/>
   <br/>
   Azerbaycanlı Hasan ve Nuri beyler ll. Dünya Savaşı sonunda İsviçre'deki kampta karşılaşırlar. 1500 kişinin kaldığı kampta kendi barakalarını kendileri yapar ve İsviçre hükümetinin müsaadesi ile ülkede iş bulurlar. Kampta kalan mültecileri Sovyetler Birliği'ne götürmek isteyen heyete karşı İsviçre'deki konsoloslukları harekete geçirip mültecilerin Rusya'ya verilmesine mani oldular. 1948 yılında 870 kişiyle birlikte vapurla Türkiye'ye geldiler. Hasan ve Nuri beylerin kampta başlayan beraberliği Türkiye'de de devam etti. Beraber iş kurdular ve aynı soyadı aldılar: İsmaili. 50 seneye yakın zamandır beraberlikleri devam ediyor ve birlikte yaptırdıkları Azeri isimli apartmanda altlı üstlü oturuyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2639-26-savasin-faturasini-odeyen-turkler.html), [web.archive.org (arşiv bağlantısı)](http://web.archive.org/web/20120131172133/http://www.aksiyon.com.tr:80/aksiyon/haber-2639-26-savasin-faturasini-odeyen-turkler.html)
