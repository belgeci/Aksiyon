# Hayber'de Türk cengı

*M. Ali Eren 1997.07.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "332 senesinin beşinci günü Harbiye Nazırı Enver Paşa hazretleri tarafından vuku bulan davet emri üzerine Ortaköy'deki sahilhanelerinin üstündeki tepede bulunan köşklerine gitmiş
  </font>
 </div>
 <div id="newsText">
  <font class="detail-text">
   ve Paşa tarafından kabul buyurularak beynimizde şu surette bir muhavere vaki olmuştur:
   <br/>
   <br/>
   Enver Paşa: Hicaz Şerifinin isyan etmesi sebebiyle her tarafdan mahsur kalan Yemen'deki ordumuzun ihtiyaç içinde bulunduğu haber veriliyor ve oraya muaveneti lâzimenin ifası ise kabil olamıyor. Bunun için her ne surette olursa olsun ibrazı fedakârî edilerek oradaki ordumuza para ve emir yetiştirmek üzere senin gitmekliğini münasip görüyorum, ne dersin?
   <br/>
   <br/>
   Ben: Başımla beraber, Paşam! diyerek bila tereddüt ve fahr ile kabul ettim. Bunun üzerine;
   <br/>
   <br/>
   Enver Paşa: Şimdi nasıl hareket edeceksin ve mahalli maksuda ne vechile gitmeği düşünüyorsun?
   <br/>
   <br/>
   Ben: Evvel emirde buradan kendime ait olan bir motorbotun yalnız makine kısmıyla Bahri Ahmer (Kızıl Deniz)'i iyi tanıyan bir kaptan ve bir çarkçıyı ve hükümetin vereceği emanetlerle maa efrat bir makinalı tüfengi ve on kişiden mürekkep müsellah arkadaşlarımı alarak doğruca Şam'a varacağım. Oradan Medine'ye ve Medine'den de henüz asiler eline geçmeyen Yanbu veya elVech'e gideceğim. Buradan tedarik edeceğim zambug denilen bir yelkenli kayığına işbu motorun makinesini yerleştireceğim. Bir iki gün kadar sürebilecek işbu ameliyatın hitamında bütün arkadaşlarımla maan bu kayığa binerek açılacağım ve şaplarıyla meşhur Bahrı Ahmer'in vapurların geçemeyeceği kısımlarını takip edeceğim. Ve gündüzleri sahile yanaşıp hali olan arazide ahzı mevki eylemek ve geceleri ise katı mesafe etmek suretiyle yola devam eyleyeceğim. Hava rüzgarlı olduğu zaman makineyi kullanmayarak yelkenden istifade edeceğimden bu makineyi yalnız rakit havalarla takip olunduğumuz vakitlerde istimal ederek onun vereceği sürat hasebiyle seri bir surette ilerlemeğe muvaffak olacağım. Geçeceğim yollardaki şapların İngiliz donanmasına tesadüf ihtimalini men edeceğinden, yalnız korsan kayıklarına rast geldiğim vakit ellerinde tüfenkten başka bir silah bulunmayan bu gibi eşkıyaya açacağım mitralyöz ateşiyle tefevvuk ederek ve işte şu tertibatla ümit ederim ki mahali maksuda varabileceğim.
   <br/>
   <br/>
   Eğer şayed ben Medine'ye gitmeden evvel sevahil düşman eline geçecek olursa tabiyetiyle zambug tedariki benim için kabil olmayacağından o zaman Medine'de kafile tedarik etmek üzere Şam ve Halep'teki eski mücahidin arkadaşlarımı dahi celp edecek ve bu suretle tanzim edeceğim bir veya iki kafile ile Medine'den çöle çıkarak geceleri yürüyüp gündüzleri oturmak şartıyla evvelen Hayber'den bir hafta kadar İbnü'r Reşid arazisine doğru yürüyeceğim ve sonra İbnü's Su'ud ile Şerif'in dairei nüfuzunun hududu olan vadilerden geçerek gahı Şerif hududunda ve gahı İbnü's Su'ud arazisinden zigzaglar yaparak icab ederse kabail ile de dövüşerek yoluma devam etmek üzere bir ay kadar yürüdükten sonra Yemen hududu üzerinde bulunan ve Şerif'e tabi olan Kal'atü'l Bişe'yi garpte bırakarak İbnü's Su'ud'a tabi esSuleyl nam mahallin civarından mürür ederek Vadi Nigrana ve oradan dahi Yemen üzerine yürüyerek Sa'da'ye İmam Yahya'nın nezdine hududu dahilindedir. Buradan ötede İmam'ın muavenetiyle ordu merkezine kadar gidebileceğimi zannediyorum.''
   <br/>
   <br/>
   Osmanlı İmparatorluğu'nun son Harbiye Nazırı Enver Paşa ile doğrudan Enver Paşa'ya bağlı olarak çalışan Osmanlı istihbarat örgütü Teşkilatı Mahsusa'nın Arabistan, Sina ve Kuzey Afrika Müdürü Eşref Sencer Kuşçubaşı arasında geçen bu diyaloğu Kuşçubaşı'nın geçtiğimiz günlerde Arba Yayınları'ndan çıkan hatıratından öğreniyoruz.
   <br/>
   <br/>
   James Bond filmlerinden daha hareket ve heyecan dolu bir maceralı hayatın kahramanı olan Eşref Kuşçubaşı hatıratında 'mukaddes vazife' olarak gördüğü Yemen'deki Osmanlı ordusuna İstanbul'dan para, silah ve gizli emirler götürmek maksadıyla yola çıkışından başlayarak, 114 kişilik müfrezesi ile Arabistan çölünü geçme teşebbüsü sırasında Hayber Kalesi önünde girdiği muharebeyi, Emir Abdullah'ın kuvvetlerine esir düşmesini, Kahire'de İngilizlerce sorgulanmasını ve 1917 Nisan'ında Malta'daki esir kamplarına sevkedilmesini anlatıyor.
   <br/>
   <br/>
   Kitabın hikayesi
   <br/>
   <br/>
   Kuşçubaşı, hatıralarını üç sene kaldığı Malta adasında İngilizlerin elinde esir iken kamp arkadaşı Tanin Gazetesi Başyazarı Muhittin Birgen'e dikte ettirmiş. Eşref Bey, "Mütalaa olunacak vaziyette bile değil'' dediği bu notları daha sonra damadı tarihçi Cemal Kutay'a vermişti. Notlar, Kutay tarafından 1962 senesinde "Birinci Dünya Harbinde Teşkilatı Mahsusa ve Hayber'de Türk Cengi'' adıyla yayınlandı. Ancak bu kitap tam bir hatırat değildi.
   <br/>
   <br/>
   Amerikalı araştırmacı Dr.Philip H. Stoddard 195557 seneleri arasında hazırlamakta olduğu Teşkilatı Mahsusa konulu tez için Türkiye'ye gelir ve o sırada Cemal Kutay'dan bu hatıratın bir kopyasını alır. Staddord çalışmalarını Mısır'da devam ettirirken Osmanlı Türkçesiyle yazılmış defteri Basri Danışman'a vererek ondan İngilizceye çevirmesini ister. Danışman'ın üç ayda yaptığı tercüme uzun yıllar Stoddard'ın arşivinde kalır. Bu arada Basri Danışman UNESCO'dan emekli olur. Philip Stoddard da, Foreign Ministry'de Kıbrıs'tan Sorumlu State Departmen'daki hizmetinin ardından emekliye ayrılmıştır. Artık arşivinde sakladığı dosyaları çıkartabilecektir. Çıkartır ve Teşkilatı Mahsusa kitabını basan Arba Yayınları'na tamamlayıcı bilgilerle gönderir. Danışman, yıllar önce Mısır'da yaptığı tercümeyle İstanbul'da karşılaşır ve bu defa İngilizceden Türkçeye çevirir. Kitap Türkçe ve İngilizce olmak üzere geçtiğimiz günlerde Arba Yayınları'nca neşrolunur.
   <br/>
   <br/>
   Yemen'e gönderilen hazine
   <br/>
   <br/>
   Hatırat bir cihan devletinin parçalanışının hazin hikayesine ait ilginç anekdotlar içeriyor. Eşref Bey, Enver Paşa ile yukarıda naklettiği görüşmeyi yaptıktan sonra sözkonusu harekat ve Yemen'deki birlikler için resmi emirleri almak üzere ertesi gün Harbiye Nezareti'ne gider. Oradan Maliye Nezareti'ne geçerek Yemen'e gönderilecek hazineyi alır. Yemen hazinesi 30 bin Osmanlı altınıdır.
   <br/>
   <br/>
   Kızıldeniz'i geçmek için kullanacağı motoru satın alan Eşref Bey harekat için gerekli silah vb. için Levazımatı Umumiye Reisi İsmail Hakkı Paşa'nın yanına gider. Sevkiyat Dairesinde hazır bulunan makinalı tüfeklerden birini muallimlik yapacak beş nefer ile beraber alıp adamlarını yetiştirmeleri için talimlere başlamalarını sağlar. Yemen hazinesi de bomba sandıklarına yerleştirilip aralarına talaş doldurulur. Üzerlerine 'Mevaddı müşteila' yazdırılarak paralara bomba süsü verilir.
   <br/>
   <br/>
   İstanbul'da bütün hazırlıklarını tamamlayan Eşref Bey, 8 kişiden müteşekkil ilk müfrezesini Pozantiya Hicaz Demiryollarından alınan toplu biletle gönderir. Kendisi de İzmir'deki çiftliğine gider ve eski emektar ekibini toplar. Çölden Yemen'e ulaşmak için yapılan hazırlıklar tüm teferruatıyla gözden geçirilir. İzmir'deki 13 mücahid ile birlikte Karahisar, Halep üzerinden Şam'a ulaşırlar. Şam'da Cemal Paşa ile görüşen Eşref Bey Medine'ye geçerek Medine'nin kahraman müdafii Fahrettin Paşa ile temasa geçer. Fahrettin Paşa sağladığı imkanlar ile Teşkilatı Mahsusa'nın bu özel müfrezesinin talimlerine Medine'de de devam eder. İstanbul'dan yola çıkartılan motorun gecikmesi üzerine deniz yolundan Yemen'e ulaşma planını iptal etmek zorunda kalırlar. Geriye çölü aşmak kalır.
   <br/>
   <br/>
   Medine'den Yemen'e iki müfreze
   <br/>
   <br/>
   Kuşçubaşızade Eşref Bey ekibini iki kafileye ayırır. Yemenli Şeyh Mehmet Mezigir'in komutasındaki birinci kafile Teşkilatı Mahsusa subayı ve kafilenin komutan muavini Sakallı Mücahid Ahmet Efendi, Teğmen Rıfat Efendi, Eşref Bey'in maiyyet çavuşu Arap Musa, 30 bin altınlık hazinenin muhafızı Teğmen Yusuf Efendi ve hazineyi koruyan birlik görevlisi Hacı Ali Mağrebi'nin emrindeki Arap Musa'nın diğer 11 adamından oluşmaktaydı. Teğmen Rıfat kafilenin emniyetinden sorumluydu ve çarpışma anında her iki mangaya komuta edecekti. Onbeş hecinsüvar da Rıfat Efendi'nin emrinde hareket edecekti. Diğer 6'sı ise Teğmen Yusuf Efendi ile birlikte hazinenin yanından ayrılmayacaktı. Kafiledeki 23 kişide son model dokuz atımlı mavzer tüfeği, dokuz kişide 1871 model mouser vardı. Kafilede 3 bedevi rehber, 4 deveci ve saka, 2 aşçı ile toplam 36 kişi vardı.
   <br/>
   <br/>
   Eşref Bey'in kafilesi
   <br/>
   <br/>
   Eşref Bey'in bizzat başında bulunduğu kafile tam bir imparatorluk karması idi. Üsküp'ten Afganistan'a, Ürdün'den İstanbul Kadıköy'e, Sinop'tan Şam'a, Kahire'den Bağdat'a, Taif'ten Girit'e kadar Osmanlı coğrafyasından bir maksat için biraraya gelmiş 78 inanmış ve bir o kadar da profesyonel adam vardı. Bu kafilenin imamı Habeşli idi. Çadırcısı, aşçısı, sakası Medineli idi ve bu hizmetlere bakanların sayısı 29 idi. Silah olarak 49 mavzer, 1 enfield (ingiliz piyade tüfeği), 29 1871 modeli tek atımlı mavzer bulunmaktaydı.
   <br/>
   <br/>
   Hayber'de ceng
   <br/>
   <br/>
   Eşref Bey'in komutasındaki ikinci kafile Hayber'de ilerlerken Şerif Hüseyin'in oğlu Emir Abdullah'ın 20 bin kişilik ordusu ile karşılaşır. Eşref Bey'in hatıratında bu olay 12 Kanunusani 1917 tarihi altında anlatılmaktadır. Sabah kuşluk vaktinden akşamın onbir buçuğuna kadar devam eden tam bir cengaverlik dolu muharebede Eşref Bey ve 78 arkadaşı tarihteki müstesna yerlerini aldılar.
   <br/>
   <br/>
   20 bin kişilik kuvvete karşı hiçbir şanslarının olmadığını bilmelerine rağmen devletin verdiği emri yerine getirmeyi mukaddes vazife telakki eden seçkin 78 insan Emir Abdullah'ın ordusuna karşı amansız savaşırlar. 9 saat durmadan, beklemeden, yemeden, içmeden devam eden muharebede insanın kanını durduran tablolar yaşandığını anlatıyor Eşref Kuşçubaşı hatıratında:
   <br/>
   <br/>
   "Yaralı Sinoplu Mustafa'ya 'Geçmiş olsun arkadaş, bu erkek meydanıdır, ziyanı yok' dedim. Cevaben ve gülerek dedi ki; 'Efendim, millet sağ olsun, burası Hayber Kalesi.' ...... Giritli Yüzbaşı İsmail Ağa'nın ceketi al kanlara boyanmış, sağ böğründen yediği kurşunun tesiri ile beli bükülmüş. Buna rağmen düşmanlara ateş ettiğini görüyorum. Bana 'Beyim bin şu İngilize (İngiliz atıma), sür aramızdan, kendini selamete at. Bize ne oldu ise oldu. Kurtul, evlatlarımıza babalık edersin. Biz seni ateşimizle koruruz.'' Diğer taraftan Arnavut Celal bir eliyle karnını tutuyor o haliyle 'Aman beyim bin şu atına bari sen kurtul, kendini kurtar, şu heriflere yedirme kendini' diyordu.''
   <br/>
   <br/>
   Tam bu esnada 'Hazinenin yerini buldular' çığlığı duyulur. Matir kabilesinden yüzlerce bedevi birbirlerinin üstüne üşüşerek tırnaklarıyla hazinenin olduğu yeri kazmaktadırlar: "Biz bir kaç kişi hemen bu yağma kümesi üzerine şiddetli ateş açtık. Bu manzara hakikaten değerdi. Attığımız kurşunların beheri bu insan yığını içinde birkaç adam delip geçtiği halde bile bu ölüm fırtınası, yağmacıları katiyen işlerinden alıkoymayarak altın kapışmak hususundaki faaliyetlerine halel getirmiyordu.!''
   <br/>
   <br/>
   Eşref Bey'in müfrezesinden 38 kişi şehid olur. Diğerleri de Eşref Bey dahil yaralıdırlar. Eşref Bey yaralı arkadaşlarıyla beraber teslim olur. Emir Abdullah onu nezaketle, hürmetle karşılar. Mekke'ye Şerif Hüseyin'e götürür. Oradan Kahire'ye sevkedilerek İngiliz işgal komutanlığına teslim edilir. İngiliz işgal komutanlığı savaş esiri olarak Eşref Bey'i Malta adasına gönderir.
   <br/>
   <br/>
   Hazine Yemen'e ulaşır
   <br/>
   <br/>
   Eşref Bey'in başında bulunduğu müfreze Hayber'de Emir Abdullah'ın kuvvetleriyle çarpışır ve 38 şehid verdikten başka yanlarında bulunan 20 bin lira karşılığındaki altını da kaybeder. Ancak Eşref Bey'in Yemenli Şeyh Mezigir başkanlığında oluşturduğu birinci kafile Yemen'e ulaşmayı başarır. Çoğu Yemenli olan bu müfrezenin Yemen'e kazasız ulaşma şansı fazla olması sebebiyle Eşref Bey 30 bin altınlık hazineyi bu kafileyle gönderir. Hazine San'a'da Yemen'in son Osmanlı Valisi Mahmud Nedim Paşa'ya teslim edilir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2757-hayberde-turk-cengi.html), [web.archive.org (arşiv bağlantısı)](http://web.archive.org/web/20131219084358/http://www.aksiyon.com.tr:80/aksiyon/haber-2757-hayberde-turk-cengi.html)
