# Galatasaray ne zaman durulacak?

*Emre Cantürk 2007.03.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      G.Saray’da devam eden iç çekişmeler bu sezona da yansıyor. Yönetim, teknik heyet ve futbolcular arasındaki problemleri ortadan kaldıracak çare bir türlü bulunamıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131212426im_/http://www.aksiyon.com.tr/resim/640/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131212426/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131212426/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131212426oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131212426oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bugünlerde G.Saray’da yaşanan iç çekişmeler gazete sayfalarını süslüyor. Türk futbolunun lokomotifi olan bir kulübün yönetim, teknik heyet ve futbolcu üçgeninde bir türlü Avrupai standardı yakalayamamasına şahit oluyor sporseverler. G.Saray’da bugün ortaya çıkmış gibi gözüken sorunlar aslında şampiyonluk kutlamalarının başladığı 14 Mayıs 2006 tarihinden de öteye gidiyor.
   <br>
    <br>
     Takım şampiyon olduğunda yaşadığı maddi ve manevi sıkıntıları bilmeyen yok gibi. Öyle ki geçen sezon oyuncular bırakın para almayı bazen kendileriyle muhatap olacak yönetici bile bulamadı. Oyuncuların Teknik Direktör Eric Gerets’le yaşadıkları sıkıntılar da işin cabası. Başkan Özhan Canaydın, oyunculara verdiği ekonomik anlamdaki sözlerin hiçbirini yerine getirmedi. Para konusunda oyuncularla başkan arasında köprü vazifesi gören Hakan Şükür ve Hasan Şaş zaman zaman arkadaşları nazarında çok zor durumda kaldı.
     <br/>
     <br/>
     Oyuncuların Gerets’le de araları iyi değildi. Belçikalı teknik adam, kendisi parasını zamanında almasına rağmen oyuncularını bu konuda hep yalnız bıraktı. Gerets’le oyuncular arasında ilk ve ön önemli çatışma geçen yıl ikinci yarı Florya’da bir antrenmanda yaşanır. Takımın önde gelen oyuncuları kendisiyle görüşerek antrenmana çıkmayacaklarını söyler Gerets’e. Bu görüşmede oyunculara destek verir. Antrenman saati Florya Tesisleri’nden ayrılan futbolcular, Kaşıbeyaz Restoran’a yemeğe gider. Ancak kötü haber çabuk gelir. Gerets, genç oyuncularla antrenmana çıkmıştır. O günden sonra futbolcular hiçbir zaman eskisi kadar hocalarına güvenmez; hatta hepsi bir ağızdan, “Hoca bizi sattı.” derler.
     <br/>
     <br/>
     Sezon içinde Gerets’in özellikle Song ve Hakan Şükür’le yaşadığı kavgalar da hasıraltı edilen sorunların başında geliyor. Song, uykuyu çok seven bir futbolcu. Muzip bir arkadaşı ona şaka yaparak sabah 9.00’daki kahvaltı saatini 8.00 olarak bildirir. Zor da olsa 8.00’de yemekhaneye inen Kamerunlu oyuncu, kahvaltının bir saat sonra olduğunu öğrendiğinde tekrar odasına çıkar ve uykuya dalar. Kalktığında, kahvaltıya 10 dakika geç kalmıştır. Bu gecikme Gerets’i sinirden deliye döndürür. Song daha kahvaltı salonuna girer girmez ikili arasında Fransızca bir tartışma başlar. Hakan Şükür’ün araya girmesiyle kavga biraz sakinleşir gibi olur. Ancak daha sonra ikili arasında yeniden başlayan tartışma bu kez bardakların, tabakların, hatta masaların havada uçuşmasıyla son bulur.
     <br/>
     <br/>
     Geçen sezon yine Trabzonspor maçında son dakikada yedek kaldığını öğrenen Hakan Şükür çok büyük üzüntü yaşar. Hatta soyunma odasından çıkarak, yan tarafındaki küçük bir odada uzun süre gözyaşlarına hakim olamaz. O sırada soyunma odasında Hakan’ı göremeyen Gerets, maçtan sonra oyunculara bu oyuncuyu hedef gösterir. Oyuncuların hazır bulunduğu anda Hakan’a hitap ederek, “Hakan sen bizimle aynı hedefe koşmuyorsun.” der. Bu sözlerden sonra Hakan’la Gerets arasında büyük bir iç çekişme yaşanmaya başlar. Tartışma ertesi gün Florya Tesisleri’nde daha sert bir şekilde sürer. İkiliyi Erdal Keser ile kaleci antrenörü Nezihi Boloğlu zor ayırır.
     <br/>
     <br/>
     Hakan Şükür, bu olaydan sonra Sarı-Kırmızılı takımdan ayrılmayı bile düşünmeye başlar. Ancak Başkan Yardımcısı Ergun Gürsoy ve Başkan Canaydın’ın devreye girmesiyle sorun rafa kaldırılır. O dönemde Gerets’e kızan bir başka oyuncu da Hasan Şaş’tır. Şaş, Gerets’in kendisi ile ilgili yaptığı, “Hasan Şaş’ın oynadığı yerde taktik olmaz.” sözüne çok alınır. Aslında Gerets maç konuşmalarında bütün futbolculara karşı kırıcı davranışlar sergiler. Bu maç konuşmalarının birinde takımdaki bir oyuncu dayanamaz ve Belçikalı hocanın futbolculuk dönemine atıfta bulunarak, “Hocam 1986 Dünya Kupası’nda Maradona seni yatırıp kaldırmış, doğru mu?” der. Bu söz, Belçikalı teknik adama karşı duyulan öfkenin sonucudur.
     <br/>
     <br/>
     Tüm bu sorunlara rağmen geçen sezon ligin son haftasında G.Saray şampiyonluğu F.Bahçe’nin elinden çekip alır. Bu zafer bile sorunların üzerini örtemez. Şampiyonluktan sonra ilk çözülme futbolcular arasında yaşanır. Bir araya gelen oyuncular hiçbir televizyon programına çıkmayacaklarına dair karar alır. Ama bu karar o gece bazı futbolcular tarafından unutulur. Hakan, Sabri, Ümit Karan, Hasan Kabze Star Televizyonunda yayınlanan Telegol programına çıkarak uzun uzun şampiyonluğun perde arkasını anlatırlar. Onları ekranda gören diğerleri bu olaya çok bozulur. İçlerinden biri şöyle haykırır ekran karşısında: “Sanki bu takımı onlar şampiyon yaptı. Bizim hiç katkımız yok mu? Hani hiç kimse programa katılmayacaktı?” Programa katılmayan diğer oyuncular gece boyunca birbirlerini arar durur, ‘bunlar ne yapıyor’ diye...
     <br/>
     <br/>
     Ve bu sezon. Göreve geldiği son dönemde futbolcularla çok iyi bir diyalog kurarak yaşanan problemleri örtmeyi başarıp, şampiyonluğun kazanılmasında büyük emeği bulunan yönetici Adnan Polat, Gerets ile oyuncular arasındaki sorunları en iyi bilen kişidir. Bu yüzden Polat, şampiyonluktan sonra yapılan ilk yönetim kurulu toplantısında Gerets’in gönderilmesini ister. Ancak Başkan Canaydın’ın, “Ben geçmişte şampiyonluktan hemen sonra Lucescu’yu kovdum. O gün bugündür eleştiriliyorum. İkinci kez aynı hatayı yapamam. Kusura bakma, Gerets’le devam edeceğiz.” çıkışıyla karşılaşır. Bu diyalogdan sonra Polat, Canaydın’a gönül koyar.
     <br/>
     <br/>
     Gerets’le yolları ayıramayan Polat sezon başı bazı yöneticilerle birlikte yeni sezonun planlamasını yapmak için hocayla bir araya gelir. Belçikalı teknik adamdan gönderilmesini ve transfer edilmesini istediği oyuncuların listesini ister Polat. Gerets’in gönderilmesini istediği listenin başında Hakan Şükür vardır. Diğer isimler ise şöyledir: Ergün Pembe, Sabri Sarıoğlu, Volkan Arslan, Hasan Kabze ve Arda Turan. Hayal kırıklığına uğrayan Polat, Gerets’le çalışmanın zor olacağına iyice kanaat getirir. Her şeye rağmen şampiyon bir teknik adamın gönlünü hoş tutmak için Volkan Arslan’ı takımdan gönderip, transfer edilmesi istenen Japon futbolcu İnamoto’nun alınmasına izin verir.
     <br/>
     <br/>
     Sezon başında Hakan’ı düşünmeyen Gerets, Ümit Karan sakatlanınca mecburen Hakan’a sarılır. Hem Sarı-Kırmızılı takımda hem de ay yıldızlı ekipte yoğun bir maç temposu yaşayan Hakan, yaşının da getirdiği sorunlar yüzünden yorgun düşer. Bu sırada Polat’ın, “Hakan Şükür artık yedek kalmayı içine sindirmeli.” açıklamasından sonra Gerets yönetimden destek aldığı hissiyle yeniden kafasındaki planı uygulamaya koyar. Olimpiyat Stadı’nda Bordeaux’la oynanan Şampiyonlar Ligi ilk maçında Hakan Şükür, hasta olduğu gerekçesiyle 18 kişilik maç kadrosuna alınmaz. Belçikalı hoca, daha sakatlıktan yeni çıkan Necati Ateş’e “Hazır ol, bu maçta sen forma giyeceksin.” der. Necati ise sakat olduğunu söylemesine rağmen hocanın isteği karşısında gönülsüz bir şekilde sahaya çıkar. Tam iyileşmeden sahaya çıktığı için hem yeniden sakatlanır hem de ortaya koyduğu başarısız futbolu sebebiyle taraftarlardan tepki alır.
     <br/>
     <br/>
     Gerets’in, sezon başında düşünmediği oyunculardan biri de Arda Turan’dır. Arda da formayı bileğinin hakkıyla alır. Genç oyuncu, ligin ilk maçındaki Ankaraspor maçında ikinci yarı oyuna girer ve iyi bir performans gösterir. Şampiyonlar Ligi ön eleme maçında Boleslav karşısında alınan 5-2’lik sonuçta da büyük rol oynayarak formayı bir daha vermez. Gerets, Okan Buruk’a da kapılarını uzun süre kapatır. Bu oyuncunun bir gol attığı Liverpool’la oynanan Şampiyonlar Ligi maçında sahanın en iyisi seçilmesi karşısında, Gerets’in “Kim seçti Okan’ı, anlayamadım. Herhalde İnamoto’yu görmediler.” sözleri otoriteleri şaşkına çevirir.
     <br/>
     <br/>
     Futbolcuların hoşlanmadığı bir diğer isim ise Gerets’in yardımcısı Erdal Keser. Futbolcular bazen sert geçen antrenmanlarda Gerets için sarf edilen kötü sözleri bile Erdal Keser’in Belçikalı teknik adama tek tek yetiştirdiğini düşünüyor. Bu yüzden bütün oyuncular Erdal Keser’in yanında çok dikkatli konuşmaya gayret ediyor. Mesala, Ayhan Akman’ın en formda olduğu bir dönemde yedek kalmaya başlamasının ardında da Erdal Keser’in olduğu söyleniyor.
     <br/>
     <br/>
     G.Saray’daki iç çekişmeleri Süper Lig’de takımın son oynadığı Beşiktaş maçı öncesi yaşananlarla bitirelim. Yönetimin bu maç öncesi Gerets’le anlaşma imzalamasının sebebi hocayı geri kalan haftalar için motive etmekti. Bu maçta Gerets’in yaptığı revizyon ise sanılanın aksine mecburiyetten kaynaklandı. Gerets, Beşiktaş karşısında ilk 11’de oynattığı Sabri, Arda, Ergün Pembe ve Hasan Kabze’yi sezon başında satmak istiyordu. Hakan Şükür’ü kadroya almaması moralinin bozuk olması sebebiyleydi. Gerets’in G.Antep maçında tartıştığı Song’la arasındaki problemler henüz bitmemişti. Ümit Karan’ı ve Hasan Şaş’ı ise son antrenmana katılmadıkları için tercih etmemişti.
     <br/>
     <br/>
     G.Saray’ın futbolcu, yönetici ve teknik heyet arasındaki iç çekişmelerle sezon sonunu nasıl getireceği merak konusu. Ancak unutulmamalı ki geçen sezon da bir sürü sorun yaşandı ve şampiyonluk elde edildi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=26915), [web.archive.org (arşiv bağlantısı)](http://web.archive.org/web/20090131212426/http://aksiyon.com.tr:80/detay.php?id=26915)
