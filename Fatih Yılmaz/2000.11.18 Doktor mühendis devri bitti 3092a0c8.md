# Doktor, mühendis devri bitti

*Fatih Yılmaz 2000.11.18*

<div>
 <p class="spot">
  Bir zamanların gözde meslekleri  gelişen teknolojiyle birlikte eski  popülaritesini kaybedecek.  21.yüzyılda fırsatların internet ve yeni  ekonomide olduğunun farkına varan  pek çok kişi çocuklarını eğitim için bu alana yönlendirmeye başladı bile
 </p>
 <p class="metin">
 </p>
 <img border="0" src="/web/20020529055400im_/http://www.aksiyon.com.tr/2000/311/resimler/Doktor.jpg"/>
 <p class="metin">
  Toplumun bütün kesimlerinde giderek yaygınlaşan internetle birlikte yeni iş alanları doğdu. Geleceğin en gözde meslekleri tüm dünyada inanılmaz bir hızla gelişen internet ve yeni ekonomiyle bağlantılı olacak. Bu yıl sonu itibariyle Türkiye'deki e—ticaret hacmi 10 milyon dolara, internet kullanıcı sayısı da 2.5 milyona ulaşacak. 2003 yılında cirosu 2.4 trilyon dolara çıkması beklenen yeni ekonomi özellikle gençler için önemli bir iş kapısı olacak.
 </p>
 <p class="metin">
  Geleceğin internet ve yeni ekonomide olduğunun farkına varan pek çok kişi çocuklarını eğitimi için bu alana yönlendirmeye başladı. Önceden çocuklarının doktor, avukat, mühendis olmasını isteyenler şimdi m—ticaret proje uzmanı, bio—teknoloji uzmanı, webtasarımcısı, internet strateji uzmanı olmasını istiyor.
 </p>
 <p class="metin">
  Türkiye Odalar ve Borsalar Birliği'nin (TOBB) internetle birlikte ortaya çıkan yeni iş alanları üzerinde yaptığı bir araştırmaya göre geleceğin en gözde meslekleri şunlar olacak.
 </p>
 <p class="metin">
  İş geliştirme: Stratejik planlamada yeni ürünlere, Ar—Ge'ye kadar çok farklı bir yelpazeye sesleniyor. Türkiye'de bir çok danışman şirket iş geliştirme eğitimi veriyor.
 </p>
 <p class="metin">
  Çağrı merkezi: Müşteriyle doğrudan ilişki kurmayı sağlıyor. Türkiye'de tüm bankaların çağrı merkezleri bulunuyor.
 </p>
 <p class="metin">
  M—ticaret proje uzmanları: E—ticaretin cep telefonu ile yapılmasını sağlayan wap, mobil ticaret olarak adlandırılıyor. Türkiye'de sayıları henüz az olan mobil ticaret uzmanlarına önümüzdeki dönemde büyük gereksinim olacağı belirtiliyor.
 </p>
 <p class="metin">
  Dağıtım kanalları geliştirme müdürü: Internet, wap, ATM gibi kanallar bankalarda tek bir bölüm altında toplanıyor. Bunların başında da genel müdür yardımcısı düzeyinde kişiler bulunuyor.
 </p>
 <p class="metin">
  Çözüm mimarları: Yazılım sektöründe müşterilerin gereksinimlerini analiz ederek ürünlerin buna uygun olarak gerçekleştirilmesini sağlıyorlar.
 </p>
 <p class="metin">
  Veri tabanı uzmanları: Şirketlerin gereksindiği veri ambarı ürünlerinin analizini yapıyor ve uygun çözümleri tanımlayarak satış destek hizmeti sağlıyorlar.
 </p>
 <p class="metin">
  Teknik mimarlar: Veri ambarlarının dizaynından sorumlu uzmanlara bu ad veriliyor.
 </p>
 <p class="metin">
  İş mimarı: Müşteri gereksinimlerini çözümleyerek bunlara en doğru çözümleri üretmekle görevliler.
 </p>
 <p class="metin">
  Scanner data uzmanı: Barkodlardan ham olarak gelen verileri kullanılabilir duruma getiriyorlar.
 </p>
 <p class="metin">
  Internet strateji uzmanları: Yeni ekonomiye uyum için vizyonlarını yenilemek isteyen şirketlere yardımcı oluyorlar.
 </p>
 <p class="metin">
  Web tasarımcısı: Şirketlerin e—ticaret ve tanınma amacıyla oluşturdukları internet sayfalarını hazırlıyorlar. Basit bir web sitesi hazırlama işi bin dolarla ifade ediliyor.
 </p>
 <p class="metin">
  Medikal enformatik uzmanı: Bilişim teknolojilerinin tıpta kullanımını sağlıyorlar.
 </p>
 <p class="metin">
  Mikro elektrik mühendisliği: Son zamanların gözde mesleklerinden biri. Bilgisayar çiplerinden, kan dolaşımının içine girebilenlere kadar değişen çok küçük mekanik aletlerin tasırımını yapıyorlar.
 </p>
 <p class="metin">
  Bio teknoloji uzmanlığı: Tıp, tarım, çevre, gıda, kimya ve ilaç sanayii gibi pek çok alanı kapsıyor.
 </p>
 <p class="metin">
  Entegrasyon proje yöneticiliği: İşte, proje bazlı çalışma anlayışıyla gelen bu pozisyon özellikle ABD'de çok yaygın, Türkiye'de ise gelişme aşamasında.
 </p>
 <p class="metin">
  İçerik yönetimi: Sitelerin içeriğini hazırlayarak stratejilerini oluşturuyor ve yönetiyorlar.
 </p>
 <p class="metin">
  Network uzmanlığı: Şirket içindeki bilgisayarları birbirine bağlayan sistemin işleyişini sağlayan bu uzmanlara talep son yıllarda hızla artıyor.
 </p>
 <p class="metin">
  CRM uzmanları: Müşteri ilişkileri yönetimi ile görevli bulunuyorlar.
 </p>
 <p class="metin">
  ERP uzmanlığı: Yeni ekonomiye ayak uydurmaya çalışan şirketlerin kullanmak zorunda oldukları ERP sisteminde, ERP uzmanları arka planda çalışıyor, doğrudan müşteriye etki etmeyen alanları düzenliyorlar.
 </p>
 <p class="metin">
  E—ticaret uzmanlığı: Dünyada elektronik ticaret hacminin 2003 yılında hacminin 2.4 trilyon doları aşacağı tahmin ediliyor. Mevcut işin internet ortamına taşınması ve bunun için sağlam bir altyapı oluşturulmasına yönelik işleri yönetiyorlar.
 </p>
 <p class="metin">
  E—iş projeleri uzmanlığı: Şirketlerin alternatif kanallarda iş yapması için gerekli projeleri üretiyorlar.
 </p>
 <p class="metin">
  Varlık yönetimi: Enflasyon ve faizin düşmesi ve dövizin eski önemini yitirmesi ile ortaya çıkan alternatif yatırım olanaklarına yönelim, varlık yönetiminin önemini artırdı.
 </p>
 <p class="metin">
  Vadeli piyasalar uzmanlığı: Vadeli piyasaları izlemek ve risk yönetimini gerçekleştirmekle görevli bu uzmanlara Türkiye'de gereksinim giderek artıyor.
 </p>
 <p class="metin">
  Teknoloji hisseleri analistliği: Teknoloji şirketlerinin hisselerine yapılacak yatırımlarda bunların analizini yapacak uzmanlar önem kazanıyor.
 </p>
 <p class="metin">
  Risk sermayesi uzmanlığı: Küçük şirketlere ortak olarak bu şirketlerin geleceğine yatırım yapma anlamına gelen risk sermayesi uygulamalarını yönlendiriyorlar.
 </p>
 <p class="metin">
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2000/311/haberler/4.htm), [web.archive.org (arşiv bağlantısı)](http://web.archive.org/web/20020529055400/http://www.aksiyon.com.tr:80/2000/311/haberler/4.htm)
