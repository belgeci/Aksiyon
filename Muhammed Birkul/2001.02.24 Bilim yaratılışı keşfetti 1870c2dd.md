# Bilim yaratılışı keşfetti

*Muhammed Birkul 2001.02.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz hafta içinde bilim dünyası hastalıkların anlaşılması ve tedavisine yeni bir boyut kazandıracak bir gelişmeyle çalkalandı. Bu insanoğlunun genetik haritasının açıklanmasıydı.
  </font>
 </div>
 <div id="newsText">
  <font class="detail-text">
   Adına "İnsan Genom Projesi" denen araştırma uluslararası bir organizasyonun ürünü idi ve 1980'den bu yana sürmekteydi. Proje ABD'de biri devlet kurumu diğeri özel bir şirket (CELERA) tarafından ayrı ayrı yürütülmekte ve dünyanın her ülkesinden bilim adamları çalışmaya katılmaktaydı. İki merkezden toplanan sonuçlar karşılaştırıldı ve nihayet DNA'mız hakkında elde edilen ortak sonuçlar dünya kamuoyuna açıklandı.
   <br/>
   <br/>
   Projenin sonuçlarının güvenilirliği için iki takım bu güne dek birbirlerinin ulaştığı sonuçlardan haberdar edilmemişlerdi. Celera şirketine göre insanın DNA'sında tahminen 26.000 ile 39.000 arası gen bulunuyordu. Devlet kurumu olan konsorsiyumun tahmini ise 30.000 ile 40.000 arası gen olabileceği şeklindeydi. Sonunda bilim adamları en iyi iddianın, 35.000 kadar gen olacağına ortaklaşa karar verdiler. Bu miktar 10 yıl öncesindeki 100150 bin gen olabileceği tahmininden oldukça az bir miktardı tabii.
   <br/>
   <br/>
   Projeyi yürüten bilim adamlarına göre tıp alanında artık yepyeni ufuklar açıldı. Hastalıkların erken teşhisi ve kişisel genetik özelliklere göre en uygun ilacın üretimi, geleceğe ait tahminler arasında. Kişinin kansere ya da şeker hastalığına yatkınlığı artık DNA'sı incelenerek öğrenilebilecek. Bu nedenlerle bu keşif, projenin İngiltere ayağını yöneten Dr. Michael Dexter'a göre "insanın aya gitmesinden daha fazla önemli".
   <br/>
   <br/>
   Çarpıtmanın böylesi
   <br/>
   <br/>
   Ancak bilim dünyasındaki bu gelişmeler Türkiye'de çok değişik şekillerde yankı buldu. İnsan Genomu Projesi hakkında geçtiğimiz hafta yapılan açıklamaların ardından bazı gazetelerde bilimsel olmayan bir yaklaşım dikkat çekiyor. Bunlar taraflı ve yanlış aktarımlar içeriyor. Genom projesi ile ilgili bilimsel haberler tamamen evrim teorisinin kanıtıymış gibi sunuldu. Oysa gerçekte, bilim adına son derece sevindirici ve önemli olan bu gelişmenin evrim teorisine yaptığı herhangi bir katkı bulunmuyor, aksine evrim inancının ne denli mantıksız ve gerçeklere aykırı olduğunu ortaya koymakta.
   <br/>
   <br/>
   Gerçekte genom projesi evrim teorisine hiç bir şekilde bir destek sağlamıyordu ve zaten evrim taraftarı bilim adamlarınca da böyle bir iddia öne sürülmemişti. Buna rağmen Sabah, Hürriyet, Radikal, Star gibi gazeteler genom projesi sonuçlarını Darwinizm'in delili gibi yorumlayarak sundu, ihtiyaç duydukları yerde bilimsel sonuçlar üzerine eklemeler ve tahrifatlar yapmaktan çekinmediler. Genom projesi şanlı Türk medyasının elinde adeta evrim lehine bir çarpıtma kampanyasına dönüştü. Oysa ki dış basın, olayı "genetik hastalıkların erken teşhisi ile birlikte, vücudumuzun nasıl çalıştığını öğrenmemize fayda sağlayacak" diye tanıttı.
   <br/>
   <br/>
   Gen sayısı neyi ifade eder?
   <br/>
   <br/>
   Projenin sonuçları arasında insan DNA'sının sanılanın aksine 100 bin değil de 3040 bin civarında olduğu vardı. Çalışmayı yürüten yüzlerce bilim adamının ve genetik alanında çalışan tüm insanların ortak tahmini, 35 bin genin, 3 milyar birimden oluşan dev DNA'nın şu an için işe yaradığı tahmin edilen kısmı olduğu şeklinde. Bunun sebebi, devam eden araştırmaların DNA'nın diğer kısımlarında da yeni işlevler bulunduğuna işaret etmesi.
   <br/>
   <br/>
   Ünlü bilim dergisi Science'da çıkan bir yazıda DNA'nın henüz bilinmeyen bölgelerinin boş ve işe yaramadığının iddia edilemeyeceği belirtiliyor: "DNA zincirinin çoğu kısmı daha önce "boş DNA" olarak sınıflanmış bulunsa da, bilim adamları şimdi bu kısımların belli genlerin çalışmasını düzenlemede etkili olduğunu düşündüklerinden bu konuda artık daha dikkatliler."
   <br/>
   <br/>
   Tesadüfün mantıksızılığı!
   <br/>
   <br/>
   Konu, ülkemizde evrim korosu eşliğinde sunuldu fakat, konuyla ilgilenen değişik dinlerden inançlı bilim adamları DNA gibi kompleks bir yapının tek başına varlığının dahi, canlıların Allah tarafından yaratıldığının kanıtı olduğunu belirtiyorlar. Amerika'dan Çin'e kadar birçok ülkeden bilim adamları, 10 yıldır DNA'da yer alan 3 milyar kimyasal şifreyi tek tek keşfetmek ve hassas sıralarını belirlemek için uğraştılar. Bunun sonucunda, insan geninde yer alan bilgilerin tamamına yakını doğru olarak dizilebildi. Bu heyecan verici, önemli gelişme, İnsan Genomu Projesi'nin başında bulunan Dr. Francis Collins'in "İnsanın kullanım kılavuzunda ilk defa bir bölümü tamamlayabildik" dediği gibi, DNA'daki bilginin sırlarının anlaşılması ve ne anlama geldiğini anlama yolunda henüz başlangıç aşaması.
   <br/>
   <br/>
   Bu bilgiyi oluşturan şifrelerin ortaya çıkarılmasının neden 10 yıl sürdüğü ve yüzlerce bilim adamının emeğine mal olduğunu anlayabilmek için DNA'ya sığdırılan bilginin genişliğini anlamak gerekir.
   <br/>
   <br/>
   DNA'nın işaret ettiği
   <br/>
   <br/>
   İnsanın tek bir hücresinin DNA'sında tam bir milyon ansiklopedi sayfasını doldurabilecek miktarda bilgi var. İnsan kendi bilgisini okumaya kalkışsa buna ömrü yetmez. Her gün, 24 saat boyunca hiç durmadan, her bir saniyede insanın DNA şifrelerinden bir tanesi okunacak olsa, bu işlemin tamamlanması için 100 yıl geçmeli. Çünkü yapılan tespitlere göre, bu dev ansiklopedi yaklaşık 3 milyar farklı şifreye sahip. Eğer DNA'daki bilgileri kağıt üzerine yazılı hale getirseydik, kağıtların uzunluğu Kuzey Kutbu'ndan Ekvator'a kadar uzanacaktı. Bu miktar, yaklaşık 1000 ciltlik ansiklopedi anlamına geliyor.
   <br/>
   <br/>
   Bundan daha da önemlisi, bu uçsuz bucaksız bilgi deposunun her hücrenin çekirdeğinde bulunmasıdır ki, 100 trilyon hücreden oluşan bir insanda bu kütüphaneden 100 trilyon adet bulunuyor.
   <br/>
   <br/>
   Bu bilgi hazinesini insanoğlunun ulaştığı bilgi seviyesiyle karşılaştırmak istesek, örnek verebileceğimiz benzer bir büyüklük bulamayız. Karşımıza inanılmaz bir tablo çıkar: 100 trilyon hücreden oluşan bir insanda 100 trilyon tane DNA. Bu yeryüzündeki kum tanelerinden daha fazla bir miktardır. Bir de bu sayıyı dünya üzerinde şu anda yaşayan 6 milyar insan ve beraberinde yaşayıp ölmüş milyarlarca insan sayısıyla çarparsak karşımıza aklımızın kavrayamayacağı büyüklükte uçsuz bucaksız, sonsuza yakın miktarda bir bilgi çıkar.
   <br/>
   <br/>
   Bu örnekler, ne kadar muazzam bir bilgiyle iç içe bulunduğumuzun göstergesi. Günümüzde, büyük miktarlarda bilginin saklanabildiği en ileri teknoloji bilgisayarlar. Ancak DNA ile bilgisayarı karşılaştırdığımızda, İnsan zekasının geliştirdiği bu en son teknoloji harikasının bile, daha tek bir hücre çekirdeğinin bilgi saklama kapasitesine ulaşamadığını hayretle görürüz.
   <br/>
   <br/>
   Ama bu arada, nasıl olur da, bir molekülün bilgi sahibi olmasından söz edebiliriz? Çünkü, burada sözünü ettiğimiz bir bilgisayar veya kütüphane değil, yalnızca protein, yağ ve sudan oluşan, milimetrenin yüzbinde biri küçüklüğünde bir et parçası.
   <br/>
   <br/>
   Bilgi tesadüfen oluşmaz
   <br/>
   <br/>
   Bir gün bir kağıt üzerinde kanseri tedavi eden bir ilacın formülleri yazılı bulunsa, bunu keşfeden bilim adamını bir an önce bulmak hatta Nobel ödülü vermek için tüm insanlık seferber olur. Bu formüllerin mürekkebin tesadüfen o kağıda dökülmesi ile oluştuğunu elbette kimse düşünmez. Akıl sahibi, sağlıklı düşünen her insan bu yazıyı ancak kimya, insan fizyolojisi, kanser hastalıkları ve farmakoloji üzerine ihtisas sahibi birinin yazmış olacağını düşünecektir. Evrimcilerin DNA'daki bilginin varlığı ile ilgili "tesadüf" iddiaları ise, bu yazının tesadüfen oluştuğunu iddia etmekle kıyas dahi edilemeyecek kadar büyük bir mantık bozukluğudur. Çünkü DNA'da, hücrenin içinde üretilecek enerji için hangi moleküllerin atomlarının nasıl değiştirileceği, vücuttaki 100 bin çeşit proteinin her birine ait detaylı moleküler formüller, bunların üretimi esnasında uyulacak hassas sıra, diğer hücrelerle haberleşmede uyulacak haberleşme protokolleri ve bunun için kullanılacak mesajcı hormonların üretim planları, vs. gibi bilgiler kodludur.
   <br/>
   <br/>
   Bundan da açıkça anlaşılacağı gibi, DNA'nın ve içerdiği uçsuz bucaksız bilginin kendi kendine oluştuğunu iddia etmek, konuya uzak, DNA'nın niteliklerini bilmeyen kişilerin bilgisizliklerini yansıtıyor.
   <br/>
   <br/>
   İtiraflar ve cehaletler
   <br/>
   <br/>
   Şaşırtıcı olan, bu bilgiyi basit gösterme çabasını bizzat yürütenlerin bile içine düştükleri yanılgıyı kendi yayınlarında da itiraf etmeleri. 13 Şubat tarihli Sabah gazetesinde "Hücre Boeing'den karışık" başlıklı bir haber yapılıp, hücrenin ne kadar ayrıntılı bir organizasyonun ürünü olduğu gözler önüne serildi. Ama bunu farkeden bir insanın hâlâ evrim teorisine dikkat çekmesi bir Boeing uçağının tesadüfen oluştuğuna inanmasından farklı olmasa gerek.
   <br/>
   <br/>
   Geçtiğimiz hafta Sabah'ın yaptığı haberlerde, çeşitli canlı türlerinin gen sayıları karşılaştırıldı. Bu haberlerden birinde, insanla maymunun gen sayıları arasında benzerlik bulunduğu iddia edildi. Oysa maymunun gen sayısı ile ilgili bilimsel bir çalışma yok ki, bunlar ciddiye alınabilecek veriler olsun... Yazıda ayrıca, fareden 300 tane fazla genimiz bulunduğu öne sürülmekte ki, yanlış bir bilgi. Çünkü genom projesinde yer alan Celera şirketinin yetkilisi Mark Adams'ın yaptığı açıklamaya göre farenin gen sayımına henüz başlanmadı.
   <br/>
   <br/>
   Sabah gazetesine benzer şekilde yaklaşan Hürriyet gazetesinde ise, 13.2.2001 tarihli, Hadi Uluengin'e ait köşe yazısında, "insan ile goril arasında 300 gen fark var" gibi, bir bilgiye yer verilmiş bu haber de bilimsel bir kaynağa ve delile dayanmaktadır.
   <br/>
   <br/>
   Kısaca, canlı türlerinin gen sayılarının karşılaştırılması, aslında hiçbir bilimsel mantığı olmayan, evrimcilere özgü bir çarpıtma.
   <br/>
   <br/>
   Bu mantıksızlığı şöyle bir örnekle açıklayabiliriz: Bir geminin 98, bir uçağın da 100 sayılabilir özelliği olsa, bundan yola çıkarak, "özelliklerinin sayısı birbirine çok yakın, uçakla gemi arasında yalnızca 100'de 2'lik bir fark var" gibi saçma bir mantıkla benzerlik kurulamaz, "uçakla gemi neredeyse aynı" denemez. "Gemiler zamanla çok küçük bir değişiklik geçirerek uçaklara evrimleştiler" gibi bir iddia öne sürmenin gülünçlüğü ortada. Aynı şekilde, iki ayrı kütüphanede farklı konuların anlatıldığı 1000'er kitap olsa, sırf kitap sayıları eşit diye, içerdikleri bilgilere aynı diyemeyiz.
   <br/>
   <br/>
   Durum böyleyken, başını Sabah'ın çektiği bir kısım medya, solucan, fare sinek, maymun ile insan arasında bile, (tıpkı uçakla geminin karşılaştırılmasında olduğu gibi) genlerin sayılarını karşılaştırarak aralarında sözde evrimsel benzerlikler kurmaya çabalamakta.
   <br/>
   <br/>
   Asalağın DNA'sı daha fazla
   <br/>
   <br/>
   Nitekim bu konuda elde edilen bilimsel sonuçlar, evrimcilerin beklentilerinin hep aksine oldu. Genom çalışmasını yürüten CELERA şirketinin yaptığı bir açıklamada bu noktaya geniş yer veriliyor. Edward Winstead, "DNA Büyüklüğü ve Gen Sayıları İçin Sebepler Açık Değil" başlıklı makalesinde şöyle diyor: "Hayvanlar aleminde genom büyüklüğüyle evrimsel konum arasındaki ilişki açık değildir. En büyük DNA'lardan biri çok küçük bir asalak olan, Amoeba Dubia'ya aittir. Bu amipin genomu 670 milyar DNA biriminden oluşmaktadır. Yani karşımızda en gelişmiş canlı türü olarak sunulan insanın DNA'sından 200 kat daha fazla DNA içeren bir canlı bulunmaktadır. DNA sıralamaları çıkarılmış olan organizmalar arasında, DNA büyüklükleri gen sayıları ile uyumluluk göstermemektedir."
   <br/>
   <br/>
   Çelişkiler zinciri
   <br/>
   <br/>
   Bu konuda evrimci düşünceleri savunan yayın organları, çok basit bir çarpıtma yöntemi kullanmakta. İnsanın ve başka bazı canlıların sahip oldukları DNA büyüklüklerini ve şu an için tahmin edilen gen sayılarını yanyana sıralayıp, sonra da "bütün bunlar hayvanlarla akraba olduğumuzu gösteriyor" gibi yüzeysel yorumlar yaptılar. Oysa gerçekte genel tabloya bakıldığında, gen veya DNA basamağı sayılarının, hiç bir evrimsel şemaya uymadığı, aksine bu şemaları alt üst ettiği görülmekte.
   <br/>
   <br/>
   İlginçtir, evrimci yayınlar bunu kendi haberlerinin içinde bile farkında olmadan ifade ettiler. Bunun bir örneği, 14 Şubat tarihli Hürriyet gazetesinde yayınlanan "Maymunla insanın gen farkı yüzde 1" başlıklı haberde görülüyor. Hürriyet'in haberdeki yaklaşım noktası şu cümlede özetlenmiş: "Tek hücreli canlılardan insana doğru gittikçe gen sayısı artıyor. Ancak bir fareyle insan arasındaki gen farkı sadece 300. İnsanı fareden üstün kılan işte bu genler."
   <br/>
   <br/>
   Dikkat edilirse, Hürriyet'in haberinde de belirtildiği gibi, evrim teorisine göre canlıların kompleksliği arttıkça, gen sayısı da artmalıdır. Halbuki durum hiç de böyle değil ve Hürriyet'in haberi şöyle devem ediyor: "Sinektekinin sadece iki katı gene sahibiz ve mısırla gen sayılarımız aynı. Bundan sonra mısır yerken bunu aklımızdan çıkarmayalım."
   <br/>
   <br/>
   Atamız mısır!
   <br/>
   <br/>
   Mısırla gen sayımız aynı olduğuna göre, o zaman nasıl olur da "gen sayılarının yakın olması, canlılar arasında evrimsel ilişkiyi ispat eder" denebilir ki? Bu saçma mantığa göre insanın sözde "en yakın atası" mısır bitkisi çıkar ki, bu da evrimcilerin çıkmazını sergiler.
   <br/>
   <br/>
   Tarih kitaplarına geçecek bu bilim dışı örnekler, evrim teorisini savunma çabası içindeki çarpıtma ve yüzeyselliğini gösteriyor sadece.
   <br/>
   <br/>
   Hürriyet'teki haberin başlığına konu olan "insan maymun DNA'sı benzerliği" de, yine yanlış aktarılan bir konu. Bu benzerlik aslında hayali, çünkü insan ve maymunun genetik bilgisinin çok az bir kısmı karşılaştırılabildi. Benzerlik olsa dahi, bu evrime bir delil oluşturmaz, çünkü üstteki örnekte gördüğümüz gibi mısır bitkisinin gen sayısı ile insanın gen sayısının aynısı çıkabilmekte.
   <br/>
   <br/>
   Elbette insan bedeninin diğer canlılarla moleküler benzerlikleri olacaktır; çünkü aynı moleküllerden oluşmakta, aynı suyu ve atmosferi kullanmakta, aynı moleküllerden oluşan besinleri tüketmekte. Bu durumda metabolizmaları ve dolayısıyla genetik yapılarının benzemesi normal. Ancak bu, onların ortak bir atadan evrimleştiklerinin bir delili değil.
   <br/>
   <br/>
   Kontr bir bakışla olayı irdelersek, aslında canlılardaki bu "ortak malzeme", bir evrimin değil "ortak tasarımın", yani canlıların hepsinin aynı plan üzerine yaratılmış olmalarının sonucu.
   <br/>
   <br/>
   Kaderi Allah belirler
   <br/>
   <br/>
   Sabah gazetesi 12 Şubat 2001 tarihli sayısında bir başka yanlış yorum daha yaptı ve "kaderimizi çevremizin çizdiğini" iddia etti.
   <br/>
   <br/>
   Kader, Allah'ın geçmiş ve gelecek tüm olayları tek bir an olarak bilmesidir. İnsanın henüz karşılaşmadığı bir olay kendisi açısından yaşanmamış bir olaydır. Allah ise zamana ve mekana bağlı değildir; zaten zamanı ve mekanı yaratan Kendisi'dir. Bu nedenle Allah için geçmiş, gelecek ve şu an hepsi birdir. Her insan ve her olay için bu durum geçerlidir. Örneğin Allah her insanı belli bir ömür ile yaratmıştır ve her insanın ölüm anı Allah katında yer, zaman ve şekil olarak "ilmen" bellidir.
   <br/>
   <br/>
   Bu gerçek Kuran'da şöyle bildirilir: "Yeryüzünde olan ve sizin nefislerinizde meydana gelen herhangi bir musibet yoktur ki, biz onu yaratmadan önce, bir kitapta (yazılı)olmasın. Şüphesiz bu Allah'a göre pek kolaydır." (Hadid 22)
   <br/>
   <br/>
   Çevre faktörü de, genler de Allah'ın yarattığı kaderin bir parçası. Kişinin çevresi ile etkileşimi de, kaderinde Allah tarafından belirlenmiş olayların ardı ardına gelmesinden ibaret. Allah'ın bilgisi ve iradesi dışında hiç bir olay meydana gelmez. Genom projesi bulgularının kader gerçeği aleyhinde bir delil olduğunu zannetmek ise, açık bir yanlış olsa gerek.
   <br/>
   <br/>
   DNA'nın "İşe yaramaz" denen
   <br/>
   <br/>
   kısmı işe çok yarıyor
   <br/>
   <br/>
   Dikkatle bakınca, aslında Genom projesinin, evrimci iddiaları destekleyen değil, çürüten sonuçlar ortaya koyduğu görülür. Bunun bir örneği, evrimcilerin yıllardır savunduğu "Junk DNA" (Boş DNA) iddiasının geçersizliğinin anlaşılması. Bugüne dek evrimciler tarafından DNA'nın %97'lik bölümü hep "işe yaramaz" diye tanıtıldı. Oysa Genom çalışması sonuçları arasında DNA'nın bu büyük bölümünün aslında özelliklerimizin belirlenmesinde çok önemli olduğunu ortaya çıkardı.
   <br/>
   <br/>
   Ve son safsata: "Kadın evrimde ileri"
   <br/>
   <br/>
   Sabah'ın 13 Şubat, Hürriyet'in ise 14 Şubat 2001 tarihli sayılarında, "kadının evrimde daha ileride olduğu" gibi bir başka acayip iddia daha öne sürüldü. Buna gerekçe olarak yeni bir kanıtmış gibi sunulan konu ise, insandaki dişilik kromozomunun bir özelliği. Gazete haberlerinde çoktandır bilinen X kromozomunun Y kromozomu ile etkileşmesi hakkındaki bilimsel bir bulgu, evrime delil gibi lanse edildi. Oysa bu ayrıntı insanın evrimleştiği iddiasına hiç bir katkıda bulunmaz. Çünkü kadın erkekten farklı bir tür değil. İnsan türünün çoğalması için erkek ve dişiye ihtiyaç var. Hiç bir bilimsel anlam ifade etmeyen bu iddia, elde edilen her bulguya bir şekilde evrim etiketi yapıştırmak çabasından başka bir şey olmasa gerek.
   <br/>
   <br/>
   İnsan DNA'sı ile bakteri DNA'sı
   <br/>
   <br/>
   "İnsan DNA'sına bakteri genlerinin karıştığı" şeklinde bir iddiayı nasıl karşılarsınız? Evet, bunu da evrimci yayınlarda ileri sürüldü. Bilimselliğin mumla arandığı haber ve yazılarda, insan geninin bazı parçalarının bazı bakteri genlerine benzediği iddiası üzerine ortaya atılıyor. Oysa bu DNA benzerliğinin evrimle hiç bir ilgisi bulunmaz. Çünkü aynı atmosfer, su ve minerallerin bulunduğu ortamı paylaşan organizmaların, benzer ürünleri işlemek için benzer tekniklere ihtiyaç duymaları çok doğal. Bu, birbirinden tamamen farklı organizmalar olan, hatta bu yüzden evrimsel akraba olarak sunulamayan örnekler için de geçerli.
   <br/>
   <br/>
   Bakteri ile insan da birbirlerine hiç benzemedikleri halde benzer DNA'ları paylaşırlar. Ancak bu evrime destek sağlamamanın ötesinde, her iki canlı türünün de aynı Yaratıcı tarafından yaratıldıklarını, hatta aynı DNA malzemesi ile aynı çözümlerin yaratıldığını gösteren bir delildir. "Bakteri DNA'sı evrim sürecinde yanlışlıkla insan DNA'sına girmiş" gibi hayali bir iddia, ancak mutasyonlar ve genler hakkında hiç bir şey bilmeyen, her duyduğu bilimsel gelişmeyi evrim delili sanıp heyecanlanan Darwinistlerin öne sürebileceği bir mantık.
   <br/>
   <br/>
   Gerçekte genom projesi, evrim teorisi lehinde hiç bir bulgu ortaya koymuyor. Aksine, canlılar arasında DNA ve gen yapılarına dayanılarak bir "evrimsel hayat ağacı" oluşturulamayacağını ortaya koymakta ve Darwinizm'e büyük bir darbe indirmekte. Canlıların DNA şifreleri önümüzdeki günlerde tam olarak çözülecek ve 19. yüzyıldan beridir insanlara bir gerçek gibi empoze edilen "hayat ağacı"nın bir hurafe olduğu açıkça görülecek.
   <br/>
   <br/>
   Türkiye'deki evrimci çevreler ise, bu açık gerçeği anlayamayarak ve her duydukları bilimsel bulguyu "yaşasın Darwin" nidalarıyla karşılayarak, kendilerini küçük düşürüyorlar. Eğer berrak bir akılla, her türlü önyargıdan sıyrılmış olarak düşünebilseler, zaten gerçek dışı olan evrim teorisinin her alanda çöktüğünü onlar da görecekler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7322-34-bilim-yaratilisi-kesfetti.html), [web.archive.org (arşiv bağlantısı)](http://web.archive.org/web/20140913031407/http://www.aksiyon.com.tr:80/aksiyon/haber-7322-34-bilim-yaratilisi-kesfetti.html)
