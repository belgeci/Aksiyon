# İsrail Sazanı, Anadolu balıklarını yok ediyor

*Gürhan Savgı 2013.11.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İsrail sazanı, yarım asırdır yapılan yanlışlar sonucu doğudan batıya tüm göl ve akarsuları sardı. En değerli yerli balık türlerini nesli tükenme noktasına getiren bu istilacı tür etkili tedbir alınmazsa yegâne balığımız olacak.
  </font>
 </div>
 <div id="newsText">
  <font class="detail-text">
   <p>
    Anavatanı Çin olan Carasius Gibelio balığı 1950’de tıpkı bir kaçak gibi Avrupa üzerinden Meriç Nehri yoluyla Anadolu’ya girdi. Her türlü dış etkiye dayanıklı bu tür, hızlı çoğalmak suretiyle girdiği ortamı allak bullak ettiği için halk arasında adına ‘İsrail sazanı’ deniyor. Elbette İsrail’in Filistin’i işgal ederek topraklarını sürekli genişletmesinden ilham alınmış...
    <p>
     İsrail sazanı, su ürünleri literatüründe gümüş olarak adlandırılıyor.  Halk arasında yine çapak veya Çin çapağı ismi de kullanılıyor. Her ne denirse densin bu türün yurda davetsiz girişinden sonra Devlet Su İşleri, bilim adamları ve bu türün ticaretiyle uğraşanlar tarafından zincirleme yanlışlar yapıldı. Edirne-İpsala’da Türkiye’deki göllere aşılanmak üzere sazan yavrusu üreten bir merkez vardı. İşte bu merkez, yavru iken diğer sazan türlerinden ayrılamayan İsrail sazanını tüm yurda dağıttı. Gerisi istilacı olan bir tür için çok kolaydı. İsrail sazanları hızla yayılarak Dicle ve Fırat yoluyla Irak’a, Suriye’ye kadar gitti. Bu ülkelerde yeterince çıkmadığı için bu balığa talep başladı. İsrail sazanından ihraç yoluyla yüksek kazanç elde edilince yayılımı daha da arttı.
     <p>
      İstanbul Üniversitesi Su Ürünleri Fakültesi Dekanı Prof. Dr. Meriç Albay, “Göllerimiz ve yerli balık türlerimiz çok ciddi tehdit altında.” diyerek yabancı türlerin istilasının önemine dikkat çekiyor. Türkiye’deki hemen her göle İsrail sazanı yayıldığını söyleyen Albay, kısa süre önce inceleme yaptığı Ardahan Çıldır Gölü’nde dahi durumun vahim olduğunu belirtiyor. Albay, bu balık türünün buzdolabına konulduğunda bile birkaç gün yaşayabilecek dayanıklılıkta olduğunu vurguluyor. Acilen tedbir alınmaması hâlinde Türkiye’deki sulak alanlarda birkaç istilacı balık türünün yoğun olarak üreyeceği, diğerlerinin yok olacağı uyarısında bulunuyor. Prof. Albay, devletin balık transferini kontrol altına alması ve ilgili işletmelerde su ürünleri mühendisi istihdam etmesi gerektiğine işaret ediyor.
      <p>
       Tarım, Gıda ve Hayvancılık Bakanlığı şu anda İsrail sazanı için bir sınırlama getirmeden yıl boyu avlanılmasına izin veriyor. İstanbul Üniversitesi Su Ürünleri Fakültesi İç Sular Biyolojisi Anabilim Dalı Araştırma Görevlisi Dr. Özcan Gaygusuz, istilanın önlenmesi için göllere atılan sazangillerin boyunun 10 santimetreye çıkarılmasını teklif ediyor. Çünkü mevcut salınma boyu olan 5 santimetre civarında İsrail sazanı yavruları tanınamıyor. Kaygusuz, “Belki biraz daha masraf yapılacak ama göllerimiz ve yerli türlerimizi koruyacağız.” diyor.
       <p>
        Gaygusuz, Bursa Manyas, Uluabat gölleri ile İstanbul Ömerli Baraj Gölü’nde halkın yemek için tercih ettiği yerli bir tür olan kızılkanat balığını 5 sene izlemiş. İlk senelerde aynı miktarda kızılkanat ve İsrail sazanı çıkarken giderek durum ikincisinden yana dönmüş. Gaygusuz, çoğu gölde erkek İsrail sazanlarının kısır olmalarına rağmen dişilerin diğer sazan türlerinin spermlerini kullanarak üremeyi gerçekleştirdiğini anlatıyor.
        <p>
         Dr. Gaygsuz, Türkiye’de istilacı türlerin sadece İsrail sazanından ibaret olmadığına, 10 civarında türün tehdit oluşturduğuna dikkat çekiyor. Tabii yolla ya da deneme amaçlı getirilen bu türler, çakılbalığı, güneşbalığı, karabalık, sivrisinekbalığı için tehlike oluşturacak kadar ürüyor. Gaygusuz, anavatanı Amerika olan sivrisinekbalığının, anavatanında sivrisinekleri yerken Anadolu’da daha kolay başka besinler bulabildiği için bunu yapmadığını aktarıyor. Eskişehir’deki sulak tarlalarda yüzgeçleriyle yılan gibi sürünerek giden karabalıklara şahit olduğunu dile getiren Gaygusuz, bu türlerin sadece Anadolu’da yaşayan (endemik) balık türlerinin neslini kurutabileceği uyarısında bulunuyor. Gaygusuz, Anadolu’da küçük göllerde endemik türlerle karşılaşmış. Dünyanın endemik türlere gözü gibi baktığını belirten Gaygusuz, bu balıkların ileride hastalıklara şifa kaynağı olabileceği görüşünde. Gaygusuz’un anlattığına göre, İstanbul Üniversitesi’nin 1940’larda Sapanca’da kurduğu Su Ürünleri Merkezi’nde şu anda göllerde karşılaşılmayacak nesli tükenmiş su canlıları bulunuyor. Kavanozdaki örnekler olmasa kimse bu türlerin bir zaman Anadolu’da yaşadığını bilemeyecekti.
         <p>
          Bursa Uluabat Gölü’nde  bilinçli avcılık yapan öğretmen Ali Şahin rehberliğinde çevreyi gezdik. Çevrede 24 saat boyunca  av silahı sesleri eksik olmuyor. Yasak olan ‘avcılık metotları hem kara avında hem de su ürünleri avında yoğun şekilde kullanılıyor. Kara avında avlanacak türü teyple çağırmak, güme, evcil ördekler kullanma gibi metotlar hayli yaygın. Bu arada  ‘sürüme’ denen ağ ile gölün dibini kazıyan iki avcı ile karşılaştık. Yerde zıplayan avlanması yasak küçük boydaki turna balığını görünce fotoğraf çekmememizi istediler. Ellerindeki ağı göstererek yasak olduğunu söylediler. Hemen ötede ise bir kamışın uçuna takılan boru şeklindeki ağ ile balık avı yapan bir üniversite öğrencisi vardı. Rehberimiz, uzman avcı Ali Şahin, bu av türünün yasak olduğunu söyleyince genç üniversiteli ‘bilmediğini’ ifade etti. Ancak, biz oradan ayrılırken avına devam ediyordu.
          <p>
           Ali Şahin’in karşılaştığı diğer bir yöntem de yüzlerce metrelik pareketeler. Uzun bir misina üzerindeki iğnelere katılmış olan yemler günlerce suda bırakılıyor. Bu iğnelere balıkların yanı sıra kuşlar da takılarak telef oluyor. Ali Şahin, avladığı turna balıklarının solungaçlarının altında bir tahriş fark etmiş. Solungacı kaldırdığında içinde kırmızı bir ipliksi parazit olduğunu görmüş. Durumun yetkililerce incelenmesi gerekiyor.  Şahin, fazla yağış olduğunda oluşan su birikintilerinde bile kuşlar veya rüzgârla taşınan yumurtalardan çıkan İsrail sazanı yavrularının ürediğine şahit olduğunu anlatıyor.
          </p>
          <p>
           <strong>
            GÖLLER TEHDİT ALTINDA
           </strong>
          </p>
          <p>
           Manisa Marmara Gölü, Bursa İznik, Uluabat gölleri, İstanbul Büyükçekmece Gölü, Balıkesir Kuş Cenneti Gölü, Eskişehir Porsuk Çayı, Kocaeli Yuvacık Barajı, Adapazarı Sapanca Gölü, Kars Çıldır Gölü, Isparta Eğirdir Gölü, Konya Akşehir Gölü, Konya Beyşehir Gölü, Afyonkarahisar Eber Gölü.
          </p>
          <p>
           <strong>
            Carasius Gibelio
           </strong>
          </p>
          <p>
           Gri rengi sebebiyle sazanlardan güçlükle ayırt edilebiliyor. Erken üremeye başlayan Carassius’un boyu 80 santimetreye kadar ulaşabiliyor. Her türlü iklim şartına alışabilen bu tür, kirli ve oksijensiz sulara da epey dayanıklı. Erkek Carassiuslar, diğer balık türlerini kısırlaştırabiliyor. Kuzey yarımküredeki balıklar genelde yılda bir, bunlar dört-beş kez yumurtluyor. Bulunduğu su kaynağındaki besin organizmalarını ve başka balık türlerinin larvalarını yiyerek diğer türlerin hayatta kalma şansını azaltıyor.
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6347A53C53207CA2D25AFB6E229FCE3D?newsId=37184), [web.archive.org (arşiv bağlantısı)](http://web.archive.org/web/20131206144629/http://www.aksiyon.com.tr:80/aksiyon/newsDetail_getNewsById.action;jsessionid=6347A53C53207CA2D25AFB6E229FCE3D?newsId=37184)
