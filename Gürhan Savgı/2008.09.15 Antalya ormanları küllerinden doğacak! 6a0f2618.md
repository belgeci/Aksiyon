# Antalya ormanları küllerinden doğacak!

*Gürhan Savgı 2008.09.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Büyük Antalya yangınıyla ilgili çalışmalar bitti. 14 bin hektarlık alanda yapılan inceleme ilginç sonuçlar içeriyor: Ekonomiye kazandırılacak ağaçlardan 10 milyon YTL gelir elde edilecek. Bu parayla bölge yeniden ağaçlandırılacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090126065921im_/http://www.aksiyon.com.tr/resim/719/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090126065921/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090126065921/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090126065921oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090126065921oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Orman Genel Müdürlüğü, Türkiye’nin nefesini tutarak izlediği Antalya yangını ile ilgili raporunu tamamladı. Orman Genel Müdürü Osman Kahveci, söz konusu raporun sonuçlarını ilk kez Aksiyon’la paylaştı. Rapora göre, Antalya ormanları küllerinden yeniden doğacak. Peki bu ne demek? Öncelikle yanan ağaçlar ekonomiye kazandırılacak. Buradan sağlanacak gelirle, yangına dayanıklı ağaçlar temin edilip yeni orman kurulacak. Bunun yanı sıra bölgede 10 gölet ile 100 kilometre ilave yol yapılacak.
   <br>
    <br>
     Yangından sonra görevlendirilen 100 mühendis, bölgede şantiye kurdu. Bir ay süren çalışmalarda ‘yangının bilançosu’ ve ‘bundan sonra yapılacak işler’ ortaya çıkarıldı. Raporda, afet boyutuna ulaşan yangının yaklaşık 14 bin hektarlık alanda etkili olduğu belirtiliyor. Bu alanın 6 bin hektarı hiçbir çalışma yapma imkânı olmayan taşlık ve kayalık bölge. 4 bin hektarında ağaçlar kendiliğinden yeşerebilecek. 4 bin hektarlık alana ise yangına dayanıklı ağaçlar dikilecek.
     <br/>
     <br/>
     Orman Genel Müdürlüğü bu çalışmaları yaparken Orman Mühendisleri Odası da olay yerine 3 kişilik bilirkişi heyeti göndererek, farklı bir rapor hazırladı. Eleştiri dolu bu raporda, yanan alan miktarının saklandığı ve yangın davranış tahminlerinin sağlıklı yapılamadığı iddia edildi. Genel Müdür Kahveci, teşkilatı tarafından hazırlanacak ‘Sonuç Raporu’ beklenmeden böyle bir çalışma yapılmasının ormancılık camiasında üzüntüye yol açtığını ifade etti. Kahveci, Aksiyon’un Antalya yangını ve odanın raporu hakkındaki sorularını şöyle cevapladı:
     <br/>
     <br/>
     - Orman Mühendisleri Odası, Antalya yangını ile ilgili bir rapor hazırladı. Bu raporda, yangına müdahalenin yeterince koordine edilemediği ileri sürülüyor. Buna katılıyor musunuz?
     <br/>
     <br/>
     Bunu iyi anlatabilmek için orman yangınını yaşamak lazım. Antalya’daki yangın rüzgârla gelişti. Alevler bazı yerleri yaktı, bazı yerleri yakmadı. Bazı bölümlerde sadece ağaçların altındaki örtüyü kül etti. Bazen bir vadiden diğerine 600 metre atladı.
     <br/>
     <br/>
     Yangın başladıktan sonra nerede, hangi hızda nereye doğru gider? Bunu tespit edebilmiş bir sistem henüz yok. Kendi şartlarımızda yangın davranış modelleriyle ilgili 3 yıldır Karadeniz Teknik Üniversitesi Orman Fakültesi ile çalışma yürütüyoruz. Hatta geçen yıl çalışmayı yürüten akademisyenlere, sırf bu davranış biçimlerini ortaya koymak için bazı orman alanlarını yakmalarına izin verdik. Yangın sırasında ağaçlarla kaplı havza ısınıyor. Bazen havzada ters rüzgârlar oluşuyor. Yangının peşinden bile yetişilemiyor. Orman yangınlarında oturup da matematiksel olarak ‘bu yangın şuraya gelebilir’ denilemiyor. Orman Mühendisleri Odası raporunu yazan kişiler acaba kaç defa orman yangınına gitti?  Yangının atladığını gördüğünüz zaman siz uçup da o noktaya gidemiyorsunuz. Oraya bir makine sevk edeceksiniz. Yangın, 5 kilometre (km) bir tepeden diğerine atladığı zaman oraya ulaşmanız zaman alıyor. Gittiğiniz zaman yangın büyümüş olabiliyor.
     <br/>
     <br/>
     YÖNETEMESEYDİK ANTALYA-ALANYA ARASI YANARDI
     <br/>
     <br/>
     - Antalya yangınında başarılı mısınız? Daha büyük bir alan yanabilir miydi?
     <br/>
     <br/>
     Antalya yangınında iki tarafından 100’er bin hektarlık blok ormanlar vardı. Biz yangını blok ormanların içinde tuttuk. Bu yangın mücadelesinde doğal hatlara çekilmedik. Yangında en üst amir yangın bölgesine geldiği zaman müdahaleyi sevk ve idare eder. Biz o yangına merkezden gittik. Antalya bölgesinden müdahalede çalışan arkadaşlar yorulunca dinlendirildi. Komşu bölge müdürlüklerinden helikopterle personelimizi getirdik. Bir karar konseyi oluşturduk. Nereye karşı ateş vereceğiz, nereyi boşaltacağız, istişare ettik, beraber karar verdik. Yangını, taşra ekibi ile merkez ekibi tam dayanışma içinde söndürdü. Orada bir yönetim kargaşası olsaydı o yangının bir ucu Alanya’ya, bir ucu Antalya Düzlerçamı bölgesine giderdi. Yangını çok daha büyük felaketlere sebep olmadan önledik. Orada bir köyümüz yandı. İki vatandaşımız keşke yanmasaydı. Ama oradaki yangının içinde kaç tane köyü karşı ateşlerle kurtardık. Raporda, karşı ateş kullanmadığımız iddiası var. Raporu hazırlayan meslektaşlarımızın yangına gelmedikleri, kimseyle görüşmedikleri belli. Oradaki köylülerle görüşseler ne kadar karşı ateş kullandığımızı öğrenirlerdi. Köylüler merakla bekledi, karşı ateşin sonuç verip vermeyeceğini. Ormancılıkta en riskli yöntem olan karşı ateş metodunu burada çok kullanmak zorunda kaldık. Son karşı ateşi de Çardak köyünün sırtlarında verdik. Ben o sırada havadaydım. Karşı ateş üzerimize geldi. Yangına son darbeyi orada vurduk. Biz yangını orada kaçırsaydık, yangın 40 -50 bin hektarları bulurdu. Ve önünde ne kadar köy varsa yanıp gidecekti. Biz orman yangınlarında önceliği yerleşim yerlerinin korunması ve savunulmasına veriyoruz. Sadece orman ağırlıklı çalışsaydık, köyleri ihmal ederdik. O zaman da can kaybı olabilirdi.
     <br/>
     <br/>
     - Odanın raporunda yanan alan miktarının saklandığı da iddia ediliyor.
     <br/>
     <br/>
     Yangın sırasındaki rakamlar tahminidir. Yangın bittikten sonra biz zarar tespiti yapıyoruz. Yangında bir hafta alevler devam etti. Bu arada sıçrayıp yeni yangınlar başlatabilirdi. Biz, yanan alan miktarını kesin olarak açıklamayı soğutma çalışmalarından sonraki tespitlere bırakırız. Bu, Genel Müdürlük tarihi boyunca böyledir. Ben en son yangının 10 bin hektar alanı etkilediğini söyledim. ‘Az söyledi, çok söyledi’ lafları bir açık yakalama niyeti ile yapılıyor. Antalya’daki yangın bizim şu anda bile kontrol altında tuttuğumuz bir yangın. Çünkü bazı kökler toprağın altında için için yanıyor.
     <br/>
     <br/>
     - Bu raporda yangın işçilerinin yaşlı olduğu belirtiliyor. Bu  işçiler gerçekten yaşlı mı?
     <br/>
     <br/>
     İşçilerimizin, Türkiye’deki nüfus ortalamasına göre yaşlı olduğu doğru. Bu durumun avantajları ve dezavantajları var. Yaşlı olanlar yıllarca yangına gitmiş kişiler. Bu işçilerimizin yaşı 40- 50 arasında. Bir işçiye, ‘sen 40 yaşına geldin, atayım’ diyemiyorsun. Çalışma yaşına kadar insanlar çalışıyor. Orman işçilerinin statüsüyle,  diğer işçilerin statüsü aynıdır. Antalya’da aldığımız yeni işçilerle karma yaptık. Geçen yıl en uçta çalışan işçileri gençleştirdik. Her sene eğitim yaptırıyoruz. Şu anda yangınla mücadele eğitimi sertifikası almamış bir tane işçi yok. Her sene sağlık kontrolleri yapılır. İlk müdahale eğitimini de veriyoruz. Donanımlarını yeniliyoruz. Mühendislerimizin eğitimine de her yıl devam ediyoruz.
     <br/>
     <br/>
     - Yangının bilançosu belli oldu mu?
     <br/>
     <br/>
     Yaklaşık 14 bin hektarlık alanda etkili oldu. Bu alanın analizleri yapıldı. 6 bin hektarı hiçbir şey yapılamayacak, tamamen taşlık kayalık alan. Kendi hâline bırakılacak alan. 4 bin hektarı kendi kendini rehabilite edecek alan. Bizim direkt orman dikebileceğimiz yerler 4 bin hektar. Emekle orman kuracağımız alan bu kadar. Bizim, yanan alanları az göstermek gibi bir maksadımız yok. Ona göre para harcayacağız. Küçük gösterdiğimizde “Bu kadar parayı niye harcadın?” diye sorarlar adama.
     <br/>
     <br/>
     YANGIN BÖLGESİNİN MR’INI ÇEKTİK
     <br/>
     <br/>
     - Odanın oluşturduğu heyetin, sizin gibi geniş çaplı bir tespit yapabilmesi mümkün mü?
     <br/>
     <br/>
     Yangından bu yana ekiplerimiz sahada. Burada hangi vasıfta, hangi özellikte ormanlar yandı? Yanan yerlerin altında ne var? Ormanlaştırılabilir mi? Ne kadar tarım alanı içinde kaldı? Yanan ormanların türü, yaşı, çapı açısından değerlendirdik. Ekip çalışması yaptık. Yer ve hava fotoğraflarından, haritalardan çalışma yürütüyoruz. 100 mühendis yangından bu yana çalışıyor. Şantiye kurdular. Herkese bir mıntıka verdik. Her bölge ekibiyle birlikte alanın etüt ve analizlerini yaptı. Yani biz yangın bölgesinin renkli MR’ını çektik.
     <br/>
     <br/>
     - Yangından ders alındı mı? Bölgede ne gibi çalışmalar yapılacak? Zor yanan türlerle ağaçlandırma yapılacak mı?
     <br/>
     <br/>
     Bölgede her 5 kilometrede bir tane olmak üzere, 10 gölet ve havuz planlıyoruz. 100 km civarında yangın ve orman yolu yapacağız. Bir kısmını ihale ediyoruz, bir kısmını kendi iş makinelerimizle yapıyoruz. Yoğun bir yol ağı olacak. Bazı yolları genişletiyoruz.
     <br/>
     <br/>
     10 milyon YTL masraf yapılacağını tahmin ediyorum. Yanan ağaçları değerlendirdiğimiz zaman 600-700 bin metreküplük endüstriyel odun çıkacak. Bu rakam da bizim masraflarımızı karşılayacaktır. Hesaplarımıza göre, odunları ekonomiye kazandırdığımızda imar ve ıslah masraflarını karşılayabileceğiz.
     <br/>
     <br/>
     - Hangi ağaç türlerini dikeceksiniz?
     <br/>
     <br/>
     Bu yangının yaralarını sarmak için ‘Yangına Dayanıklı Orman Projesini’ yürütüyoruz. Bundan sonra bu bölgelerde her sene yangın olacak. Yangın Akdeniz ülkesi olan Türkiye’nin ve orman bulunan bütün ülkelerin kaçınılmaz gerçeği. Buna karşı alınacak tedbirler var. Bir tanesi yangını felaket hâline gelmeden önleyebilmek. İşçi, arozöz, iş makinesi, hava araçları lazım. Bunlar  söndürmeye yönelik tedbirler. Antalya’da reçinesi olmayan ağaç türlerine öncelik veren bir proje geliştiriyoruz. Yapraklı türlerinin başında harnup geliyor. Özellikle Beşkonak havzasında peyzaj güzelliğini ön plana alan orman kuruyoruz. Çünkü oraya günde 7-8 bin turist gidiyor. Rafting yapılıyor. Bölgeye, harnup, keçiboynuzu, yabani zeytin, servi dikeceğiz. Biraz da işin sosyal boyutunu düşünerek fıstık çamı dikmeyi düşünüyoruz. Çünkü, o bölgede kuracağımız ormanlardan bölge insanına da sosyal amaçlı bir hizmet vermek istiyoruz. Yani odun dışı ürünlerle o bölge insanına ekonomik katkı versin istiyorum. Onun için fıstık, harnup, defne gibi meyvesinden, yaprağından, dalından faydalanılabilen türler istiyoruz.
     <br/>
     <br/>
     - Bu çalışmalar ne aşamada?
     <br/>
     <br/>
     Şu anda tohumlar toplanıyor. Bazı yerlere tohum ekeceğiz. Bazı yerlerde fidan dikilecek. Önümüzdeki yıl tutmayanları tamamlamak şeklinde bir yandan fidan üretimini yapacağız. O bölgenin iklimiyle uyuşmayan, tabii olmayan hiçbir türü getirmeyeceğiz. Mesela orada meşeler var; ama asla egzotik bir türü kullanmayacağız.
     <br/>
     <br/>
     - Bu sezon Antalya’da 1 helikopter konuşlandırılmıştı. Acaba merkezî planlamada hata mı yapıldı?
     <br/>
     <br/>
     Bu yıl Manavgat’ta 1 yangın helikopteri, 5 uçak vardı. Geçen sene orada 2 helikopterimiz vardı. Ama bu yıl yeteri kadar helikopter bulamadık. Akdeniz ülkelerindeki hava aracı sıkıntısını biz de yaşadık. Antalya’nın hemen bitişiğine, Fethiye’ye bir helikopter koyduk. Bu helikopter, Antalya’nın batısındaki bir yangına Manavagat’taki helikopterden önce gelebiliyor. Mesela, Kaş’a 10 dakikada ulaşabiliyor. Antalya’nın daha doğusunda da Silifke’ye helikopter koyduk. Manavgat helikopterini sadece Manavgat için koyduk. Fethiye ve Silifke’de ağırlıklı olarak Antalya’yı düşünerek helikopterler konuşlandırdık. Gönül isterdi ki, 5 koyalım. Kiraladığımız helikopterleri yangın hassasiyetine göre dağıttık. Geçen sene Bodrum’da konuşlandırdığımız iki amfibik uçak vardı. Bu sene ihaleye çıktık, bulamadık. Amfibik uçak ihtiyacımızı İstanbul Büyükşehir Belediyesi’nden karşıladık.
     <br/>
     <br/>
     - Başbakan’ın talimatıyla başlatılan ‘hava aracı alımı’ ne aşamaya geldi?
     <br/>
     <br/>
     Türkiye’nin arazi şartları bize havadan müdahale aracının helikopter olması gerektiğini gösterdi. 1995’ten beri hava aracı kullanıyoruz. Bu kadar yıllık tecrübemiz hava aracımızın helikopter olması gerektiğini gösterdi. Biz amfibik uçakları helikopterlerden sonra ikinci takviye gücü olarak düşünüyoruz. İlk etapta, Başbakanımızın verdiği talimat çerçevesinde 20 helikopterin alınması için çalışmalar sürdürülüyor. Savunma Sanayii Müsteşarlığımız bu işin teknik çalışmasını yapıyor. Bizimle temas hâlinde. Bu görüşmeler sonucunda en kısa sürede helikopterler alınacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31198), [web.archive.org (arşiv bağlantısı)](http://web.archive.org/web/20090126065921/http://www.aksiyon.com.tr:80/detay.php?id=31198)
