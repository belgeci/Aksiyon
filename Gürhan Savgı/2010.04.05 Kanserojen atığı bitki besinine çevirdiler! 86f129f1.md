# Kanserojen atığı bitki besinine çevirdiler!

*Gürhan Savgı 2010.04.05*

<font class="agenda2NewsSpot">
 INEPO Çevre Proje Olimpiyatı’na sunulan projeler, gençlerin çevre sorunlarını ne kadar yakından takip ettiğini ortaya koyuyor.
</font>
<font class="newsDetail">
 <p class="MsoNormal">
  Türkçe Olimpiyatları’nın biraz gölgesinde kalsa da bu yıl 18’incisi yapılacak INEPO Çevre Proje Olimpiyatı, gelecek adına ümit veriyor. Gençlerin, dünyanın karşı karşıya kaldığı tehditlere karşı geliştirdiği projeler ‘güzel şeyler de oluyor’ dedirtecek cinsten. Üstelik dünyayı kurtarmaya talip genç sayısı her geçen yıl artıyor. Fatih Eğitim Kurumları’nca gerçekleştirilen olimpiyatta 54 ilden gelen 632 proje yarıştı. Bu sayı İNEPO çevre olimpiyatları için rekor anlamına geliyor.
 </p>
 <p class="MsoNormal">
  Birbirinden ilginç projeler arasında biri var ki tam da Aksiyon’un 797. sayısında ‘Ölümcül miras’ başlığıyla kapak olan endüstriyel atıkların çözümüne yönelik. Yetkililerin pek umursamadığı bu hayati konunun gençlerin ilgi alanına girmesi dikkat çekici. Söz konusu haberde; İzmir Aliağa’da 7 milyon ton civarında metal cürufu ve baca tozu bulunduğu, kanser gibi hastalıklara sebep olduğu gerekçesiyle de vakit geçirmeden tedbir alınması gerektiği anlatılıyordu. İşte bu çağrı İNEPO’da karşılığını bulmuştu. Projelerden biri, ‘Çelik Cüruflarının Metal İçeriği Azaltılarak Toprak ve Bitkide Mineral Zenginleştirici Olarak Kullanılabilirliğinin Araştırılması’ başlığını taşıyordu. Özel Fatih Fen Lisesi öğrencisi Pelin Uçucu’nun, Danışman Öğretmeni Ümit Karaca’nın gözetiminde hazırladığı proje ile metal cürufu, bitki besini haline getirilmişti.
 </p>
 <p class="MsoNormal">
  Peki, bu nasıl oldu? Öncelikle demir çelik fabrikalarından cüruf alındı. Genel özellikleri tespit edildi. Cevher zenginleştirme metotlarıyla cüruf içindeki metalik içeriğin ayrılması sağlandı. Farklı tane iriliğinde ve farklı yoğunluklara sahip 6 grup belirlendi. Grupların atomik element analizleri yapıldı. Ayrıca mineral analizleri tespit edildi. Böylece her bir grubun kimyasal özellikleri bilinir hale geldi. Daha sonra bu 6 grup, farklı oranlarda toprakla karıştırıldı. Bu karışımlarda mısır yetiştirildi. Bitkilerin fiziksel özellikleri gözlenerek gelişim tabloları oluşturuldu. Sonra mısır bitkileri hasat edilerek bitkilerin ve toprakların analizleri yapıldı.
 </p>
 <p class="MsoNormal">
  Deneyler sonucunda cüruf numunelerinin bitki büyümesi için gerekli besin elementlerini toprağa verdiği anlaşıldı. En yüksek verimin alındığı saksıdaki cürufun yüzde 12,5 oranında ve iri taneli olduğu belirlendi. Ayrıca, ideal cüruf içeriği de ortaya çıkmış oldu. Böylece çelik cüruflarının bitki besini olarak kullanılabileceği saptandı. Atıkların değerlendirilmesiyle çevre dengesi korunarak, ülkeye ekonomik katkı sağlanabileceği ispatlanmış oldu.
  <span>
  </span>
 </p>
 <p class="MsoNormal">
  INEPO’ya çevre biyolojisi, çevre kimyası, çevre ve fizik, çevre ve sağlık ile sosyal çevre kategorilerinde başvuru yapılıyor. Bu sene, İstanbul 124, Ankara 73, İzmir 58, Manisa 35, Ordu 22, Adana 20, Sakarya 19, Muğla 17, Batman 16, Elazığ 15 proje ile en çok katılım sağlayan iller oldu.
 </p>
 <p class="MsoNormal">
  27 Şubat 2009’da sona eren başvurular Türkiye’nin değişik üniversitelerinden 48 akademisyen tarafından internet ortamında değerlendirildi. 3 - 4 Nisan 2009’da Fatih Koleji Beykent Kampüsünde yapılan ulusal yarışma finalinde çekişecek projeler belirlendi. Ulusal yarışmayı kazanan projeler,
  <span>
  </span>
  19 -22 Mayıs 2010’da uluslararası etapta ülkemizi temsil edecek.
 </p>
 <p class="MsoNormal">
 </p>
 <p class="MsoNormal">
  INEPO'NUN DİKKAT ÇEKENLERİ
 </p>
 <p class="MsoNormal">
 </p>
 <p class="MsoNormal">
  <span>
  </span>
  Küfü önleyen ekmek sepeti
  <span>
  </span>
  Baca atık gazlarıyla bedava sıcak su ve ısı elde edilmesi
  <span>
  </span>
  Kızılötesı (IR) kaynaklı ısıl güneş elektrik sistemi
  <span>
  </span>
  Yüksek hızlı tren için rüzgâr hızı risk analizi
  <span>
  </span>
  Jaluzi perdeden elektrik eldesi
  <span>
  </span>
  Elektrik üreten kalorifer peteği
  <span>
  </span>
  Leziz likenli ekmeği deneyelim, israfı önleyelim
  <span>
  </span>
  Potansiyel antikanser şalkon türevinin incelenmesi
  <span>
  </span>
  Eko eko (ekolojik ve ekonomik) balık yetiştiriciliği
  <span>
  </span>
  Radyasyon zırhlamasında kemik ununun etkisinin araştırılması
  <span>
  </span>
  Muş ovasında muz tarımı
  <span>
  </span>
  Matematiksel çöpçü
  <span>
  </span>
  Elektriksiz çöp asansör
  <span>
  </span>
  Çevre dostu çılgın lavabo
  <span>
  </span>
  Gaz kesen tencere ve çaydanlık
  <span>
  </span>
  Çevreci diş fırçası
  <span>
  </span>
  Sıcaklık ölçen bebek zıbını
  <span>
  </span>
  Çöplerdeki kötü kokulara son
  <span>
  </span>
  Son teknolojiler zararda da son nokta mı?
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26479-193-kanserojen-atigi-bitki-besinine-cevirdiler.html), [web.archive.org (arşiv bağlantısı)](http://web.archive.org/web/20101119201306/http://aksiyon.com.tr/aksiyon/haber-26479-193-kanserojen-atigi-bitki-besinine-cevirdiler.html)
