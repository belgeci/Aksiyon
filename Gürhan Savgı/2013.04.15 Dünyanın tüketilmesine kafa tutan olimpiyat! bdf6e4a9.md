# Dünyanın tüketilmesine kafa tutan olimpiyat!

*Gürhan Savgı 2013.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fatih Koleji’nce tertiplenen INEPO’ya katılan gençler, birbirinden ilginç 136 projeyle çevre problemlerine çözüm aradı.
  </font>
 </div>
 <div id="newsText">
  <font class="detail-text">
   <p>
    İnsanlık, aşırı tüketime dayalı hayat tarzını birkaç dünya varmış gibi sürdürürken, umutlar bu alışkanlığın değiştirilmesi ve yeni çevreci teknolojilerde. Fatih Koleji’nin 21. kez tertiplediği Çevre Proje Olimpiyatı (INEPO) da bu yolda çeyrek asırdır çakan bir fener. Bu seneki olimpiyatın millî bölümüne 136 proje katıldı. Lise seviyesini çoktan aşmış projeler çevre meselelerine karşı bir idrak ve çare arayışı idi. Aslında katılımcı tüm projeler olimpiyatı kazanmış sayılabilirdi. Ancak uzman bir jüri içlerinden ikisini 12-17 Mayıs 2013’te ABD Arizona Phoenix’te yapılacak Milletlerarası Bilim ve Mühendislik Fuarı’na (Intel ISEF) katılmak üzere seçti.
    <p>
     Türkiye’yi temsil için seçilen ilk proje, İzmir Atatürk Lisesi öğrencileri Umut Onbaşılar ile Feyza Özel’e ait. Çalışma, kanser oluşumunu engelleyen bir etken madde üzerine. Gençler, dopsorubisinin maddesinin insan DNA’sı ile etkileşimini gözlemleyerek bu maddenin kanser hücrelerinin oluşumunu nasıl engellediğine şahit olmuş. Diğeri ise Özel Gelişim Lisesi öğrencileri İpek Efe ve Gökçe Pişiren’in biberiyenin metallerin bozulmasını önlediğini ortaya koydukları çalışma. Bir bakıma gençler, paslanmayı biberin acısı ile yok etmiş!
     <p>
      Fatih Koleji’nin İstanbul Çobançeşme’de bulunan yeni Merkez Kampüsü’nün iki katı, 6 Nisan 2013’te birbirinden heyecanlı gençlerin kurduğu stantlarla dolu idi. Bir sonraki gün ise Bahçelievler Kültür Merkezi’nde ödül töreni heyecanı yaşandı. Yarışmaya orta ve ilköğretimden talebeler iştirak etmişti. Projeler arasında, hayati olmasına rağmen bilim adamlarının dahi araştırmaya cesaret edemediği türden olanları vardı.
      <p>
       <strong>
        Cep telefonu civcivleri bozdu!
       </strong>
       <p>
        Azem Yükseloğlu Anadolu İmam Hatip Lisesi’nden Furkan Demir, cep telefonu ve diğer elektromanyetik dalga yayan cihazların canlılar üzerindeki menfi tesirini açıkça gösteren bir çalışma yapmıştı. Demir’in projesinde 4 kuluçka makinesine 30’ar adet döllü yumurta yerleştirildi. 3 makinedeki yumurtalar az, orta ve yüksek seviyede elektromanyetik (cep telefonu) sinyale maruz bırakıldı. Diğer makinedeki yumurtalar ise kendi hâline bırakıldı. Sonuçta, cep telefonu sinyaline maruz kalan yumurtalarda, yüzde 60’a varan oranda anormalliklere rastlandı. Demir, hilkat garibesine dönmüş kavanozlardaki embriyoları da sergiledi. O şimdi, cep telefonu sinyallerinin insan embriyosuna da zarar verdiğini rahatça söyleyebiliyor!
        <p>
         Diğer dikkat çeken bir proje de yine aynı okuldan Ayşe Fahriye Bakırcı ve Aslı Gönül’ün halk arasında GDO’lu olarak bilinen genetiği değiştirilmiş organizmalara sahip mısır şurubuyla tabii şekerin insan üzerindeki etkilerinin araştırılmasıydı. Gençler, GDO’lu mısır şurubu ve tabii şeker alan 36 gönüllü kişi üzerinde her gün kan testleri yaparak kayıt tuttu. Neticede GDO’lu tatlandırıcılarda bulunan fruktozun kan şekerini yükseltmediği için yeme isteğinin devam ettiği ortaya çıktı. Tabii şeker alımlarında ise tam tersi oluyordu. Kan şekeri yükseldiği için tokluk hissi oluşuyor ve denekler yeme faaliyetine son veriyordu. Bu gençlerimiz de artık rahatça GDO’lu tatlandırıcıların obezitenin en önde gelen sebeplerinden biri olduğunu söyleyebiliyor!
         <p>
          Keşke tüm projeleri anlatabilsek fakat bu mümkün olmadığına göre, emeğe saygı gereği dikkat çeken projelerin adını anmadan geçmeyelim: Alglerle Orman Havası, Karayosunu İlaveli Yenilenebilir Baraj, Organik Yara Kremi, Zeolit Taşı ve Su Püskürtmeli Baca, Çay Tohumundan Çevre Dostu Deterjan, Deodorantsız Hava Sahası, Antibakteriyel Biyonanokompozit Ambalaj, Nano Boyutlu Titanyum Oksit ile Kaplanmış Araba Camı, Manyetik Sıvı Ayna, İşitme Engelliler İçin Ses Algılayan Gözlük, Lenssiz Mikroskop, Pamuk Artıklarından Sabun Eldesi, Deniz Yüzeyindeki Petrolü Toplayıp Ayrıştıran Sistem, Kansere Dur Diyen Bitki: Sarı Kantaron.
          <p>
           241 genç beyne ev sahipliği yapan Fatih Eğitim Kurumları Genel Müdürü Mehmet Kıcıroğlu, INEPO’yu değerlendirirken, modern çağ insanının rahat yaşama arzusu, bitmek bilmeyen istekleri ve sorumsuz hareketleri yüzenden tabiattaki dengeleri bozduğu değerlendirmesini yapıyor öncelikle. Kıcıroğlu, 21 sene evvel mütevazı bir tarzda başlayan INEPO’nun bugün dünya çapında bu meselelere çözüm teklif eden bir organizasyon hâline geldiğini anlatıyor.
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35319-dunyanin-tuketilmesine-kafa-tutan-olimpiyat.html), [web.archive.org (arşiv bağlantısı)](http://web.archive.org/web/20140410200515/http://www.aksiyon.com.tr:80/aksiyon/haber-35319-dunyanin-tuketilmesine-kafa-tutan-olimpiyat.html)
