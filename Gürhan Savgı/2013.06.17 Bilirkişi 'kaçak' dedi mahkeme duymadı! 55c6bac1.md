# Bilirkişi ‘kaçak’ dedi mahkeme duymadı!

*Gürhan Savgı 2013.06.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   3. köprünün usulsüz bir plan değişikliğiyle yapıldığı iddiasıyla dava açıldı. Bilirkişiler, iddiayı haklı buldu. Mahkeme, bilirkişilerin aksine karar verdi. Gözler Danıştay’a çevrildi.
  </font>
 </div>
 <div id="newsText">
  <font class="detail-text">
   <p>
    Türkiye Erozyonla Mücadele ve Ağaçlandırma Vakfı (TEMA), 3. köprünün yapılabilmesi için 1/100 binlik İstanbul Çevre Düzeni Planı’nda (İÇDP) usulsüz değişiklik yapıldığı gerekçesiyle 2010 yılında iptal davası açtı. İstanbul 1. İdare Mahkemesi’nde görülen davada bilirkişi raporu, 3. köprü projesinin, kentin anayasası denebilecek 1/100 binlik plana aykırılık teşkil ettiği yönünde çıktı. Ancak mahkeme kararını, plan tadilatının hukuka uygun olduğu yönünde verdi.
    <p>
     Bilirkişi raporuna göre, plan değişikliği ve dava süreci şöyle yaşandı: İstanbul’un ulaşımdan imara, nüfustan çevreye tüm hayati fonksiyonlarını planlayan 1\100 binlik Çevre Düzeni Planı 2006’da kabul edildi. İstanbul Metropoliten Planlama Merkezi’nde 500 uzman 2 sene süren bir emekle planı oluşturdu. Şehrin kuzeye büyümesinin engellenmesini şart koşan plan, yapılaşmanın Marmara Denizi’ne paralel gelişmesini öngörüyordu. Planda ayrıca insan faaliyetlerinin doğaya zarar vermeden yapılması, kentin iki yakasında nüfus ve istihdam dengesi sağlanarak yakalar arası yolculuk talebinin azaltılması, yüksek kapasiteli raylı ulaşıma ve deniz yolu ulaşımına ağırlık verilmesi hükme bağlanıyordu.
     <p>
      11 kriterden 6’sına aykırı
      <p>
       İstanbul Büyükşehir Belediyesi Ulaştırma Müdürlüğü’nün teklifiyle plana giren bir cümlenin daha sonra 3. köprünün hukuki mesnedi olacağını kimse bilemezdi. Plana ‘İlave boğaz geçiş alternatiflerinin alt ölçekli planlarda değerlendirilmesine…’ cümlesi eklendi. TEMA, bu detayı fark ederek değişikliğin hukuka aykırı olduğu iddiasıyla dava açtı. Mahkeme, idari yargılama usulü icabı konuyu bilirkişiye havale etti. Bilirkişiden, TEMA’nın iddialarını kesin bir şekilde destekleyen rapor geldi.  Raporda, 3. köprünün önünü açan plan değişikliğinin,  İÇDP raporunun 520. sayfasındaki 11 kriterden 6’sına açık bir şekilde aykırı olduğu tespitine yer verildi. Ayrıca İstanbul Çevre Düzeni Planı’nda  mevcut köprüler yapıldıktan sonra güzergâhlarında meydana gelen gecekondulaşma ve doğa tahribatının ilmî olarak anlatıldığı bölümlere atıf yapıldı. 3. köprü ile İstanbul’un yerleşim, ekoloji ve ulaşımında büyük değişiklikler oluşacağı belirtildi.
       <p>
        Raporda bilirkişiler, 3. köprünün ancak yeni bir Çevre Düzeni Planı yapılıp şehre etkileri tüm yönleriyle incelendikten sonra inşa edilebileceğini şöyle savundular: “İÇDP’de İstanbul’un Marmara Denizi boyunca gelişmesi öngörülüyor. Oysa 3. köprü bunu bozuyor. Plan bütünlüğüne bu kadar büyük bir etkisi olan bir tadilat kesinlikle kabul edilmez. Yüzlerce uzmanın senelerce çalışarak yaptığı bir planın bütününe dair kararları tersine çevirmek ancak yeni bir kararla mümkün olur. Yeni kararların ekonomik, ekolojik ve toplumsal etkileri belirlenmelidir. Kentin genelinin yeni karara göre düzenlenmesi gerekir.”
        <p>
         Raporda, 3. köprü ve çevre yollarına adeta bir ara yol uygulaması yapıldığı da ifade edildi. Kuzey Marmara Otoyolu ve yeni köprünün, Boğaziçi ve Fatih Sultan Mehmet köprüleri ile E5 ve TEM’in bir alt sistemi olmadığı için alt planlarda değerlendirilemeyeceği ifade edildi.
         <p>
          Bilirkişiler Doç. Dr. Murat Cemal Yalçıntan, Doç. Dr. Hürriyet Öğdül ve İ. Orhan Demir (Ulaşım Plancısı), sonuç bölümünde “Yapılan idari işlem (plan tadilatı); ulaştırma planlaması, şehircilik ilkeleri, planlama esasları ve kamu yararı açısından değerlendirildiğinde uygun olmayan bir işlem olduğu kanaati hakim olmuştur.” dedi.
          <p>
           Mahkeme’nin kararı 29 Nisan 2013’te TEMA’ya tebliğ edildi. Kararda 1/100.000 ölçekli planda, parsel bazında ya da küçük alanlara ilişkin olarak belirlemelerin yer almadığına vurgu yapıldı. Bu fonksiyonların alt planlarda etkili olacağı belirtildi. Hüküm cümlesi şu şekilde kâğıda döküldü: “… 1/100.000 ölçekli İstanbul Çevre Düzeni Planı’na ‘İlave boğaz geçiş ve güzergâhları alt ölçekli planlarda değerlendirilecektir’ yönünde bir plan notu eklenmesinin hukuka uygun olduğu sonucuna varılmaktadır.”
           <p>
            TEMA’nın avukatı Ömer Aykul, mahkemenin bu tutumunu alışılagelmişin dışında olarak nitelendiriyor: “Mahkemeler, yetersiz oldukları teknik konularda bilirkişi uygulamasına başvurur. Mahkeme, bilirkişi raporunu hatalı ve yetersiz bulabilir. Bilirkişilerin taraflı olduğuna kanaat getirebilir. Tarafların itirazını dikkate alabilir. Bizatihi kendi kararıyla mevcut bilirkişiden ek rapor isteyebilir. Veya yeni bir bilirkişi atayarak yeni bir rapor hazırlanmasını talep edebilir. Usul budur. Fakat bizim davamızda bunların hiçbiri olmadı. Mahkeme, bilirkişi ve raporla ilgili itirazı olmadığı halde her ne kadar bilirkişi raporu aksini söylüyorsa da işlem hukuka uygundur kararı verdi.”
            <p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=35805), [web.archive.org (arşiv bağlantısı)](http://web.archive.org/web/20130625055830/http://www.aksiyon.com.tr:80/aksiyon/newsDetail_getNewsById.action?newsId=35805)
