# TEMA’da dedeler savaşı

*Gürhan Savgı 2012.12.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   TEMA’nın milletlerarası ödüllerini tanıtmak için yapılan toplantıda vakfın kurucuları Hayrettin Karaca (Toprak Dede) ve Nihat Gökyiğit (Yaprak Dede) ateşli bir çevre tartışmasına girişti. Böylece yeşil fikirler arasındaki ton farkı ortaya çıktı.
  </font>
 </div>
 <div id="newsText">
  <font class="detail-text">
   <p>
    Türkiye Erozyonla Mücadele ve Ağaçlandırma Vakfı (TEMA), son bir yıl içinde aldığı milletlerarası ödüller hakkında bilgi verdi. Bunlardan biri BM Çölleşmeyle Mücadele Sekretaryası (UNCCD) önderliğinde dünyada ilk kez verilen Hayat İçin Toprak Ödülü’ydü. TEMA’ya ödülü, 3 Aralık 2012’de Katar’ın başkenti Doha’da yapılan İklim Değişikliği Konferansı’nda takdim edildi.
   </p>
   <p>
    <img alt="" height="133" src="http://web.archive.org/web/20121229165732im_/http://medya.aksiyon.com.tr/aksiyon/2012/12/17/gurhan-tema-2.jpg">
     İkinci ödül ise merkezi İsveç’te bulunan Doğru Yaşam Ödülü Vakfı’ndan geldi. Aynı adlı ödüle Vakfın Onursal Başkanı Hayrettin Karaca layık görüldü. Ancak bu ödülün geçmişi, Türkiye açısından şaibeli idi. Çünkü daha önce Bergama’da altın madeni çıkarılmasına karşı köylüleri örgütleyen Birsel Lemke adlı bir turizmciye verilen bu ödül eylemci köylüleri kızdırmıştı. Lemke’nin ayrıldığı yabancı uyruklu eşinin koydurduğu haciz sebebiyle maddi ödülü hibe ettiği yönündeki iddialar ortaya atılmıştı. Köylüler, ödülün ve Avrupa İnsan Hakları Mahkemesi kararı sonucu kazandıkları tazminatın yörede bir çevre mühendisliği bölümü kurulması için harcanmasını talep ediyordu. Ancak bunların hiçbiri gerçekleşmedi. Bu iddiaları bir kenara bırakıp İstanbul’da yapılan bilgilendirme toplantısına dönelim. Toplantıya, TEMA’nın kurucuları ‘Toprak Dede’ lakaplı Hayrettin Karaca ve ‘Yaprak Dede’ lakaplı Nihat Gökyiğit katıldı. ‘Allah gecinden versin’ 100 yaşına merdiven dayayan iki ihtiyar, TEMA’nın kuruluşundan bugüne kadar yapılan faaliyetleri değerlendirdi. Dünyanın geleceği hakkındaki fikirlerini paylaştı.
     <p>
      Toplantının başında ilk sözü kimin alacağı konusundaki örtülü bir çekişme aslında umumi havayı aksettiriyordu. Karaca, Gökyiğit’in ilk sözü almasında ısrar edince Gökyiğit lafı gediğine koydu: “Assolist hep benden sonra konuşur. Bugüne kadar böyle oldu!”
      <p>
       Nihat Gökyiğit, TEMA’yı kurdukları 1992’ye giderek vakfın misyonunda toprağı en başa koyduklarını anlattı. Gökyiğit, ABD’de yapılan bir araştırmada medeniyetlerin yükseliş ve çöküşlerinin toprağı doğru kullanıp kullanmamalarına bağlı olduğunun anlaşıldığına dikkat çekti. Toprağın, insanın yaşaması için denizlere akarak ‘şehit’ olduğuna vurgu yapan Gökyiğit; toplayıcı unsur olan toprak, yaprak ve bayraktaki hece uyumunun ilahi bir tecelli olduğunu dile getirdi.
       <p>
        Hayrettin Karaca da yerkürenin kurtuluş hareketinin TEMA’dan başlayacağını belirterek dünyada çevreye hizmet edenler arasında TEMA’nın bir köprü vazifesini üstleneceğini söyledi. Gökyiğit ise bu noktada ilginç bir çıkış yaptı: “Kimseye yoksulluğa razı olun diyemeyiz. Yoksulluk da çevrenin tahribine zemin hazırlar. Modern araçları kullanarak üretimi doğaya dost gerçekleştirmeliyiz.”
        <p>
         Sohbetin ilerleyen bölümlerinde ormanlar hakkında ilginç bir diyalog yaşandı. Karaca, ormanın doğal bir ekolojik sistem olduğunu vurgulayarak ağaçlandırılan alanların orman sayılamayacağına işaret etti. Yanan alanlarda, insan eliyle ağaçlandırmak yerine, kendiliğinden ağaçların çıkmasının beklenmesi gerektiği fikrini savundu.
         <p>
          Aralarına baraj girdi!
          <p>
           Mevzu toprak, su, orman olunca söz dönüp dolaşıp baraj ve HES’lere geldi. İşte bu noktada Toprak ve Yaprak dedeler arasında fikir ayrılığı ortaya çıktı. “Müsâdeme-i efkârdan bârika-i hakikat neşet eder!” esprileri yapıldı. Karaca, “Barajlardan tehlikeli hiçbir şey yoktur.” diyerek şunları söyledi: “Barajlar metan gazı üretir. Bu gaz, çevreye karbondioksitin 20 misli zarar verir. Dünyanın ısınmasına katkıda bulunur. Bugün bazı ülkelerde barajlar yıkılmaya başlanmıştır.”
           <p>
            Gökyiğit ise heyecanlı bir üslupla mevzuya girerek barajları şöyle savundu: “Dünya bir su sancısı çekiyor. Bir milyardan fazla insan sağlıklı içme suyundan mahrum. Nüfus artmaya devam ediyor. Suyun da korunması için depolanması lazım. Yoksa denizlere gidip tuzlanıyor. Depolanması için de barajdan başka çare yok.”
            <p>
             TEMA’yı birlikte kurdukları arkadaşının yanında oturan Karaca, mimikleriyle bu sözlere katılmadığını belli etti. Bunun üzerine Gökyiğit, “Evet evet, burada anlaşamıyoruz!” diye çıkıştı. Gökyiğit kendinden emin bir tarzda sözlerini şöyle sürdürdü: “Sadece tarım ve içme için değil, enerji için de suyu kullanmak en temiz yöntemdir. Ancak bunları doğayı tahrip etmeden yapmak marifettir. Yoksa rastgele yapmak değil. Barajlara artık hiç ihtiyacı yok dünyanın, söküp atalım! Ben o fikirde değilim. Ama bütün derelere HES yapın demiyorum. Ama doğayı koruyarak yapılmalı diyorum.”
             <p>
              Karaca, tırmanan söz düellosunda “Söz hakkı! diyerek parmağını havaya kaldırdı. İlkokul çocuğu heyecanıyla lafı kapan Karaca, “Barajlar ekosistemi tahrip eder. Akan su bir yerde durdu mu, ondan sonra ona ihtiyacı olanlar mahrum kalırlar. Derelerin önüne hiçbir şey yapılmamalıdır. Çünkü orada yaşayan canlıları öldürüyorum, bağlantılarını kesiyorum. Bir ekosistem 2 bin 500 metre irtifada başlar. Denize inene kadar değişe değişe devam eder. Ekosistem bütündür.” Karaca, karın çok yağdığı Doğu Anadolu’daki meyilli arazilerin teraslanıp yeşertilerek 225 milyar ton suyun yer altı akiferlerine kazandırılacağını ve barajlara ihtiyaç kalmayacağını da anlattı.
              <p>
               Bu arada TEMA Yönetim Kurulu Başkan Yardımcısı Deniz Ataç araya girerek bir hatırlatma yaptı. Ataç, Orman ve Su Bakanlığı’nın Başbakan Recep Tayyip Erdoğan’ın talimatıyla yeni bir makine ile teraslamaya başladığını belirtti. Ataç şunları söyledi: “İş Bankası ile ortaklaşa yaptığımız 81 ile 81 orman projesinin bazı bölümlerinde teraslama yoktu. Bakanlık oralarda bile bunu yapıyor. Fidan dikmekle bitmiyor. Üç yıl bakmanız gerekiyor. Aksi hâlde verim düşük oluyor. TEMA, Orman ve Su Bakanlığı ile işbirliği halinde. Biz topladığımız fonları Bakanlığa aktarıyoruz. Biz, kendi fonlarımız üzerinden Orman Bakanlığı’nın yaptığı işi takip ediyoruz. Çünkü bu bakımları kimsenin onlardan daha iyi yapma imkânı yok. Sivil toplumun görevi devlet mekanizmasını harekete geçirmektir. Biz devlet değiliz. Devlet çarklarının bizim amaçlarımız doğrultusunda dönmesi için gayret gösteren insanlarız. Amacımız sonuç almak.”
               <p>
                Toplantıda bir de sermaye ve kapitalizm polemiği yaşandı. Karaca, bugünkü ekonomiyi bir canavara benzeterek dünyayı bitirdiğini dile getirdi. Gökyiğit’in ise bu noktada itirazı geldi: “Komünist bir rejimde Aral Gölü çevre felaketi gibi birçok sorun yaşandı. Sermayeyi kaldır at, her şey düzelecek! Hayır! İnsan, sermaye ve girişimciye ihtiyaç var. Çevre bilincini işleyeceğiz. Bunların hepsi günahkâr diyemeyiz. Bugün şirketler sene sonu faaliyet raporunu yazarken en sonuna çevreye ne yaptım, hayır işi olarak ne yaptım yazma ihtiyacını duyuyor. Buraya geliyor dünya. Sivil toplum kuruluşlarının gayretiyle oluyor bunlar. İleriye umutlu bakmalıyız. Bugün Tarım Bakanlığı’nı tenkit ederken tarımsal üretimde Avrupa’da 1’inci, dünyada 7’nci sıraya geldiğimizi unutmamalıyız. Teşviklerin doğaya dost üretimlere olduğunu da unutmayalım. Her şey yanlış dersek çekiliriz kabuğumuza ve ümitsiz olarak kalırız. Yanlışları görelim. Doğrularla işbirliği yapalım.”
                <p>
                 TEMA’nın bir Greenpeace olmadığını vurgulayan Gökyiğit,  yasal olmayan sınırları zorlayıp mesele yapmak istemediklerini kaydetti. Gökyiğit, yasal sınırlar içinde şiddete katiyen müracaat etmeden söz sahiplerini ikna ederek bu işi yapmak istediklerini dile getirdi.
                 <p>
                  Karaca, bu çıkış üzerine bugün dünyayı büyük şirketlerin yönettiğini çarpıcı bir misalle anlattı: “1994’te 42 şirketin geliri 48 ülkeninkine eşit idi. 2004’te 7 şirketin geliri 60 ülkeninkine eşit oldu. Bugün 3 şirketin geliri 80 ülkenin gelirine eşit. Bunların sahiplerinin hepsi de Musevidir. Dünyayı üç şirket idare ediyor. Nükleer santral bacaları, İngiltere’den Grönland’a kadar kirletmiş. Dünyayı yeni bir ekonomi kurtarır. Herkesin ihtiyacı kadar tüketeceği bir ekonomi. Doymak, eğitim, sağlık... Ben, 22 senedir tüketmiyorum. Ben cin gibiyim. Bana hayat verenleri yaşatacağım. Yoksa gidiyorum.”
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=4F28D6490FEF71B51D7878A68E84A1DD?newsId=34343), [web.archive.org (arşiv bağlantısı)](http://web.archive.org/web/20121229165732/http://aksiyon.com.tr:80/aksiyon/newsDetail_getNewsById.action;jsessionid=4F28D6490FEF71B51D7878A68E84A1DD?newsId=34343)
