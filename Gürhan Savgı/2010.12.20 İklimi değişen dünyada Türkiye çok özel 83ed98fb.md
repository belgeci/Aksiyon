# İklimi değişen dünyada Türkiye çok özel

*Gürhan Savgı 2010.12.20*

<font class="agenda2NewsSpot">
 Meksika’daki İklim Zirvesi insanlık için bekleneni veremese de Türkiye için olumlu geçti. Türkiye, sera gazını azaltamayacağını dünyaya kabul ettirdi.
</font>
<font class="newsDetail">
 <p>
  <p class="MsoNormal">
   Dünya iklimini bugüne kadar kurtaramadıkları için duydukları vicdan azabıyla 193 ülke heyeti Meksika’nın sahil kenti Cancun’da 29 Kasım-10 Aralık tarihleri arasında bir araya geldi. 16’ncısı yapılan BM İklim Değişikliği Taraflar Konferansı (COP16) öncesinde ‘ibretlik’ iklim olayları meydana gelmişti. Çok uzağa değil, son bir seneye dönüp baktığımızda yerküre tarihindeki en sıcak 10 yılı, en sıcak 12 ve 6 ayı geride bırakmıştık. Pakistan sulara gömülmüş, Rusya âdeta kavrulmuştu. Nijer’de kuraklık ve sel sebebiyle 400 bin çocuk açlık ve kıtlık çekenlere katıldı. Hikâye gibi anlattığımız bu trajediler iklimin kurtarılamayacak ‘devrilme noktasına’ çok yakın olduğunu haykırıyor. İnsanlık sanki kolektif bir yok oluşa doğru temposunu artıran ‘Amok Koşucusu’ gibi.
  </p>
  <p class="MsoNormal">
  </p>
  <p class="MsoNormal">
   Buna rağmen siyasetçiler tercih ettikleri enerji politikalarıyla insanlığı uçuruma doğru itelemekte bir beis görmüyor. Uzmanlar ittifakla atmosferdeki karbondioksit miktarının güvenli üst sınırının milyonda 350 parçacık olması gerektiğini söylüyor. Şu anda ise bu rakam 392 parçacık. Her sene yaklaşık 2 parçacık artıyor.
  </p>
  <p class="MsoNormal">
   Tüm bunlar yaşanırken Cancun’da yine pazarlıklar vardı: Kim gazını kesecek? Dünyayı gaza boğanlar diyetini nasıl ödeyecek?... Geçen sene Kopenhag’da yapılan 15. Taraflar Konferansı tam bir fiyasko olmuştu. Sera gazlarının salınımını sınırlayan Kyoto Anlaşması yenilenememişti. Cancun’da da bu olmadı. Teselli kaynağı ise Yeşil Çevre Fonu oldu. Bu fon gerçekleşirse, gelişmiş 24 ülke, 2020’den itibaren 100 milyar doları geri bırakılmış ülkelere iklimi kurtarması için aktaracak.
  </p>
  <p class="MsoNormal">
   Dünya için beklenen sonuç çıkmasa da Türkiye belki de Meksika’da en kârlı çıkan ülke oldu. Türkiye, BM İklim Değişikliği Çerçeve Sözleşmesi’nin kabul edildiği 1991’de o günkü durumuyla bağdaşmayan bir duruma düşmüştü. Türkiye, OECD üyesi olması dolayısıyla gelişmiş ülke sınıfına konularak sera gazı azaltma yükümlülüğü bulunan ülkelerin yer aldığı EK1-2 listesine alınmıştı. Oysa Türkiye’nin ekonomisi gelişmemişti, aynı konuma sokulduğu diğer sanayileşmiş ülkelerle karşılaştırıldığında çok az sera gazı salınımı bulunuyordu. Türkiye’nin bu durumu
   <span>
   </span>
   2001’de Fas’ta yapılan 7. Taraflar Konferansı’nda değişti. Türkiye’nin Ek-2’den çıkartıldığı ve Ek-1’de yer alan diğer ülkelerden farklı bir durumda bulunduğu oy birliğiyle kabul edildi. Taraf ülkeler de Türkiye’nin kendine özgü şartlarını dikkate almaya çağrıldı. Türkiye bu gelişme sonrası Çerçeve Sözleşme ve Kyoto Anlaşması’na taraf oldu. Ancak bugüne kadar taraf ülkeler Türkiye’nin yeni durumunu tanımamıştı. Cancun’da bu gerçekleşti.
  </p>
  <p class="MsoNormal">
   Çevre ve Orman Bakanı Veysel Eroğlu, Cancun’da yoğun görüşmeler yaptı. Çeşitli grupların temsilcileriyle bir araya geldi. Çevre ve Orman Bakanlığı Müsteşar Yardımcısı ve zirvedeki Türk heyetinin başkanı Sedat Kadıoğlu, yaşanan gelişmeleri şöyle anlatıyor: “2001’de Marakeş’te Türkiye’nin durumunun Ek-1 ülkelerinden farklı olduğunun kabulü ile ilgili davet burada tanınmış oldu. Türkiye artık Ek-1 ülkeleri gibi sera gazı indirimi sorumluluğundan kurtuldu. Ek-2 listesinde olmadığımız da tanındığı için gelişmekte olan ülkelere teknoloji transferi zorunluluğumuz kalktı. Hatta teknoloji ve finansman alabilecek bir ülke olduğumuz kabul edildi.”
  </p>
  <p class="MsoNormal">
   Kadıoğlu, 11 Aralık’ta sonuç metni açıklandığında, BM İklim Değişikliği Paneli (IPCC) Başkan Danışmanı Mısırlı Muhammet Samet’in, “Bu zirveden en kârlı Türkiye çıktı.” dediğini aktarıyor.
  </p>
  <p class="MsoNormal">
   Türkiye’nin başarısının altında kendine güven, konuyu önemseme ve emeğin yattığını belirten Kadıoğlu, şunları dile getiriyor: “Cumhurbaşkanımız Abdullah Gül, Kopenhag Zirvesi’ne katıldı. Başkanımız Recep Tayyip Erdoğan, Yunanistan Başbakanı ile Akdeniz İklim Zirvesi’nde öncelik aldı. Türkiye, Cancun’a gelmeden önce Almanya ve Çin ile müzakere etmişti. Bu sonuç kendi kendine çıkmamıştır. Ülkeler durup dururken Türkiye’ye yeni bir statü vermemiştir.”
  </p>
  <p class="MsoNormal">
   Kadıoğlu, küresel ısınmanın 2 derecede kontrol edilmesini hükme bağlayan sonuç bildirgesi okunduğundaki güçlü alkışın her ülkenin bir şeyler yapma sorumluluğunda olduğunu ortaya koyduğu değerlendirmesinde de bulunuyor.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28216-iklimi-degisen-dunyada-turkiye-cok-ozel.html), [web.archive.org (arşiv bağlantısı)](http://web.archive.org/web/20101228051126/http://www.aksiyon.com.tr:80/aksiyon/haber-28216-iklimi-degisen-dunyada-turkiye-cok-ozel.html)
