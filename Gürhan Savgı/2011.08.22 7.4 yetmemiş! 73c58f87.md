# 7.4 yetmemiş!

*Gürhan Savgı 2011.08.22*

<font class="agenda2NewsSpot">
 <span>
  İstanbul’a TOKİ tarafından inşa edilen 112 bin konutun başındaki isim Mimar Niyazi Özdemir, 17 Ağustos 1999’daki büyük depremin unutulduğunu, dönüşümde fazla bir mesafe alınamadığını belirtip uyarıyor.
 </span>
</font>
<font class="newsDetail">
 <p>
 </p>
 <p class="BasicParagraph">
  <span lang="EN-GB">
   7.4 yetmemiş!
  </span>
 </p>
 <p class="BasicParagraph">
  <span lang="EN-GB">
  </span>
 </p>
 <p class="2011anaspot">
  <span lang="EN-GB">
   İstanbul’a TOKİ tarafından inşa edilen 112 bin konutun başındaki isim Mimar Niyazi Özdemir, 17 Ağustos 1999’daki büyük depremin unutulduğunu, dönüşümde fazla bir mesafe alınamadığını belirtip uyarıyor.
  </span>
 </p>
 <p class="2011anaspot">
  <span lang="EN-GB">
  </span>
 </p>
 <p class="BasicParagraph">
  <span lang="EN-GB">
   GÜRHAN SAVGI
  </span>
 </p>
 <p class="BasicParagraph">
  <span lang="EN-GB">
  </span>
 </p>
 <p class="2011gomme">
  <span>
   Niyazi Özdemir, ‘çılgın proje’ ile tartışma konusu olan İstanbul’da gerçekten o sıfatı karşılayacak sayıda konut inşaatını yürüten isim. TOKİ İstanbul Uygulama Daire Başkanı Özdemir, şehrin önceliğinin deprem odaklı kentsel dönüşüm olduğunu vurguluyor. Ve acı gerçeği en başta söylüyor: “Deprem terörden daha büyük bir tehdittir. Marmara Bölgesi’nin kırmızı kitabı depremdir. Ya önümüzdeki dönemde bu işi çözeriz ya da ölümlere razı oluruz. Kimse sonra çıkıp ‘Nerede bu devlet?’ demesin.”
  </span>
 </p>
 <p class="2011gomme">
  <span>
   30 yıllık meslek hayatının şantiyelerde geçtiğini belirten Özdemir ile TOKİ’nin İstanbul’daki çalışmalarını ve şehri bekleyen deprem riskini konuştuk. Ona göre, bu şehirde en önemli husus arsa üretebilmek. Kuş bakışıyla şehrin deniz tarafı 1950 ile 70 arası gecekondularla doldurulmuş, kuzey tarafı ise ormanlar ve su kaynaklarıyla kaplı. TOKİ’nin en büyük arsa kaynağının Hazine olduğunu hatırlatan Özdemir, kamu kuruluşları ile yapılan protokollere de dikkat çekiyor. Bu noktada Millî Savunma ve Millî Eğitim bakanlıkları ile yapılan anlaşmalar ön plana çıkıyor. TOKİ, bu kuruluşların elindeki problemli arsaları değerlendirip konut yapıyor. İstanbul’da şu anda 176 noktada 112 bin konutluk üretim var.
  </span>
  <span>
   Bunların 60 bini tamamlandı, kalan 52 binin inşaatı sürüyor. 112 bin konuttan 45 bini sosyal proje. Bu çerçevede gecekondu dönüşümleri, yoksul ve dar gelirli sınıfa yönelik konutlar bulunuyor. Kalan 67 bini ise kaynak geliştirme projeleri. Bunların da 46 binini TOKİ iştiraki olan Emlak Konut ve Emlak Pazarlama yapmış. 21 binini TOKİ kendisi vücuda getirmiş. Özdemir, sadece konut üretmediklerini, sosyal donatılara da ağırlık verdiklerini söylüyor. Bu kapsamda 4 okul, 12 cami, 8 köprülü kavşak, 10 sağlık ocağı, 2 hastane yapılmış. Halkalı TEMA Parkı’nın yanındaki 544 yataklı hastane (Kanuni Sultan Süleyman Hastanesi) tamamlanarak Sağlık Bakanlığı’na teslim edilmiş. İstanbul’a sağlık alanında soluk aldıracak diğer proje Seyrantepe’deki Türk Telekom Arena yakınında inşaatına başlanan 600 yataklı eğitim ve araştırma hastanesi. Maliyeti 100 milyon dolar civarında. TOKİ’nin öteki projeleri arasında Hadımköy’deki büyük Posta İşleme Merkezi, öksüz ve yetim çocuklar için sevgi evi, Pendik’te özürlü çocuklar için rehabilitasyon merkezi var.
  </span>
 </p>
 <p class="2011gomme">
  <span>
   Bir de Başbakan Erdoğan’ın yerini bizzat seçtiği Kâğıthane’deki Millî Arşiv binaları var. Erdoğan’a önce için Kayabaşı teklif edilmiş. İnşaatının neredeyse yarısı biten projenin maliyeti de 100 milyon dolar. Özdemir, söz konusu proje için, “Roma, Bizans, Selçuklu ve Osmanlı’nın hafızası orada toplanacak. 40 ülkenin tapusu ve mazisi burada olacak. İstanbul’da 6-7 bölgede parçalı olan arşivler toplanacak. Uluslararası sempozyumlar da yapılabilecek.” diyor.
  </span>
 </p>
 <p class="2011gomme">
  <span>
   Özdemir, Millî Savunma Bakanlığı için yapılan projeleri de şöyle anlatıyor: “Fenerbahçe Orduevi’nde ‘hight’ adı altında emekli genelkurmay başkanlarına hizmet verecek lojman yaptık. Biz Hazine’den para almıyoruz. Bize arsaları devrediyorlar. Bu çerçevede TSK’ya 172 bina yaptık. Halkalı’daki Jandarma taburunu aldık. Burada Avrupa Konutları-3 adında proje yaptık.” TOKİ, Hadımköy’ün kuzeyindeki 1100 dönümlük Akpınar Kışlası’nı da almış. Özdemir, burası ile ilgili ‘önce şapkamızı önümüze alıp düşünelim’ demekle yetiniyor.
  </span>
 </p>
 <p class="2011gomme">
  <span>
   İstanbul’un kuzeyindeki orman alanları ve su havzalarına dokunulmaması gerektiğini vurgulayan Özdemir, Küçükçekmece’nin 1986’da su havzasından çıkarıldıktan sonra Bahçeşehir’in inşaatına başlandığına dikkat çekiyor.
  </span>
 </p>
 <p class="2011gomme">
  <span>
   Özdemir, Başbakan Erdoğan’ın,
   <span>
   </span>
   4-5 Mart 2011’deki Konut Kurultayı’nda ikinci 500 bin konut yapma talimatı verirken kentsel yenileme ve gecekondu projelerine ağırlık verilmesini isteğini kaydediyor. Özdemir’in hesabına göre Türkiye’de 17 milyon konut var. Bunun yüzde 55’i mühendislik, fen ve sanat yönlerinden eksik. Yani yenilenmesi gereken 10 milyon konut var. Ancak bu işi tam manasıyla organize edebilecek birim yok: “Depremin üzerinden 12 yıl geçti. Ağustos böceği gibi saz çalıp oynadık. Biz TOKİ olarak bir şeyler yapmaya çalıştık ama gözükmüyor. TOKİ için ‘devlet milletiyle rekabet eder mi’ diyenler ne yaptı? TOKİ, 248 bölgede yerel yönetimlerle dönüşüm projeleri başlattı. 175 bin konut planlandı. Ama dönüştürülecek milyonlarca konuttan bahsediyoruz. Bunun 55 bini uygulanıyor. 31 bini teslim edildi. Gerekirse riskli binada oturanın elektriğini, suyunu keseceksin. Bu riski göze alacak birileri lazım.”
  </span>
 </p>
 <p class="2011gomme">
  <span>
   Bir de içinde ukde kalan gayreti var Özdemir’in. TOKİ olarak 1999 depreminde orta ve ağır hasarlı binalarda oturanları riskten kurtarmak için ‘Ver hasarlı evini, al konutu’ şeklinde özetlenebilecek bir kampanya başlatmış. TOKİ Kayabaşı konutlarında 1060 daire bu iş için tahsis edilmiş. İlk olarak İstanbul Büyükşehir Belediyesi’ne (İBB) yazı yazılarak hasarlı konut sahiplerinin ismini istemişler. Şoke edici bir cevap alınmış: “Böyle bir liste yok.” İBB, “Liste Bayındırlık İl Müdürlüğü’nde olabilir” deyince bu kuruma da yazı gönderilmiş. Gelen cevap ikinci şoku yaşatmış: “Var ama arşivimiz karışık.” Özdemir, bunun üzerine iki defa 30’ar bin liralık ihale yaparak arşivden bu listeyi çıkarmak için 7 kişiyi 3 ay çalıştırmış. Neticede 17 bin konut ve sahibi tek tek tespit edilmiş. Kampanyada öncelik Avrupa yakasında Marmara Denizi’ne sahili olan ilçelere verilmiş. Ağır ve orta hasarlı binası olanların raporuyla başvurması için ilçe belediyelerine yazı gönderilmiş. Eğer, hasarlı evin ekspertiz değeri fazla ise TOKİ aradaki farkı hak sahibine vermeyi taahhüt etmiş. Yeni konutun değeri yüksek ise 20 yıl vadeyle ödenmesi teklif edilmiş. Hatta apartmanda birden fazla kişinin anlaşması durumunda daha cazip şartlar sunulmuş. Haftalarca yayımlanan gazete ilanlarından sonra bu fırsattan sadece 24 kişi yararlanmış. Hasarlı evinde bilinçsizce oturanlar, ‘TOKİ mülkümüzü alıp rant yapmak istiyor’ diye dedikodu çıkarmış. Özdemir, sitem ediyor: “Dedim ki günah bizden gitti. Bu millet Allah göstermesin bir daha depreme yakalanırsa ‘Nerde bu devlet?’ demesin.”
  </span>
 </p>
 <p class="2011gomme">
  <span>
   Özdemir, Maltepe’de kentsel dönüşümün siyasete alet edilmesiyle alakalı bir örneği anlattı. TOKİ, Maltepe’de kimsenin evini yıkmadan 300 dairelik bir gecekondu dönüşümü yapmak istemiş. Kararın Belediye Meclisi’nden oy birliği ile geçmesini şart koşmuş. Öyle de olmuş. Ancak dönüşüm lehinde oy veren bazı meclis üyeleri yanlarına milletvekillerini de alarak TOKİ şantiyesini birkaç kez tahrip etmiş. Şantiyede 40 polis 24 ay beklemek zorunda kalmış. Son seçimde belediye başkanlığı el değiştirince, vaktiyle dönüşüme karşı çıkanlar devam etme talebinde bulunmuş. Özdemir, bu olayı yorumlarken “Bunlar, ‘sarhoşun masasına meze yapılacak kadar ucuz işler değil.’ İmar işleri siyasete karıştırılmamalı. Milletin canı ve istikbali ile oynuyorsunuz.” diyor.
  </span>
 </p>
 <p class="2011gomme">
  <span>
   Niyazi Özdemir’in son olarak Marmaray ile ilgili bir ricası var. Küçükçekmece Halkalı İstasyonu’nda son bulması planlanan Marmaray hattının, 2 istasyon ilavesiyle Ispartakule ve Hadımköy’e kadar uzatılması. Bu adımın 1,5 milyon kişinin ulaşım sorununu çözeceğini iddia eden Özdemir, Hadımköy’ü lojistik ve sanayi merkezi yapmak için de bunun gerekli olduğunu belirtiyor.
  </span>
 </p>
 <p class="2011gomme">
  <span>
  </span>
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30266-224-74-yetmemis.html), [web.archive.org (arşiv bağlantısı)](http://web.archive.org/web/20120102102721/http://www.aksiyon.com.tr:80/aksiyon/haber-30266-224-74-yetmemis.html)
