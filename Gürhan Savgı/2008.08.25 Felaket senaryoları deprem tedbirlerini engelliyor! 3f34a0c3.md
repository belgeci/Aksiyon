# Felaket senaryoları, deprem tedbirlerini engelliyor!

*Gürhan Savgı 2008.08.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Marmara Depremi’nin üzerinden 9 yıl geçti. Ancak bu süreçte ‘felaket senaryoları’ tartışıldı. Oysa senaryolar, önlem almaya yetmedi. Uzmanlara göre, insanları tedbire sevk etmek için ‘ölüm’ yerine ‘huzurlu hayat’ teması işlenmeli.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080910032055im_/http://www.aksiyon.com.tr/resim/716/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080910032055/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080910032055/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080910032055oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080910032055oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Marmara ve İstanbul’da yaşanacak muhtemel depremler ve etkileri konusunda bugüne kadar 7 tanımsal model, 11 ihtimal modeli, 2 senaryo üretildi. 1999 depremlerinden sonra yapılan bu çalışmalar kamuoyuna hep ‘felaket senaryosu’ niteliğinde sunuldu. Bazı bilim adamları Marmara Denizi’ndeki iki parçalı fayın bir anda kırılabileceğini ileri sürdü. Bu felaket senaryoları medyada o kadar çok yansıtıldı ki, kamuoyu adeta depremle yatıp depremle kalkar oldu. Halkın zihninde oluşan dehşet tablosu şöyleydi: “2004 - 2034 arasında 7 ve daha büyük bir deprem olma ihtimali yüzde 44 ile 69 arasında. İstanbul’da en az 75 bin bina çökecek, 90 bin kişi hayatını kaybedecek.”
   <br>
    <br>
     17 Ağustos 1999 Marmara Depremi’nin yıl dönümü dolayısıyla geçen hafta çok sayıda toplantı ve etkinlik düzenlendi. Ne yazık ki, buralarda yapılan konuşmalar da yukarıda bahsettiğimiz ‘dehşet tablosu’ndan farksızdı. Vicdanları rahatlatacak tedbirler alınamamıştı. Oysa bu tür konuların ‘vicdan’a bakan ve psikolojik yönleri var.
     <br>
      <br>
       Psikiyatr Dr. Murat Dokur, depreme karşı alınacak tedbirlerin hayata geçirilebilmesi için, öncelikle insanların ikna edilmesi gerektiğini vurguluyor. Bilimsel araştırmalar, insanların en çok ailesinden birini kaybedeceği düşüncesiyle depremden kaygı duyduğunu ortaya koyuyor.  Dr. Dokur, ‘kötü şeyler olacak’ uyarısı alan bir kişinin, arkasını dönüp yatacağını, sabah kalktığında da ‘aa yıkılmamış’ demeyi tercih edeceğini kaydediyor. Yetkililerden ise ‘depremin küçük olacağına dair tezler ileri süren’ bilim adamlarına kulak vermesini istiyor.
       <br/>
       <br/>
       Dokur’a göre, İstanbul’da yaşayanların çoğu ‘deprem olmayacak’ düşüncesiyle hareket ediyor. İnsanoğlu,  felaket duyurularıyla zayıflayan savunma mekanizmasına karşı ‘inkâr’ yoluna başvuruyor. 1999’dan bu yana ‘kişilerin kaygısını arttıran, direncini güçlendiren söylemler’ karşısında toplumun geneli, ‘inkâr’ ve ‘duygusal yalıtma refleksi’ ile hareket etmeye başladı. Bireyler, acı veren, rahatsız eden duyguları görmezden geliyor. Dokur, bu durum için Irak örneğini veriyor. Körfez Savaşı’nın ilk günlerinde herkesin aklına bu ülke geliyordu. Şimdi sürüp giden katliamlara rağmen hiç birimizin dikkatini çekmiyor. Üst üste gündeme getirilen deprem senaryoları sebebiyle bu durum sıradanlaştı, anlamsızlaştı ve değersizleşti. Böyle olunca da yetkililer ve vatandaşlar tedbir almak için harekete bile geçmiyor.
       <br/>
       <br/>
       Dr. Dokur bu süreci şöyle anlatıyor: “İnsanlar kendileri için gerçeğin dışında bir gerçeklik oluşturuyor. Bu kurgunun içinde ‘merdiven arasında yaşarmış’ gibi hayatını sürdürüyor. İnkâr, bir savunma mekanizması iken bilinçli bir çaba olarak hayatımızda yer alıyor. İnsanlar çıkarlarını ön plana çıkararak depreme karşı tedbir almak yerine atalet içinde kalıyor.”,
       <br/>
       <br/>
       OLUMLU MESAJI OLAN KAMPANYALAR BAŞLATILMALI
       <br/>
       <br/>
       Çözüm, insanların kaygısını artırmayacak kampanyalardan geçiyor. Tıpkı sigara yasağını anlatan ‘Dumansız Hava Sahası’ kampanyasında olduğu gibi. Dokur, dirençli olan kişilerde, ancak kaygı azaltıldığı takdirde değişim sağlanabileceğini kaydediyor.
       <br/>
       <br/>
       Peki, depremle ilgili bu kapsamda neler yapılabilir? Politikacısından bürokratına, uzmanından vatandaşına düşen görevler ne? Aslında, 200 bilim adamanın katılımıyla 2004’te hazırlanan İstanbul Deprem Master Planı’nda anayasadan başlamak üzere yapılacak yasal değişiklikler, ihtiyaç olan düzenlemeler bir bir sıralanıyor. Bu planda, anayasanın iki maddesiyle 33 yasada değişiklik öneriliyor. Ancak bugüne kadar bunların çoğu gerçekleştirilemedi.
       <br/>
       <br/>
       2004’de yapılan 1. Deprem Şurası’nda alınan kararlarda da; zararın ortaya çıkmadan önlenmesinin esas olduğu vurgulandı. Kararlar arasında depremle ilgili kuruluşların yeniden yapılanması, yeni İmar ve Yapı Kanunları çıkarılması yer alıyordu. Aradan 4 yıl geçmesine rağmen bu hususlar tam olarak hayata geçirilemedi.
       <br/>
       <br/>
       AFETTEN ÖLÜMLERDE DÜNYA ÜÇÜNCÜSÜYÜZ
       <br/>
       <br/>
       Türkiye’nin deprem bilançosu da hayli ağır. 1900’lardan bugüne yaşanan ve ağır hasarlı bina ile can kaybı verileri bulunan 155 depremde 92 bin 463 kişi öldü. 554 bin 365 bina ağır hasar gördü. Can kaybı ve ağır hasarlı bina açısından 1939 Erzincan Depremi ile 1999 Gölcük merkezli Marmara Depremi ilk sıralarda bulunuyor. Erzincan Depremi’nde 116 bin 720 bina ağır hasar görürken, 32 bin 962 kişi hayatını kaybetti. Marmara Depremin’de ise 112 bin 724’ü yıkık ve ağır hasarlı olmak üzere toplam 376 bin 479 konut ve işyerinde hasar saptandı. Resmî rakamlara göre, 17 bin 408 kişi hayatını kaybetti. Bu depremler, 20. yüzyılda dünyada gerçekleşen 31 büyük deprem arasında da yer aldı.
       <br/>
       <br/>
       Birleşmiş Milletler Kalkınma Programı’nın (UNDP) araştırmasına göre, Türkiye afet kayıplarında dünyadaki 191 ülke arasında 5. sırada. Afet sebebiyle yılda ortalama 900 ölüm ile dünyada üçüncü. 20. yüzyılda ülkemizde şiddeti 7’den büyük 21 deprem oldu. 21. yüzyılın ilk yıllarında ise henüz büyük deprem yaşanmadı. İşte bu şansı kullanarak vakit geçirmeden önlem alınması gerekiyor.
       <br/>
       <br/>
       FAY HATTININ KUZEYİNDE BÜYÜYEN MEGAKENT
       <br/>
       <br/>
       Marmara Denizi’ndeki 7 büyüklüğünde bir depremden etkilenmesi beklenen İstanbul, Bursa, Kocaeli ve Sakarya, kamu ekonomisine kaynak sağlayan her 100 YTL’den 53,7 YTL’sini karşılıyor. Türkiye’deki ‘İlk 500 Sanayi Kuruluşu’nun 206’sı İstanbul’da. Kentteki sanayi yatırımlarının giderek 1. ve 2. derecede tehlikeli alanlara yığıldığı görülüyor. Her türlü sanayi faaliyetinin bulunduğu alanların yüzde 15’i alüvyon ve dolgu zeminler üzerinde. Bu rakamlar, muhtemel bir Marmara depreminde yaşanabilecek kayıplar konusunda önemli fikir veriyor.
       <br/>
       <br/>
       İstanbul, aynı zamanda Kuzey Anadolu Fayı’nın batıdaki en karmaşık uzantısının hemen kuzeyinde büyüyen bir megakent. Dünyada nüfusu 1 milyonun üzerinde olan 450 büyük kent bulunuyor.  25’inin nüfusu 8 milyondan fazla. İstanbul, bu sınıfta yer alan önemli merkezlerden biri. Afetler sebebiyle bu kentlerde meydana gelecek ekonomik kayıplar, gayrı safî millî hasılalarının yüzde 20’sine ulaşabiliyor.
       <br/>
       <br/>
       İlde, yüzde 3,5 olan nüfus artışının aynı hızla devam etmesi halinde 2025 yılında yaşayan kişi sayısı 22 milyona ulaşacak. Bütün bu rakamlar ve ‘deprem öldürmez, binalar öldürür’ gerçeği göz önüne alındığında depreme karşı seferberlik başlatılmasının ne kadar elzem olduğu anlaşılıyor. Uzmanlar kısa sürede alınacak önlemlerle depremin zararlarının en aza indirilebileceğini açıklıyor.
       <br/>
       <br/>
       İstanbul için deprem tehlikesi ve riskini belirlemeye yönelik değişik ölçeklerde çok sayıda yerbilimleri ve deprem mühendisliği çalışmaları yapıldı, yayınlandı. Bir düzineye yakın deprem tehlike haritası üretildi. Avrupa yakasında ‘sismik mikrobölgeleme çalışması’ yapıldı. Bakırköy, Zeytinburnu ve Fatih’te ise ayrıntılı ‘mikrobölgeleme çalışması’ hayata geçirildi. Ancak Zeytinburnu’nda yıllardır gündemde olan kentsel dönüşüm bir türlü gerçekleştirilemedi. İlçede 16 binin üzerinde bina depreme dayanıklılık açısından incelendi. Kentsel dönüşüm için seçilen bin 69 binadan 300’ü ile sözleşme imzalandı. Bu noktada, Kentsel Dönüşüm Yasası olmaması belediyenin elini kolunu bağlıyor. Zeytinburnu’nda kentsel dönüşümün planlandığı Sümer Mahallesi’nin sahil kesiminde mega yat limanı ve su eğlence merkezi gibi proje tasarısının olması, yapılan kentsel dönüşümün rant amaçlı olduğuna dair iddialara yol açılıyor.
       <br/>
       <br/>
       4708 sayılı Yapı Denetim Yasası’na da ciddi eleştiriler yöneltiliyor. Türkiye Deprem Haritası’na göre 55 il, ‘Birinci Dereceden Deprem Bölgesi’ içinde yer almakta. Fakat yasa kapsamına millî gelirden yüzde 67 gibi en yüksek pay alan 19 il girdi. ‘Birinci Dereceden Deprem Bölgesi’ içinde yer alan diğer 62 il de yapı denetimi dışında tutuldu. Mayıs 2003’te yaşanan Bingöl depreminde bu sorun kendini belli etti. Uzmanlar tüm illerin kanun kapsamına alınmasını istiyor.
       <br/>
       <br/>
       Diğer bir eleştiri de 12 yıl mühendislik yaptığını belgeleyene denetimci sertifikası verilmesi. Yapı denetiminde meslekî tecrübe ve ahlakî yeterlilik aranması tavsiye ediliyor.
       <br/>
       <br/>
       <br/>
       ERKEN UYARI’NIN SİNYALİ VAR KENDİSİ YOK
       <br/>
       <br/>
       Boğaziçi Üniversitesi Kandilli Rasathanesi, 1999 depremlerinden sonra ümit veren Erken Uyarı Sistemi projesini gündeme taşımıştı. Deprem sinyallerini 7-8 saniye önce ileterek tedbir alınmasını sağlayacak Acil Müdahale ve Erken Uyarı Sistemi’yle, elektrik ve doğal gaz hatları ile raylı taşıma sistemleri deprem dalgaları ulaşmadan durdurulacaktı. 2000’de sistem için açılan ihaleyi 3 milyon 70 bin dolara bir İsviçre firması kazandı. Sistemin 15 Temmuz 2002’de devreye gireceği açıklandı. Ancak, kullanılan telsiz frekansının yanlış seçildiği ortaya çıktı. Diğer haberleşme sistemleri ve insan sağlığına zarar verecek frekans değiştirildi. Geciken proje, 2007’de sinyal üretmeye başladı. Ancak bu kez de sinyali kullanacak kurum çıkmadı. Harcanan milyon dolarlara rağmen sistem pratik olarak kullanılmadı. Bu arada sistemin kurulması için alınan krediyle deprem laboratuvarı malzemesi ve shake table (sallama masası) alımında kullanıldığına ilişkin iddialar ortaya atıldı.
       <br/>
       <br/>
       Proje Koordinatörü Kandilli Rasathanesi’nden Prof. Dr. Mustafa Erdik, Erken Uyarı Sistemi’ni deneme amaçlı olarak kullandıklarını söylüyor. Kendilerinin işin bilimsel yönüne baktıklarını, sinyalin dağıtımı konusuyla ilgilenmediklerini kaydeden Erdik şunları dile getiriyor: “İhtiyacı olanlar talepte bulunmalı. Bu sinyal bir kamu otoritesi tarafından yönetilmelidir. Yoksa kötü niyetli bir kişi eline geçirirse sistemi bozar, şebekeleri kapatır. Biz üniversite olarak işin bilim kısmından sorumluyuz. Dağıtım kısmı bizim işimiz olamaz. Doğal olarak İstanbul Valiliği, Belediye ve işverenlerin oluşturduğu konsorsiyum olabilir. Biz hiçbir zaman satıcı değiliz.”
       <br/>
       <br/>
       Erken Uyarı Sistemi’ne harcanması gereken paraların deprem laboratuvarı malzemesi ve shake table (sallama masası) alımında kullanıldığına dair iddiaları cevaplayan Erdik, “Aynı kredi ile shake table da alındı. Ancak sistem için gereken para diğer malzemelere kullanılmadı. Gerekli yerlere sarf edildi.” diyor.
       <br/>
       <br/>
       <br/>
       <br/>
       İSTANBUL, 1 MİLYAR DOLAR VE 2 YILDA DEPREME HAZIR OLUR
       <br/>
       <br/>
       Boğaziçi Üniversitesi İnşaat Fakültesi Öğretim Üyesi Prof. Dr. Semih Tezcan, İstanbul’u depreme hazırlamak için iddia edildiği gibi on milyarlarca dolar ve onlarca yıla gerek olmadığını savunuyor. İlginç bir proje öneren Tezan, 1 milyar dolar ve 2 yıllık bir sürede bu işin halledilebileceğini söylüyor. Tezcan’ın hesabı şöyle: “İskân ruhsatı olmayanlar dahil, İstanbul’da yaklaşık 1 milyon kaçak bina var. Bu binaların içinde muhtemel bir depremde yıkılarak can kaybına sebep olacakların sayısı, yüzde 4 hesabı ile 40 bindir. Bunların tarama yöntemleri ile belirlenmesi işi, bina başına 500 dolar ile, en çok 500 milyon dolar tutar. Bazı arazi ve zemin etütleri için de 500 milyon dolar ek gider olur. Neticede, 1 milyon bina stokunun tarama yolu ile elden geçirilmesi için gerekli finansman ihtiyacı, 1 milyar dolardan fazla olmaz. 32 ilçede tüm bu tarama işlemlerini en geç iki yılda tamamlamak mümkündür.”
       <br/>
       <br/>
       <br/>
       <br/>
       ŞÛRA KARARLARI SÜMENALTI EDİLDİ
       <br/>
       <br/>
       İnşaat Mühendisleri Odası Yönetim Kurulu Başkanı Serdar Harp: Türkiye’nin birçok konuda ayıbı var. Birçok konuda yapılması gerekenleri söylüyoruz ama yapamıyoruz. 1999 depremlerinden bugüne 9 yıl geçti. 2004’de Deprem Şurası’nda Türkiye’nin depremle yüzleştiği ifade edildi. Bir takım ciddi, doğru kararlar alındı. Depreme yönelik en olumlu hareketlerden biriydi. Ancak kararların hepsi sümenaltı edildi. Yapı Denetim Yasası’nda gerekli değişikler hayata geçirilmedi. Hâlâ 19 ilde uygulanıyor. Mimarlık Mühendislik, İmar Kanunları’nda düzeltme olmadı. Denetimin de önü açılmadı. Proje yapımı aşamasından bina bitene kadar denetlenmeli. Bunun içinde malzemenin yeri çok büyüktür. Henüz, toplu yaşam alanlarında güçlendirme çalışmaları tamamlanmamış, kalite kontrol sistemleri devreye sokulmamış, yapı üretim süreçlerinin önündeki engeller kaldırılmamış ve biz depremi bekliyoruz. Hafızamızı kaybettik, bunları yenilemek gerekiyor. Yarın oturup dövünmek yerine bunları hatırlatmak gerekiyor.
       <br/>
       <br/>
       İSTANBUL İÇİN ÖZEL YASA ÇIKARILMALI
       <br/>
       <br/>
       İstanbul Teknik Üniversitesi (İTÜ) Jeofizik Bölümü Öğretim Üyesi Prof. Dr. Haluk İyidoğan: 1999’dan sonra 6,5 ve daha büyük bir depremle karşılaşmadık. 6 ve daha büyük bir depremin 14 ayda bir olma ihtimali göz önüne alındığında şanslıyız. Türkiye’de yılda 900 kişi afetler sonucu ölüyor. Bu kayıplar, AB’ye üye olmaya çalışan ülkemize yakışmıyor. Marmara Denizi ve çevresinde çok sayıda ulusal ve uluslararası deprem projeleri yapılmakta ve planlanmaktadır. Bu projelerin bazıları birbirine çok benzer amaçlardadır. Projeler ve bunları öneren kurumlar arasında koordinasyon kurulması gerekir. Yeni yasal ve kurumsal yapılanmalar izlenmeli ve gerekli düzenlemeler hızla yapılmalıdır. Dünyanın en büyük deprem tehlikesine açık metropollerinden biri olan İstanbul için özel yasa çıkarma konusu tartışılmalıdır.
       <br/>
       <br/>
       DEPREM UZMANLARI BİRBİRİNİ YİYOR
       <br/>
       <br/>
       Jeoloji Yüksek Mühendisi Tahir Öngür: Jeoloji mühendisi olarak susma hakkımı kullanmak istiyorum. Çünkü 17 Ağustos depreminden sonra bir piyasa oluştu. Müteahhitlere ve zemine yüklendi her şey. Sanki zayıf zeminler, dünyada sadece bizdeymiş ya da ‘İstanbul zayıf zeminlerin üzerinde bir kent’miş gibi gösterildi. Zemin etütlerinin önemi vurgulandı. Biz öylesine oluşan yapay işportacı pazarında birbirimizi yer hale geldik. Raflarda, dosyalarda bulunsun, bazılarını sorumluluktan kurtarsın diye üstün körü, yüzde 90’ı da en küçük bilgi kırıntısı taşımayan yalan yanlış sahte raporları yapmak için çekiştik. Bizim meslek örgütümüz ‘bunu nasıl denetlerim’ diye cetveller yönetmelikler çıkarmaya çalıştı. Birbiriyle mahkemelik olan odaların sayısı hiç bu kadar olmamıştı.
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31008), [web.archive.org (arşiv bağlantısı)](http://web.archive.org/web/20080910032055/http://www.aksiyon.com.tr:80/detay.php?id=31008)
