# Burdur Gölü, damlaya damlaya kurtulacak

*Gürhan Savgı 2012.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Burdur Gölü’nün suları her geçen gün kuruyor. Üstelik yağışlarda azalma olmamasına rağmen. Barajlar ve aşırı zirai sulama sebebiyle yok oluşa yaklaşan gölde, gidişi tersine çevirmenin en temel çaresi tasarruflu sulama ve havza yönetimi.
  </font>
 </div>
 <div id="newsText">
  <font class="detail-text">
   <p>
    Geçen hafta Doğa Derneği’nin organizasyonu ile bir araya gelen yüzlerce duyarlı insan, Burdur Gölü’nün çatlamış zemininde yan yana gelerek bedenleriyle uluslararası literatürde yardım sinyali manasına gelen “S.O.S” yazdı. Hızı saatte 100 kilometreye ulaşan rüzgâr, bedenleriyle gölün sesi olmaya çalışan duyarlı insanların işini zorlaştırdı. Zaman zaman ayakta durmakta bile zorlandılar. Aralarında bulunduğumuz eylemciler, “Burdur Gölü’ne Sadakat” adını verdikleri bu eylemi kötü gidişatı önlemek için gerçekleştirdi. Eylem, olumlu bir aktivitenin nasıl yapılması gerektiği konusunda ders niteliğindeydi.
   </p>
   <p>
    Burdur Gölü, Orta Asya’dan Anadolu’ya uzanan bozkırların, dolayısıyla sert kara ikliminin yerini Akdeniz iklimine bıraktığı bir coğrafyada. Çevresinde uzanan verimli tarım alanları, kışlamaya gelen su kuşları ve yeryüzünde sadece burada bulunan dişli sazancığı ile Türkiye’deki sulak alanların gözbebeği. Anadolu, denize ulaşmayan akarsularla beslenen kapalı havza gölleriyle dünyanın nadir yerlerinden. Burdur Gölü de Bozçay, Suludere, Keçiborlu ve Asar derelerinden besleniyor. Bu su kaynakları üzerine irili ufaklı 8 sulama barajı ve göleti inşa edilmiş. Durum böyle olunca göl tıpkı bir insanın ihtiyarlaması gibi dünden bugüne görünmeyen ancak seneler geçince fark edilen bir küçülme sürecine girmiş. Göl, son 35 senede 12,25 metre alçaldı. En derin yeri 61 metreye düştü. Yüzey alanı 228 kilometrekareden 153 kilometrekareye geriledi. Göl zeminine inince, önünüzde, eskiden göl olan kilometrelerce düzlük uzanıyor. Misallerle anlatmak gerekirse, göl alanındaki daralma yaklaşık 7 bin futbol sahasına eşdeğer. Başka bir misalle gölün 2010-2011 arasında kaybettiği su 45 hektometreküp. Evlerimizdeki damacanaların 10 litre olduğunu göz önüne alırsak, Burdur Gölü’nün 1 senede kaybettiği suyu depolamak için 4,5 milyar adet damacanadan fazlası gerekiyor.
   </p>
   <p>
    Doğa Derneği Yönetim Kurulu Başkanı Güven Eken, derin olduğu için kurumaya karşı dayanıklı olan Burdur Gölü’nün 2040’ta ekolojik olarak çökeceği ve yüzlerce metre derinliğinde zehirli tabakayla kaplı bir çukur olacağı uyarısında bulunuyor. Bu tür olaylarda akla ilk önce küresel iklim değişikliği ve yağışların azalması geliyor. Son 35 yılın yağış istatistikleri bu sebebi devreden çıkarıyor. Çünkü bu dönemde yağışlarda bir azalma yok. Burdur Gölü’ndeki su kaybında beslendiği bünyeyi tüketen ve sonunda öldüren virüslere benzer bir iş yapan insanoğlu sorumlu.
   </p>
   <p>
    1970’ten beri gölü besleyen akarsuların üzerine inşa edilen baraj ve göletler, suların göle ulaşmasını engelliyor. Gölü besleyen Bozçay üzerinde 14 baraj ve gölet bulunuyor. Son olarak Karaçal Barajı’nın tamamlanmasıyla Bozçay, Burdur Gölü’ne su taşımıyor. Çevresindeki çok sayıda sondaj kuyusu da gölü besleyen yer altı sularının azalmasına sebep oluyor. Havzada sadece ruhsatlı kuyulardan çekilen yer altı suyu 42 hektometreküp. Ruhsatsız kuyulardan çekilen sular da eklendiğinde gölün durumu daha net anlaşılıyor. Burdur Gölü Havzası’nda 202 hektometreküp su, gölü besleyen akarsular üzerinde kurulan baraj ve göletlerce tutuluyor. Bu suyun 72,4 hektometreküpü tarım alanlarına yönlendiriliyor.
   </p>
   <p>
    Peki, bu gidişle gölün akıbeti ne olacak? Çankırı Karatekin Üniversitesi’nden Yrd. Doç. Dr. Murat Ataol, gölün bu gidişle aşırı tuzlu, kuşların ihtiyaç duyduğu sazlıkların oluşumuna uygun sığ kıyılardan yoksun 80 kilometrekare alana sahip bir su kütlesi hâline dönüşeceği uyarısında bulunuyor.
   </p>
   <p>
    Oysa Burdur nüfusunun yüzde 60’ı hâlâ geçimini topraktan sağlıyor. Üstelik uluslararası sistemin her türlü baskısına rağmen... Göl, bugüne kadar barajlar ve vahşi sulama ile yapılan tarım yüzünden büyük darbe yemiş ve kısır döngü oluşmuş. Yani, çiftçiler daha fazla kazanmak için gölü kurutuyor; ancak sonuçta fatura yine kendilerine çıkacak. Çünkü göl kuruduğunda yöre iklimi değişecek, kara iklimi hâkimiyetini ilerletecek. Burdur’da tarım, meyvecilik ve hayvancılık zorlaşacak. Suyun çekilmesiyle rüzgâr erozyonu riski kent merkezinde yaşayanların sağlıklarını tehdit edecek. Velhasıl, gölün kurumasına katkıda bulunan çiftçiler aslında kendi geleceklerini karartıyor. Yetiştirilen başlıca ürünler: buğday, arpa, şekerpancarı, gül, anason, haşhaş, mısır.  Burdur’da meyvecilik giderek önem kazanıyor. Elma, armut, şeftali, üzüm ve şeftalinin yanı sıra ceviz üretimi de artıyor.
   </p>
   <p>
    Hani derler ya “Karanlığa küfretmektense bir mum da sen yak.” diye… İşte Doğa Derneği de hâlâ yaşamasından ümitvar olunan göl için 2007’den bu yana çalışıyor. Çalışmalarda tarımda suyun tasarruflu kullanımı, yani yerine göre damlama ve yağmurlama su kullanımı öne çıkıyor. Gölü kurtarma niyetinde olan Doğa  Derneği, valilik, belediye ve ilgili kamu kurumlarıyla birlikte 41 köy ve 3 ilçede tasarruflu su sistemleri hakkında 1524 çiftçiye bilgi verdi. Burdur’da iki köy ve bir mahallede damlama sulama sistemi satın alarak çiftçilerle birlikte pilot alanlarda uygulama yapıyor.
   </p>
   <p>
    Karakent köyündeki tarlasında ziyaret ettiğimiz Doğa Derneği’nin proje ortağı çiftçi Cengiz  Ceylan’ın söyledikleri, gölün kurtuluşunun tasarruflu sulamadan geçtiğini açıkça ortaya koyuyor. Cengiz Ceylan, tarlasının bir bölümünde meyve, diğer bölümünde de buğday, arpa, mısır, haşhaş gibi ürünler yetiştiriyor. Elma ve kayısı ağaçlarını damlama su ile sulayan çiftçi Ceylan, vahşi sulamaya göre yüzde 80 su tasarrufu, yüzde 40 verim artışı elde etmiş. Mevsimlik tarım ürünlerinin yetiştirildiği diğer bölümde yağmurlama sulama yapan Ceylan, burada da yüzde 70 daha az su kullanırken aldığı ürün yüzde 30 civarında artmış. Cengiz Ceylan şunları söylüyor: “Tasarruflu sulamaya geçmeden önce sulama kooperatifine sulamanın saati için 20 lira ödüyordum. Tarlanın içine girip kanalları açmak ve suyu düzenli dağıtmak için emek sarf ediyorduk. Şimdi saatini kuruyorum. Programlandığı saatte çalışıyor ve kapanıyor. Üstelik pahalı da değil. Motor ve pompa sistemi 4 bin 500 lira. Damlama sulama borusunun 10 metresi 125 lira. Yağmurlamada ise 10 metre boru 250 lira. Toprağın üzerinden su akmadığı için daha az gübre yeterli oluyor. Toprak gücünü kaybetmiyor. Herkese tavsiye ediyorum.”
   </p>
   <p>
    Ceylan’ın bizzat yaşayarak anlattığı bu yöntem aslında Burdur Gölü ve Türkiye’deki su kaynaklarının kurtuluşu için en önemli husus. Devlet de zaten bu sulama sistemini kurmak isteyen çiftçilere yarısı hibe, faizsiz ve uzun vadeli kredi veriyor. Burdur Gölü Havzası’nda tasarruflu sulama yöntemleri yaygın olarak kullanılırsa tasarruf edilecek su miktarı senede 62,6 hektometreküp. Bu suyun göle dönmesi hâlinde seviye tekrar yükselmeye başlayacak.
   </p>
   <p>
    Doğa Derneği İletişim Sorumlusu Yücel Sönmez, gölün kurtarılması için şu anda göl sınırlarında geçerli olan ‘Göl Yönetim Planı’nın, suyun göle doğal akışıyla geldiği coğrafi oluşum, yani havza bazında uygulanması gerektiğini söylüyor. Eğer bu yapılırsa havzadaki barajlar ve diğer faaliyetler de bu plana dâhil olacak. Alınan tedbirler gölün kuruması ve kirliliğin önlenmesi bakımından daha etkili olacak.
   </p>
   <p>
    Bu yazıyı kaleme alırken eylemin etkilerinin ne olduğunu öğrenmek için aradığımız Sönmez, güzel haberler veriyor. Eylemin ardından Burdur İl Koordinasyon Kurulu’nun ilk toplantısında konunun gündeme geldiğini söylüyor. Burdur Valiliği’nin web sitesine göz atıyoruz. Sitede, Vali Süleyman Tapsız’ın suyun bol olduğu zamanlarda Karaçal Barajı’ndan Burdur Gölü’ne su bırakılması yönünde çalışma yapılması talimatı verdiği duyuruluyor. Gölü ‘doğal harika’ olarak niteleyen vali, göldeki kurumayı teyit ettikten sonra iklim açısından önemine dikkat çekiyor. Vali Tapsız’ın sözleri ümit verici: “Burdur Gölü’nü eski hâline kavuşturabilmek için gereken çalışmaları yapacağız. Karakent köyü tarafındaki dağlardan yağmur sularının beton kanallarla arazide kaybolmadan göle ulaşmasını sağlayacak birkaç tane ana proje yapılabilir.”
   </p>
   <p>
   </p>
   <p>
   </p>
   <p>
    <strong>
     Burdur Gölü’nün kimlik kartı
    </strong>
   </p>
   <p>
    <strong>
     Konum:
    </strong>
    Burdur ve Isparta illeri sınırları içerisinde yer alır.
   </p>
   <p>
    <strong>
     Yüzölçümü:
    </strong>
    153 km2 (Eylül 2011)
   </p>
   <p>
    <strong>
     Koruma Statüleri:
    </strong>
    Ramsar Alanı, Doğal Sit Alanı, Yaban Hayatı Geliştirme Sahası
   </p>
   <p>
    <span>
     <strong>
      Göl kurursa ne olur?
     </strong>
    </span>
   </p>
   <p>
    Boğaziçi Üniversitesi öğretim üyelerince 2007’de gerçekleştirilen “Burdur Gölü Havzası’nın Sosyo Ekonomik Analizi” başlıklı araştırma yöre halkının kaygısını ortaya koyuyor. Araştırmaya göre, Burdurluların yüzde 94’ü gölün çekilmesinden kaygılı. Çiftçiler, gölün ılımanlaştırıcı etkisinin tarıma yaptığı katkının farkında. Araştırmada halka göl kurursa ne olur sorusu sorulmuş.
   </p>
   <ul>
    <li>
     Tozlanma    : % 12
    </li>
    <li>
     Görsel güzellik yok olur    : % 15
    </li>
    <li>
     Tarım olumsuz etkilenir    : % 16
    </li>
    <li>
     Ilımanlaştırıcı etki kalkar    : % 27
    </li>
    <li>
     Kuşların hayat alanı yok olur    : % 28
    </li>
   </ul>
   <p>
   </p>
   <h3>
    <span>
     Bunları biliyor muydunuz?
    </span>
   </h3>
   <p>
    Burdur Gölü, Türkiye’nin 7. büyük gölü ve 3. büyük tuzlu gölüdür.
   </p>
   <p>
    Burdur Gölü’nün en derin yeri 61 metredir.
   </p>
   <p>
    Burdur dişli sazancığı (Aphanius sureyanus), dünyada sadece Burdur Gölü’nde yaşar.
   </p>
   <p>
    Yakın geçmişe kadar Burdur Gölü, nesli dünya ölçeğinde tehlikede olan dikkuyrukların (Oxyura leucocephala) yüzde 70’inin kışlama alanıydı. Kışlamak için gölü kullanan dikkuyrukların oranı her yıl azalıyor.
   </p>
   <p>
    Göl çok tuzlu olması sebebiyle kış aylarında donmaz.
   </p>
   <p>
    Burdur Gölü, Türkiye’nin 305 Önemli Doğa Alanı’ndan biridir. “Önemli Doğa Alanı”, doğadaki canlı türlerinin nesillerini sürdürebilmeleri için özel önem taşıyan coğrafyaları tanımlar.
   </p>
   <p>
    Burdur Gölü’nü korumaya yönelik Burdur Gölü Yönetim Planı 2008’de hazırlandı. Plan, 2012 yılına kadarki faaliyetleri içeriyor. Yeni planın tüm havzayı kapsaması isteniyor.
   </p>
   <p>
    <img alt="" src="http://web.archive.org/web/20120219055211im_/http://medya.aksiyon.com.tr/aksiyon/2012/01/16/harita-1.jpg"/>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### mehmet akif erlap, 17 January 2012, 11:19
> Önemli bir sorun, güzel bir yazıyla tekrar dile gelmiş. Yıllardır Burdur’da yaşayan birisi olarak bu kurak havzada suyun verimli kullanılmayışını aklım almazdı. Hem su tasarrufu hem gübre, elektrik, işçilik tasarrufu, hem daha kaliteli ve bol ürün hem de korunan bir toprak için bu zaten yapılmalı. T...

Kaynak: [www.aksiyon.com.tr](http://www.aksiyon.com.tr:80/aksiyon/haber-31590-187-burdur-golu-damlaya-damlaya-kurtulacak.html), [web.archive.org (arşiv bağlantısı)](http://web.archive.org/web/20120219055211/http://www.aksiyon.com.tr:80/aksiyon/haber-31590-187-burdur-golu-damlaya-damlaya-kurtulacak.html)
