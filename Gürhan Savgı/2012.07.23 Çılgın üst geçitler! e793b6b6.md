# Çılgın üst geçitler!

*Gürhan Savgı 2012.07.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hayatı Kolaylaştıran Üst Geçit Projesi ile devletin üst geçit yapma ve bakım masrafından kurtulacağı, ayrıca önemli miktarda para kazanacağı iddia ediliyor.
  </font>
 </div>
 <div id="newsText">
  <font class="detail-text">
   <p>
    Çetin Ateş, endüstri mühendisi bir iş adamı. Onun yeni bir fikri var: Hayatı Kolaylaştıran Üst Geçitler Projesi. Fikrini tüm dünyada korumak için patentini de aldı. Ateş, bir bakanın “Türkiye’nin cari açığını kapatır.” tespitinde bulunduğunu aktardığı projesine destek almak için çalmadık kapı bırakmamış. Ateş, 2 yıllık gayretlerine rağmen bu işin sahibinin kim olacağını bulamamaktan yakınıyor.
    <p>
     Ateş’in projesi, Türkiye’de sayıları 3 bine ulaşan üst geçitlerin ticari ve sosyal ihtiyaçları karşılayabilecek yenileriyle değiştirilmesini öngörüyor. Devlet şu anda üst geçitleri vergilerle inşa ediyor ve bakımına da büyük kaynak ayırıyor. Buna rağmen üst geçitlerimiz imar kirliliği oluşturuyor ve kullananların ihtiyaçlarını görebilecek yapılar olmaktan maalesef uzak. Çetin Ateş’in zihnindeki proje, İstanbul’un metrobüsle tanışmasından sonra daha da şekillenmiş. Çünkü yaşlı, engelli ve hastaların kullanmakta güçlük çektiği metrobüs üst geçitleri geçen günlerde kalp krizi geçiren bir vatandaşın neredeyse ölümüne sebep oluyordu. Normal insanlar bile bu geçitlerde zorlanıyor.
     <p>
      Ateş, yeni nesil üst geçitlerin, yolların üzerinde kazanılacak alanlara modern bir anlayışla inşa edileceğini ifade ediyor. Üstelik inşaatı özel sektör üstlendiği gibi bakım da aynı şekilde gerçekleştirilecek. İnşaat sürecinde trafik de büyük oranda aksamayacak. Merdiven, rampa, yürüyen merdiven ve asansörlerle çıkılacak geçitlerde tuvalet, emzirme odası, ilk yardım ünitesi, mescit, kuru temizleme, gazete ve kitap bayii, bankamatikler, halk ekmek gibi unsurlar bulunacak. Ayrıca alanı uygun olan üst geçitlerde yüksek kapasiteli otoparklar yer alacak. Bu sayede vatandaşlar, aracını park edip toplu taşıma ile yola devam edebilecek.
      <p>
       Peki, mevcutlara göre daha geniş üst geçitler imar kirliliğine sebep olmaz mı? Ateş, tam aksine şehri güzelleştireceği  iddiasında. Çünkü bu geçitlerin üzeri yeşil örtü ve bitkilerle kaplı olacak. Topografyası müsait olan mahallerde ise yeni meydanlar kazanılacak. Hatta üst geçitler kendi enerjisini üretmekle kalmayıp tüm yol ışıklandırmasının enerjisini karşılayabilecek.
       <p>
        Bir de projenin ekonomik boyutu var. Ateş’in proje ekibinin araştırmalarına göre, Türkiye sathında bu şekilde elde edilip kiralanabilecek çok miktarda alan var. Bu da senelik milyar dolarlarla ifade edilen gelir manasına geliyor. Havadan kazanılan bu alanların gayrimenkul değerinin ise en az 10 katı olacağı hesaplanıyor. Ateş, projeye İstanbul’dan başlamayı düşünüyor. Günde 800 bin kişiyi taşıyan metrobüs ve duraklarında sıkışıklık yaşanıyor çünkü. Metrobüs duraklarında 160 üst geçit olduğunu belirten Çetin Ateş, kendi projelerinin inşa edilmesi hâlinde ortaya önemli miktarda kiralanabilir alan çıkacağını hesaplıyor. Bu da senelik milyon dolarlarla ifade edilen kira geliri ve en az 10 katı gayrimenkul değeri manasına geliyor.
        <p>
         Ateş’in ilk hedefi İstanbul Avcılar’da İstanbul Üniversitesi’nin önündeki geniş kavşak. Bu bölgede, üniversitenin yanı sıra lise, yurt ve yoğun yerleşim bulunuyor. Bugün yukarıdan bakıldığında simsiyah ve kirli gözüken bölgeyi içinde geçidi, mağazaları, sosyal donatıları ve otoparkı olan 150 bin metrekare bir yeşil alana çevirebileceklerini söyleyen Çetin Ateş, “Zincirlikuyu ve Türk Telekom Arena’nın olduğu bölgelere de benzer büyük geçitler inşa edilebilir.” diyor.
         <p>
          Ateş, devletin müsaade etmesi hâlinde yaptıkları görüşmelerden aldıkları izlenime göre bankaların tüm finansal imkânları açmaya hazır olduklarını söylüyor. “Siz bu işin neresindesiniz?” diye sorduğumuz Ateş, “Biz patent sahibiyiz. Bu işe karar verilmesi hâlinde projelerden belli oranda bir pay alabiliriz. Her üst geçit ayrı bir şirket de olabilir. Ya da başka bir metot benimsenir. Bize yol haritası versinler, üzerimize düşeni yapmaya hazırız.” diyor. Çetin Ateş, projenin hayata geçirilmesi hâlinde elde edecekleri geliri sosyal projelerde sarf etmeyi planladıklarını da ifade ediyor.
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33159-cilgin-ust-gecitler.html), [web.archive.org (arşiv bağlantısı)](http://web.archive.org/web/20120828073919/http://www.aksiyon.com.tr:80/aksiyon/haber-33159-cilgin-ust-gecitler.html)
