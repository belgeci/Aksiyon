# Dünyanın küçük de olsa hâlâ bir şansı var

*Gürhan Savgı 2012.03.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Greenpeace Genel Direktörü Kumi Naidoo, çevre bilinci belirli bir seviyeye ulaştığı için öncelikle politikacıların iknasına odaklanmak gerektiğini söylüyor. Naidoo, “Kırılma noktasına hızla yaklaşıyoruz. Ama hâlâ bir umudumuz var.” diyor.
  </font>
 </div>
 <div id="newsText">
  <font class="detail-text">
   <p>
    ‘Greenpeace’ denince akla aktif bir çevre örgütü geliyor. Manası ‘Yeşilbarış’ olsa da onları eylemleriyle tanıyoruz. Medya vasıtasıyla zihnimizde teşekkül eden bu imajın dışında Greenpeace nedir, neler yapar, dünyaya nasıl bakar? İşte bunları, geçen günlerde Türkiye’yi ziyaret eden Greenpeace Genel Direktörü Kumi Naidoo’ya sorduk. Ailesi İngilizler tarafından Hindistan’dan Güney Afrika’ya iskân edilmiş. Afrika’yı sömüren bir İngiliz madencinin verdiği bursla Oxford Üniversitesi’nde siyaset bilimi okumuş. Naidoo, Güney Afrika’ya dönüşünde Nelson Mandela ile özgürlük mücadelesi vermiş, 15 yıl hapis yatmış bir eylemci. 2009’da Zimbabve’de bir açlık grevinin 19. gününde iken Greenpeace’in başına geçme teklifi almış. Nidoo ile Türkiye ve dünyadaki çevre meseleleri ile Greenpeace’i konuştuk.
    <p>
     -Sizce dünyanın en ehemmiyetli çevre meseleleri nelerdir?
     <p>
      Şu anki ana problem iklim değişikliği. Bu özellikle önemli. Çünkü bilim adamları, iklim değişikliğinin reddedilemez bir gerçek olduğunu somut verilerle ispatlıyor. Biz şu anda söylenenden daha hızlı, hatta onları şaşırtan bir süreç yaşıyoruz. İklim değişikliğinin en başta gelen sebebi fosil yakıtlar. Dolayısıyla iklim değişikliğini frenlemek için enerji ihtiyacımızı dünyayı yok etmeden nasıl karşılayacağımızı çözmemiz gerekiyor. Ormanlar iki sebepten çok önemli. Birincisi; çok zengin bir biyolojik çeşitliliği barındırıyorlar. İkincisi; bu yeşil örtü iklim değişikliğine sebep olan karbondioksiti bünyesinde topluyor. Okyanuslara da önem veriyoruz. Bu devasa su kütlelerinde de şu an büyük bir katliam var. Balık stokları hızla azalıyor. Toksit maddelerle mücadele de ayrıca önem verdiğimiz bir konu. Bu zehirli maddeler, dünyaya giderek daha çok bulaşıyor. Kullandığımız maddeler sağlığımızı da tehdit ediyor. Diğer bir önemli konu ise sürdürülebilir ekolojik tarım. Endüstriyel tarım, iklim değişikliğine sebep olmanın yanı sıra insan sağlığını ve çevreyi de tehdit ediyor.
      <p>
       -Kırılma noktası geçildi mi? Yani ne yaparsak yapalım yok oluştan artık kurtaramayacağımız bir dünya mı var?
       <p>
        Kırılma noktasına hızla yaklaşıyoruz. Ama bence hâlâ geri dönüş için açık kalmış küçük bir penceremiz var. Bu aralığı ne kadar iyi kullanır ve iklim hedeflerine uygun hareket edersek kırılma noktasına gelmeyi o kadar engellemiş oluruz. Ülkelerin karbon salınımlarını azaltma noktasında çok ciddi adımlar atması gerekiyor. Fakat dünyamızda sayıları az da olsa kırılma noktasına ulaşmış insanlar var. Mesela, Papua Yeni Gine’de çok sayıda küçük ada deniz seviyesinin yükselmesinden dolayı yaşanmaz hâle gelmiş durumda. Pasifik Adaları, Bangladeş’in kıyı bölgeleri yine aynı kaderi paylaşıyor. Sudan’ın Darfur bölgesindeki katliamların sebepleri arasında iklim değişikliğine bağlı su krizi de gösteriliyor. Zamanımız çok çok azaldı. Kırılma noktasına ulaşılan yerler var; ama etkileri tüm dünya hissediyor.
        <p>
         -Greenpeace’e gelirsek, eylem ile çözüm üretme arasındaki dengeyi nasıl kuruyorsunuz?
         <p>
          İnsanların artık çevre bilinçleri çok ciddi bir biçimde arttı.  2009’daki Kopenhag İklim Zirvesi’ni düşünün. Orada sokakta yürüyen binlerce genç vardı. O gençler şimdi liderlik pozisyonlarına geliyorlar. Bu konuda liderlik edip dönüşümün gerçekleştirilmesi konusunda çalışıyorlar. Genç insanlar, yaşlılara göre daha duyarlı ve etkinler. Şu anda yapılması gereken şey, lobi faaliyetleri yürütmek ve politikacıları ikna etmek. Gerekli adımların atılmasını sağlamak ve toplumsal hareketler. Bunlar yapılırken de çözümlerin masaya konulması ve bunların hayata geçirilmesinin temini gerekiyor.
          <p>
           -Mühendislik çevre meselelerine çare olabilir mi? Sorunumuz teknolojik değil, politik. Başta, kuzeydeki ülkelerin, tarihî olarak iklim değişikliğine en fazla sebep olmuş ülkelerin önemli adımlar atması gerekiyor. Tabii ki mühendislik ve teknolojiden gelen gelişmelerle konunun desteklenmesi önemli. Ancak buradaki sorun bu teknolojilerin dünyayı kirletecek tarzda gelişmesi için yasal altyapının oluşturulamamış olması. Bana çok sayıda şirket yöneticisi şunu söyledi: “Şayet hükümetler yasal mevzuatı yerli yerine koyarsa bizim de doğru adımları atmamız kolaylaşır. Bu sayede dünyaya zarar vermeyen teknolojilerin gelişmesi ve uygulanması kolaylaşır.”
           <p>
            -Daha çevreci ve temiz bir toplum için dinî, ahlakî ve ananevi değerlerin önemi nedir?
            <p>
             En temel öneme sahip konulardan biri de bu. Türkiye, Asya ve Afrika’da insan hayatında ve kararların alınmasında din en önemli etkenlerden biri. Din bize, iklimin korunması konusunda yardımcı olabilir. Ben karşılaştığım dinî liderlere -Müslüman, Hıristiyan, Musevi, Hindu, ne olursa olsun- yardımcı olmaları gerektiğini söylüyorum. Bazen, hatta espri ile şunları ifade ediyorum: “Allah’ın bu kadar acımasız olduğuna inanıyor musunuz ki alsın petrolü, kömürü, gazı yerin dibine gömsün. Biz de onu oradan çıkarmak için birbirimizi öldürülelim. Bunu yaparken de Allah’ın yarattığı diğer mahlûkatı da öldürülelim.” Ve şunu ekliyorum: “Ben böyle olduğuna inanmıyorum. İnsanlar, yerin derinliklerine değil, yukarı baksalar kendilerine kâfi gelecek güneşi ve rüzgarı görecekler. Bu çok daha temiz ve barış dolu dünyanın anahtarı.” Ama diyeceksiniz ki jeotermal enerji ne olacak? Buna da derim ki sürekli yukarı bakılmaz. Ama temelde bakmak lazım.
             <p>
              -Yenilenebilir enerjilerin geliştirilmesinde ve kullanımında devlet ve şirketlerden bir engelleme var mı?
              <p>
               Bu sorunun kısa cevabı, evet. Konu biraz daha karmaşık. Bazı ülkeler yenilenebilir enerjilerin daha yaygın kullanımı için iyi kanunlar çıkartıyor. Bunlardan biri Almanya. Şirketler de teşvikler sayesinde iş modellerini değiştiriyor, olumlu bir şekilde cevap veriyorlar. Değiştiremeyenler de var. En önemli mesele şu ki, bazı şirketler fosil yakıtların ve  nükleer kaynakların bitecek olduğunu biliyor. Buna rağmen çocuk ve torunlarının geleceğini düşünmeden hükümetlerin bu konudaki olumlu çabalarını lobi faaliyetleriyle engelliyor.  Mesela kömür için bu şirketler ‘temiz kömür’ kavramını ortaya attılar. Hâlbuki ‘temiz kömür’ diye bir şey olamaz. Mesela, ABD’de Kongre’deki her bir milletvekili başına fosil yakıt lobisi 3 lobici tutuyor. Dünyada paranın satın alabileceği en önde gelen demokrasi ABD’dir. Peki, bu para nereden geliyor? Tabii ki fosil ve nükleer enerji ile silah sektörlerinden.
               <p>
                -Türkiye, elektrik enerjisinin yarısını doğalgazdan elde ediyor. Mersin Akkuyu’da da ‘kaynak çeşitlendiriyoruz’ gerekçesiyle nükleer santral kuruluyor. Bütün bunları gözeterek yine de nükleer santrale karşı mısınız?
                <p>
                 Türkiye bugün dünyadaki 16. büyük ekonomi. D-20 ülkelerinden biri. Türkiye sadece bölgesel değil, küresel manada da önemli bir lider. Bu açıdan Türkiye’nin enerji geleceği bütün dünyaya örnek olacaktır. Biz, nükleer enerjiye karşıyız. Çünkü kirli, tehlikeli bir enerji. Aynı zamanda da pahalı. Bazıları iklim değişikliğine çare imiş gibi göstermeye çalışıyor ama bu yanlış. Türkiye, Ortadoğu’da güneş ve rüzgar enerjisi sektörlerinde lider olabilir. Yenilenebilir enerji verimliliğinde de model olabilir. Almanya’da nükleer enerjiden çıkma konusunda Merkel hükümeti ikna oldu. Almanya’daki nükleer endüstri sadece 30 bin istihdam sağlıyor. Bunu da vatandaşların vergilerinden elde edilen çok yüksek teşvikle sağlıyor. Oysa bu teşviklerin çok daha azıyla yenilenebilir enerji alanında yaptığı atılımla 300 bin kişiye iş imkânı açtı. İstihdam yönünden arada 10 kat fark var. Yeşil bir gelecek ve insanların iş bulması için yenilenebilir enerji tercih edilmelidir. Dünyanın önde gelen ekonomistleri önümüzdeki senelerde yeşil ekonomi konusundaki rekabet gücünün en önemli avantaj olacağını söylüyor.
                 <p>
                  -Akkuyu Santrali’nin yer seçimini nasıl buluyorsunuz?
                  <p>
                   Nükleer kazalardaki insan hatası, teknolojik sorunlar ve çekirdek erimesi dışında henüz çözüme kavuşturulamamış atık meselesi var. Türkiye’nin muhteşem güzellikte tarihi ve doğası var. Arkeologlar kazı yaptığında müthiş eserler buluyor. Bizi büyüleyen bir güzelliği var. Bu nükleer atıklar yüzlerce sene zehirli kalıyor. Düşünün bizden sonra yapılacak bir kazıda zehirli atıklarla karşılaşacaklar. Bu kabul edilebilir bir şey değil. Bu insanlık meselesi. Akkuyu’ya 1960’larda ilk lisanslama verilirken fay hattı olduğu bilinmiyordu. Şu anda bir sismik zonda olduğu ortaya çıktı. Dolayısıyla bu fay hattı burayı tehlikeli kılıyor. -Gelişmiş ülkelerin, çevrecileri maşa olarak kullanarak gelişmekte olanların yolunu kestiği gibi bir iddia var. Ne diyorsunuz?
                   <p>
                    Hayatımın büyük bölümünü fakirlik, kalkınma ve adaletsizlikle mücadele içinde geçirdim. Greenpeace böyle bir maşa olsaydı ben orada asla çalışmazdım. Kalkınmadan ne anladığımız önemli. Kalkınma gezegenimizi yok edecekse böyle bir kalkınma hiç manalı değil. Bizim için önemli olan çocuklarımızın geleceği. Bu açıdan elbette istihdam ve iş imkânlarının oluşturulması önemli. Bizim bu konuda işçi sendikalarıyla ortak çalışmalarımız var. Greenpeace’in en önemli özelliği hükümet ve şirketlerden 1 sent dahi para almayışı. Bu sayede tamamen bağımsızlığını koruyor. Hükümet ve şirketlerin olumsuzluklarını ifşa edebilme gücüne sahip. Çünkü göbek bağı yok. Bazı şirketlerin yaptığı güzel işleri överiz. Ama o bütün bir şirketi övdüğümüz anlamına gelmez. Biz işi överiz. Hükümet için de böyle. Amacımız,  gezegende anlamlı, barışçıl, çevreye zarar vermeyen bir kalkınmayı yerleştirmek. Dünyadaki en büyük adaletsizlik, kuşaklar arası olanı. Çünkü biz çocuklarımızın ve torunlarımızın geleceğini bugün yaptıklarımızla tüketiyoruz. Bunu daha çok kuzeydeki ülkeler yapıyor. Ama Greenpeace’in bu ülkelerde güçlü bir teşkilatı var.
                    <p>
                     -Fransız istihbaratı 1989’da geminizi batırmıştı. Fransa ile barışıldı mı? Bu tür tehditler devam ediyor mu?
                     <p>
                      Fransız hükümeti Greenpeace ve cinayete kurban giden Fernando Pereira’nın yakınlarıyla tazminat anlaşmaları yaptı. Büyük tazminat ödedi. Böyle saldırılar devam ediyor. Geçen günlerde Meksika ofisimize yalancı bomba gönderilmişti. Bazı ülkelerde bırakın eylemi, iki çift laf edemeden Greenpeace üyelerinin sınır dışı edildiğini görüyoruz. G-8 üyesi bir ülke olan Fransa artık böyle bir terörizmi Greenpace’e uygulamayacak. Fransa ne mutlu ki Avrupa’da destekçi oranlarımızın en hızlı arttığı ülke. Bu saldırı o zamanki Chirac yönetiminin aptalca bir davranışıydı.
                      <p>
                       -Greenpeace’e nasıl geldiniz? Tam zamanlı mı çalışıyorsunuz? Başka gelir getiren işiniz var mı? Ne tür bir evde oturuyorsunuz? Aracınız var mı? Çöplerinizi ayrıştırıp tasarrufa dikkat ediyor musunuz?
                       <p>
                        Greenpeace’e Afrika’daki yönetim kurulu üyesi olarak gönüllü başladım. Zimbabve’de Devlet Başkanı Mugabe’ye karşı yaptığım bir insan hakları mücadelesinde açlık grevindeydim. Grevin 19. gününde Greenpeace’ten aradılar. İş teklifinde bulundular. Biraz tereddüt ettim. Aileme danıştım. Kızım beni aradı, “Bu işi kabul etmen lazım, bu benim geleceğim.” dedi. Onun üzerine işi kabul ettim. Tek işim. Başka gelirim yok.  Eğer konferans veya makale teklif edilir ve kabul edersem, geliri Greenpeace’e bağış olarak gidiyor. Şu anda aldığım maaş, özel sektörden gelen maaş tekliflerinden çok az. Şu anda benim Greenpeace maliyetim 115 bin avro. Hollanda’da yaşıyorum. Arabam yok. Güney Afrika’da yaşarken vardı. Çünkü orada toplu taşıma imkânı yoktu. Amsterdam’da bisiklete biniyorum. Küçük bir apartman dairesinde kiracıyım.
                        <p>
                         -Son bir soru: İlgili bakan, çevre konusunda çok başarılı olduğunu düşünüyor. Siz insaflı bir şekilde bakarak Türkiye’ye yüz üzerinden kaç not verirsiniz?
                         <p>
                          Ben en fazla 50 puan veririm. Ama Türkiye’nin bu puanı yükseltmek için önemli fırsatları var. Kendi özünden faydalanarak temiz ve yeşil geleceği kurabileceğine inanıyorum. Bunun için kömür, petrol, gaz ve nükleer alandaki yatırımları durdurması, tüm gücünü yenilenebilir enerjilere yöneltmesi gerekir. Bunlar yapılırsa Türkiye’nin çevre notu yükselecektir.
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32168-dunyanin--kucuk-de-olsa-h%C3%A2l%C3%A2-bir-sansi-var.html), [web.archive.org (arşiv bağlantısı)](http://web.archive.org/web/20120408174434/http://www.aksiyon.com.tr:80/aksiyon/haber-32168-dunyanin--kucuk-de-olsa-h%C3%A2l%C3%A2-bir-sansi-var.html)
