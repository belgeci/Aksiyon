# Kabile şefinden medeniyete: Bencilliği bırak!

*Gürhan Savgı 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   BM, Amazonlar’daki Surui kabilesinin şefi Almir Narayamoga’yı ‘dünyanın orman kahramanı’ ilan etti. Ormanları ok ve yay ile koruyan yerliler şefin gayretiyle artık aynı işi cep telefonlarıyla yapar hâle geldi.
  </font>
 </div>
 <div id="newsText">
  <font class="detail-text">
   <p>
    Brezilya’daki Amazon Orman-ları’nın batısında yaşayan Surui kabilesinde takvimler 1975’i gösterirken bir erkek çocuk doğdu. Ona Almir adını verdiler. Dünyanın kalan kısmıyla fazlaca tanışmamış kabilenin bir üyesi olarak doğan bu çocuğun, İstanbul’da 8-19 Nisan 2013’te yapılan 10. Birleşmiş Milletler Orman Forumu’nda (UNFF) ‘Dünyanın Orman Kahramanı’ ilan edileceğini o zaman kimse tahmin edemezdi! Küçük Almir, doğan her yavru gibi yaratanın lütfuyla şefkat gördü, korundu, ormanla iç içe büyüdü. Almir’in doğduğu seneler, kabile için büyük değişimlere gebeydi. Çünkü henüz ilişkiler çok sıkı olmasa da ‘beyaz adam’ tarafından 5 sene önce keşfedilmişlerdi. İleride bunun müspet ve menfi neticeleri yaşanacaktı. Akıllı ve çalışkan bir çocuk olan Almir, 17 yaşındayken, kabilenin üniversiteye giden ilk ferdi oldu. Aynı zamanda geleneklere uygun olarak şef seçildi. İnsanlığın milyarlarca senede aldığı medeniyet yolunu kabilesine 11 senede aldırmak ona nasip oldu. Şef Narayamoga, içinde doğduğu ormanın korunmasına yaptığı katkılardan dolayı BM’den ödül aldıktan sonra kabilesinin geçirdiği değişimi Aksiyon’a anlattı.
    <p>
     <strong>
      Hızla nüfus kaybediyorlar
     </strong>
     <p>
      Surui kabilesi, Narayamoga’nın deyimiyle ‘beyaz adamla’ tanışmadan önce toplayıcılık ve avcılık yaparak geçiniyormuş. Orman tanrısına inanan kabile, büyük ağaçlara taparmış. Narayamoga, bu dönemde ormana fazlaca zarar vermediklerini ancak bu ağaçlar topluluğunun ne demek olduğunu da bilmediklerini söylüyor. Başka kültürle ilişkiye girdikten sonra ilk mühim değişme, kabilenin tarım yapmaya başlaması olmuş. Muz ve kahve yetiştiriciliği, yeni geçim kaynağını teşkil etmiş. Tabii ki daha fazla kazanmak için daha büyük tarlalara ihtiyaçları varmış. Kabile, bu amaçla ağaçları kesmeye başlamış. Bu gidişat üzerine kafa yoran Narayamoga, bir gün Amazonlar’da araştırma yapan bir akademisyenle karşılaşmış. Onun sayesinde ormanların yer küremiz için ne ifade ettiğini anlamaya başlamış. Bilinçlenme süreci Narayamoga’nın anlattığına göre bir anda olmamış. O, ormanın ekosistem içindeki yeriyle ilgili olarak daha fazla okumaya başlamış. İşi bilenlerden malumat almış. Daha sonra edindiği bilgiler ışığında harekete geçmiş. Bir karbon azaltma projesi geliştirmiş. Yöre halkının ormanı tahrip etmeden tarım yapması için bir model ortaya koymuş. Bu projeye Dünya Bankası’ndan destek alınmış. Proje sonucu, kabile ilave gelire kavuşmuş. Şef uzun çabalar sonucu Brezilya hükümetinin yöreye okul, sağlık ocağı, su kuyusu gibi altyapıları getirmesine ön ayak olmuş. Yaptıklarıyla yetinmeyen Narayamoga, dünyanın ekolojik dengesi için büyük önemi olan Amazon Ormanları’nın korunmasına yönelik 50 sene vadeli bir plan hazırlamış. Plan, yöre halkının, ormanı tahrip etmeden yeni üretim şekillerine yönlendirilmesini amaçlıyor. Amazonlarda yaşayan diğer 47 kabile şefini toplayarak planını anlatan Narayamoga büyük destek görmüş.
      <p>
       Şef, 2008’de bu sefer, Google şirketinin kapısını işbirliği için çalmış. Bu yazılım devi, Surui bölgesi için tüm kutsal yerlerin, ormanın ve coğrafyanın bulunduğu bir harita geliştirmiş. Kısa bir süre öncesine kadar ellerinde ok, yay, balta ile gezen bu insanlara cep telefonları dağıtılmış. Kabile üyeleri kaçak ağaç kesimi yapanları cep telefonlarıyla görüntülediklerinde orman idaresi aldığı canlı verilerle hemen olay yerine intikal ediyor. Narayamoga, bu modern korunma yöntemi sebebiyle çok sayıda tehdit almış. Ancak o, ormanın ruhunun kendisini koruduğuna inanıyor.
       <p>
        Şef’in diğer bir icraatı da kabileden 15 genci üniversitede okutuyor olması. Kabileden avukat, biyolog ve kimyagerler yetişmiş. Mezunlar kendi halklarıyla irtibatı kesmemiş.
        <p>
         Ormanla uyumlu yaşayan bir kabilede, beyaz adamın gelişiyle işlerin her alanda kötüye gitmiş olacağı ön yargısına kapılıyor insan. Ancak Narayamoga’nın anlattıkları pek de öyle değil. Ona göre beyaz adam gelmeden önce Suruiler ormanın tam olarak ne manaya geldiğini bilmiyordu. Şimdi ormanın dünya için ne ifade ettiğini görebiliyorlar. Medeniyetle tanışmadan önce nüfusları 5 bin civarındaymış. Bugün ise 1300’e düşmüş. Kabilenin gençleri daha iyi bir hayat hayaliyle büyük şehirlere göç etmiş. Kabilenin inanç yapısı bozulmuş. Hıristiyanlığa geçenler olmuş.
         <p>
          Şef, “Elinizde olsa eski hayatınıza dönmek ister misiniz?” sorumuza ‘Evet’ cevabını vermiyor. Narayamoga, iki hayatı seçmenin çözüm olmadığını belirtiyor ve şöyle devam ediyor: “Mühim olan hayatı nasıl yaşanabilir ve sürdürülebilir hâle getiririz, onu bulmak. Özümüze bağlı kalarak modern hayatın çevremize zarar vermeyen nimetlerinden faydalanmanın yolunu bulmalı.”
          <p>
           <strong>
            Fakirliğin sebebi adaletsizlik
           </strong>
           <p>
            Peki, bu istisnai topluluğun lideri hâlihazırdaki medeniyeti nasıl değerlendiriyor? Nelerin değişmesini istiyor? Narayamoga’nın ilk tespiti, günümüzde çevrenin hızla tüketilmesi. Ona göre ülkeler vahşice büyüyor.  Sıradan insanların günlük yaşayışlarında kullandıkları elektriğin, suyun, yiyeceklerin nereden geldiğini düşünmediklerine dikkat çeken Narayamoga, bu konuda manevi yönü de olan sıkı bir bilinçlendirme hareketine ihtiyaç olduğunu belirtiyor. Bu gidişatın tersine çevrilmesi için devlete, sivil toplum kuruluşlarına ve mahalli topluluklara büyük görevler düştüğünü belirten Narayamago, kayıtsız şartsız büyüme yerine fakirliğin azaltılmasına ağırlık verilmesini öneriyor.
            <p>
             Bu senenin orman kahramanı, nasıl bir dünya hayal ettiğini ise şu sözlerle anlatıyor: “Sürdürülebilir, saygı ve eşitlik üzerine kurulu bir dünya isterdim. Eşitlik derken, insanların asgari ihtiyaçlarının sağlanması ön şart olmalı. Eğitim, sağlık, su, beslenme, barınma, ısınma vs... Bunlar insanların doğuştan hakkı. Zaten dünya nimetlerini paylaşırken bencillik yapmazsak bu kadarı herkese düşer. İnsanlar bencil olmadan biraz da başkasını düşünerek yaşamalı.”
             <p>
              Brezilya’da son senelerde çıkartılan maden kanunu, çevreyi tahrip eden şirketlere yaramış. Şef Narayamoga, kendi bölgelerinde de petrol aramalarının ormana zarar verdiğini söylüyor. Yörenin diğer bir çevre meselesi de kimya tesisleriymiş. Narayamago, bu gibi mevzularda uluslararası örgütlerin devreye girerek halkı bilinçlendirmeleri gerektiğini söylüyor.
              <p>
               4 gün İstanbul’da kalan Almir Narayamoga, BM Orman Forumu için gelmeden önce Türkiye hakkında pek bir şey bilmediğini itiraf ediyor. Ancak inanan insanlardan oluşan bir toplum olduğunu öğrendiğini, bunun için de saygı duyduğunu belirtiyor. Şef Narayamoga, Orman ve Su İşleri Bakanlığı’nın başlangıçta tahmin edilen bütçeyi çok aşan organizasyonunda ne yazık ki herhangi bir tarihî ve turistik yeri gezemeden ülkemizden ayrıldı.
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35375-kabile-sefinden-medeniyete-bencilligi-birak.html), [web.archive.org (arşiv bağlantısı)](http://web.archive.org/web/20130506010600/http://www.aksiyon.com.tr:80/aksiyon/haber-35375-kabile-sefinden-medeniyete-bencilligi-birak.html)
