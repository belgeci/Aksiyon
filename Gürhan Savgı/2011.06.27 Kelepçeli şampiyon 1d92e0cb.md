# Kelepçeli şampiyon

*Gürhan Savgı 2011.06.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <strong>
    <span lang="EN-GB">
     Yolsuzlukla suçlanan Bursaspor’un başkanı ve bazı yöneticileri, kısa bir süre de olsa cezaevine girdi. Tutuksuz yargılanacak yöneticiler, araştırılsa hemen her kulüpte tespit edilebilecek usulsüzlüklerle suçlanıyor.
    </span>
   </strong>
  </font>
 </div>
 <div id="newsText">
  <font class="detail-text">
   <p>
    <p class="BasicParagraph">
     <span>
      Şampiyonluğu uzun bir zaman sonra Anadolu’ya taşıyan Bursaspor, ‘5. büyük’ olarak anılmaya başladı. Bu sırada kulüpte seslendirilmeye başlanan yolsuzluk iddiaları, yaklaşık 6 ay önce savcılığa intikal etti. Başkan İbrahim Yazıcı ve bazı yöneticiler; zimmet, nitelikli dolandırıcılık, evrakta sahtecilik ve örgüt kurmak suçlamasıyla tutuklandı. Yeşil-Beyazlı yöneticiler, üst mahkemeye yapılan itirazdan sonra tutuksuz yargılanmak üzere serbest bırakıldı.
     </span>
    </p>
    <p class="2011yenimetin">
     <span>
      Aksiyon, Yeşil-Beyazlı kulübün yöneticileriyle ilgili iddiaların ilk ortaya atıldığı günlerde konuyu “Bursaspor’da muhasebe zamanı” başlıklı haberiyle ele almıştı (29 Kasım 2010, 834. sayı). Yaşanan gelişmelerden sonra tarafsızlık ve objektiflik ilkesine sonuna kadar riayet ederek “Bursaspor’da neler oluyor?” sorusunun cevabını aradık. Bazı kulüp yöneticileri, şikâyetçi üyeler ve taraftarlarla görüştük. Bursa Adliyesi’ni ziyaret ettik.
     </span>
    </p>
    <p class="2011yenimetin">
     <span>
      Yeşil-Beyazlı kulüpteki huzursuzluğun temelinde, yetkilerin tek elde toplanması eğilimi yatıyor. Bu durum,
      <span>
      </span>
      transferlerde hızlı ve tutarlı hareket etme gibi avantajlar sağlarken; diğer yandan yöneticilerin idareye katılamaması ve denetimin zayıflaması gibi dezavantajlara yol açıyor.
     </span>
    </p>
    <p class="2011yenimetin">
     <span>
      Kulüpte 2010’da yapılan tüzük değişikliği sonucu aidatını ödemeyenler üyelikten atıldı. İşte bu noktada 1999-2000 sezonunda kulübün 6 ay başkanlığını yapan Mehmet Günay, tüzüğün iptali ve üyeliğe iadesi talebiyle dava açtı. Bursa İdare Mahkemesi, kulübün genel kongresi hakkında yürütmeyi durdurma kararı verdi.
      <span>
      </span>
      Günay’a üyeliği iade etti. Daha sonra kongre yenilenerek mahkeme kararı ‘by pass’ edildi. Bu yargılama sırasında kulüp yönetimi, Bursaspor Kulübü’nün karar defterlerini savunma amacıyla mahkemeye sundu. Recep Günay, davanın tarafı olarak el yazısı ile tutulan karar defterini inceleyince Başkan Yazıcı ve bazı yöneticilerin kulübe verdikleri borç senetleri karşılığında gelirlerine temlik koydurduklarını gördü. Üstelik yüklü miktarda bir para Başkan İbrahim Yazıcı’nın hesaplarına yatırılmıştı. Zaten şampiyonluktan sonra gelen 50 milyon TL’yi aşan gelir, kamuoyunun hassasiyetini artırmıştı. Recep Günay ve tribün liderlerinden Sedat Topaloğlu, borç senetlerinin sahte olduğu ve gelirlerin yöneticilerin hesaplarına usulsüz aktarıldığı iddiasıyla 9 Ağustos 2010’da şikâyet dilekçesi verdi. Dilekçe önce iki ayrı savcıya gitti. Soruşturmada kayda değer bir ilerleme sağlanamadı. Bursaspor 2. Başkanı Osman Çelik ve Futbol Şube Sorumlusu Mesut Mestan’ın Başkan İbrahim Yazıcı ile anlaşmazlığa düşüp yolsuzluk açıklaması yapmalarından sonra soruşturma tekrar canlandı. Bu sefer Başsavcılık, soruşturma dosyasını Bursa Özel Yetkili Cumhuriyet Başsavcısı Ferruh Gün’e havale etti. Gün, ilk olarak bilirkişi raporu hazırlatmak için harekete geçti. Bu amaçla İstanbul’dan iki hesap uzmanı görevlendirildi. Hesap uzmanları kulübün mali portresini ortaya koyan bir rapor hazırladı.
     </span>
    </p>
    <p class="2011yenimetin">
     <span>
      Alınan bilgiye göre, Başkan Yazıcı’nın kulübe verdiği borç senedi karşılığında gelirlere temlik koydurarak kendi hesabına yatırmasıyla ilgili iddia doğrulandı. Üstelik milyonlarca liralık bu işlemler kulübün muhasebe defterlerine de işlenmemiş. Bu durum, ilgili kanunlar uyarınca suç teşkil ediyor. Ancak hesap hareketlerinin incelenmesinde Yazıcı’nın hesabına giren kulüp gelirlerinin, yine kulüp harcamaları için kullanıldığı ortaya çıktı. Ancak paraya banka hesabında durmasından dolayı verilen faizin küçük bir miktarının Başkan Yazıcı’da kaldığı görülüyor.
     </span>
    </p>
    <p class="2011yenimetin">
     <span>
      Tespit edilen diğer bir husus da bazı yöneticilere ait şirketlerle kulüp arasında yüksek tutarlı para hareketlerinin bulunması. Üstelik bu alışverişin, kulüp kaynaklarının bu kişiler tarafından kullanılması boyutunda olması. Futbol Şube Sorumlusu Mesut Mestan’ın görevinden alınınca dikkat çektiği Atatürk Stadı’nın yenilenmesinin fahiş fiyata yapıldığı iddiası, bu konuda en başta gelen husus. Şampiyonlar Ligi maçlarının Bursa’da oynanabilmesi için kısa sürede yapılan yenileme işi, KDV dâhil 12 milyon 219 bin liraya mal oldu. Faturaların hemen hemen tamamı kontrol edildi. Stadın zemini için 977 bin 413 lira harcandığı ortaya çıktı. Diğer kulüplerin zemin için 2010’da yaptıkları harcamalar şöyle: Trabzonspor 800 bin, F.Bahçe 720 bin, Kayserispor 442 bin, Sivasspor 570 bin.
     </span>
    </p>
    <p class="2011yenimetin">
     <span>
      Burada stadın elektrik ve aydınlatma ile ilgili çalışmalarını yönetim kurulu üyesi Haluk Özkıyıcı yaptı. Özkıyıcı’nın Haluk Elektroteknik adlı şirketi diğer işlerinden yüzde 7,4 civarında kâr ederken; bu işten yüzde 15,32 kâr etti. Üstelik Haluk Elektroteknik, stat inşaatının genel yüklenicisi olan Oytaş Yıldız İnşaat’ın taşeronuydu. Haluk Elektroteknik’in kestiği faturalara Oytaş Yıldız İnşaat da yüzde 10 kâr ekledi.
     </span>
    </p>
    <p class="2011yenimetin">
     <span>
      Yine yönetim kurulu üyeleri, kulübe güvenlik, temizlik, araç kiralama, akaryakıt satışı, matbaacılık ve ajans hizmetleri verdi. Bazı mal ve hizmetlerin, emsalleri ve piyasa fiyatlarına göre yüksek olduğu belirlendi. Ancak bazı yönetim kurulu üyeleri de yaptıkları işleri kulübe hibe etti. Öte yandan menajerlere yüksek ücret ödendiğine dair iddialar da bulunuyor. Güney Koreli oyuncu Shin Young Rog’a kulüp 200 bin dolar borçlu iken 331 bin dolar ödeme yapıldığı belirlendi. Ayrıca bazı Brezilyalı oyuncuların menajerlerine yüklü ödemeler gönderilmesine rağmen bu ülkeden futbolcu gelmemiş.
     </span>
    </p>
    <p class="2011yenimetin">
     <span>
      Soruşturma sırasında ifade veren eski yöneticilerden birinin iddiasına göre, en ciddi tutarsızlık maç hasılatlarında. Bursaspor’un 2008-2011 arasında en yüksek hasılat, Şampiyonlar Ligi’nde evinde oynadığı Valencia maçındaki 1 milyon 291 bin lira. Yine aynı dönemdeki lig maçlarında en fazla hasılat 447 bin TL gözüküyor. Adının açıklanmasını istemeyen eski bir yönetici, sadece kendinin 6 milyon liralık kombine bilet sattığını ifade ediyor. Eski yönetici, Şampiyonlar Ligi maçında 25 bin kişilik stadın tamamen dolduğuna,
      <span>
      </span>
      biletlerin 40 lira ila 600 TL arasında olduğuna dikkat çekerek hasılatın her zaman olduğu gibi düşük gösterildiğini ileri sürüyor. Kulübe bedelsiz verilen ve Biletix’in toplam hasılattan düştüğü biletlerin sayısı ise ortalama 1500-2000 arasında. Bedelsiz biletlerden kulüp yönetici ve çalışanlarının menfaat temin edip etmedikleri ise tespit edilemedi.
     </span>
    </p>
    <p class="2011yenimetin">
     <span>
      Bir başka yöneticinin şahit olduğu bir olay ise şöyle: Bursaspor’a gönül veren bir taraftar, kamyonetine yüklediği zeytin ve zeytinyağını hibe etmek için kulübe geldi. Ancak fatura vermeyeceği için kapıdan çevrildi. Yönetici, “Çünkü bu hibe kabul edilse, en az 10 bin TL az masraf edilecekti.” diyor. Yöneticileri dinlediğinizde mali, idari konular ve transfer konuları hakkında bilgi sahibi edilmediklerinden yakınıyorlar.
     </span>
    </p>
    <p class="2011yenimetin">
     <span>
      Bursaspor yöneticileriyle ilgili soruşturmanın bu aşamaya gelmesinde bazı olayların etkisi olduğu söyleniyor. Soruşturma sırasında Özlüce Tesisleri’ndeki arama sessiz sedasız yapılacakken; yöneticilerin basın toplantısı düzenlemesi üzerine kamuoyuna mal olmuş. Başkan İbrahim Yazıcı’nın, Beşiktaş maçı öncesinde çıkan ve polisin valiye verdiği rapora rağmen önlenemeyen olayları organize etmekle suçlanan amigo Selim Kurtulan’ı ziyaret etmesi de yargı ve polis camiasında tepki çekmiş. Yaralanan 120 polise geçmiş olsun bile demediği ifade edilen Yazıcı’nın olay çıkarmak için günler öncesinden toplantılar düzenlediği iddia edilen Kurtulan’ı ziyaret etmesi de bakışları değiştirmiş. Ayrıca 300’e yakın taraftar, Bursa Atatürk Stadı’nda rakip taraftara yakın kuzey kale arkası tribünlerine yerleştirilmiş.
     </span>
    </p>
    <p class="2011yenimetin">
     <span>
      Sonuç olarak, yöneticilerin soruşturmadan sonra bazı paraları iade etmeleri suçu ortadan kaldırmıyor. Mahkûm olmaları hâlinde onlardan zaten alınacak olanı, peşinen yerli yerine vermiş oluyorlar. Konu zimmet olunca paranın miktarı çok da belirleyici değil.
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=057ADED1B580CF3A23C865854DDA0ED1?newsId=29802), [web.archive.org (arşiv bağlantısı)](http://web.archive.org/web/20120421084005/http://www.aksiyon.com.tr:80/aksiyon/newsDetail_getNewsById.action;jsessionid=057ADED1B580CF3A23C865854DDA0ED1?newsId=29802)
