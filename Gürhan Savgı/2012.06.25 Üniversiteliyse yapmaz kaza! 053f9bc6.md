# Üniversiteliyse yapmaz kaza!

*Gürhan Savgı 2012.06.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Üniversiteli olma sırası artık otobüs kaptanlarına geldi. Şartlar, son model otobüslerle yolcu taşıyan firmaları artık üniversiteli kaptan çalıştırmaya zorluyor.
  </font>
 </div>
 <div id="newsText">
  <font class="detail-text">
   <p>
    Son yıllarda Türkiye’de fiziki kalitesini en fazla artıran sektörlerden biri, karayolu ile yolcu taşımacılığı oldu. Çok da uzak olmayan bir geçmişte, hijyenik olmayan yeme içme mekânları ve tuvaletleri pislik içerisinde mola yerleri vardı. Otobüsler, sigara serbest olduğu için gaz odasını aratmazdı. Neyse ki AB’ye uyum sağlayan ülkemizde otobüsle yolcu taşımacılığındaki bu manzara hemen hemen son buldu. Artık değeri 400 bin avro civarında olan teknolojik otobüsler modern görünümlü tesislerde mola veriyor. Şehir otogarları da aynı gelişmeye ayak uyduruyor.
    <p>
     Tabii bir de şoförlerimiz var!  Kabadayı edasıyla direksiyon başında poz atan bu eğitimsiz meslek erbabı, dur durak bilmeden direksiyon sallıyor, tükenme noktasına gelince de bagajda uyuyor. Seyahatlerde her önüne çıkan yolcuyu alıyor, rakibiyle de kıyasıya yarışıyor. Otobüsle yolcu taşımacılığında fiziki ve teknik problemler büyük oranda giderilse de ne yazık ki sektörde çalışanların nitelikleri konusunda tatmin edici bir mesafe alınmış değil.
     <p>
      Türkiye’de yanlış ulaşım politikaları sonucu yolcu taşımacılığının yüzde 96’sı karayolu ile yapılıyor. Karada yük ve yolcu taşıyan araç filosu bakımından dünyanın önde gelen ülkelerinden biriyiz. Buna rağmen yolcu taşımacılığının omurgası olan 7 bin 200 otobüste direksiyon sallayan kaptanların çoğu hâlâ çekirdekten yetişme. Ciddi bir anket yapılmış değil; ancak kaptanların yaklaşık yarısının ilkokul ve ortaokul mezunu olduğu tahmin ediliyor. Durum böyle olunca fiziki değişimler hizmet kalitesini belli bir noktaya kadar getirebiliyor. Kaza oranı, gelişmiş ülkelere göre yüksek seyrediyor. Son senelerde hava, demir ve deniz yollarındaki gelişmeler sonucu otobüs firmaları büyük kan kaybı yaşadı. 500’ün üzerinde olan seyahat firması sayısı 350 civarına düştü. Sektördeki kan kaybını gidermenin en önemli çarelerinden biri de nitelikli eleman sağlanması.
      <p>
       Karayolu yolcu taşımacılığındaki bu kötü gidişe ‘dur demek’ için son senelerde Türkiye’deki 3 meslek yüksekokulunda ‘otobüs kaptanlığı’ bölümleri açıldı. Bölümlerin olduğu yerler Kütahya, Afyon ve Yozgat gibi taşımacılık sektörüne fazla istihdam sağlayan iller. Bölümlerde, otobüslere ait motor ve teknik dersler, ileri sürüş teknikleri, yabancı dil ve ulaştırma sektörünün ekonomik ve hukuki boyutu konusunda derslere yer veriliyor.
       <p>
        Geçen hafta sonu, karayolu taşımacılığına eğitimli şoför yetiştiren okullardan Afyon Kocatepe Üniversitesi Sultandağı Meslek Yüksekokulu Otobüs Kaptanlığı Bölümü’nün mezuniyet töreni vardı. Törene sektörün önde gelen temsilcileri katıldı. Nitelikli katılım konuya verilen önemi gösterirken, üniversiteli kaptanlar için de istihdam kapılarının açıldığının habercisiydi. Zaten Devlet Personel Başkanlığı da bölüm mezunlarının kendi alanlarıyla ilgili kamu personeli alımlarında öncelikle tercih edilmeleri için bir karar almıştı.
        <p>
         Hiç şüphesiz halk arasında ‘üniversite’ denince akla yönetim bilimleri, tıp, hukuk, mühendislik geliyor. Durum böyle olunca yeni mezunların en fazla karşılaştığı sorunun “Otobüs şoförü olmak için üniversite okunur mu?” olduğunu tahmin etmek çok da güç değil artık. Öğrencilerden Erol Özdemir (22), bu soruyla çok karşılaştıklarını belirtiyor. Bu dönemin 17 mezunundan biri olan Özdemir, bu soruyu yöneltenlere, otobüs kaptanlığının önemine dikkat çekerek şöyle cevap veriyor: “Neticede bir fabrika değerindeki otobüs size emanet ediliyor. En önemlisi 50 can taşıyoruz. Ulaşım, ekonominin yaklaşık yüzde 30’undan fazlasını oluşturuyor. Kaptan, teknik bilgisinin yanı sıra ileri sürüş tekniklerini uygulayan, kurullara uyan, halkla ilişkiler konusunda eğitimli, hatta dil bilen bir eleman olmalı.” Erol Özdemir, Kamu Personeli Seçme Sınavı’nda infaz koruma memurluğunu kazanmış. Cezaevi aracı kullanmayı umutla bekliyor.
         <p>
          Zeynel Gönen (23) ise hayalindeki mesleği yapabilmek için Osmaniye’den Afyonkarahisar’a gelmiş. Bu mesleği tercih etme sebebini şöyle anlatıyor: “Yetişilecek yere zamanında varmak bana ayrı bir haz veriyor. Bundan sadece hızlı araç kullanmayı kastetmiyorum tabii ki. Şu ana kadar motosikleti de sayarsak 13 senelik şoförlüğüm var, çok şükür hiçbir kazam olmadı. Vatanımıza, milletimize hayırlı olacak şekilde bir şirket beni işe alırsa bu sevdiğim mesleği yapmak istiyorum.”
          <p>
           Otobüs kaptanlarının çoğunun mesleki konularda yetersiz olduğunu düşünen Gönen’in tespitleri şöyle: “Kaptanlık insanlarla iç içe bir meslek. Ancak çekirdekten yetişme kaptanların bu konuda bir eğitimi yok. Karakteri müsait olanlar bir nebze sağlıklı iletişim kuruyor. Çoğunluk ise mesleğin adını kötüye çıkarıyor. Şoförler toplumda kaba saba insanlar olarak algılanıyor. Gerçekten de eğitimi olmayan bir şoför, neden uyacağını içselleştirmediği için trafik kurallarına tam olarak uymuyor. Seyahatlerimde ileri sürüş tekniklerine uymadıklarını da sıkça görüyorum.”
           <p>
            Yeni iş modellerine yönelmeli
            <p>
             Otobüs kaptanlığı bölümünü sektörün çağrılarına kulak vererek kuran Sultandağı Meslek Yüksekokulu Müdürü ve Bölüm Başkanı Kemal Karayormuk, kapı kapı dolaşarak bölüme hatırı sayılır bir teknik imkân ve staj imkânı sağlamış. Okul henüz 2. mezunlarını vermesine rağmen sektörü harekete geçirmeyi başaran Karayormuk, kaptanların, insanların canını, şirketlerin imajını ve ülkenin millî servetini taşıdığına vurgu yapıyor. Kemal Karayormuk, “Hava, demir ve deniz yolları hızla gelişiyor. Otobüs şirketleri manasız rekabeti bırakıp yeni iş modellerine yönelmeli. Hemen hemen tüm otobüs firmaları son model teknolojik araçlarla hizmet veriyor. Artık bir şirketin tercih edilmesini bilet kesen personelden kaptan şoförüne kadar çalıştırdığı elemanların hizmet kalitesi belirleyecek.” diyor.
             <p>
              Âdeta bir sektör buluşmasına dönüşen mezuniyet törenine Otobüsçüler Federasyonu Genel Başkanı Mustafa Yıldırım, Türkiye Otobüsçüler Federasyonu Başkanı Mehmet Erdoğan, Afyonkarahisar Otobüs İstasyonu Turizm Anonim Şirketi Başkanı Kadri Altınkaya, Türkiye Şoförler ve Otomobilciler Federasyonu Trafik Eğitim Müdürü Nizamettin Ateş, İETT Genel Müdür Yardımcısı Mümin Kahveci, eski İETT Genel Müdürü ve Bahçeşehir Üniversitesi Öğretim Üyesi Dr. Muammer Kantarcı ile önde gelen seyahat ve otobüs üreticisi firmaların üst düzey temsilcileri katıldı.
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32930), [web.archive.org (arşiv bağlantısı)](http://web.archive.org/web/20120630213657/http://www.aksiyon.com.tr:80/aksiyon/newsDetail_getNewsById.action?newsId=32930)
