# Doğru… HES’in suyu çıktı

*Gürhan Savgı 2010.08.02*

<font class="agenda2NewsSpot">
 “HES’in suyu çıktı” kapağımızı çevrecilerden yetkili kurumlara kadar herkes teyit etti. Çevre ve Enerji bakanları, HES inşa eden firmalarla Ankara’da bir araya geldi.
</font>
<font class="newsDetail">
 <p>
  <p class="MsoNormal">
   Aksiyon’un 815. sayısının kapağı olan hidroelektrik santrali (HES) dosyası, büyük yankı uyandırdı. Haber çok sayıda ulusal ve yerel medya tarafından iktibas edildi, habere pek çok atıf yapıldı. HES’ler bir kez daha yoğun şekilde kamuoyunun gündemine geldi. Konuyla ilgili taraflar açıklamalarda bulundu. Son olarak 29 Temmuz 2010’da Ankara’da Çevre ve Orman Bakanı Veysel Eroğlu ile Enerji ve Tabii Kaynaklar Bakanı Taner Yıldız’ın başkanlık ettiği geniş katılımlı bir toplantı yapıldı. EPDK ve ilgili 6 bakanlığın bürokratları bir masa etrafında oturarak HES inşa eden firmalarla bir araya geldi.
  </p>
  <p class="MsoNormal">
   Aksiyon’un HES dosyasında, Su Kullanım Hakkı Yönetmeliği çerçevesinde kiralanan derelerde bugüne kadar yaklaşık 2 bin başvuru yapıldığına yer verilmişti. Haberde uzman görüşüne dayanarak derelerin suyunu kilometrelerce boru, tünel ya da kanal içine alan HES projelerinin ekosisteme telafisi imkânsız zarar verdiği vurgulanmıştı.
  </p>
  <p class="MsoNormal">
   Haberimizden sonra HES karşıtı iki miting düzenlendi. 19 Temmuz’da Artvin Şavşat’taki miting ilginç görüntülere sahne oldu. 21 Temmuz’da ise ‘HES’e hayır’ sesleri bu sefer Artvin Ardanuç’tan yükseldi. Miting dönüşünde ise endişe verici bir saldırı meydana geldi. HES karşıtlarına bir santral inşaatı yakınında ateş açıldı. Olayda ölen ya da yaralanan olmadı.
  </p>
  <p class="MsoNormal">
   Bir ilginç protesto da Karadeniz İsyandadır Platformu (KİP)’ndan geldi. KİP üyeleri, hidroelektrik santraller ile nükleer ve termik santrallere karşı mücadele veren yöre halklarına destek çıkmak amacıyla Artvin Hopa’dan Amasra’ya iki haftalık “Karadeniz Yaşam Yolculuğu” adı altında protesto yürüyüşü yaptı. Güzergâhta HES inşaatı süren Rize, Trabzon, Giresun, Ordu ve Samsun ile nükleer santral yapılacak Sinop bulunuyordu. Eylem devasa bir termik santral planlanan Amasra’da düzenlenen konserle son buldu.
  </p>
  <p class="MsoNormal">
   Yine HES’lere karşı Kastamonu Loç Vadisi ve Erzurum Tortum Dikmen köyünde kamplar devam ediyor. Loç Vadisi’nde açılan davada bilirkişi raporu beklenmeden inşaatın başlaması üzerine yöre halkı çadır kurarak nöbet tutmaya başlamıştı. HES izni verilen Loç Vadisi’nde, dünyanın ikinci büyük kanyonu olan Valla Kanyonu ile Maylas Kanyonu bulunuyor.
  </p>
  <p class="MsoNormal">
   Aksiyon’un haberinde yer verdiği Artvin Macahel (Camili) Vadisi üzerinde planlanan 8 HES projesinden biri olan Düzenli HES ile ilgili bir gelişme yaşandı. Birlemiş Milletler Eğitim Bilim ve Kültür Örgütü (UNESCO)’nün ‘Dünya Biyosfer Rezerv Alanı’ ilan ettiği bölgedeki proje için Rize İdare Mahkemesi kararıyla yapılan bilirkişi incelemesinin raporu açıklandı. Raporda, Camili Vadisi’nde yapılması planlanan HES projelerinin ‘kamu yararı’ başta olmak üzere ‘imar mevzuatına, planlama tekniklerine ve plan bütünlüğüne’ uygun olmadığı kaydedildi.
  </p>
  <p class="MsoNormal">
   Konuya ışık tutacak bir adım da Türkiye Erozyonla Mücadele Vakfı (TEMA)’ndan geldi. TEMA Bilim Kurulu bir konuyla ilgili bir rapor hazırladı. Raporda, HES’lerin yapımında yöre halkının, flora ve faunanın suya olan ihtiyaçlarının gözetilmediği, can suyu miktarının az tutulduğu, HES’lerdeki zararın bölge halkına anlatılmadığı ileri sürüldü. TEMA uzmanları, HES projelerinin tamamlanması öngörülen 2023 elektrik talebinin ise sadece yüzde 5’ini karşılayabileceğine dikkat çekti. Raporda, HES planlamalarının kaynaktan denize döküldüğü yere kadar havza bazında yapılması, EPDK ve DSİ Genel Müdürlüğü’nün gerekli izinleri vermeden önce ilgili tüm kurumlar ve etkilenecek halkın görüşlerini alması gerektiği belirtildi.
  </p>
  <p class="MsoNormal">
   HES’lere lisans veren EPDK da konuya duyarsız kalmadı. EPDK, Doğu Karadeniz’deki HES projeleriyle ilgili kapsamlı bir rapor hazırlattı. HES’lere gösterilen tepkilerin haklılığına da yer verilen raporda “DSİ’nin kuruma gönderdiği hemen her proje, büyük revizyon geçiriyor.” eleştirisine yer verildi. Raporda ayrıca özeleştiri de yapıldı: “Yöre halkı bilgilendirilmediği gibi doğal hayatın korunması için gerekli özen gösterilmiyor. Bu nedenle de projeler, yargı kararıyla durduruluyor.”
  </p>
  <p class="MsoNormal">
   Aksiyon’un haberinde, bugüne kadar HES’lere karşı 65 dava açıldığı, bunlardan 34’ünde mahkemelerin inşaatları durduğu bilgisine yer verilmişti.
  </p>
  <p class="MsoNormal">
   Türkiye HES’leri tartışırken karşı bir görüş KOBİDER Genel Başkanı Nurettin Özgenç’ten geldi. HES’leri inşa eden şirketlerin çoğunlukla küçük ve orta büyüklükteki işletme olduğu düşünüldüğünde gelen açıklama anlamlıydı. Özgenç, Doğu Karadeniz’de yapımına başlanan HES’lerin çevrecilerin engellemeleri yüzünden arzu edilen kapasiteye bir türlü ulaşamadığını savundu. Özgenç, yaptığı yazılı açıklamada, bazı kesimlerce başlatılan protestolar ve karşı duruşların esas gayesinin, ‘derelerin akarını değil de kendi akarlarını düşünmeleri’ olduğunu öne sürdü.
  </p>
  <p class="MsoNormal">
   HES gündemine son noktayı EPDK Başkanı Hasan Köktaş koydu. HES’lere karşı gösterilen tepkiyi de
   <span>
   </span>
   değerlendiren Köktaş, “Doğru olan taleplere destek veririm. Ancak bazı tepkiler eksik bilgiyle, hatta lobilerin harekete geçirmesiyle oluşuyor.” dedi. Köktaş,
   <span>
   </span>
   yatırımcıların da zaman zaman çevreyi tahrip ettiğini belirterek şu itirafta bulundu: “Dere yatağını hafriyatla dolduruyorlar. Öngörülenden çok ağaç kesebiliyorlar.”
  </p>
  <p class="MsoNormal">
  </p>
  <p class="MsoNormal">
   Çevre için gerekiyorsa bazı HES’lerden vazgeçelim
  </p>
  <p class="MsoNormal">
  </p>
  <p class="MsoNormal">
   Yaz sıcağındaki yoğun gündeme rağmen tekrar ön plana çıkan HES’lere Ankara el koydu. Çevre ve Orman Bakanı Veysel Eroğlu ile Enerji ve Tabii Kaynaklar Bakanı Taner Yıldız, EPDK ve ilgili diğer bakanlıkların yetkililerini bir masa etrafına oturttu, HES firmalarıyla bir araya getirdi. DSİ Genel Müdürlüğü’ndeki toplantıda mevzuata ve çevreye uyumlu çalışan firmalara destek sözü verilirken, aksi yönde hareket edenlere uyarı yapıldı.
  </p>
  <p class="MsoNormal">
   Edindiğimiz bilgilere göre Bakan Eroğlu, kurallara uymayan firmalara lisans iptaline varan cezalar uygulanacağını belirtti. Bakan Yıldız da çevre için gerekiyorsa bazı HES projelerinden vazgeçilmesini gündeme getirdi. Toplantıda, yüzlerce firma temsilcisine hitap eden Yıldız, şunları söyledi: “Tabii çok fazla tahrip edilen yerler varsa, Sayın Çevre Bakanımız da buradayken son derece cesaretli bir şey söylüyorum. 25 bin megavatlık bütün HES’lerin üretime geçmesini canı gönülden isterim. Ama olamıyorsa da ben bunu bileyim. 4 bin megavat çevresel uyum suyu mu diyeyim, ekolojik dengeyle uyum mu diyeyim; biz bunlardan vazgeçelim. Benim bunun yerine neyi ikame edeceğimi bilmem lazım.”
  </p>
  <p class="MsoNormal">
   Yatırımcılar ise bazı HES’lerden vazgeçilmesi hâlinde zararlarının karşılanması için bir fon oluşturulmasını istedi.
  </p>
  <p class="MsoNormal">
   HES projeleriyle ilgili mahkemelerce verilen durdurma kararlarına da değinen Yıldız, yasama, yürütme ve yargının uzlaşı içinde olmamasının yatırımcı için sıkıntı oluşturduğunu söyledi. Çözüm olarak da yargı mensuplarının bilgilendirilmesini gösterdi. HES karşıtlarının iyi niyetli olmadıklarını belirten Yıldız, “Türkiye’nin toplam 8 bin 484 km’lik kıyı şeridinde seçilen 46 enerji noktasının hepsine itiraz ediyorlar. Bunu iyi niyetle bağdaştıramıyorum.” dedi.
  </p>
  <p class="MsoNormal">
   Bakan Veysel Eroğlu ise az da olsa bazı firmaların inşaatlar sırasında çevreye zarar verdiğini anlattı. Bir HES inşaatında 300 metreye dayanıklı vana konulması gerekirken 80 metreye dayanaklı vana konulması sonucu meydana gelen kazada 3 kişinin öldüğüne değinen Eroğlu, taşeronların iyi denetlenmesi gerektiğini belirtti. Eroğlu, “İçinizdeki birkaç çürük yumurtanın verdiği zarar dolayısıyla biz büyük sıkıntıya düşüyoruz. Bu yüzden çevreyi tahrip edenlerin cezalandırılması için talimat veriyorum. Gerekirse lisanslarını iptal edeceğiz. Çok açık söylüyorum.” diye konuştu.
  </p>
  <p class="MsoNormal">
   Toplantıda derelerin suyu kesilen bölümlerine bırakılacak can suyu miktarı da gündeme geldi. Mevcut mevzuat, derelerin bu kısımlarına içme, kullanma ve ziraat için kullanılan kadim haklar dışında on yıllık ortalama akımın yüzde 10’u kadar su bırakılmasını öngörüyor. HES firmaları, bazı il çevre ve orman müdürlüklerinin hassas bölgelerde bu kriteri uygulamadığından yakındı. Bakan Veysel Eroğlu, hemen yönetmeliğin uygulanması talimatını verdi.
   <span>
   </span>
  </p>
  <p class="MsoNormal">
   Bundan cesaret alan firma yetkilileri, ‘Siz öyle diyorsunuz ama Malatya’da bu oran yüzde 30 olarak uygulanıyor’ diye serzenişte bulundu. Bunun üzerine Eroğlu, “O durumu biliyorum. Çözeceğiz.” dedi. Bu çıkış “Malatya’da yaşayan canlıların da valisiyim” diyerek inisiyatif kullanan Ulvi Saran’ın uluslararası kriterlere uygun icraatına son verileceği şeklinde algılandı.
  </p>
  <p class="MsoNormal">
   Bu arada bir firma temsilcisi tünel kazılarından çıkan hafriyatı atacak yerleri olmadığını, bunları orman arazilerine dökerek bozuk ormanlarda rehabilitasyon çalışması yapılabileceğini söyledi. Eroğlu da Orman Genel Müdürü’ne, ilgili yönetmeliğe bu maddenin konulması talimatını verdi.
  </p>
  <p class="MsoNormal">
   Toplantıda, ‘lobi’ olarak anılan HES karşıtlarına karşı firmaların da benzer bir çalışma içine girmesi gerektiği vurgulandı.
  </p>
  <p class="MsoNormal">
  </p>
  <p class="MsoNormal">
   Türkiye Su Meclisi Yürütme Kurulu Üyesi ve Doğa Derneği Yönetim Kurulu Başkanı Dr. Güven Eken:
   <span>
   </span>
  </p>
  <p class="MsoNormal">
  </p>
  <p class="MsoNormal">
   HES’leri Aksiyon ve Zaman’ın gündeme getirmesi çok önemli. Çünkü Anadolu’da yaygın bir okuyucu kitleleri var. Bu olay gündemin kıyısında köşesinde kalıyor ama Türkiye’nin en önemli meselesi. Bütün gazetelerin 1. sayfası ve dergilerin kapağından görülmesi gerekli. Anadolu yüzölçümünün en az dörtte birini etkiliyor.
   <span>
   </span>
   Bugün soruna el atılmazsa 10 yıl sonra çözemeyiz. Maalesef haberler tek tek dereler üzerine oluyor. Aslında hepsi toplandığında tüm su kaynaklarımız söz konusu. Kurtuluş Savaşı’nda bu millet toprakları işgal olduğu için mücadele verdi. Bugün Türkiye’nin suları işgal ediliyor. Susuz toprak olmayacağına göre yine mücadele verilmeli.
   <span>
   </span>
   Şehirdeki insanlar durumu yeni yeni fark ediyor. HES’lere elektrik üreten iyi şeyler olarak bakıyorlar. Ancak ateş düştüğü yeri yakar. Bu plansız HES’ler tamamlandığında verimli tarım alanları kullanılamaz hâle gelecek. Milyonlarca insan buraları terk edecek. 10 binlerce yıllık Anadolu kültürünün uzantısı kırsal bölgeler insansızlaşacak.
  </p>
  <p class="MsoNormal">
  </p>
  <p class="MsoNormal">
   Derelerin Kardeşliği Platformu Sözcüsü Ömer Şan:
  </p>
  <p class="MsoNormal">
  </p>
  <p class="MsoNormal">
   Aksiyon’un haberinden sonra EPDK Başkanı ve KOBİDER başkanlarının açıklamaları oldu. Bizi ‘lobicilikle’ suçladılar. Biz, tarlasında, bağında, bahçesinde insanlarız. Bir lobicilik varsa çok sayıda uluslararası şirkete dereleri kiralayan mekanizmada aranmalı. Haberler, herkesin içindekini ortaya koymasına yol açıyor. Öte yandan haberlerin yer alması, kamuoyu oluşması açısından güç kazandırıyor. Bu haberler medyadaki sınırlı sayıda çevre hassasiyeti olan basın mensubunun katkısıyla yapılıyor. HES inşa eden firmaların etkisiyle yapılan haberler sınırlı kalıyor. Burada bir yeşil, çiçek-böcek mücadelesinden öte bir yaşam mücadelesi veriliyor. Aksiyon’un haberi, yöre insanı üzerinde ‘sesimizi duyuruyoruz, görevimizi yapıyoruz’ intibaı oluşturdu.
  </p>
  <p class="MsoNormal">
  </p>
  <p class="MsoNormal">
   Macahel Vakfı Başkanı Bahattin Sarı:
  </p>
  <p class="MsoNormal">
  </p>
  <p class="MsoNormal">
   Aksiyon’u bilimsel gerçeklere dayanan analiz niteliğindeki haberi için kutluyorum. Dergiyi okurken, bizim savunduğumuz tezleri sistematik bir tarzda işlediğini gördüm. Bizler HES yatırımlarına kökten karşı değiliz. Macahel gibi hassas alanlarda hiç yapılmaması lazım. Ama diğer yerlerde havza planlaması yapılarak, sayı sınırlı tutularak inşa edilebilir. Ama Solaklı’da 32, İkizdere’de 26, Şenöz’de 16 (örnekleri çoğaltabiliriz) proje olmaz. Bu bir kıyımdır. Bunları duyurmanız halk üzerinde de bir sorgulamaya yol açtı. Firmalar, halka istihdam ve yol vadediyor. Ancak görüyorum ki halk artık sorguluyor.
  </p>
 </p>
</font>

## Yorumlar

### Adnan Sakarya, 2010-08-03
> HESler konusundaki haberler sebebiyle Aksiyonu kutluyorum. Habere göre Enerji Bakanının tutumu makul. Çevreyi tehdit ede...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=27273), [web.archive.org (arşiv bağlantısı)](http://web.archive.org/web/20100807043205/http://www.aksiyon.com.tr:80/aksiyon/newsDetail_getNewsById.action?newsId=27273)
