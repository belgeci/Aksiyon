# Van-Bakırköy umut hattı

*Gürhan Savgı 2011.12.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Cankurtaran’ adını verdiği cihazıyla Bakırköy’den dünyanın nabzını tutan Veysi Kurt, Van depreminden sonra artçıları ve 4,9’luk İzmir depremini de bildi. Artık Van’da birçok kişi, Kurt’un verilerine göre hareket ediyor.
  </font>
 </div>
 <div id="newsText">
  <font class="detail-text">
   <p>
    Van’daki bazı depremzedelerin gözü kulağı bugünlerde İstanbul Bakırköy’deki küçük bir elektronikçi dükkânında. Çünkü bu iptidai ticarethanede Veysi Kurt, ‘Cankurtaran’ adını verdiği deprem bildirim cihazını takip ediyor. Deprem belirtisi gördüğünde web sitesinden anında duyuruyor. Van depreminden sonraki artçılar ve son olarak Ege Denizi’ndeki sarsıntı bu merkezden haber verildi.
   </p>
   <p>
    Emekli Füze ve Radar Astsubayı Veysi Kurt’u kamuoyu, Aksiyon’un 883. sayısındaki “Van depremini de bilen mucit ilgi bekliyor” başlıklı haberden sonra daha da yakından tanıdı. Elektronik teknisyeni Kurt, bazı kanallarda canlı yayına katılarak çalışmalarını anlattı. Deprem mucidi, Ege’de meydana gelen depremi sadece önceden haber vermekle kalmadı; büyüklüğünü, daha sarsıntı olmadan, Kandilli Rasathanesi’nden daha doğru bildirdi. Kandilli, 5 Aralık 2011’de Karaburun Körfezi ile Midilli arasında, yerin 6 km altında meydana gelen depremin 5,1 büyüklüğünde olduğunu ilan etti. Oysa Kurt, bu depremi, 3 Aralık 2011 günü saat 15.22’de ilgili kurum temsilcileri ve gazetecilere attığı maille 4,3-4,4 olarak bildirmişti. Kurt, bir gün sonra yeni bir mail atarak “Depremin büyüklüğü arttı, yani 4,9 oldu.” dedi. Bu son mesajın ardından 5 Aralık 2011 günü saat 10.17’de bildirilen sarsıntı vuku buldu. Avrupa-Akdeniz Sismoloji Merkezi (CSEM-EMSC), bu depremin büyüklüğünü 4,9 olarak ölçtü. Bir depremi uzak sismoloji merkezlerinin daha isabetli ölçtüğü ilmî olarak kabul edilen bir gerçek. Bu durum da Kurt’un bildiriminin, Kandilli’ninkinden daha doğru olduğunu ortaya koyuyor.
   </p>
   <p>
    Tabii olarak Kurt’un takipçilerinin sayısı da hızla artıyor. O, çalışmalarını daha fazla yankı uyandıracak sosyal medyaya (Facebook, Twitter gibi) taşımayı prensip olarak uygun görmüyor. Kendi web sitesinden bildirimlerini sürdürüyor. Kurt’un tek hayali, kendisiyle birlikte yok olacağından endişe ettiği buluşu ve hesaplama metotlarını, bir üniversite veya sponsor desteğiyle daha da geliştirebilmek. Kurt’un büyük bir maddi beklentisi de yok. ‘Cankurtaran’ adı verilen elektronik cihaz, bir anlamda yer altındaki ve atmosferdeki elektrik değişimini, bulunduğu yerin sabit değerine kıyaslayarak izliyor. Cihaz, ulusal patent almış durumda. Uluslararası incelemeli patent prosedürü ise son aşamada.
   </p>
   <p>
    Kurt’un, uluslararası tescil alabilmek için de maddi desteğe ihtiyacı bulunuyor. Kurt, cihazdan, Anadolu’nun belirli noktalarına yerleştirilmiş 3 adet daha olması hâlinde yer, büyüklük ve zaman vererek isabetli bildirim yapılabileceğini iddia ediyor. Kurt, “Tamamen jeoloji, jeofizik ve elektronik ilmi kaidelerine göre çalışan cihazımı inceleyecek bilimsel cesareti olanları arıyorum.” diyor.
   </p>
   <p>
    Milletçe deprem yaralarının sarılmasına çalışılan Van’da Kurt’un web sitesi ilgi odağı olmuş durumda. Vanlı Muzaffer Anlı, cep telefonundan Kurt’a attığı mesajda, çocuklarının artçı depremlerde zarar görmesini önlediği için teşekkür ediyor. Depremzede vatandaş, mesajında, evinin bahçesine kurduğu çadır soğuk olduğu için çocuklarını ahırda yatırdığını ifade ediyor. Veysi Kurt’un 9 Kasım 2011 gecesi olan ve Bayram Oteli’nin de yıkıldığı sarsıntıyı önceden bildirmesi üzerine o gece çocuklar çadırda sabahlamış. Deprem meydana geldiğinde hayvanlar ahırda huysuzlanarak koşuşturmuş. Muzaffer Vanlı, çocuklarının ahırda bulunmaları hâlinde zarar görebileceklerine dikkat çekerek Kurt’a teşekkür ediyor.
   </p>
   <p>
    Veysi Kurt, binlerce mailin bulunduğu e-posta kutusunu bizimle paylaştı. İletiler arasında takdirler, eleştiriler, hatta az da olsa hakaretler dahi bulunuyor. Kurt’a iletilen mesajlardan bazılarını haberimizin kutusunda okuyabilirsiniz.
   </p>
   <p>
    <span>
     <strong>
      Veysi Kurt’a gönderilen maillerden bazıları
     </strong>
    </span>
   </p>
   <p>
    <strong>
     Taha Hakan (Van, 6 Aralık 2011):
    </strong>
    Hocam, kesinlikle ilk zamanlarda ben de pek inanmamıştım yazdıklarınıza; ama Van’da kalan biri olarak en son haber verdiğiniz 4,9’u yaşadıktan hemen sonra sitenize geri dönüp baktım ve şok oldum! İnanılmaz, büyüklüğünü bile önceden verebilecek kadar iyisiniz. Allah sizden razı olsun. Şu anda çadırdan telefonla atıyorum bu maili. Ne olur bildirimlere devam edin. Lütfen!
   </p>
   <p>
    <strong>
     Uğur Önay (Van, 6 Aralık 2011):
    </strong>
    Sayın Veysi Kurt, depremler olduğundan beri Van’dayım. Büyük depremlerin hepsini gördüm. Deprem yorumcularını da takip ediyorum. Gerçekten söylediğiniz gün tedbirimizi aldık ve o gün deprem oldu. Şu an sizden başka kimseyi takip etmiyoruz. Allah sizden razı olsun ve Allah size yardım etsin. Sizden ricam; bundan sonra ne olur, nasıl devam eder, kısaca bizi aydınlatmanız. İnanın çok tedirgin olmuşuz. Saygılarımla.
   </p>
   <p>
    <strong>
     Ayfer Koçkapan (İstanbul, 6 Aralık 2011):
    </strong>
    Veysi Bey, sizi ­uzun zamandır takip ediyorum. Duruma bakılırsa depremler peş peşe gelecek gibi görünüyor ve bizlerin tutunacak bir dalı yok. İstanbul gibi bir yerde (ki çok büyük bir afet yaşayacağımız su götürmez bir gerçek) kendi başımızın çaresine bakmak zorundayız. Lütfen bildirimlerinize devam edin. Bilgisayar bilmeyenleri okuduğum yazılarınız ve bildirimlerinizle sürekli uyarıyorum. Hatta inanmayanları ikna etmeye çalışıyorum.
   </p>
   <p>
    <strong>
     Zafer Can (İzmir, 5 Aralık 2011):
    </strong>
    Merhabalar Veysi Bey, deprem tahmini yapan kişilere hiç inanmayan, hatta dalga geçen biri idim. Ama yaklaşık 1 yıldır sessiz sedasız sizi ve diğer bildirim yapanları takip ediyorum. Ve şu anda artık size inanıyorum. Cihazınıza da güveniyorum. ‘Deprem tahmini’ gibi çok zor bir konuda, sizin çok yol kat etmiş olduğunuzu gördüm. Ben de bir bilim adamıyım, kolay kolay da inanmam, ikna olmam; ama sizin bu yönteminiz beni gerçekten ikna etti. 1 yıl her gün sürekli takip ettim. Deprem tahmini çok ama çok zor bir konu ve en azından şunu kesinlikle söyleyebiliyorum: siz bu konuda oldukça öndesiniz.
   </p>
   <p>
    <strong>
     Ahmet Sönmez (Van, 5 Aralık 2011):
    </strong>
    TSK mensubu olarak Van merkezde görev yapmaktayım. Sitenizi yakinen takip ediyorum ve verdiğiniz bilgilere şaşırmamak elde değil. Önceden inanmamıştım ama şu an her şey size bağlı. Eşim ve çocuğum Adana ilinde. Sizi takip ederek onları getirip getirmemeye karar veriyorum. Eve bile sizin sitenizde yaptığınız araştırma ve bildirimlere bakarak girip çıkıyorum. Deprem öncesi böyle bilgiler veriyorsunuz ve yüzde yüz tutuyor. Büyüklerimiz nasıl fark etmiyor? Umarım araştırma ve gözlemlerinize devam edersiniz.
   </p>
   <p>
    <strong>
     Ali Kılıçer (Van, 5 Aralık 2011):
    </strong>
    Ben yüksek jeoloji mühendisiyim Doktora yapıyorum, sizi tebrik ve takdir ediyorum. Dünyada milyonların yapamadığını tek bir cihazla bu kadar kesin sonuçlar vererek yapmanız kalitenizi, zekanızı ortaya koyuyor. Veysi Bey, sizin gibi değerlerin kıymeti maalesef geç biliniyor; özellikle bizim ülkemizde. Çok iyi bir yoldasınız ve gerçekten yer bilimlerinde ve dünyada devrim sayılacak bir iş yapıyorsunuz.
   </p>
   <p>
    <strong>
     Bülent Denizoğlu (Ayvalık-Balıkesir, 10 Kasım 2011):
    </strong>
    Sayın Veysi Kurt, sitenizi takip ediyorum. Ben de emekli astsubayım. A Haber’deki programınızı izledim. Açıkça ifade etmem gerekirse anlatımlarınızdan tatmin olamadım. Öncelikle cihazı tanıtmanız gerekirdi. Nasıl bir çalışma yaptığınızı, verileri nasıl işlediğinizi ve sonuca nasıl ulaştığınızı anlatabilirdiniz. Deprem olacak yerde mutlaka elektriksel bir değişim ölçülebilir; ancak siz, Bakırköy’den onlarca kilometre uzaklıkta deprem olacak yerin ölçümünü nasıl yapabiliyorsunuz, anlamış değilim. Bir de sitenizdeki deprem yorumlarında kesinlik yok. Şu olursa burada, şu olursa orada olacak diye yazıyorsunuz. Çalışmalarınız doğru da olabilir; ancak bunu iyi anlatmalısınız. Başarılar dilerim. Saygılarımla.
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Mehmet Akif, 19 December 2011, 11:47
> Veysi Bey'i Van depreminden beri takip ediyorum. Ellerine, yüreğine sağlık. Nokta atışı ancak bu kadar olur. İmkânı olan iş adamlarının bu konuya ilgi göstermemeleri de çok ilginç. Daha da ilginç olanı bu ülkede bilim ve teknoloji bakanı var, bu konu nasıl atlanıyor anlamakta gerçekten zorlanıyorum....

### Abdurrahim BARIN, 14 December 2011, 00:37
> Veysi Bey’i kutluyoruz. "En zor şey, ülkeye hizmet etmektir.” Kurum olarak yanındayız. Türkiye Ulaş İş Gn. Bşk. Abdurrahim Barın 

### GÜLÇİN ÇERMİK, 13 December 2011, 11:22
> Veysi Bey, ben depremden sonra sizin verdiğiniz bilgilerle hareket ediyorum. Çevremdeki herkese de sizin sitenizi ziyaret etmelerini söyledim. Şu an herkes Veysi Kurt’a güveniyor. Can kurtaran cihazınız için patent almak istediğinizi duydum, keşke imkânım olsa da size destek çıkabilsem. Emeğiniz içi...

Kaynak: [www.aksiyon.com.tr](http://www.aksiyon.com.tr:80/aksiyon/haber-31268-van-bakirkoy-umut-hatti.html), [web.archive.org (arşiv bağlantısı)](http://web.archive.org/web/20120203141549/http://www.aksiyon.com.tr:80/aksiyon/haber-31268-van-bakirkoy-umut-hatti.html)
