# Kaldırımlar dumanlı ceza sahası!

*Gürhan Savgı 2012.08.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tütün mamulleriyle mücadele için çıkarılan kanundan sonra kapalı alanlarda içilemeyen sigara ve nargile, kendine kaldırımlarda ve kamu alanlarında yer buldu. Belediyelerin göz yumması ile gerçekleşen ihlaller can güvenliğini tehlikeye atacak boyutlara ulaştı.
  </font>
 </div>
 <div id="newsText">
  <font class="detail-text">
   <p>
    ‘Dumansız hava sahası” kampanyası eşliğinde 2008’de çıkarılan ‘5727 sayılı Tütün Ürünlerinin Zararlarının Önlenmesi ve Kontrolü Hakkında Kanun’ olumlu neticeler verdi. Bir yıl sonra kapalı alanlardaki sigara yasağının devreye girmesiyle en azından dumana boğulmuş mekânların havası büyük ölçüde temiz kaldı. Ancak el altından kanun hükümlerini gevşetme yönünde yoğun çaba sarf edildiği de bir gerçek. Tütün mamullerinin üretimi ve tüketimini düşürmeyi amaçlayan kanunun yürürlüğe girmesinin ardından mütemadiyen restoran ve kafelerin sigara içilmesi yasak olan kapalı bölümlerinin önüne masa-sandalyeler atıldı. Branda ve plastik gibi yangına hassas malzemelerden bölümler yapıldı. İçeride içilemeyen sigara ve nargileler bu mekânlarda tüttürülmeye başladı. Böylece çarpık yapılaşma sebebiyle zaten yetersiz olan kaldırımlar yeni bir işgal türüyle tanıştı. Neticede iyi niyetle çıkarılan kanun, açık alanlarda da yaya yollarının dumana boğulmasına sebep oldu. Ayrıca çocuk parkı, cami avlusu, hastane bahçeleri ve otobüs duraklarında tiryakiler sigaralarını tüttürmeye devam ediyor. Türkiye’de sigara ve diğer tütün mamulü üreticilerinin de yeterince denetlenmediği iddia ediliyor. Çoğu uluslararası şirket olan üreticilerin gizli özendirme ve tanıtım faaliyetlerine devam ettiği belirtiliyor. Öte yandan tütün mamullerinin muhtevasının açıklanma mecburiyeti olmaması da toplum sağlığı açısından büyük bir eksiklik.
    <p>
     Bu gidişattan en fazla şikâyetçi olanlarının başında tabii olarak Yeşilay’ın yeni ve aktif başkanı Av. Muharrem Balcı geliyor. Balcı, kamu yöneticilerinden gerekli desteği görmemekten şikâyetçi. Hatta Başbakan Erdoğan’a, kaldırımları ve kamu alanlarını tütün ve alkol satanlara peşkeş çeken belediyeleri şikâyet etmiş. Balcı, Erdoğan’a “Belediyeler bırakın kanunun uygulama ve denetlemesini, kanunu geçersiz kılacak tarzda hareket ediyorlar.” dediğini aktarıyor.
     <p>
      Sigarayla mücadelede gelinen noktayı değerlendiren Balcı, öncelikle sigaraya kapalı alan yasağının etkili olduğu tespitinde bulunuyor. Ancak Balcı’ya göre başta belediyeler ve kamu kurumlarının idarecileri, amaçlanan hedefe varılmasını önlüyor. Mesleği gereği sıkça gittiği adliyelerde bazı hâkim ve savcıların dahi odalarında sigara içtiğine şahit olan Balcı, aynı hukuksuzluğu, üst düzey bazı bürokratlarda da görmüş.
      <p>
       Muharrem Balcı, kapalı alanda sigara yasağına karşı mekânların önünde ‘çıkma ve çakma’ ekler yapılmasına tepki gösteriyor. Önce naylon brandalarla yapılan bu eklerin zamanla kalıcı hâle geldiği tespitinde bulunuyor. Kaldırımların onarım bedelini vatandaşın ödediğine dikkat çeken Balcı, hukukçu gözüyle buraları kiraya vermenin apartmanın ortak bölümünü işgal etmekten farkı olmadığını vurguluyor.
       <p>
        Yeşilay Başkanı, duyarlı vatandaşlardan, izin veren belediyeler ve bu tür mekânlarla mücadele etmelerini istiyor. Balcı’nın verdiği bilgiye göre, mücadeleye soyunan vatandaşlar öncelikle belediyeye yazı yazarak kanunsuz işletmenin kapatılmasını ve verilen izinlerin iptalini talep edecek. Belediyenin olumsuz cevap vermesi yahut süresi içinde karşılık vermemesi hâlinde idare mahkemelerinde dava açacak. Balcı ayrıca, yasaları uygulamayan ve açık alanları şahıslara peşkeş çekenler hakkında ceza davası da açılabileceğini belirtiyor.
        <p>
         Tütün mamullerinin kullanımı için kurulan bu ilave mekânlar, büyük güvenlik riski de oluşturuyor. Bu duruma en çarpıcı örnek, İstanbul’da nargile ile akla gelen mekânlardan Tophane’de yaşandı. Tütün mamullerinin önlenmesi ile ilgili kanundan sonra buradaki işletmelerin önü şeffaf naylonlarla kapatılmış çardaklarla doldu. Beşiktaş Belediyesi de bu duruma göz yumdu. 7 Aralık 2011’in sabah saatlerinde nargile için yakılan kömürlerden sıçrayan bir kıvılcım, yanıcı maddelerin etkisiyle hızla yayıldı. Yangının, sabahın erken saatlerinde müşteri yokken çıkmış olması muhtemel can kaybı ve yaralanmaları önledi. Bu ibretlik kaza, tütün mamullerinin satışı için yapılan ilavelerin ne kadar tehlikeli olabileceğinin bir misali.
         <p>
          Bu olaydan sonra 20’ye yakın kahvehanenin bulunduğu Tophane’de, kenarları açık büyük şemsiyeler kullanılmaya başladı. Sadece bir işletme yangından ders alarak kanundaki kısıtlamalara uygun olarak çatısına açılıp kapanabilen motorlu bir sistem yaptırdı. Sisteme yaklaşık 150 bin lira harcadıklarını söyleyen işletme çalışanı Arkın Akça, kendilerinden başka kimsenin bu tür bir yatırımda bulunmadığını söylüyor. Tophane esnafı ile konuştuğunuzda tütün mamulleri ile ilgili etkili bir denetim olmadığını söylüyorlar. Durum böyle olunca duyarlı işletme sahibi, haksız bir rekabetle karşı karşıya kalıyor.
          <p>
           Yeşilay’ın bugünlerde üzerinde durduğu diğer bir olay da sigara içmenin yasak olduğu hastane, cami bahçeleri, lunapark, otobüs durakları ve çocuk parkları. Hastanelerde yasağın gevşetildiği tespitinde bulunan Yeşilay Başkanı Av. Muharrem Balcı, İstanbul Çapa Tıp Fakültesi’nde yönetimin desteğiyle bir uygulama yaptıklarını anlatıyor. Diğer sağlık kuruluşlarına örnek olabilecek uygulama ile hastane bahçesinin belirli bölümlerinde sigara içilebilecek alanlar oluşturuldu. Böyle, bahçeyi kullanan diğer vatandaşların duman ve kokudan olumsuz etkilenmelerinin önüne geçildi.
           <p>
            Balcı’nın ‘en fazla üzüldüğünü’ söylediği ihlal ise çocuk oyun alanları ve lunaparklarda yaşanıyor. Bazı ebeveynler kötü örnek olarak ileride çocuklarının bağımlı olma riskine rağmen onların yanlarında sigara içmeye devam ediyor. Balcı, kanunda atlanan bu mekânlara acilen yasak getirilmesini istiyor.
            <p>
             Sigara Mehmetçiğe kurşundur!
             <p>
              Türkiye’de sigarayla mücadeleye büyük emek veren isimlerden biri de eski bakan Bülent Akarcalı. Akarcalı, kendisine Kadir Gecesi ile kutlama mesajı gönderenlere ilettiği cevabi mesajını “Sağlıklı, sigarasız hayatlar dilerim.” cümlesi ile tamamladı. Bu durum Akarcalı’nın konuyu ne kadar özümsediğini gösteriyor. Toplu yerlerde sigara ve içki içmenin ABD ve İsveç gibi birçok Batılı ülkede ahlaki bir mesele, bir bakıma ‘edepsizlik’ olarak kabul edildiğini belirten Akarcalı, hukukçu ve idarecilerin konuyu bu yönden ele almaları gerektiğine vurgu yapıyor. Bu derin hassasiyeti taşıyan Akarcalı, Başbakan Erdoğan’ın kararlı tavrına rağmen bürokrasinin maalesef zararlı alışkanlıklar konusunda tam olarak farkındalık içinde olmadığı tespitinde bulunuyor.
              <p>
               Akarcalı, mevzunun üretici boyutuna da dikkat çekiyor. Akarcalı, çoğu uluslararası şirket olan sigara üreticilerinin Türkiye’de örtülü tanıtım ve özendirme için yüklü harcamalar yaptığı iddiasında. Ona göre, özellikle üniversitelerden ‘tesislerimizi gezdireceğiz’, ‘staj yaptıracağız’ şeklinde gerekçelerle çekilen gençler daha sonra bu şirketlerin temsilcisi hâline getiriliyor. Gençlere araç ve bol miktarda sigara verilerek alışkanlığı yaygınlaştırmaları sağlanıyor. Ayrıca gençlerin sosyal amaçlı toplantılarına da sigara şirketleri gizli veya açık destek veriyor. Akarcalı, istenmesi hâlinde Maliye uzmanlarının bu tip gizli tanıtım ve özendirme harcamalarını ortaya çıkartabileceğini belirtiyor.
               <p>
                Akarcalı’nın üzerinde durduğu diğer bir husus da sigaranın muhtevasını gizlemeye devam edilmesi. Sigaranın içinde alışkanlık yapması için bazı maddelerin kullanıldığına dikkat çeken Akarcalı, “Sağlık Bakanlığı, en basit gıdalarda bile muhtevanın açıklanmasını şart koşuyor. Sigara firmaları da tütüne ilave ettikleri maddeleri açıklamalı. Bakanlık bu konuda standart oluşturup daha sonra açıklanan muhtevaya uyulup uyulmadığını denetlemeli. Damacana suya gösterilen hassasiyeti sigara daha fazla hak ediyor. Çünkü burada toplum sağlığı daha büyük tehdit altında.”
                <p>
                 Sigara kaçakçılığında İskenderun Serbest Bölgesi’nin ön plana çıktığı ihbarında bulunan Akarcalı, büyük sigara şirketlerinin ‘ürünlerinin bu bölgeye gittiğini ve oradan dağıtıldığını itiraf ettiğini’ belirtiyor. Akarcalı, sigara kaçakçılığından PKK’nın büyük pay aldığını söyleyerek tiryakileri uyarıyor: “İçtiğiniz her sigara Mehmetçiğe kurşun olarak dönüyor.” Akarcalı, Cumhurbaşkanlığı Devlet Denetleme Kurumu’nun tütün piyasasında dönen dolapları ve tütünün topluma vurduğu darbenin araştırılması için Cumhurbaşkanı Abdullah Gül’e bir başvuruda bulunmak için hazırlık yaptığını da sözlerine ekliyor.
                </p>
                <p>
                </p>
                <p>
                 <strong>
                  Sigaraya yılda 100 bin can
                 </strong>
                 <p>
                  Türkiye, dünya sigara tüketiminde 115 bin tonla 7. sırada. Son 20 senede sigara tüketimi yüzde 80 oranında arttı. Nüfusumuzun üçte biri sigara içicisi hâline geldi. Erkeklerin yarısı, kadınların da yüzde 20’si sigara tiryakisi. 18 yaş üzeri sigara içme oranı ise yüzde 33,4. Her gün ortalama 15 milyon paket sigara tüketiliyor. Kişi başına senede 76,1 paket sigara içiliyor. Türkiye’de her sene sigaraya bağlı hastalıklardan 100 bin kişinin öldüğü tahmin ediliyor. Sigaraya yine her sene 15 milyar lira ödeniyor. Bu rakama, sigaranın sebep olduğu yangınlar ile tütün ürünlerinin sebep olduğu hastalıklar dâhil edildiğinde memlekete olan yaklaşık maliyet toplamda senelik 40 milyar TL’yi buluyor.
                  <p>
                   <strong>
                    Nerelere şikâyet edebilirsiniz?
                   </strong>
                   <p>
                    Sigarayla ilgili şikâyetler, kolluk kuvvetlerine (Polis 155, Jandarma 156), zabıtaya (153), Alo SABİM’e (184) ve Dumansız Hava Sahası İrtibat Merkezlerine (irtibat bilgileri her il için ayrı ayrı, internette bulunabilir) iletilebilir.
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Zuhal Kara, 04 September 2012, 01:28
> Sigara ile mücadelede tek başıma olmadığımı hissetmek çok güzel. 16 yaşıma kadar Almanya'da yaşadım. Okullarda bize sigaranın zararlarını görsel olarak sürekli hatırlattılar, gerçekten nefret ettik, ve hâlâ da ediyorum. 28 yıldır da Türkiye'de bulunmaktayım. Sigaranın bu kadar yaygın olarak içilmesi...

### veysel keskinkılıç, 31 August 2012, 10:29
> kolluk güçleri görevlerini yapsalar kimse kaldırımları işgal edip içki sigara nagile içirtemez. 

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A1369763FC04F095C559571F71E6FE46?newsId=33415), [web.archive.org (arşiv bağlantısı)](http://web.archive.org/web/20121224005247/http://www.aksiyon.com.tr:80/aksiyon/newsDetail_getNewsById.action;jsessionid=A1369763FC04F095C559571F71E6FE46?newsId=33415)
