# Bursaspor’da muhasebe zamanı

*Gürhan Savgı 2010.11.29*

<font class="agenda2NewsSpot">
 Avrupa’da hüsrana uğrayan Bursaspor, yolsuzluk iddialarıyla da çalkalanıyor. Şampiyonluğa kadar hemen her Anadolu takımı gibi borç sarmalındaki kulüp, şimdi hacizlerden kurtulmak için yaptığı ‘hülle’nin hesabını vermeye çalışıyor.
</font>
<font class="newsDetail">
 <p>
  <p class="MsoNormal">
   2009-2010 futbol sezonunda unutulmayacak bir şampiyonluk kazanan Bursaspor, 5. büyük olmanın sancılarını çekiyor. Yeşil-beyazlı ekip bu başarının ardından önceki sezonlarla ilgili yolsuzluk ve usulsüzlük iddialarıyla yüzleşiyor. Mahkeme tarafından genel kongresi iptal edilen Bursaspor’da eski başkanlardan Recep Günay’ın ortaya attığı iddialar çok tartışılacağa benziyor. Aslında iddialar Bursaspor ile ilgili olsa da Türk futbolunun içinde bulunduğu durumu da ortaya koyuyor. Çünkü hemen her kulüpte borçlar sebebiyle benzer icraatlar yapıldığı spor kamuoyunda konuşuluyor. İddia şu: Başkan İbrahim Yazıcı ve Yönetim Kurulu üyeleri 2007 -2009 döneminde alacakları ve yetkileri olmamasına rağmen şahsi senetler vererek kulübü borçlandırdı. Daha sonra bu senetler karşılığında kulübün Türkiye Futbol Federasyonu (TFF), Spor Toto, yayın ve isim hakkı gelirlerine temlik koyduruldu. Farklı tarihlerde Türkiye Futbol Federasyonu; kulüp gelirini İbrahim Yazıcı ve Kulüp Müdürü Osman Nuri Biçer’in şahsi hesaplarına yatırdı. Yazıcı’nın banka hesaplarının Muğla Marmaris ve Bursa Gürsu’da olduğu belirtiliyor.
   <span>
   </span>
  </p>
  <p class="MsoNormal">
   Eski Başkan Recep Günay’ın iddialarının dayanağı olan Bursaspor Kulübü Derneği’nin karar defterleri incelendiğinde, en az 30 milyon 200 bin liralık borç senedi ve temlik gözüküyor. Adına kulüp gelirine temlik konulanlar Başkan İbrahim Yazıcı, Yönetim Kurulu üyelerinden Osman Çelik, Erhan Cengiz, Suat Mutafoğlu, İrfan Koç ve Hasan Saltan.
  </p>
  <p class="MsoNormal">
   İddiaları Bursaspor Başkanı İbrahim Yazıcı’ya soruyoruz. Yazıcı, kulübün zarara uğratılmasının kesinlikle söz konusu olmadığını belirterek şunları söylüyor: “Bütün mesele, paranın kulübe aktırılmasıdır.” Detaylar konusunda bilgi vermesi için bizi Yönetim Kurulu Üyesi ve Hukuk Komisyonu Başkanı Avukat Öztürk Yazcı’ya yönlendiriyor. Burada akıllarda soru işareti kalmaması için hemen belirtelim; Öztürk Yazıcı, İbrahim Yazıcı’nın akrabası değil. Sadece soyadı benzerliği var.
  </p>
  <p class="MsoNormal">
   Öztürk Yazıcı, iddialarla ilgili olarak Aksiyon’a geniş açıklamalarda bulunuyor. Bursaspor’daki mali yolsuzluk iddialarının ortaya atılmasına sebep olan Kulübün Karar Defteri fotokopisi, daha önce gündeme gelen genel kongrenin iptali ile ilgili davaya dayanıyor. Öztürk Yazıcı, bu davada mahkemeye verdikleri fotokopiler üzerinden yeni bir şikâyet hazırlandığını söylüyor. İbrahim Yazıcı ve yönetim kurulu üyelerinin temliklerinin, gelirlerin hacizlere yakalanmadan kulüp kasasına girmesi için yapıldığını anlatıyor. Yazıcı, ‘hülle’ denilebilecek süreci şöyle ifade ediyor: “Kulübün Maliye’ye, Sosyal Güvenlik Kurumu’na, piyasaya ve bazı davaları kaybettiği için futbolculara borcu vardı. Fakat para yoktu. Futbol kulüplerinin hemen hepsi böyledir. Futbol Federasyonu da diyor ki: ‘Benden alacağınız paralara hacizler geliyor. Bunu aşmak için yöneticinize temlik edin. Mesela, bana 2 milyon TL’lik temliknameyi getirin, paranın ödeneceği dakika, lehine temlik yapılan alacaklı gitsin, orada temlikten vazgeçsin. Tutanak tutulsun.’ Çoğunlukla bu esnada federasyon yetkilisi bankada oluyor. Temlik kaldırılınca az bilinen bankanın, az bilinen şubesindeki kulüp hesabına havale ediliyor. Sistem 8-10 yıldır böyle. Yöneticilerimizi muhasebe müdürü çağırır. Ne cebine para girer ne de cebinden para çıkar. İmza görürler tek. Ne para ne pul verirler. Ben bile daha detayını bilmiyorum.”
  </p>
  <p class="MsoNormal">
   Avukat Yazıcı’nın verdiği bilgilere göre, Bursaspor yöneticileri banka şubesine nadiren gelememiş. Para yöneticinin hesabına girmiş. Ancak ayrı hesapta tutulmuş, işleyen faiz de kulüp hesabına aktarılmış.
  </p>
  <p class="MsoNormal">
   Dernekler Şubesi, şikâyet üzerine İbrahim Yazıcı’nın Başkan, Osman Çelik’in 2. Başkan, Evsel Yılmaz’ın Futbol Şube Sorumlusu olduğu dönemle ilgili geniş bir soruşturma yürütmüş. Üç ay bilirkişi incelemesi olmuş. Sonuçta Bursaspor’un 1 lirasının heba olmadığı sonucuna varılmış.
  </p>
  <p class="MsoNormal">
   Öztürk Yazıcı, şeklen hata ve yasaya aykırılık olabileceğine, bunun da para cezasını gerektirdiğine dikkat çekiyor: “Bunun adı idari usulsüzlüktür. Böyle çok irdelerseniz dernekte kimseye yöneticilik yaptıramazsınız. Hiç kimse üye olmaz. Bakılacak şey; haram yenmiş mi, bir kayıp var mı, gayrimeşru amaçlarla mı yapılmış?”
  </p>
  <p class="MsoNormal">
   Peki, Öztürk Yazıcı’nın söylediklerine karşılık Türkiye Futbol Federasyonu ne diyor? Kendisine telefonla ulaştığımız Futbol Federasyonu Başkanı Mahmut Özgener, detaylara fazla girmeden şunları anlatıyor: “Kulüpler noterden yönetim kurulunun temlik kararını bildirdiğinde yürürlükteki mevzuata göre kayda alınıyor. Bu kayıt Spor Toto ve diğer geliri olduğu yerlerde de geçerli oluyor. Temlik varken, bu atlanarak başka hiçbir yere para ödenmiyor. Temlik karşılığı ödemeler sıraya göre yapılıyor. Eğer, temlik sahibi bir feragatname verirse o zaman para kulüp hesabına aktarılıyor. Bu iş bu kadar basit. TFF’nin kanunen temliği kabul etmiyorum deme hakkı yok. Temlik varken, başka birine ödenmesi hapis cezasını gerektiriyor. Kulüpler gelirlerinin yüzde 25’inden fazlasını temlik edemiyor. Bu kadar net söylüyorum. Kendi aralarındaki şey bizi ilgilendirmez. Bizim tarafımızdan yapılmış yanlış hiçbir şey yoktur. Biz hukuk dışı hiçbir şey yapmamışızdır. Kulüpler canlarımız ama iç çekişmelerine karışmayız.”
  </p>
  <p class="MsoNormal">
   Kulüplerin uyacakları mali kriterlerin yeniden belirlenmesi konusundaki çalışmaların son aşamaya geldiğini de belirten Özgener, Kulüpler Birliği ile oluşturulan çalışma grubunun hazırladığı UEFA kriterlerine uygun taslağın 2011-2012 sezonunda uygulanacağını sözlerine ekliyor.
  </p>
  <p class="MsoNormal">
   Bursaspor ile ilgili diğer bir iddia da Minareliçavuş köyünde, üzerinde 10 adet fabrika bulunan arazinin usulsüz bir şekilde ipotek edilerek kredi alınması. Öztürk Yazıcı, arazinin ipotek edilerek kredi alındığını teyit ediyor: “Yüksek bedelli ipotek konmuş ki borçlardan dolayı elden çıkmasın. Bir maddi sıkışıklıkta teminat senetleri hazırlanarak yöneticilere 300’er bin lira teminat verdirilip kulüp adına kredi çekildi.”
  </p>
  <p class="MsoNormal">
   Bursaspor Kulübü’nün bir önceki tüzüğüne göre, genel kurul kararı olmadan yönetim kurulunun borçlanamayacağı, kredi çekemeyeceği ve ibra edemeyeceği hükme bağlanıyor. İddia ise tüzüğün ihlal edildiği… Tüm bu iddiaların gerçeği ne kadar yansıttığı ise yargı süreci sonunda tüm gelir ve giderler ile kayıtların detaylı bir şekilde incelenmesiyle ortaya çıkacak.
  </p>
  <p class="MsoNormal">
   Yenilenen stadın faturasını kim ödeyecek?
   <span>
   </span>
  </p>
  <p class="MsoNormal">
   Bursaspor şampiyon olduktan sonra akıllara hemen şu sorular geldi: Bursa Atatürk Stadı’nda Şampiyonlar Ligi maçları oynanabilecek mi? Emektar stat UEFA kriterlerine uygun mu? Süratle yapılan incelemede kriterlere uymadığı ortaya çıktı. OYTAŞ İnşaat, geceli gündüzlü bir çalışma ile stadı UEFA kriterlerine uyumlu hâle getirdi. Kapasite 17 binden 25 bine çıktı. Çalışmalar için yaklaşık 8 milyon lira harcandı. Bursaspor ile Bursa Büyükşehir Belediyesi arasında daha önce yapılan anlaşmaya göre parayı belediye verecekti. İlk olarak TFF, inşaat şirketine yaklaşık 1 milyon lira ödeme yaptı. Aldığımız bilgilere göre belediye, inşaat şirketine 24 ay içinde kalan maliyetin tamamını ödemeyi taahhüt etti. Ancak aradan geçen aylar içinde sadece 450 bin lira ödedi. Belediyeden umudu kesen şirket, bunun üzerine faturayı Bursaspor’a yolladı. Bursaspor ise faturayı noter kanalıyla iade etti. Faturanın ödenip ödenmeyeceğini ise zaman gösterecek.
  </p>
  <p class="MsoNormal">
   Bursaspor’un hukuken tesisi bile yok!
   <span>
   </span>
  </p>
  <p class="MsoNormal">
   Bursaspor’un Vakıfköy Tesisleri’nden tahliye edilmesi için, Jandarma kanalıyla tebligat gelmiş. Ancak fiilî bir tahliye iradesi yok. Yani yetkililer kâğıt üzerinde sorumluluktan kurtulmak istiyor. Tesislerin bulunduğu arazi mera iken mahalle statüsüne geçmiş. Millî Emlak kulüpten çok yüksek bir kira bedeli istemiş. Öte yandan
   <span>
   </span>
   kulübün kullandığı Özlüce’deki tesisler hakkında ise Millî Emlak ile Belediye arasında yürüyen bir dava bulunuyor. Tesis, resmiyette halka açık spor tesisi olarak gözüküyor.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28045-bursasporda-muhasebe-zamani.html), [web.archive.org (arşiv bağlantısı)](http://web.archive.org/web/20101204110948/http://www.aksiyon.com.tr:80/aksiyon/haber-28045-bursasporda-muhasebe-zamani.html)
