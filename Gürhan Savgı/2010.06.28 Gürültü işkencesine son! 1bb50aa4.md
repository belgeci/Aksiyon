# Gürültü işkencesine son!

*Gürhan Savgı 2010.06.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hem yönetmelik yenilendi hem de Başbakanlık Genelgesi ile konunun önemine dikkat çekildi. Bu yaz, vatandaş ve devlet el ele verip gürültünün sesini kısacak.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Teknoloji, ulaşım, sanayi ve eğlence kültürü çevremizi giderek daha gürültülü hâle getiriyor. Gürültü komşudan, sokaktan, fabrikadan kimi zaman da eğlence tesislerinden kaynaklanıyor. İlgili kurumlara ulaşan şikâyetlere bakıldığında insanımız âdeta birbirine işkence yapıyor. Çevre ve Orman Bakanı Prof. Dr. Veysel Eroğlu, kendisinin ve müsteşarının mail kutusunun gürültü şikâyetleriyle dolmasından yakınıyor. Yazın gelişiyle daha da artan şikâyetler karşısında isyan eden Bakan Eroğlu, gerekirse geceleri gürültü yapan tesislere kendisinin baskın yapacağını söyleyerek teşkilatını duyarlı olmaya çağırdı.
    </p>
    <p class="MsoNormal">
     Bu çağrıdan sonra İstanbul’un meşhur eğlence mekânlarından Reina, Sortie ve 8 th, yasal sınırları aşan gürültüye sebep oldukları için 3 gün kapatıldı. Kamuoyunun tanıdığı bu mekânların yanı sıra çok sayıda eğlence yerine de yaptırım uygulandı. İstanbul İl Çevre Müdürlüğü’nde, tehditler sebebiyle alarm verildi. Giriş ve çıkışlarda güvenlik personeli daha hassas. İl Çevre Müdürü Mehmet Emin Birpınar’ın, valilikten koruma tedbirlerinin artırılmasını talep ettiği de öğrenildi.
    </p>
    <p class="MsoNormal">
     2009’da İstanbul İl Çevre Müdürlüğü’ne gürültüyle ilgili 1552 şikâyet ulaşmış. Yakınmalar sırasıyla eğlence yerleri, iş yerleri,
     <span>
     </span>
     sanayi tesisleri, trafik ve şantiyelerden. Başka bir ankette ise gürültü kirliliği; sosyal tesis ve yeşil alan yetersizliği ile hava kirliliğinden sonra en çok şikâyet edilen konuların başında geliyor. Resmî verilere göre geçen yıl 16 tesise idari para cezası, 7 tesise de kapatma cezası verildi. Verilen para cezası yaklaşık 223 bin lira.
    </p>
    <p class="MsoNormal">
     Geçtiğimiz senelerde on binlerce imzalı dilekçe toplayarak gürültü konusunda şikâyet üstüne şikâyette bulunan İstanbul Kuzguncuk halkı, alınan son tedbirlerle birlikte geçtiğimiz yıllara göre daha rahat. Mahalle Muhtarı Ali Faik Kaptan eskisi gibi gürültü olmadığını söylüyor. Zaman zaman konserlerin gürültüsünün mahallelerine ulaştığını belirten Muhtar Kaptan şunları dile getiriyor: “Geçtiğimiz senelerde sıcağa rağmen kapımızı bile aralayamıyorduk. Gürültüler gece sabahlara kadar sürüyordu. Hastası, yaşlısı çok şikâyetçiydi. Şimdi daha çok semt içi bazı kafelerin gürültü yaptığı ihbar ediliyor. Bazen yine gürültü geliyor ama sürekli olmayınca tahammül sınırını zorlamıyor. Bu önlemlerin gevşetilmeden uygulanmaya devam edilmesini istiyoruz.”
    </p>
    <p class="MsoNormal">
     Gürültüden hâlen şikâyet etmeye devam edenler de var. Kuruçeşme sakinlerinden Tılsım Tanberk, çevresinde gürültüye sebep olan tesisler hakkında bugüne kadar çok sayıda şikâyette bulundu. Kuruçeşme Divan, Galatasaray Adası ve Loca adındaki tesislerden kaynaklanan gürültü sebebiyle özellikle geceleri rahatsız olduklarını dile getiren Tanberk’te müzik antipatisi başlamış. “İnanın evimizde müzik bile çalmıyoruz.” diyor ve şunları ekliyor: “Bu gürültücü tesisler, imar yokken kaçak katlar çıkıyor. Üzerlerini kapatıp artık kışın da çalışmaya başladılar. Bu imar izinleri nasıl veriliyor anlamıyorum. Geniş bir aile olarak Kuruçeşme’de yaşamasak taşınmayı bile düşünebiliriz. Fakat işletmeciler burada yaşamıyor. Onlar yüzünden gürültünün yanı sıra trafik kazaları, kavgalar, ölümler oluyor. Yetkililerin bir an önce tedbir almasını istiyorum.”
    </p>
    <p class="MsoNormal">
     Bakanın açıklamaları ve bunun sahaya yansımasının yanı sıra Bakanlık bugünlerde Çevresel Gürültünün Değerlendirilmesi ve Yönetimi Yönetmeliği’ni yeniledi. Ayrıca, gürültünün kontrolüne ilişkin genelge Başbakanlık tarafından yayımlandı. Başbakanlık Genelgesi’nin tercih edilmesindeki amaç gürültüyle mücadelede görev düşen diğer kamu kurumları (polis, jandarma, Turizm Bakanlığı) arasındaki koordinasyonun daha üst seviyede sağlanması.
    </p>
    <p class="MsoNormal">
     Gürültüyle mücadelenin başındaki isim Çevre Yönetimi Genel Müdürü Prof. Dr. Lütfi Akça gürültü yönetiminin Türkiye’ye özgü bazı şartlardan kaynaklanan zorlukları olduğunu söyledi. Avrupa Birliği mevzuatına odaklanan Gürültü Yönetmeliği’nin Türkiye’ye özgü korna, havai fişek ve sokak düğünlerinden kaynaklanan gürültünün önlenmesi konusunda zayıf kaldığını vurgulayan Akça, bu zafiyetleri ortadan kaldırmak için yönetmelikte bir revizyon yaptıklarını ifade etti.
    </p>
    <p class="MsoNormal">
     Akça’nın verdiği bilgilere göre yönetmelik değişikliğiyle konut, hastane, eğitim kurumları, çocuk ve yaşlı bakım evleri gibi hassas kullanım alanlarına çok yakın yerlerde açık ve yarı açık eğlence yerlerinde canlı müzik yapılması yasaklanıyor. Buna ilişkin mevcut iş yerlerine 1 yıllık geçici geçiş süresi veriliyor. İş yeri açma ve çalışma ruhsatlarına ilişkin yönetmelikte eğlence yerlerinin alması gereken canlı müzik izni Gürültü Yönetmeliği’yle daha etkin hâle getiriliyor. Bu çalışma ruhsatının artık bir şartı hâline getiriliyor. Bu tip faaliyetlere saat uygulaması getirmek üzere il mahalli çevre kurullarına bu yönetmelik yetki veriyor.
    </p>
    <p class="MsoNormal">
     SOKAK DÜĞÜNÜNE KISITLAMA
     <span>
     </span>
    </p>
    <p class="MsoNormal">
     Özellikle yaz aylarında vatandaşı rahatsız eden diğer bir gürültü kaynağı da sokak düğünleri ve havai fişek gösterileri. Sokak düğünleri ancak İl Mahalli Çevre Kurulu’nun göstereceği alanlarda yapılacak. Havai fişek atılması hastane, yurt, konut alanlarında yasak olacak. İl Mahalli Çevre Kurulu’nun izin verdiği yerlerde belirlendiği saatlerde mülki amirden izin alınarak yapılabilecek.
    </p>
    <p class="MsoNormal">
     Yeni yönetmelik, yetkili kurumlara şehrin gürültü haritasının çıkarılması zorunluluğu getiriyor. Yapılacak bu çalışma sonuçlarına göre gürültünün fazla olduğu yerlerde çeşitli tedbirler alınacak. Karayolu ve demiryolu güzergâhında gürültü perdeleri, şehir içi yollarda asfaltın daha az gürültüye sebep olacak şekilde değiştirilmesi gibi tedbirlere başvurulacak.
    </p>
    <p class="MsoNormal">
     Yönetmelikte iç ve dış azami gürültü seviyeleri de yeniden belirlendi. Buna göre yatak odasında sınır değer gündüz 35 db iken, mevcut tiyatro, sinema ve konferans salonlarında 40 db, hastanelerde 45 db,
     <span>
     </span>
     genel büro bölümlerinde 60 db, lokantalarda 55 db, endüstriyel alanlarda ise 70 db olacak. Yeni yapılacak tesisler için daha düşük seviyeler belirlendi. Yapılacak şikâyetlerde bu sınırların aşılıp aşılmadığı ölçülecek.
    </p>
    <p class="MsoNormal">
     ‘Ev alma komşu al’ demişler. Çoğu kişinin şikâyeti komşusundan. Bu durumda ne yapılabilir? Öncelikle çözüm iyi ilişkiler ve medeni bir şekilde ikaz etmekten geçiyor. Olmuyorsa bağlı bulunulan karakola müracaatla kişiyi ihbar etmek gerekiyor. Bu şikâyeti Cumhuriyet Başsavcılığına başlıklı, konuyu özetler bir dilekçe ile yapmak da mümkün. En kolay yol ALO 176 Gürültü Hattı’nı aramak.
    </p>
    <p class="MsoNormal">
     Kolluk kuvvetlerinin suçüstü yapması zor bir durum. Yaparsa ne âlâ. Aksi takdirde Türk Ceza Kanunu’nun (TCK) 547. maddesi uyarınca açılacak bir dava diğer kat sakinleri ve başka tanıkların şahadeti de şikâyet edilen kişinin cezalandırılması için yeterli. Gürültü; TCK, Kabahatler Kanunu ve Kat Mülkiyeti Kanunu’nda suç olarak kabul ediliyor.
    </p>
    <p class="MsoNormal">
    </p>
    <p class="MsoNormal">
     Yönetmelik ne getirecek?
     <span>
     </span>
    </p>
    <p class="MsoNormal">
    </p>
    <p class="MsoNormal">
     <span>
     </span>
     İş yeri açma ve çalışma ruhsatı olmayan eğlence yerleri kapatılacak
     <span>
     </span>
     Canlı müzik izni almadan müzik yayını yapan eğlence yerlerinde, müzik yayını durdurulacak, sistem mühürlenecek ve yasal işlem uygulanacak
     <span>
     </span>
     Canlı müzik izni verilirken belediye başkanlığının uygun görüşü alınacak
     <span>
     </span>
     Düzenli denetimlerde veya yaz sezonu boyunca yapılacak ani ve şikâyete bağlı denetimlerde, jandarma veya emniyet teşkilatından ilgili personelin görevlendirilmesi sağlanacak
     <span>
     </span>
     Şikâyetlerinin kısa sürede değerlendirilmesi için il çevre ve orman müdürlükleri veya yetki devri yapılan belediye başkanlıklarının iletişim bilgileri kamuoyuna duyurulacak
     <span>
     </span>
     Özellikle, konut, hastane, eğitim kurumları, çocuk ve yaşlı bakım evleri gibi gürültüye çok hassas kullanımları etkileyen ve şikâyete neden olan eğlence yerleri daha sıklıkla denetlenecek
     <span>
     </span>
     2872 sayılı Çevre Kanunu kapsamında ihlal tespit edilmesi hâlinde para cezaları ve kapatmaya varan yaptırım uygulanacak
     <span>
     </span>
     İhlal, ilgili belediye/il özel idaresine, Turizm İşletme Belgesi olan eğlence yerleri için Kültür ve Turizm Bakanlığı’na da bildirilecek, ayrıca suç duyurusunda da bulunulacak
     <span>
     </span>
     Gerekirse, Mahalli Çevre Kurul Kararı ile saat sınırlaması da getirilecek.
    </p>
    <p class="MsoNormal">
    </p>
    <p class="MsoNormal">
     Gürültü ölüme götürüyor
    </p>
    <p class="MsoNormal">
    </p>
    <p class="MsoNormal">
     Gürültü insan sağlığını olumsuz etkiliyor. Aşırı gürültüye maruz kalındığında ilk belirti geçici ve kalıcı işitme kaybı. Nil Şelalesi yakınında yaşayanların genç yaşta sağır olması bu durumun vahametini ortaya koyuyor. Pasif sigara içiciliğine benzetilen gürültü, iletişim ve uyku sorunları, performans düşmesi, iç sıkıntısı ve davranış bozukluklarına yol açıyor. Uzun dönemde çok daha ağır sağlık problemleriyle karşılaşılıyor.
     <span>
     </span>
     Kişinin gürültüye maruz kalmaya devam etmesi hâlinde bağışıklık sistemi çöküyor. Bünye hastalıklara çok daha savunmasız hâle geliyor. Şeker hastalığına eğilim artıyor. Kalp damar sistemi hastalıkları, yüksek tansiyon ortaya çıkabiliyor. Ayrıca, kalsiyum metabolizması bozulması sebebiyle kemik erimesi riski artıyor. Bağırsak sorunları ve stres ülseri daha sık görülüyor.
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### figen yurdakul, 09 July 2013, 13:06
> BEN ARADIM AÇTILAR, BİZ BAKMIYORUZ DEDİLER. TAMAMEN HİKAYE.

Kaynak: [www.aksiyon.com.tr](http://www.aksiyon.com.tr:80/aksiyon/haber-27088-187-gurultu-iskencesine-son.html), [web.archive.org (arşiv bağlantısı)](http://web.archive.org/web/20130729185159/http://www.aksiyon.com.tr:80/aksiyon/haber-27088-187-gurultu-iskencesine-son.html)
