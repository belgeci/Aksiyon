# Musluklar yatırım ve tasarrufla akacak

*Gürhan Savgı 2008.09.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye su zengini değil; ama fakiri de değil… Önümüzdeki yıllarda musluklardan suyun bugünkü gibi kesintisiz akması, yapılacak yatırımlara bağlı. Tabii bir de suyun iyi yönetilmesine ve tasarrufa…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20081007125911im_/http://www.aksiyon.com.tr/resim/721/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20081007125911/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081007125911/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081007125911oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081007125911oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Sonbaharla birlikte rahmetin sağanak sağanak inmeye başladığı şu günlerde Türkiye, Mart 2009’da İstanbul’da yapılacak Dünya Su Forumu’na hazırlanıyor. Alanında dünyanın en büyük organizasyonu olan forum, İstanbul’un 3 yıl boyunca ‘suyun başkenti’ olması anlamına geliyor. Türkiye, suyla ilgili sorunları küresel çapta gündemde tutarak farkındalık oluşturmaya çalışıyor. Bu amaçla yurtiçi ve yurtdışında bir dizi toplantıya liderlik ediyor. Forumun hazırlıkları sürerken, birçok ülkede olduğu gibi, son birkaç yıldaki kuraklık sebebiyle Türkiye’de de ‘Acaba önümüzdeki yıllarda kesinti olur mu?’ endişesi duyuluyor. Hele hele, Sosyal Demokrat Halkçı Parti’den Prof. Dr. Nurettin Sözen’in İstanbul Büyükşehir Belediye Başkanı olduğu dönemdeki (1989-1994) susuz günleri yaşayanlar veya bilenler, endişeyi daha derinden hissediyor. O günlerde su kesintileri sebebiyle hastalıklar artmış, okullarda bit salgınları görülür olmuştu. Bidonla su taşıma yüzünden kadınlarda bel fıtığı vakalarının artması da susuzluğun etkilerini gösteren trajikomik bir örnekti.
   <br>
    <br>
     Refah Partisi’nin adayı Recep Tayyip Erdoğan’ın belediye başkanı olmasından 2 yıl kadar sonra kesintilere son vermeyi başaran dönemin İSKİ Genel Müdürü, şimdinin Çevre ve Orman Bakanı Prof. Dr. Veysel Eroğlu, tecrübelerinin ışığında, “Bir şehri susuz bırakmanın faturası, su getirmenin maliyetinin 20 katıdır.” değerlendirmesini yapıyor. Bakanlıktan önce Devlet Su İşleri (DSİ) Genel Müdürlüğü de yapan Eroğlu, bir de hesap çıkarıyor: “Bugün İstanbul’da su kesintisi olsa, şehirde 1 milyon 200 bin bina var. Bunun yarısı depo yaptırsa 600 bin bina eder. Her bir deponun 20 bin YTL’ye mal olduğunu düşündüğümüzde 12 milyar YTL eder.”
     <br>
      <br>
       “Oysa” diyor Eroğlu, “İstanbul’u 14 yıl önce susuzluktan kurtaran 7 baraj, ishale hatları ve arıtma tesisleri, geçmiş dönemden kalan 1 milyar dolar borç da dâhil, toplam 4 milyar YTL’ye mal oldu. Yani, depo maliyetinin 3’te birine.”
       <br/>
       <br/>
       BÜYÜK ŞEHİRLER HAZIRLIKSIZ YAKALANDI
       <br/>
       <br/>
       O yıllardan sonra 2006’ya kadar İstanbul başta olmak üzere diğer büyük şehirlerde fazla su sıkıntısı olmadı. Küresel ısınmanın bilimsel gerçeklik olarak kabul edildiği son yıllarda Türkiye’de de kuraklık baş gösterdi. Yağışlar bazı bölgelerde yüzde 45’e varan oranda azaldı.
       <br/>
       <br/>
       Türkiye’nin büyük şehirleri, bu duruma hazırlıksız yakalandı. İstanbul’a Melen Çayı’ndan su getirme projesinin 2011 yılında tamamlanması planlanıyordu. Ancak mega kentte kendini hissettiren su kıtlığı sebebiyle inşaata hemen hız verildi. 130 kilometrelik hat için yaklaşık 1 milyar YTL harcandı ve 2007 yılının sonunda bitirildi. Proje ile İstanbul’a günde ortalama 735 bin metreküp su taşınıyor.
       <br/>
       <br/>
       Ankara ise kuraklığı en çok hisseden yerlerin başında geliyor. 2007 yazında kesinti yapılacağının açıklanmasıyla bidon satışlarının patladığı başkentte krizden önce Gerede Havzası’ndan su temini planlanıyordu. Şehrin kuzey batısından getirilecek kalitesi yüksek su ile ilgili olarak DSİ ve Ankara Büyükşehir Belediyesi anlaşamadı. Büyükşehir Belediyesi, DSİ’nin önerdiği projede suyun aktarımı için 30 milyon dolarlık enerji harcamasını ve 400 milyon dolarlık maliyeti çok buldu.
       <br/>
       <br/>
       Proje askıda kalırken bir anda kuraklık kapıyı çaldı. Acil durum karşısında Kızılırmak’tan su getirme projesine öncelik tanındı. 10 ay süren çalışmaların ardından şehre 125 km mesafedeki Kesikköprü Barajı’na günlük 750 bin metreküp kapasiteli 3 ayrı boru hattı döşendi. Kademeli olarak başkente su verilmeye başlandı. Ancak, Kızılırmak suyunda sülfat oranı yüksekti. Bu sorun da, suyun, diğer kaynaklardan sağlanan sularla karıştırılarak verilmesiyle çözüldü.
       <br/>
       <br/>
       Bazı sivil toplum kuruluşları Ankara Büyükşehir Belediyesi’ni Kızılırmak’tan getirilen suyun kalitesi sebebiyle eleştirirken; Başkan Melih Gökçek sürpriz bir çıkış yaparak İzmir’in suyunda arsenik miktarının yüksek olduğunu açıkladı. İzmir’de de su kıtlığı sebebiyle yer altı kuyularından elde edilen sudaki arsenik miktarı standartları aşmıştı. Sağlık Bakanlığı 23 Ocak 2005’e dek, sularda insan sağlığına zarar vermeyecek arsenik oranını litrede 50 mikrogram olarak belirlemişti. Bu tarihten itibaren AB standardı esas alınarak sudaki arsenik oranı 10 mikrograma düşürüldü ve belediyelere 23 Ocak 2008’e kadar 3 yıllık geçiş süresi verildi.
       <br/>
       <br/>
       İzmir’in içme suyunun yüzde 40’ını karşılayan kuyularda ilk olarak 2007’de tespit edilen arsenik yükselmesi kamuoyundan saklandı. Ta ki Gökçek açıklayana kadar… İzmir’i arsenikli kuyulara mahkûm bırakan belediye; Çamlı, Bostanlı ve Değirmendere baraj projelerini tozlu raflardan çıkardı. Ancak Çamlı Barajı verimli olmayacağı için ÇED (Çevresel Etki Değerlendirme) kararı ‘olumlu’ verilmedi. Son yağış ortalamalarıyla kapasitesi daha da azalan barajla ilgili ısrarın altında ise bölgede açılacak bir altın madenini engellemek yatıyor. Bergama’da yapılan Yortanlı Barajı’na yıllarca karşı çıkan İzmir’deki bir grup sivil toplum kuruluşu, Çamlı Barajı’nın yapılmasını ısrarla savunuyor. Bu taleple bölgedeki Efemçukuru köyünde açılacak altın madeninin önünün kesilmesi amaçlanıyor.
       <br/>
       <br/>
       Ancak şehrin susuz kalmaması için belediyenin planladığı barajlardan çok daha büyük kapasiteli olanlar yapım için bekliyor. DSİ, öncelikle Gördes Barajı’ndaki çalışmalara hız vererek tamamladı. Bu arada belediye, bu barajın suyunu şehre aktaracak sadece 35 km’lik bir ishale hattını dahi ihaledeki gecikme sebebiyle bitiremedi. Bugünlerde İzmir Büyükşehir Belediyesi, arsenikli suyu arıtmak için 15 milyon dolar yatırım yaparak arıtma sistemi kurmaya çalışıyor.
       <br/>
       <br/>
       TATLI SUYUN YÜZDE 69’U BUZULLARDA YÜZDE 30’U YER ALTINDA
       <br/>
       <br/>
       Şimdi kritik soru şu: Yapılan yatırımlar, sorunu çözecek mi? Bu soruya ‘evet’ cevabını veriyor, Türkiye’de suyun baş yöneticisi Eroğlu:  “Su kıtlığı yok, yatırımların gecikmesi var.” Bazı uzmanlara göre de ne kadar baraj yapılırsa yapılsın, su kesintisi mukadder. Bu görüştekiler, çözümün tasarruf ve geri dönüşümde olduğunu savunuyor. İstanbul’da yapılacak 5. Dünya Su Kongresi’ne hazırlık için iki yılı aşkın bir zamandır devam eden toplantılarda da bu iki görüş çarpışıyor.
       <br/>
       <br/>
       Su kıtlığı, şehirlerde ve tarım kesiminde vatandaşın korkulu rüya görmesine yol açıyor. Endişelerin gerçek olup olmadığını anlayabilmek için ‘su döngüsü’ adı verilen tabiat kanununda Türkiye’nin yerini incelemek gerekiyor. Dünyadaki sular 1 milyon 400 bin kilometreküp hacmi kaplıyor. Bunun yüzde 97,5’i tuzlu, yüzde 2,5’i tatlı su. Tatlı suların yüzde 68,9’u ise buzullarda donmuş hâlde bulunuyor. Yüzde 30’u ise yer altında... Yüzeye çıkan suyun miktarı ise sadece yüzde 0,3.
       <br/>
       <br/>
       Gelelim, Türkiye’ye... Topraklarımız 501 milyar metreküp yağış alıyor. Bilim adamlarının yaptığı hesaplamalara göre bunun ancak 112 milyar metreküpü kullanılabiliyor. Türkiye’de 26 su havzası bulunuyor. Ancak, havzalardaki su miktarı nüfusa oranlı değil. Marmara’da kişi başına bin litrenin altında su düşerken, Batı Akdeniz’de bu rakam 9 bin, Çoruh Havzası’nda 15 bin metreküp civarında. Nüfusun yüzde 35’ine bin metreküpten az su düşerken, yüzde 28’ine bin ile 3 bin metreküp, kalan yüzde 37’sine de 3 bin metreküpten fazla…
       <br/>
       <br/>
       Su kıtlığına sebep olan ana unsur, bir bölgedeki yağış azlığı. Küresel ısınmayı savunan otoriteler, dünyaya inen yağışlarda bir azalma olmayacağı görüşünde. Ancak, kurak yerler daha az, yağış alan yerler daha fazla yağış alacak. Türkiye üzerine yapılan senaryolarda da Karadeniz’e daha fazla yağış düşerken, İç Anadolu ve Akdeniz’de yağışların azalması öngörülüyor.
       <br/>
       <br/>
       3 büyük ilde son yıllarda yaşanan su kıtlığında başrolü yağış azlığı oynuyor. 2007’nin çok kurak geçmesinden sonra bu yıl yağışlar normal seviyede. Ancak geçen yılki eksikliği tamamlayamıyor.
       <br/>
       <br/>
       BARAJLAR ANCAK 2009’DA DOLACAK
       <br/>
       <br/>
       Boş barajlarla ilgili olarak Aksiyon’un sorusunu cevaplayan Bakan Eroğlu, şunları söylüyor: “Barajlar boş deniyor. Barajlarda yağışlı dönemlerde su seviyesi yükselir. Yaz aylarında düşer. Genel olarak baktığımızda eylülde barajlardaki su seviyesi minimuma iner. Ülkemizde yağışlar ekim-nisan arasında devam eder, mayısta azalmaya başlar. Dolayısıyla barajlar kış aylarında dolmakta, hazirandan itibaren azalmaktadır. Barajların yapılmasından maksat budur. 2007’de büyük bir kuraklık oldu. Bazı yerlere yüzde 45 daha az yağış düştü. Bilhassa Ankara’ya… 2008’de çok büyük yağış azlığı olmadı; ancak 2007’den gelen eksikliğin tamamlanması gerekiyordu. İnşallah önümüzdeki yıl verimli yağışlar olursa bu barajlar dolacaktır.” Eroğlu’na göre, Türkiye su zengini değil; ama su fakiri de değil. Türkiye su kaynaklarını tek elden yönettiğinde Türkiye’de hiçbir zaman su sıkıntısı olmayacak.
       <br/>
       <br/>
       Son 5 yılda 27 milyon nüfusa sağlıklı içme suyu temin edildi. Gerçekleştirilen proje büyüklükleri şöyle: İstanbul’da 13 milyon kişi; 20 ilde 10 milyon kişi, KÖYDES Projesi ile köylerde 4 milyon kişi. Hâlen 12 ilimize su temin çalışmaları sürüyor. Bunlar da tamamlandığında toplamda 41 milyon nüfusa su temin edilmiş olacak.
       <br/>
       <br/>
       Bu arada Çevre ve Orman Bakanlığı, ‘İçme ve Kullanma Suyu Eylem Planı’ hazırladı. Planda 81 ilin mevcut nüfusları ile 15 ve 30 yıl sonraki artış belirlendi. Bu nüfuslara göre su ihtiyaçları ile o bölgedeki su kaynakları incelendi. Arz-talep grafikleri çizildi. Buna göre yapılacak yatırımlar belirlendi. Çalışma, Bakanlar Kurulu’na sunuldu. Böylece, önce 2023, daha sonra 2040’a kadar illerde yapılacak su yatırımları belirlendi.
       <br/>
       <br/>
       SU BÖLGELER ARASINDA TRANSFER EDİLECEK
       <br/>
       <br/>
       Su, bazı bölgelerde çok, diğerlerinde az olunca bölgeler arası su transferi gündeme geliyor. Bu konuda tamamlanan ve yapımına başlanan projeler bulunuyor. Toroslar’ın Konya’ya bakan kuzey yamaçları az yağış alırken, güney yamaçları daha fazla yağış alıyor. Güney yamaçtaki suyu taşımak için iki proje geliştirildi. Biri, Konya’nın Derebucak ilçesindeki Kocaçay üzerinde Derebucak Barajı inşa edilerek Gembos Tüneli’ne alınan suyun Beyşehir Gölü’ne, oradan da Konya havzasına akması. Bu proje ile Konya havzasına yılda 130 milyon metreküp su takviyesi yapılıyor.
       <br/>
       <br/>
       Konya bölgesindeki diğer bir çalışma, ihalesi yapılan Mavi Tünel Projesi. Bu proje çerçevesinde Bağbaşı mevkiinde baraj inşa edilecek. 17 km uzunluğundaki bir tünelle 414 milyon metreküp su, Konya Ovası’nda toprakla buluşacak. Bu tünel, Şanlıurfa Tüneli’nden sonra alanındaki en uzun tünel olacak.
       <br/>
       <br/>
       Bitme noktasına gelen bir su transferi projesi de Kayseri’de. Develi Ovası’ndaki su eksikliği, yapılan Zamantı Tüneli ile giderilecek. Kaplamaları yapılan 13 km’lik tünel, Zamantı Nehri’nin suyunu taşıyacak. Proje ile aynı zamanda Sultansazlığı Kuş Cenneti de kurumaktan kurtarılacak
       <br/>
       <br/>
       Nüfusa göre suyun en kıt olduğu bölge, Marmara. Bakanlık, bu bölge ile ilgili bir master plan hazırlıyor. Düzce’den Edirne’ye kadar su kaynakları inceleniyor. 2050’ye kadar bölgenin ihtiyacını karşılayacak çalışmalarda şehirlerarası bağlantılar kurulacak. Böylece, illerden birinde sıkıntı olursa diğerinden takviye edilecek.
       <br/>
       <br/>
       SU KANUNU ÇIKARTILMALI
       <br/>
       <br/>
       Su sıkıntısı çekilmesinin tek sebebi, azalan yağışlar değil. Su kalitesinin bozulması, kayıp ve kaçaklar, talep artışı, bilinçsiz su kullanımı da bu konuda etkili oluyor.
       <br/>
       <br/>
       “Türkiye’de Su Yönetimi Sorunlar Öneriler” başlıklı geniş bir çalışma hazırlayan Dokuz Eylül Üniversitesi Öğretim Üyesi Prof. Dr. Necdet Alpaslan, şunları söylüyor: “Çok önemli bir doğal kaynak olmaya başlayan suya, stratejik özelliği göz önüne alınarak hem nitelik hem nicelik hem de mülkiyet yönüyle sahip çıkılmalı. Su, ülke ihtiyaçları ve menfaatleri gözetilerek kullanılmalı ve yönetilmelidir.”
       <br/>
       <br/>
       Alpaslan, konuyla ilgili olarak şu tedbirlerin alınmasını öneriyor: “Suya olan talep; eğitimle, bilinçlendirmeyle, denetimle, farkındalık oluşturmayla ve çevre dostu teknolojilerle azaltılmalı. Her alanda su tasarrufu bilinci ve uygulaması sağlanmalı. Su kullanımını kısıtlayan kirlilik, arıtma tesisleriyle yok edilmeli. Eğitim ve bilinçlendirme çalışmalarına hız verilmeli. Su toplama, biriktirme, iletim, dağıtım, geri toplama ve arıtma sistemlerinin geliştirilmesi sağlanmalı.”
       <br/>
       <br/>
       Kapsamlı bir su kanununun çıkarılması gerektiğini vurgulayan Alpaslan, mevzuat ve kurumlardaki yetki ve sorumlulukların düzeltilmesini, idari anlamda su yönetiminin havza bazında ele alınmasını tavsiye ediyor. Alpaslan, su ile ilgili bir endişesini şöyle dile getiriyor: “Verilecek yanlış tahsis ve imtiyazların, ülkenin su kaynaklarının devletten ve halktan kopartılmasına yol açabileceği göz ardı edilmemelidir.”
       <br/>
       <br/>
       KURAKLIK EYLEM PLANI HAZIRLANMALI
       <br/>
       <br/>
       Su kıtlığı konusunda somut çözüm önerileriyle tanınan İstanbul Teknik Üniversitesi Afet Yönetim Merkezi Öğretim Üyesi Prof. Dr. Miktad Kadıoğlu da su yılı başlangıcı olan 1 Ekim’de yürürlüğe girmek üzere su bütçesi oluşturulmasını teklif ediyor. Kadıoğlu, bu bütçe çerçevesinde, tüm yıl boyunca su kaynaklarının takibinin yapılması ve gerektiğinde önlemlerin alınması için Kuraklık Eylem Planı hazırlanıp uygulanması gerektiğini vurguluyor. Bu planla yüzde 25 oranında su tasarrufu yapılması da mümkün oluyor.
       <br/>
       <br/>
       Kadıoğlu’nun ABD’de uygulandığını söylediği Kuraklık Eylem Planı önerisinde 3 seviye bulunuyor: İzleme, uyarı, acil… Yüzde 5 ila 10 arasında oluşan bir yağış azalmasında gönüllü tasarruf çağrıları yapılıyor. Eğer azalma 10-15 arasında olursa bu çağrılar artırılıyor. Yüzde 15’i aştığında ise gereksiz su kullanımına zorunlu kısıtlama getiriliyor. Mesela, bu plan uygulansaydı Konya’da 2007-2008 yağışlarına göre acil durum tedbirleri uygulanması gerekecekti.
       <br/>
       <br/>
       FAUCHON: TÜRKİYE’DE BÖLGELER ARASI SU DENGESİZLİĞİ VAR
       <br/>
       <br/>
       Dünya Su Konseyi Başkanı Loic Fauchon, Türkiye’de batı ile doğu bölgeleri arasında su miktarı konusunda dengesizlik olduğunu vurguluyor. Fauchon’a göre Anadolu’da öncelikle rezervlerin oluşturulması gerekiyor. Daha sonra yapılacak işler bölgeler arası su transferleri ve deniz bölgelerinde suyun tuzdan arındırılması.
       <br/>
       <br/>
       Su eksikliği ve kalite bozukluğunun dünyada savaşlardan daha fazla ölüme sebebiyet verdiğini vurgulayan Fauchon, şunları söylüyor: “Geçen yüzyıla göre su kullanımı üç kat arttı. Nüfus ve tüketimin artışı bir probleme yol açıyor. Hayat standardı iyileşiyor. Bu da su tüketiminin artmasına yol açıyor. İkinci sorun kirlilik. Şehir nüfusu arttıkça kirlilik artıyor. Dünyanın birçok şehrinde yok olan hastalıkların tekrar ortaya çıktığını görüyoruz. Bu da kirliliğe bağlı. Üçüncü sorun ise iklim değişikliği. Türkiye de bunu yaşıyor. Bu konuda bilinçli olmak gerekir. Çünkü, hâlâ gelecekteki 50 sene hakkında bilgi eksiklerimiz mevcut.”
       <br/>
       <br/>
       İklim değişikliğinin dünyanın daha fazla yağmur almasına yol açacağını söyleyen Fauchon, bu konuda şunları dile getiriyor: “Nemli olan bölgelere ileriki yıllarda daha fazla yağmur yağacak. Kuru olan bölgeler daha da kuru kalacak. Uzmanlara göre yağışlarda yüzde 2,5 artış olacak. Ama suyun çokluğu en çok ihtiyaç duyulan yerde olmayacak. Burada ana sorun suyun topluluklara ulaştırılabilmesidir. Suyun bir öncelik olduğu yönünde siyasi ve ekonomik liderleri ikna etmeliyiz.”
       <br/>
       <br/>
       SU BİR MAL MIDIR?
       <br/>
       <br/>
       Bu konuda değişik görüşler ileri sürülüyor. Sınırlı bir kaynak olan suyun hayat ve sağlık açısından birinci derecede önemli bir kamu malı olduğu görüşü yaygın olarak kabul ediliyor. Ancak su sektöründe özel sektör, imtiyaz sözleşmeleri ve özelleştirmeler yoluyla yer alıyor. Uzun dönemli imtiyaz sözleşmeleri özellikle Fransa, İspanya, Latin Amerika ve Afrika ülkelerinde tercih ediliyor. Bununla birlikte İngiltere ve sınırlı ölçüde Şili ve ABD’de altyapı mülkiyetinin devrini de içeren özelleştirme yöntemi uygulanıyor.
       <br/>
       <br/>
       Türk Sanayicileri ve İşadamları Derneği (TÜSİAD), bugünlerde su sektörüne özel sektörün girişini gündeme getiriyor. TÜSİAD Yönetim Kurulu Üyesi Erdal Karamercan, suyun ekonomik bir mal olarak kabul edildiğini savunuyor. Karamercan, şunları söylüyor: “Suyun bir ekonomik mal olarak kabulü ve son derece büyük finans gerektiren altyapı zorunluluğu, suyun merkezî ve yerel yönetim tarafından sağlandığı örneklerde etkin olmayan yönetim ve düşük kalite gibi sorunları beraberinde getirmiştir.”
       <br/>
       <br/>
       Dünyada da benzer örnekleri olan bu durumun şebeke suyu hizmetine özel sektör katılımı seçeneğini gündeme taşıdığını vurgulayan Karamercan, Türkiye’de sektörün özel sektöre açılmadan yapması gereken işler olduğunu belirtiyor. Rekabetin oluşturulması, etkin bir yönetim rejimi ile düşük gelirli hane halkının suya erişimi için tedbirlerin alınması gerektiğini irdeliyor.
       <br/>
       <br/>
       Çevre ve Orman Bakanı Veysel Eroğlu da su sektörüne özel sektörün girmesine sıcak yaklaşıyor. Eroğlu, Orta Avrupa’da yap-işlet-devret modeliyle kaliteli bir hizmet verildiğini anlatıyor. İzmit’teki Yuvacık Barajı’nın özel sektör eliyle işletilmesinin Türkiye’de kötü örnek oluşturduğunun altını çizen Eroğlu, bu projenin yap-işlet-devret modelinin uygulanmasını engellediğini ifade ediyor. Eroğlu, uygun protokoller yapılması, bakanlık denetiminden geçmesi ve fiyatların makul olması şartıyla özel sektörün su sektörüne girebileceğini dile getiriyor.
       <br/>
       <br/>
       <br/>
       <br/>
       <br/>
       EVDE SU İSRAFI NASIL ÖNLENEBİLİR?
       <br/>
       <br/>
       • Banyoda sıcak suyun gelmesini beklerken musluk çok az açık tutulmalı.
       <br/>
       <br/>
       • Banyo yapmak yerine duş alınmalı, ayarlanabilir duş başlığı kullanılmalı (Haftada 3’er kez yıkanan 4 kişilik bir aile banyo yerine duşu tercih ederse yılda 55 ton su tasarruf eder).
       <br/>
       <br/>
       • Sabunlanırken suyu mutlaka kapatmalı.
       <br/>
       <br/>
       Bulaşık yıkarken; eğer elde yıkıyorsanız, bulaşık sırasına uyarak (önce az yağlılar, sonra yağlılar olacak şekilde) bulaşıklarınızı yıkadıktan sonra, durulama için büyükçe bir bulaşık teknesini tercih edin. Bulaşık makinesi kullanıyorsanız, su ve elektrik tüketimi minimum olan bir model seçilmeli. Kısa süreli yıkama ve durulama özellikli bulaşık makinesi satın alınmalı. Makine yarı dolu veya aşırı dolu hâlde kesinlikle çalıştırılmamalı. Az kirli bulaşıklar için kısa veya ekonomik, düşük sıcaklıklı program kullanılmalı. Bulaşıkları 50°’de yıkamanız da mümkündür.
       <br/>
       <br/>
       Makine çalışırken banyo ve mutfakta su kullanılmamalı.
       <br/>
       <br/>
       Çamaşır yıkamada doğru programı kullanmak su tüketimini azaltır. Satın alırken enerji ve su tasarrufu sağlayan, çamaşır yüküne göre su ve enerji kullanan modeller tercih edilmeli. Makine tam dolu iken çalıştırılmalı.
       <br/>
       <br/>
       Tuvalette su tüketimi için, öncelikle, evde su kaçağı olup olmadığını tespit ediniz (Banyo ve tuvalette tüketilen su miktarı, evde tüketilen toplam suyun yüzde 70’ini oluşturuyor). Dört kişilik bir aile, 16 litrelik tuvalet rezervuarı ile ayda tuvalette 7 ton su tüketir. Bunun yerine 7 litrelik tuvalet rezervuarı ile hem tuvaleti temizlemek hem de su tüketimini 2,5-3 tona düşürmek mümkün. Piyasada satılan biri az, diğeri çok su alan, iki hazneli rezervuarlar da su tüketimini azaltır.
       <br/>
       <br/>
       Damlatan, sızıntı yapan muslukları ve rezervuar veya sifonları onarın veya yenisi ile değiştirin. Su deposu kullanılıyorsa fazla su kesme düzeneğini (şamandıra) kontrol edin.
       <br/>
       <br/>
       Diş fırçalarken, traş olurken, sabah temizliği sırasında ve banyo yaparken su tüketiminde bilinçli davranılmalı, musluk sürekli açık bırakılmamalı.
       <br/>
       <br/>
       <br/>
       <br/>
       ÜLKELERE GÖRE KİŞİ BAŞINA DÜŞEN SU MİKTARI *
       <br/>
       <br/>
       <br/>
       Ülkeler	                2006	2023
       <br/>
       <br/>
       Irak		2110	1000
       <br/>
       <br/>
       Türkiye		1600	1000
       <br/>
       <br/>
       Suriye		1420	1000
       <br/>
       <br/>
       İsrail		300	172
       <br/>
       <br/>
       Ürdün		250	93
       <br/>
       <br/>
       Filistin		100	43
       <br/>
       <br/>
       (Su zengini ülkeler: Kanada, ABD, Kuzey ve Batı Avrupa ülkeleri) (*Metreküp)
       <br/>
       <br/>
       <br/>
       <br/>
       TÜRKİYE’NİN ATIK SU KARNESİ
       <br/>
       <br/>
       <br/>
       <br/>
       Toplam Belediye Sayısı: 3225,  Kanalizasyon şebekesi olan belediye sayısı: 2321,  Atık su arıtma tesisi (AAT) olan belediye sayısı: 362,  Atık suyu arıtılan nüfusun toplam nüfusa oranı: Yüzde 42,  4030 işyerinden 1918’inde AAT bulunuyor.  Toplam 1145 milyar metreküp atık su deşarj ediliyor, bunun 385 milyon metreküpü arıtılıyor.  İmalat sanayi kaynaklı atık suyun yaklaşık yüzde 66’sı hiç arıtılmadan alıcı ortama veriliyor.   65 organize sanayi bölgesinin 19’unda atık su arıtma tesisi bulunuyor.  Bu tesislerde 72 bin 967 milyon metreküp atık su arıtılıyor.
       <br/>
       <br/>
       <br/>
       <br/>
       SU HAKKI NEDİR?
       <br/>
       <br/>
       Su hakkı; herkesin şahsi ve evde kullanımına yönelik yeterli, sağlıklı, uygun karşılanabilir ve fiziksel olarak karşılanabilir suya sahip olma hakkını tanımlar. BM Ekonomik, Sosyal ve Kültürel Haklar Komitesi’nce en temel insan hakları arasında olduğu kabul edilen su hakkı insanın hayat hakkının bir parçası olarak değerlendirilmektedir. BM’ye üye olan 188 ülkeden 137’sinin imzaladığı Ekonomik, Kültürel ve Sosyal Haklar Sözleşmesi, Türkiye tarafından 15 Ağustos 2000’de kabul edilmiştir.
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31300), [web.archive.org (arşiv bağlantısı)](http://web.archive.org/web/20081007125911/http://www.aksiyon.com.tr:80/detay.php?id=31300)
