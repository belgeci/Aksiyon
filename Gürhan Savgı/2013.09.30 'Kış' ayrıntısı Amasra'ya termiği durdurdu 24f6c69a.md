# ‘Kış’ ayrıntısı Amasra’ya termiği durdurdu

*Gürhan Savgı 2013.09.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Turizmin sembol mekânlarından Amasra’ya yapılması planlanan termik santralin ÇED süreci durduruldu. Bu kararda Bartın Platformu’nun hazırladığı güçlü rapor etkili oldu.
  </font>
 </div>
 <div id="newsText">
  <font class="detail-text">
   <p>
    Türkiye’de planlanan 46 termik santral projesi arasında tabii, tarihî ve turistik bölgelere kurulmak istenenler Çevre Etki Değerlendirme (ÇED) raporu almakta zorlanıyor. Geçen günlerde Sinop Gerze’de yapılacak termik santral projesinin ÇED raporu yatırımcı firmaya iade edilmişti. Karadeniz’in turizmdeki umudu Amasra’nın da devasa kapasiteli termik santral tehdidinden kurtulma umudu güçlendi. Ankara’da 18 Eylül 2013’te yapılan ÇED İnceleme ve Değerlendirme Kurulu toplantısında, HEMA Holding’in yapacağı santralin ÇED süreci durduruldu. Bu kararda, senelerdir termik santrale karşı mücadele veren Bartın Platformu’nun güçlü delillere dayanan savunması etkili oldu. Aksiyon da Fatih Sultan Mehmet’in “Çeşm-i Cihan (Âlemin Gözbebeği)” olarak andığı bölgeye santral kurulmasıyla ilgili projeleri kararlı şekilde takip ediyordu.
    <p>
     18 Eylül’de Ankara’da Çevre ve Şehircilik Bakanlığı’nda yapılan toplantıda Bartın Milletvekili M. Rıza Yalçınkaya, Bartın Belediye Başkanı Cemal Akın, Amasra Belediye Başkanı Emin Timur ve Bartın Üniversitesi Öğretim Üyesi Prof. Dr. Erdoğan Atmış söz alarak santrale yöre halkının neden karşı olduğunu anlattı. Bartın Platformu  361 sayfalık HEMA Entegre Termik Santrali ÇED Raporu’nda 83 ayrı itiraz edilecek husus buldu. Bunlardan en önemli olan 8’ini ön plana çıkararak toplantıya katılan kurul üyelerinin dikkatine sundu. Burada çevrecileri inandırıcı kılan en önemli iddia, Amasra’da çok sık sayıda oluşan hava inversiyonunun (kirli hava basması)  ölümcül sonuçlar doğuracağıydı. Çevreciler, 21 Şubat 2010’daki ÇED Kapsam ve Format Belirleme Toplantısı’nda da Amasra’da senenin 140 günü kuvvetli veya orta şiddetli yaşanan  inversiyonun ölümcül tehlikelere yol açacağını belirtmişti. HEMA da bu iddiayı çürütmek için İstanbul Teknik Üniversitesi’nden bir profesöre 30 sayfalık teknik rapor hazırlattı. Ancak bu raporun sonuç kısmında “Santral bölgesinde inversiyon özelliklerine bakıldığında yaz aylarında tehlike arz edecek atmosferik şartlar görünmemektedir. Kış aylarında inversiyon şiddetlerinde artış görülmektedir. İlkbahar aylarında atmosferin daha kararlı olduğu görülmektedir.” ifadesi yer alıyordu. Prof. Dr. Erdoğan Atmış, söz konusu raporu hazırlayan meslektaşına “Yaz aylarında tehlikeli olmadığı açıkça belirtilen inversiyonun, diğer 9 ayda tehlikeli olup olmadığı neden açıkça belirtilmemiştir?” diye sorunca taşlar yerinden oynadı. Atmış, “Bilimsel unvanlar bu tür kelime oyunları için mi kullanılmaktadır? Biz yörede yaşanan inversiyonun, bacadan çıkacak atıklarla birleştiğinde tehlikeli olacağı ve ölümcül sonuçlar doğuracağı konusunda ısrarcıyız.” diyerek ağırlığını koydu.
     <p>
      Ayrıca Atmış, şirketin seneler içinde başvuru yaptığı santral projesi konumlarını haritada  gösterdi. Bakanlığın yazdığı yazılarda santral isimlerinin ve yerlerinin yanlış anıldığını anlattı. Bu durum salonda şaşkınlığa yol açtı.
      <p>
       Çevrecilerin raporunda,   şirket tarafından hazırlatılan ÇED’de  mahalli Çevre Düzeni Planı’nın iptal edilmiş gibi gösterildiğine dikkat çekildi.  Oysa bu planın yürürlükte olduğu vurgulandı.  Çevreciler santralin kurulacağı 380 hektarlık alanın tamamen doğal orman olduğunu da belirtti. Mevzuat gereği çevreyi ve ormanları tamamen yok edecek bu tür tesislere kesinlikle izin verilemeyeceği dile getirildi.
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1CB9C4EC873DE91BFA753D13D603CFF8?newsId=36659), [web.archive.org (arşiv bağlantısı)](http://web.archive.org/web/20131007172109/http://www.aksiyon.com.tr:80/aksiyon/newsDetail_getNewsById.action;jsessionid=1CB9C4EC873DE91BFA753D13D603CFF8?newsId=36659)
