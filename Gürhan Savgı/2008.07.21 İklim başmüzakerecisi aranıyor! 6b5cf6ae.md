# İklim başmüzakerecisi aranıyor!

*Gürhan Savgı 2008.07.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      TBMM Küresel Isınma Komisyonu, merakla beklenen iklim raporunu tamamladı. Küresel ısınmaya karşı tedbirler ve iklim politikalarının ele alındığı rapordaki en önemli tekliflerden biri, ‘İklim başmüzakerecisi’ atanması. Komisyon raporunda, Sinop’ta toryum yakıtı mükemmeliyet merkezi kurulacağı da belirtiliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080806230453im_/http://www.aksiyon.com.tr/resim/711/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080806230453/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080806230453/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080806230453oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080806230453oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Türkiye Büyük Millet Meclisi bünyesinde Ekim 2007’de kurulan Küresel Isınma Komisyonu, iklim politikalarını ve küresel ısınmaya karşı alınacak tedbirleri masaya yatıran raporunu tamamladı. Dört ay çalışarak 83 bürokrat, akademisyen ve sivil toplum kuruluşları temsilcilerini dinlendiği rapor çalışmaları kapsamında milletvekilleri Türkiye’nin dört bir yanında sahaya da indi. Aksiyon 522 sayfalık ‘Küresel Isınma Raporu’nu masaya yatırdı. Komisyonda oy birliğiyle kabul edilen rapor, küresel ısınmanın sonuçlarıyla ilgili senaryoları dünya ve Türkiye bazında ortaya koydu. Sera gazlarının sınırlandırılmasını öngören Kyoto Protokolü çerçevesinde izlenecek ulusal stratejinin temel unsurlarını belirledi. Ekonomideki sektörlerin çevre ile ilişkisini ele alan rapor, su yönetimi konusunda da tavsiyeler getirdi. Raporda ayrıca çevresel tehlikeler detaylarıyla anlatılıyor. En önemli tekliflerden biri ise ‘İklim başmüzakerecisi’ atanması.
   <br>
    <br>
     Türkiye, Avrupa Birliği tam üyelik müzakerelerinin başlaması kararının alındığı 17 Aralık 2005 zirvesinden sonra tam 6 ay başmüzakerecinin kim olacağını tartıştı. 3 Haziran 2005’te Başbakan Recep Tayyip Erdoğan bu tartışmaya son noktayı koydu ve Ali Babacan’ın ismini açıkladı. Bugünlerde ise iklim değişikliği konusunda pazarlık yapacak başmüzakereci atanması gündemde. TBMM İklim Değişikliği Komisyonu hazırladığı raporda, en çok bu konunun üzerinde durdu. Komisyon hükûmete, Türkiye’nin sera gazı salınımı ile ilgili olarak politikaları belirleyecek Başbakanlığa veya Çevre ve Orman Bakanlığı’na bağlı İklim Değişikliği Merkezi kurmasını ve bir başmüzakereci atamasını tavsiye etti.
     <br>
      <br/>
      Raporda Birleşmiş Milletler İklim Değişikliği Sözleşmesi (BMİDÇS) ve Kyoto Anlaşmaları konusundaki Türkiye’nin pozisyonu bütün boyutlarıyla değerlendirildi. Türkiye’nin BMİDÇS eklerinde gelişmiş ülkeler arasında değerlendirilmesinden ötürü sera gazı emisyonlarını 2000 yılına değin 1990 düzeyine indirmek ve gelişme yolundaki ülkelere mali ve teknolojik yardımda bulunmak gibi yükümlülükleri yerine getiremeyeceği gerekçesiyle, BMİDÇS’ye önceleri taraf olmadığı belirtiliyor: “Türkiye BMİDÇS’nin Rio’da sonuçlanmasından 12 yıl sonra 2004 yılının Mayıs ayında 189. Taraf olarak Sözleşme’ye katılmış ve Sözleşme kapsamındaki yükümlülüklerinden olan İklim Değişikliği I. Ulusal Bildirimi’ni 2007 yılının Ocak ayında BMİDÇS Sekretaryası’na sunmuştur.”
      <br/>
      <br/>
      Geç de olsa BMİDÇS’ye katılan Türkiye’nin önüne bu sefer 1997 yılında BMİDÇS kapsamında imzalanan ve 2005 yılında yürürlüğe giren meşhur Kyoto Protokolü çıktı. Kyoto’da Türkiye, OECD üyesi olduğu için gelişmiş ülke kabul edildi. Gelişmiş ülkelerle birlikte sera gazını azaltma taahhüdüne girmek istemeyen Türkiye, protokole imza atmadı.
      <br/>
      <br/>
      KYOTO 2012’YE KADAR YÜKÜMLÜLÜK GETİRMİYOR
      <br/>
      <br/>
      Bugüne kadar bu tutum sürdürülürken birkaç ay önce Dışişleri Bakanlığı konuyla ilgili uluslararası görüşmelere başlayınca tavır değişikliği gözlenmeye başladı. Önce Cumhurbaşkanı Abdullah Gül, ardından Çevre ve Orman Bakanı Prof. Dr. Veysel Eroğlu Kyoto Protolü’nün imzalanabileceğini açıkladı.
      <br/>
      <br/>
      Komisyon üyeleri de bu duruma sıcak bakarak şu değerlendirmede bulunuyor: “Türkiye’nin Kyoto Protokolü’ne taraf olması durumunda 2012 yılına kadar sayısal yükümlülük almasının zorunlu olmadığı, protokole taraf olmak için herhangi bir koşul ileri sürülemeyeceği ve taraf olmadan önce herhangi bir çekince konulamadığı dile getirilmiştir. Bilinmelidir ki, protokole taraf olunması ulusal ve uluslararası platformda olumlu etki yapacaktır.”
      <br/>
      <br/>
      Ankara’dan Kyoto’ya ‘evet’ sinyalleri gelirken 2007 yılının Aralık ayında Endonezya Bali’de gerçekleştirilen BMİDÇS 13. Taraflar Konferansı’nda Kyoto Protokolü sonrasının yol haritası çizildi. Katılımcılardan gelişmiş ülkelerdeki gibi ölçülebilir, raporlanabilir ve doğrulanabilir, ulusal olarak uygulanabilir azaltım taahhütleri üstlenmeleri istendi.
      <br/>
      <br/>
      TBMM komisyonu raporunda, 2012 sonrasına yönelik olarak temel noktaları belirleyen Bali Yol Haritası’nın oldukça kısa bir zamanda gerçekleştirilmesi gereken yoğun bir gündem ortaya koyduğu belirtiliyor. Belge’nin, çalışmaların 2009 yılı sonu itibarıyla sona ermesi ve ortaya çıkacak metnin 2010 yılında imzaya açılmasını öngördüğüne vurgu yapılıyor.
      <br/>
      <br/>
      MÜZAKERE POZİSYONU NETLEŞMELİ; 2012 SONRASINI KAÇIRMAYALIM
      <br/>
      <br/>
      Türkiye’nin ev ödevleri de raporda şöyle ifade ediliyor: “Bu bağlamda, ülkemizde 2012 sonrasına yönelik altyapı ve hazırlık çalışmaları, müzakere grubunun kurulması ve kurumsal kapasitelerin güçlendirilmesi gibi çalışmalar acilen başlatılmalıdır. Ülkemiz bugün Protokol’e tarafmış gibi, gerekli tüm teknik, ekonomik ve politik çalışma ve yapılanmaları en kısa zamanda tamamlamalı, 2012 sonrası döneme hazır olmalıdır.”
      <br/>
      <br/>
      Kyoto’da ülkeler çıkarlarına göre gruplar oluşturmuş durumda. Türkiye ise konuyla yeterince ilgilenmediği için grup kurmadı ya da gruplardan birine dahil olamadı. Bu durum raporda eleştirilerek şu tavsiye getiriliyor: “Ülkemiz, gelişmekte olan ülke tanımlamasına girebilmek amacıyla öncelikle, gelişmişlik düzeyi ülkemizle benzer ve iklim değişikliğinin etkilerine yüksek hassasiyet gösteren ülkelerden oluşan bir müzakere grubu oluşturmalıdır. Bu grup Türkiye, Meksika, Malezya, Brezilya, Güney Afrika, İran, Güney Kore vb. ülkelerin yanı sıra mümkün olursa Pakistan ve Hindistan’ın katılımıyla oluşturulabilir. Bu grubun oluşturulmasına yönelik temaslarda G77+Çin grubu ile yapılan görüşmelerde ülkemizin gelişmiş ülkeler arasında yer alsa da gelişmekte olan bir ülke olduğuna ilişkin bilgilerin dile getirilmesi önem arz etmektedir.”
      <br/>
      <br/>
      Raporda, 2012 sonrası iklim rejimine yönelik uluslararası müzakere sürecinin Aralık 2009 tarihinde Kopenhag’da gerçekleştirilecek olan 15. Taraflar Konferansı’nda tamamlanacağına vurgu yapılıyor. Bu sebeple, ülkemizin en kısa zamanda müzakere pozisyonunu belirlemiş olması ile birlikte gerekli tüm teknik çalışma ve araştırmaları da tamamlamış olması gerektiği üzerinde duruluyor. Hükûmete, Türkiye’nin sera gazı salınımı ile ilgili olarak politikaları belirleyecek Başbakanlığa veya Çevre ve Orman Bakanlığına bağlı İklim Değişikliği Merkezi kurması ve bir başmüzakereci ataması tavsiye ediliyor.
      <br/>
      <br/>
      İKTİDARI, MUHALEFETİ NÜKLEERE ‘YARARLI’ DEDİ
      <br/>
      <br/>
      Rapor ayrıca resmî verilerle Türkiye’de küresel ısınmanın etkilerini gözler önüne seriyor. Öte yandan TBMM Küresel Isınma Komisyonu, raporunda nükleer enerjiyi küresel ısınma açısından yararlı kabul etti. Muhalefet milletvekillerinin de bu duruma itiraz etmemesi, “Komisyon nükleer konusunda anlaştı” yorumlarına yol açtı. Komisyonda AK Parti 10, CHP 3, MHP 2, DTP ise 1 milletvekiliyle temsil ediliyor. Raporda nükleer enerji konusu değerlendirildi: “BMİDÇS ve Kyoto Protokolü kapsamında önerilen bir araç olmamakla beraber, çevreye zarar veren CO2 ve NOx gazlarını salmayan tek olgun ve gelişmiş elektrik üretim teknolojisi olması nedeniyle küresel ısınma ile mücadelede emisyonların azaltılması için öne sürülen teknolojilerden en güçlüsü olarak gösterilmektedir.” Raporda dünya nükleer elektrik tüketiminin, 1990-2004 yılları arasında yıllık ortalama yüzde 2,1 artışla 2619 milyar kWh değerine ulaştığı belirtilerek dünyadan önemli örnekler verildi.
      <br/>
      <br/>
      SİNOP’TA TORYUM MERKEZI KURULACAK
      <br/>
      <br/>
      Rapora geçen Türkiye Atom Enerjisi Kurumu’nun açıklamaları Sinop’ta kurulması planlanan nükleer santralla ilgili bilinmeyen bir hususu ortaya çıkardı. Sinop’ta toryum yakıtı mükemmeliyet merkezi kurulacağı belirtiliyor: “TAEK nükleer santrallerde kullanılabilecek yakıt konusunda ise dünyadaki toryumca zengin birkaç ülkeden biri olduğumuzu; uranyum rezervimiz düşük olmakla birlikte 9-10 bin tonun üzerinde toryum kaynaklarımız olduğunu; toryumun yakıt olarak kullanılması konusunda yakın zamanda Sinop’ta bir ‘toryum fuel excellent center’, diğer bir deyişle toryum yakıtı mükemmeliyet merkezi kurulacağını ve söz konusu merkeze Hindistan, Kanada ve Norveç gibi ülkelerin ortak olmak istediğini ifade etmiştir.”
      <br/>
      <br/>
      Sözün özü küresel ısınmanın etkileri Anadolu’nun dört bir yanında görülmeye başlayınca milletin vekilleri konuya kayıtsız kalmadı. 12 ayrı önerge veren milletvekilleri araştırma talep etti. 23 Ekim 2007’de TBMM Genel Kurulu’nda bütün önergeler birleştirilerek Küresel Isınma Komisyonu kurulması kararı alınmıştı. 4 ay çalışan komisyon 83 bürokrat, akademisyen ve sivil toplum kuruluşu temsilcisini dinledi. Komisyon tarafından 209 yazışma yapıldı, 125 evrak Komisyona geldi. Vekiller, başkentten küresel ısınmayla ilgili ahkam kesmedi. Sahaya inerek Konya, Uşak, Kütahya, Edirne, Tekirdağ, Sakarya, Hatay, Şanlıurfa illerinde inceleme yaptı. Sonuçta ortaya 522 sayfalık ‘Küresel Isınma Raporu’ çıktı. Söz şimdi bakanlıklar ve hükûmette.
      <br/>
      <br/>
      <br/>
      <br/>
      İŞTE MECLİS’İN KÜRESEL ISINMAYA KARŞI TEKLİFLERİ
      <br/>
      <br/>
      Daha az gaz salınımı için yapılan teklifler hayli ilginç:
      <br/>
      <br/>
      • Toplu taşıma araçları için yaş ve egzoz emisyonu ile ilgili standartlar getirilsin. Bu araçlarda CNG, LNG, LPG ve biyo-yakıtların kullanılması teşvik edilsin.
      <br/>
      <br/>
      • Demiryolları geliştirilsin.  Denizyolları da maksimum ölçüde kullanılsın.
      <br/>
      <br/>
      • Yakıt tüketimi açısından ideal trafik hızları belirlensin. Trafik sıkışıklıklarını giderecek şekilde sinyalizasyon sistemleri düzenlensin.
      <br/>
      <br/>
      • 5 yıl içinde en düşük yaştan başlamak üzere 50 bin araç trafikten çekilsin.
      <br/>
      <br/>
      • Şehirlerimizde bisiklet ve yaya yürüyüş yolları yapılarak sürdürülebilir ulaşım sistemleri geliştirilsin.
      <br/>
      <br/>
      • Havayı az kirleten araçlara motorlu taşıtlar ve özel tüketim vergilerinde avantaj sağlansın.
      <br/>
      <br/>
      • Araçların ücret öderken geçirdikleri süreyi azaltan OGS ve KGS gibi sistemler yaygınlaştırılsın.
      <br/>
      <br/>
      • Otomatik devreye giren klima sistemlerine sahip otomobillerde klima sürücü kontrolünde çalıştırılmalı.
      <br/>
      <br/>
      • Türk sanayisinde daha az enerji yoğun üretime doğru yeniden yapılanmaya gidilmeli.
      <br/>
      <br/>
      • Endüstriyel arıtma tesislerinde bakım, onarım ve işletim maliyetlerini karşılamak amacıyla çevre kanunundaki destek niteliğindeki madde uygulamaya konulmalı.
      <br/>
      <br/>
      • Yoğun sanayi bölgelerinde ve özellikle Ergene Havzası’nda, tarımsal alanlarda gelişigüzel kurulmuş sanayi işletmelerinin organize sanayiye geçişi sağlanmalı.
      <br/>
      <br/>
      • Türkiye’ de suyun %74’ünün tarımda kullanılması nedeniyle Tarım ve Köyişleri Bakanlığı suyun yönetilmesi konusunda oluşturulması düşünülen su yapısından ayrı düşünülmemeli.
      <br/>
      <br/>
      • Küresel ısınmadan kaynaklanacak değişikliklere uygun bitkilerin geliştirilmesi.
      <br/>
      <br/>
      • Millî ağaçlandırma seferberliğine tavizsiz devam edilmeli.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30767), [web.archive.org (arşiv bağlantısı)](http://web.archive.org/web/20080806230453/http://www.aksiyon.com.tr:80/detay.php?id=30767)
