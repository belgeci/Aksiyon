# Eylemsever çevreciler kimlerin çevresi?

*Gürhan Savgı 2008.09.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Televizyon ekranları ve gazete sayfalarına yansıyan ilginç eylemleriyle seslerini duyuran çevreciler, sadece ‘daha temiz bir dünya’ için mi mücadele ediyor? Cevap,  bazıları için ‘evet’, geri kalanlar içinse maalesef ‘hayır’.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080911082508im_/http://www.aksiyon.com.tr/resim/717/23.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080911082508/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080911082508/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080911082508oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080911082508oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Başbakan Tayyip Erdoğan’ın geçen hafta Rize’de çevrecilerle ilgili yaptığı açıklamalar, tartışmanın fitilini ateşledi. Erdoğan’ın “Bunlara ‘ne yaparsınız’ dersin, inanın şöyle ele avuca gelecek bir şey yok. Sadece boş vakitlerini değerlendirmek için yaptıkları iş bu... Ben çevrecinin daniskasıyım.” sözleri çevrecileri kızdırdı. Başbakan’ın çıkışına, kendi aralarında oluşturdukları internet gruplarından verdikleri cevaplar gecikmedi. Doğa Derneği Genel Başkanı Güven Eken; “Çevrecilik bir meslek veya ilgi alanı değil, modern toplumların vicdanını ifade etme biçimidir.” derken; Çevre Mühendisleri Odası, “Biz çevreciyi ‘çevre sorunlarının çözülmesini isteyen ve bu yolda gönüllü çaba harcayan herkes’ olarak biliyorduk.” açıklamasını yaptı. Yorumlar birbirini takip etti. Gazetelerin yorum sayfalarında yazılar yayınlandı... Peki, herkesi eleştiren; ama kendileri eleştirilince tepki gösteren çevreciler kimdir, ne iş yaparlar? Aksiyon, ‘çevreci’ kimliği ile öne çıkan kişi ve kurumların arkasındaki güçleri sorguladı.
   <br>
    <br>
     Çevreci hareketler, 1970’lerde çevre kirliliğinin ilk olarak görüldüğü sanayileşmiş ülkelerde başladı. Son on yıldır Türkiye’de de aktif olarak çalışıyorlar. Ancak eylemlerinin samimi olmadığına dair iddialar gittikçe güçleniyor. Gerçek manada çevre için çaba sarf edenlere kimsenin bir sözü yok. Zaten, insanlığın ortak paydası olduğu için böyle bir şey söz konusu olamaz. Ancak bu gücü kullanan bazı uyanıkların, ‘çevreci’ maskesi altında menfaat elde etmeye çalıştıkları bir gerçek.
     <br>
      <br>
       GÜÇ ODAKLARINA HİZMET EDEN ÇEVRECİLER
       <br/>
       <br/>
       Türkiye’deki bu gruplar mercek altına alındığında, ‘güç odağı’ büyük devletler ve sektörlerin etkisi altında hareket ettikleri anlaşılıyor. Kritik konularda yaptıkları eylemler de bu yönde şüpheler uyandırıyor.
       <br/>
       <br/>
       Anadolu Ajansı, 1986’da Amsterdam kaynaklı bir haber geçti abonelerine. Haberde, uluslararası bir çevre örgütünün büyük bir petrol şirketinin ortağı olduğu iddia ediliyordu. Ulusal gazetelerimizden birinin, ‘Çevreye petrol bulaştı’ başlığıyla verdiği habere hiç bir yalanlama da gelmedi. O dönemde tek açıklama daha sonra bu örgütten ayrılan bir dernek yetkilisinden geldi. Bu şahıs, petrol şirketinin temiz enerjilere yatırım yapmasını sağlamak için işbirliği yaptıklarını söylüyordu. Aynı örgüt, Mayıs 2008’de ise, Kıbrıs açıklarında orkinos avlayan Türk balıkçı teknelerine karşı eylem yaptı. Gözaltına alınanlar, eylem yaptıkları bölgeden ısrarla ‘Kıbrıs Boğazı’ diye söz ediyordu. Bölgede orkinos avlanmaya başlanmasıyla literatüre giren bu kavram Türk denizcilerinde rahatsızlık meydana getirdi.
       <br/>
       <br/>
       Geçen hafta ajanslara yansıyan bir başka haberde de, Kıbrıs Rum yönetiminin Akdeniz’de petrol arama çalışmalarına 2009’da başlayacağı bildiriliyordu. Anadolu Ajansı’nın, Rum Fileleftheros Gazetesi’nde dayanarak verdiği haberde, petrol yatakları bulunduğuna inanılan bölge için Rum hükümetinin daha önce açtığı ihale sonucunda seçilen üç şirketten ikisiyle anlaşmak üzere olduğu kaydedildi. Çevre eylemi ile Rum tarafının petrol arama isteğinin üst üste denk gelmesi, dikkat çekici bulunmuştu
       <br/>
       <br/>
       ILISU’DA DEVLET BLOKLARI ÇARPIŞIYOR!
       <br/>
       <br/>
       Çevrecilerin karşı çıktığı bir proje de Dicle üzerinde yapılacak Ilısu Barajı. Bu baraj, Güneydoğu’yu kalkındırma yolunda anahtar niteliği taşıyor. Barajın yapılmasıyla 120 bin hektarlık tarım alanı sulanacak. Ayrıca yılda 3,8 milyar kilovat enerji üreterek, ekonomiye 300 milyon dolarlık katma değer sağlayacak. Öte yandan terörün geçit yolu üzerinde doğal bir engel oluşturacak. Baraja karşı çıkılması için bölgedeki dernekler, AB’nin bir kesimi tarafından destekleniyor. Ayrıca ulusal bir çevre derneği de çeşitli kampanyalar yürütüyor. ‘Hasankeyf’e Sadakat Treni’ adı verilen etkinlikte defalarca bazı gruplar bu ilçeyi ziyaret etti. Baraj için krediyi Almanya ve Avusturya veriyor. Karşı çıkan çevre derneğinin ise İngiltere ile yakın teması bulunuyor. Bu dernekten İngiliz uzmanlar eksik olmuyor. Bu durum, devletlerarası bir anlaşmazlığın Türkiye’ye yansıması olarak yorumlanıyor.
       <br/>
       <br/>
       EN KAZANÇLI BERGAMALILARIN AVUKATI ÇIKTI
       <br/>
       <br/>
       Hindistan’dan sonra dünyanın ikinci büyük altın ithalatçısı olan Türkiye’nin kendi topraklarındaki altını çıkarması da bazı gruplar tarafından tepkiyle karşılandı. Türkiye altın ithalatına yılda 6 milyar dolar öderken, ihtiyacın yurt içinden sağlanma girişimine ilk tepki İzmir Bergama’da kendini gösterdi. Bergamalı köyüler, yıllarca eylem yaptı.Eylemlerin sonunda köylülerin avukatlığını üstlenen kişilerin büyük gelirler elde ettiği ortaya çıktı. Avukat Senih Özay’ın takip ettiği davada Avrupa İnsan Hakları Mahkemesi, 325 köylüye 3’er bin Euro tazminat ödenmesine hükmetti. Karar, oluşmuş bir zarardan değil, Bakanlar Kurulu’nun aldığı prensip kararında ÇED raporu yerine TÜBİTAK raporunu baz alması sebebiyle ‘idari işlemdeki usul hatası’ndan dolayı verildi. Özay, aldığı 5 bin 700’er YTL’yi köylülere dağıttı. Ancak, köylü başına bin 300-bin 500 YTL ‘vekalet ücreti’ kesti. Bu arada, dava sürerken Özay’dan vekaletlerini geri alan köylülerin hakkı adlarına bankaya yatırıldı. Özay, bu köylülere de İzmir 13. İcra Müdürlüğü kanalıyla 2 biner YTL’lik ‘ödeme emri’ gönderdi. Emri alan köylüler, icra korkusuyla Özay’a ‘ödeme emri’nde yazılı ‘vekalet ücreti’ni ödedi. 325 köylüden bin 500’er YTL avukatlık ücreti alan Senih Özay, 500 bin YTL civarında gelir elde etmiş oldu.
       <br/>
       <br/>
       Değişik vesilelerle gündeme getirilen altın karşıtı eylemlerin son versiyonu Kaz Dağları’nda yaşandı. Altın aramalarına karşı olan tüm gruplar 20 Ekim 2007’de Ankara Alman Kültür Merkezi’nde toplandı. Altın arama çalışmalarının sürdüğü Kaz Dağları’na Uşak ve İzmir’den gelen çevreciler burada birer konuşma yaptı. Ardından kamuoyunda Kaz Dağları ile ilgili tartışma başladı. Alman Kültür Merkezi’ndeki toplantıya konuşmacı olarak katılan bir çevreci ise İstanbul’dan giderek altın aramalarının yapıldığı Çanakkale’nin Küçükkuyu ilçesine yerleşmişti. Burada, müstakil ev tarzında bir toplantı mekanı kuran bu çevreci, her çarşamba köylülere yemek veriyordu. Küçükkuya’da yazlığı olan bir televizyoncu da işin içine girince konu Türkiye’ye mal oldu.
       <br/>
       <br/>
       Madenler konusunda ABD, Kanada ve İngiliz şirketleri Türkiye’de arama yapmak istiyor. Buna karşı yapılan eylemlere ise Almanya gibi AB üyesi bir ülkenin vakıflarıyla lojistik destek verdiği gözleniyor.
       <br/>
       <br/>
       İhalesinde son aşamaya gelinen nükleer santralde de durum farklı değil. Türkiye Çevre Platformu’nu örgütleyen bir akademisyen, aynı zamanda Nükleer Karşıtı Platform’da etkin rol oynuyor. Bu kişi bir taraftan da Avrupa Yenilenebilir Enerji Birliği (Eurosolar) için Türkiye’de faaliyette bulunuyor. Ayrıca rüzgar santralleri konusunda danışmanlık yapıyor.
       <br/>
       <br/>
       Her yaz tartışılan balık çiftliklerine karşı oluşan kamuoyunun arkasında da genellikle turizm firmaları ve manzarasının bozulmasını istemeyen milletvekilleri bulunuyor. Bodrum’da 1,5 milyar dolarlık bir turizm yatırımı yapacak olan şirket, sahildeki balık çiftliklerine savaş açmış durumda. Oysa turizm tesisi, yakılan orman arazisi üzerinde kuruluyor. Diğer taraftan Çeşme’deki balık çiftliklerine yönelik muhalefetin, çok sayıda eski ve yeni milletvekilinin bulunduğu bir siteden geldiğini, Tarım ve Köyişleri Bakanı Mehdi Eker açıklamıştı. Vekillerin, SİT alanını kaldırtıp 325 yazlık villa kurduğunu belirten Eker, inşaatlar tamamlandıktan sonra bölgenin yeniden SİT ilan edilmek suretiyle başka yapıların kurulmasının önüne geçildiğini anlatmıştı.
       <br/>
       <br/>
       İNSANLIK TEDBİR ALMAK İÇİN ÇABALIYOR
       <br/>
       <br/>
       İnsanoğlu, atmosfere bıraktığı gazların bir örtü vazifesi görerek küresel ısınmaya sebep olduğunu fark ettikten sonra bu gidişe son verebilmek için çeşitli tedbirler almaya başladı. Konu ilk olarak 1979’daki 1. İklim Konferansı’nda gündeme geldi. Aynı yıl, Birleşmiş Milletler (BM) çatısı altında ‘Hükümetlerarası İklim Değişikliği Paneli’ (IPCC) adı altında bir yapı oluşturuldu. Cenevre’de 1990’da yapılan 2. İklim Değişikliği Konferansı’nda ise Hükümetler Arası İzleme Komitesi (INC) kuruldu. IPCC, 1992’de BM İklim Değişikliği Çerçeve Sözleşmesi’ni (UNFCCC) kabul etti. UNFCCC Mart 1994’de yürürlüğe girdi. Yoğun görüşmelerin ardından daha özel ve bağlayıcı hükümler içeren Kyoto Protokolü 1997’de imzalandı. Protokolün nasıl işleyeceği 2000’de Arjantin Buenosaires’te ve 2001’de Fas Marakeş’te ele alındı. 2002’de Dünya Sürdürülebilir Kalkınma Zirvesi yapıldı. Son yıllarda yapılan çalışmalardan en önemlisi ABD Ulusal Bilimler Akademisi’nden geldi. Akademi, 2006’da son ikibin yılın en sıcak dönemini yaşamakta olduğumuzu ortaya koyan bir dizi rapor yayınladı.
       <br/>
       <br/>
       Aynı kuruluşun 2004’deki Kuzey Kutbu Raporu’nda, buradaki sıcaklık artışının dünya ortalamasının iki katı olduğu kanıtlandı. 2006’da Geophysical Research Letters da yayımlanan bir çalışma, Avrupa dağlarındaki buzulların bu yüzyıl içinde kaybolacağını bildiriyordu. Belki de en somut veri uydu verilerinde saklı. Görüntülerde, kuzey kutbundaki buzların gevşediği görülüyor. Harvard Üniversitesi’nden araştırmacılar 4-5 büyüklüğünde buzul depremleri kaydederken, Rodos Adası büyüklüğünde buzullar kırılıyor. Araştırmalara göre, sadece Grönland üzerindeki 3 kilometre kalınlığındaki buz eriyecek olsa dünya denizlerinin seviyesi 6 metre yükselecek.
       <br/>
       <br/>
       Türkiye UNFCCC’yi 2004’te imzalarken, sera gazlarının 1990 seviyesinin yüzde 5 altına çekilmesini öngören Kyoto Protokolü’ne henüz taraf olmadı. Bugünlerde ilgili devlet kurumları, Kyoto sonrası süreçte Türkiye’nin etkin rol oynası için bu protokole imza atılmasına sıcak bakıyor.
       <br/>
       <br/>
       <br/>
       <br/>
       TBMM Çevre Komisyonu Başkan Vekili Prof. Dr. Mustafa Öztürk: ÇEVRECİLER PETROL LOBİSİNE Mİ ÇALIŞIYOR?
       <br/>
       <br/>
       Çevreci, yatırımları çevre ile uyumlu yapan, üretimi ve tüketimi çevreye göre planlayan kişilerdir. Türkiye’de bazı çevreciler yatırımların tüm olumlu ve olumsuz taraflarını analiz etmeden ‘hayırcılık’ oynuyor. Mesela nükleer enerjiye ‘hayır’ diyorlar. Çevresel tüm kaygılar en aza indirilirse bu tip tesislere neden hayır diyorsunuz?  Fransa, enerji ihtiyacının yüzde 75’ini bu kaynaktan elde ediyor. Acaba birileri de petrol lobicilerinin etkisinde kalarak onların görünmeyen propagandasını mı  yapıyor?  Çevreciliği kullandırıyorlar. Türkiye’nin ciddi tecrübe ve kazanımları engellenmek isteniyor. Türkiye’nin çevre sorunları büyük. Atık suların henüz yüzde 40’ı arıtılıyor. ‘Çöp, hava ve su kirliliği’ gelin bunları tartışalım. Zehir akan Ergene Nehri kenarında beraber eylem yapalım. Çevre dernekleri bilimsel danışman almalı, tarafsız olmalı. Kimseye angaje olmamaları gerekiyor. Ben son olarak konuyla ilgili tüm tarafları bir araya getiren bir çevre şurası düzenlemesini istiyorum.
       <br/>
       <br/>
       <br/>
       <br/>
       Güven Eken*: ÇEVRECİLİK MESLEK DEĞİL
       <br/>
       <br/>
       Çevrecilik bir meslek veya ilgi alanı değil, modern toplumların vicdanını ifade etme biçimidir. Doğanın yaşayabilmesi için harekete geçen kitleleri görmezden gelmek, kamu vicdanını hiçe saymaktır. Oysa kamu vicdanı bir toplumu ayakta tutabilmek için kişi sayısıyla ölçülen kamuoyu kadar önemlidir. Tarihe bakıldığında çevreci diye nitelendirilen insanlar hep boş işler yapmakla suçlanmıştır. DDT veya iklim değişikliği ile ilgili söylenenler başlangıçta anlamsız bulunmuştur. Fakat şimdi tüm bu bilgilerin doğru olduğu ispatlanmıştır ve nihayetinde dünya çevre sorunları yüzünden topyekûn tehlike altına girmiştir. Gelecek, insanlığın barajlar konusunda da büyük bir yanılgı içinde olduğunu ispatlayacaktır. Bu nedenle Rize’deki baraj karşıtı hareket Türkiye insanının vicdanının sesidir ve ‘çevreciyim’ diyen herkes tarafından tam destek görmelidir.
       <br/>
       <br/>
       *Doğa Derneği Başkanı
       <br/>
       <br/>
       <br/>
       <br/>
       Zafer Murat Çetintaş*: ÇEVRECİLER BÜYÜK AKTÖRLERİN ETKİSİNDE
       <br/>
       <br/>
       Türkiye’de çevreciliğin geçmişi çok eskidir. Ağaç dikme ve koruma ile ilgili padişah fermanlarından, Göktürklerin Antalya’da denizin kirletilmemesi mesajını veren yazıtlarına kadar uzanır. Maalesef, son yıllarda çevreci gruplar, ya büyük ülkelerin ya da sektörlerin etkisine girdi. Bu çevre açısından yüz karasıdır. Mesela, Hasankeyf’i gönüllü olarak bizim örgütümüz gündeme getirdi. Ancak daha sonra büyük bir devlet tarafından desteklenen dernekler tarafından istismar edilmeye başlandı.
       <br/>
       <br/>
       *Doğa Savaşçıları Çevre Derneği Başkanı
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31061), [web.archive.org (arşiv bağlantısı)](http://web.archive.org/web/20080911082508/http://www.aksiyon.com.tr:80/detay.php?id=31061)
