# Al kiraza kara talih

*Gürhan Savgı 2012.12.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güneşin zor girdiği Keles’in kiraz bahçelerine termik santral kurulmak isteniyor. Köylünün yüzünü güldüren tarım mı tercih edilecek yoksa enerji mi? Bu zorlu sorunun cevabı, çevre etki değerlendirmesiyle belli olacak.
  </font>
 </div>
 <div id="newsText">
  <font class="detail-text">
   <p>
    Bir yerde kömürlü termik santral yapılacağı ortaya çıkınca duyarlı insanlar ‘Çevre elden gidiyor’ diye karşı faaliyete girişiyor. Santralciler de kömür olan yerlerin doğasına, ekolojisine, turizmine, ziraatına bakmadan kazanlarını ateşleme eğiliminde oluyor. Peki, Türkiye’de sıkça gördüğümüz bu iki tavırdan hangisi doğru? Sağlıklı bir değerlendirme için yapılması gereken aslında, ‘stratejik çevre etki değerlendirmesi’. Yani santral yapılacak yörenin tüm yer altı ve yer üstü kaynaklarıyla değerlendirilmesi, çevre maliyetleri de hesaba katılarak bir karar verilmesi. Ne yazık ki kâmil manada bir karar süreci olan stratejik çevre etki değerlendirmesi (ÇED) henüz ülkemizde uygulanmıyor. Mevcut ÇED süreçlerinde, çevre maliyetlerinin değerlendirilmesi yerine, yatırımın sebep olacağı olumsuzluklara karşı alınabilecek tedbirler sıralanıyor.
    <p>
     Stratejik ÇED’e Türkiye’nin ne kadar ihtiyacı olduğunu ortaya koyan bir örnek, bugünlerde Bursa’nın 55 kilometre güneyinde, Uludağ’da yer alan şirin bir dağ ilçesi olan Keles’te yaşanıyor. Keles’in 9 köyünü içine alan Kozağacı Vadisi’nde yöreden çıkartılacak linyit kömürüyle çalışacak bir termik santral isteniyor. Santralin ihalesi 1 Kasım 2012’de yapıldı. İhaleyi önceden tahmin edilen firma kazandı. Çünkü bu firma, yörede taraftar kazanmak için bol keseden vaatlerde bulunmuş. Yöredeki bir köyün muhtarına ve bazı ihtiyar heyeti üyelerine taşımacılık işlerinin verileceği bile vadedilmiş. Şimdi bu muhtar ve ihtiyar heyeti üyelerinin köy halkıyla arası açık. Yöre halkının çoğu bu santrale karşı. Ancak Keles’teki karşı çıkışı benzerlerinden ayıran bir özellik var. Buradaki karşı çıkış, ‘çevre elden gidecek’ diye değil, hatırı sayılır bir gelir elde edilen meyve bahçeleri kömür çukuruna dönüşecek diye.
    </p>
    <p>
     <img alt="" height="334" src="http://web.archive.org/web/20121215055331im_/http://medya.aksiyon.com.tr/aksiyon/2012/12/03/gurhan-kiraz-3.jpg">
      <p>
       Kozağacı köylülerinin anlattığına göre, yöre ormanlarla kaplı olduğu için, geçmişte oldukça fakirlik çekilmiş. Sadece buğday ekip biçermiş ahali. Emekle ve alın teriyle mütemadiyen bir rızık kapısı açılmış. Vadide devletin de desteğiyle son 30 senede örnek bir zirai kalkınma meydana gelmiş. Köylülere kulak verirseniz, başta kiraz olmak üzere meyveden 25-30 milyon lira civarında para kazanıyorlar. 14 bin dönüm arazide yaklaşık 200 bin kiraz, ceviz ve vişne ağacı boy atmış. Santrale taraftar olanlar ise yöredeki zirai gelirin abartıldığını iddia ediyor.
       <p>
        İlçe Tarım Müdürlüğü, yörede 120 bini kiraz olmak üzere 200 bine yakın meyve ağacı olduğunu doğruluyor. Ancak ağaçların yarısı 6 yaş civarında. Önümüzdeki 5-10 sene içinde verim daha da artacak. İlçe Tarım Müdürlüğü’nden bir yetkili, yörenin senelik zirai gelirini yaklaşık 20 milyon lira olarak hesapladıklarını söylüyor.
        <p>
         Her hâlükârda alın teriyle elde edilmiş meyve ağaçlarını kaybetmek istemeyen yöre halkı bir ‘kâbusla’ karşı karşıya. 5 köydeki araziler direkt olarak istimlâk edilecek. Güneşin bile zor girdiği meyve bahçeleri ve köylerin yerinde 5,5 kilometre uzunluğunda yer yer 1,5 kilometre genişliğinde devasa bir çukur açılacak. Harmanalanı sahasında 6 bin 668 hektar, Davutlar sahasında ise 6 bin 940 hektar alanda linyit kömürü çıkarılacak. Kalorisi oldukça düşük olan bir milyon tona yakın kömür santralde yakılarak elektrik üretilecek. Santral senede 1 milyar 750 milyon kilovat/saat, 2012 fiyatlarıyla 98 milyon liralık elektrik üretecek. 850 milyon dolar yatırım yapılacak.
         <p>
          <strong>
           Bizi santralci sandılar!
          </strong>
          <p>
           Topraklarını vermek istemeyen köylüler, vadinin girişindeki köprüde kazma-kürek nöbet tutarak yatırıma engel olmaya çalışıyor. Köylünün nabzını tutmak için ilk olarak santrale karşı çıkmak için yöre halkınca oluşturulan platformun baş temsilcisi Hasan Tekin ile görüşüyoruz. Yöredeki 9 köy termik santrale karşı bir platform kurarak üçer temsilci seçmiş. 27 temsilcinin başı olan Tekin ile birlikte Keles’ten Kozağacı’na doğru yol alırken içinden Adranos Çayı’nın aktığı derin vadide duruyoruz. Bu dere, Uluabat Gölü’nü besliyor. Vadinin fotoğraflarını çekerken yanımızdan geçen ilk kamyon az ileride sert bir frenle duruyor. Kamyonun içindekiler tam burada ne aradığımızı sorarken Tekin’i görüyorlar. Tekin de haber amacıyla burada bulunduğumuzu komşularına anlatıyor. Yaşadığımız bu olayı yorumlayan Tekin, yöre halkının santralcileri yöreye sokmamakta kararlı olduğunu ifade ediyor. Yolumuza devam ettikten sonra Adranos Çayı’nın üzerindeki köprüye geliyoruz. Burada bir sürprizle karşılaşıyoruz. Tırmığını, nacağını, küreğini kapan onlarca köylü bize doğru santral karşıtı sloganlar atarak yürüyor.
           <p>
            Köylü kadınlardan Neslihan Yiğit, 3 çocuğunu topraktan sağladığı gelirle üniversite okutup evlendirdiğini söyleyerek topraklarını vermeyeceklerini haykırıyor. 75 yaşındaki Ayşe Kahraman da ‘ele güne muhtaç etmeden’ kiraz sayesinde 5 çocuk yetiştirdiğini dile getiriyor. Ali Osman Ay, bugün yöreden çıkan kömürün kilogramının en fazla 160 kuruştan satıldığına dikkat çekerek 20 senede tükenecek ve çevreyi kirletecek kömürle kıyamet kopmadıkça faydalanacakları meyvelerin karşılaştırılamayacağını dile getiriyor. Türkiye Kömür İşletmeleri’nin Keles kömürüne ilişkin fiyatları köylü Ay’ı doğruluyor. Buna göre en kaliteli Keles kömürünün ton fiyatı 143 lira.
            <p>
             Durak Köyü Muhtarı Nevzat Tekin, senelerdir köye hizmet götürme birlikleri çatısı altında 8-10 lira olan fidanları köylüye 1 liraya verdiklerini belirterek şunları söylüyor: “Kozağacı Vadisi’nde yaklaşık 120 bin kiraz, 60 bin ceviz, 60 bin vişne ağacı var. Cevizler son 10 senede dikildiği için yeni verimli olmaya başladı. Yıllardır, vadiye gölet istiyorduk. Demek termik santral yapılacağı için bu ihtiyaç bugüne kadar karşılanmadı.”
             <p>
              <strong>
               ‘Aylık gelirim 4 bin lira’
              </strong>
              <p>
               Herkes bir şeyler söylemek için âdeta kendini parçalıyor. Santral karşıtı pankartın altından geçen köylüler âdeta güç gösterisi yapıyor. Vadi turumuzda Denizler köyünden geçtikten sonra Durak köyüne, oradan da Davutlar’a uzanıyoruz. Gerçekten de dalları iç içe geçmiş kiraz bahçeleri karşılıyor bizi. Davutlar’dan 28 yaşındaki Hakkı Kavut ile, traktörünün üzerinde tarla sürerken karşılaşıyoruz. “Toprak verimli mi? Geçiminizi sağlıyor mu?” deyince ‘Elhamdülillah’ diyerek sözlerine başlıyor Kavut: “Ben ilkokul mezunuyum. Babam kiraz fidanlarını dikti. 42 dönüm arazimde kiraz, ceviz ve vişne ağaçları var. Ağaçlardan gelirim 30 bin lira civarında. Hayvancılık da yapıyorum. Bunu da ekleyince benim gibi ilkokul mezunu biri için iyi bir para. Termik santral tüm bu ağaçların kökünü kazıyacak. Tarlalarımız elimizden alınacak. Kirlilik de cabası.”
               <p>
                Denizler Muhtarı Fezail Sevim’e mahalli bir idareci, azarlar gibi neden santrale karşı olduğunu sormuş. Sevim de cevaben Orhaneli’ndeki termik santralin sağlığı bozduğunu, çevreyi kirlettiğini, tarımı ve ormanları olumsuz etkilediğini belirterek aynı durumu kendi yörelerinde görmek istemediklerini aktarmış.
                <p>
                 <strong>
                  5,5 km’lik çukur oluşacak
                 </strong>
                 <p>
                  Güney Marmara Kültürel ve Doğal Çevreyi Koruma Derneği (GÜMÇED) Başkanı Adnan Önürmen, kamuoyunda tepkiyle karşılanan ideolojik tavırların dışında, santrale karşı olmasının gerekçesini, Keles’te toprağın üstünün, altından daha verimli olmasına bağlıyor. GÜMÇED, konunun uzmanlarına, yöreden kömür çıkarılması ve termik santral kurulması sonucu yaşanabileceklere dair bir rapor hazırlatmış. Yörede yapılan sondajlarla 3 milyon metrekare olduğu belirlenen kömür rezervi üzeri ve kenarında 7 adet köy bulunuyor. Denizler, Davutlar, Çaycılar ve Harmandemirci kömür rezervinin üzerinde; Durak ve Kayadibi köyleri ile Durmuşlar ve Karayaka mahalleleri ise kömür rezervinin dışında. Sahada yaklaşık 20 milyon ton kömür rezervi mevcut. Bu rezervin çıkartılabilmesi için kazılıp kaldırılacak üst örtü toprağı miktarı ise yaklaşık 250 milyon metreküp. Bu durumda, 1 ton kömür çıkartmak için yapılacak toprak kazı miktarı 12,5 metreküp/ton. Yapılacak kazı sebebiyle 5 köy yerlerinden kaldırılmak zorunda. Bu köyler kaldırılmadan üretim yapılsa bile ileriki yıllarda arazinin yapısı dolayısıyla heyelanlar oluşacak ve köyler büyük risk altına girecek. 250 milyon metreküp örtü toprağı kazılınca yüzde 30 kabararak miktarı 325 milyon metreküpe çıkacak. Yörede bu toprağın serilebileceği uygun bir alan mevcut değil. Bu durum, ileride çok büyük çevre sorunlarına yol açma potansiyeli taşıyor.
                  <p>
                   GÜMÇED raporundaki arazi tahribatı ile ilgili tahminler oldukça ürkütücü. Yöredeki kömür rezervi çıkarılırsa kurulacak santral yapılan hesaplamalar sonunda 145 MW olacak ve yılda 983 bin ton kömür bu santralde yakılacak. Kazılacak açık maden işletmesi çukuru 5 bin 500 metre uzunluğunda (kuzeybatı-güneydoğu yönlü), 500-1500 metre eninde olacak. Devasa çukurun derinliği güneydoğu ucunda 80-100, orta bölümde 30-60, kuzeybatı ucunda ise 70-80 metre civarına kadar inecek.
                   <p>
                    Keles’e termik santral ilk defa 1970’lerin ortasında gündeme geldi. Rus teknolojisiyle kurulacak santralden kömür rezervinin yeterli olmaması sebebiyle vazgeçildi. O tarihte çevre bilinci gelişmediği için Kelesliler ilçelerindeki siyasi parti tabelalarını indirip il başkanlıklarına bırakarak bu duruma tepki gösterdi. İlerleyen zaman içinde termik santralin Orhaneli’ndeki zararları görülüp çevre bilinci gelişince bu tepkilerinin yersiz olduğunun farkına vardılar. Bugün geçmişteki eylemlerinin tam aksi bir doğrultuda eylemlerini sürdürüyorlar.
                   </p>
                   <p>
                    <strong>
                     Santrale karşı çıkanlar bindirilmiş kuvvetlerdir!
                    </strong>
                    <p>
                     <img alt="" height="254" src="http://web.archive.org/web/20121215055331im_/http://medya.aksiyon.com.tr/aksiyon/2012/12/03/gurhan-kiraz-6.jpg"/>
                     Projeyle ilgili sorularımızı Türkiye Kömür İşletmeleri’ne (TKİ) yazılı olarak ilettik. Ancak kurum sorularımızı cevapsız bıraktı. Bursa AK Parti Milletvekili Bedrettin Yıldırım, termik santrale taraftar olanlardan. Vekil seçilmeden önce Türkiye Tarım Kredi Kooperatifleri Genel Müdürlüğü de yapan Yıldırım, santrale verdiği desteğin sebeplerini şöyle anlatıyor: “Santrale destek verdim, vermeye de devam ediyorum. Tetkiklere göre bölgede 70 milyon ton kömür rezervi var. Bütçe açığının 50 milyar doları enerji ithalatından kaynaklanıyor. Bursa’da 30 sanayi bölgesi var. Bursa, en fazla elektrik tüketen 4. il. Kuracağımız santralin 1 saatlik elektrikten geliri, yörenin 10 yılda elde edeceği zirai gelire denk düşer. Bu santral ile nüfusu az 4-5 ilin elektriğini karşılayacağız. Bir grup ihalesini aldı. TKİ’nin fizibil olduğuna dair raporları var. Kiraz ağaçlarının olduğu Kozağacı bölgesinde üretim 15 sene sonra başlayacak. Zaten mevcut ağaçların verimlilik yaşı o tarihe kadar biter. Yöredeki kiraz ve diğer meyve ağaçlarının sayısı da abartılıyor. Yöreden bir muhtar bana gelerek kiraz gelirinin abartıldığını söyledi. Santral öncelikle hâlen kömür üretimi yapılan Davutlar’da kurulacak. Daha sonra kömür çıkartılacak 2 köyde 160 hane yaşıyor. Keles ve Orhaneli bölgesi senelerdir göç veriyor. Bursa’ya gelip bekçilik, kapıcılık gibi işlerde çalışıyorlar. Kamulaştırma için 200 milyon lira kaynak ayrılacak. Bu santrale karşı çıkan çevreci gruplar, çevreyi kirleten Keles’teki Bursa Çimento Fabrikası’na niye karşı çıkmıyor? Başlarına her gece kül yağarken niye görmezden geliyorlar? Santrale karşı çıkanlar bindirilmiş kuvvetlerdir! Bursa’nın lüks caddesi Fatih Sultan Mehmet Bulvarı’nda oturup ahkâm kesenlerdir!”
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Göksel Sakarya, 04 December 2012, 00:53
> Yöre insanı olarak öncelikle yapmış olduğunuz bu önemli haber çalışmasından dolayı teşekkürlerimi sunarım. Türkiye enerjide dışa bağımlı olmamalı, ama tarımda da dışa bağımlı olmamalı. Bölgemiz hava, su ve toprak kalitesi bakımından tarıma çok elverişli. Devletin tarımı teşvik etmesi gerekir. 700 yı...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34235), [web.archive.org (arşiv bağlantısı)](http://web.archive.org/web/20121215055331/http://www.aksiyon.com.tr:80/aksiyon/newsDetail_getNewsById.action?newsId=34235)
