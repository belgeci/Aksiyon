# Türkiye’nin geleceği bu fuardaydı

*Gürhan Savgı 2012.11.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin 2023 hedeflerini tutturması için üretim ve ihracatta yüzde 5 olan ileri teknolojili mamül üretimini yüzde 20’ye çıkarması gerekiyor. Bunun yolu da inovasyondan geçiyor.
  </font>
 </div>
 <div id="newsText">
  <font class="detail-text">
   <p>
    Türkiye’nin üretim ve ihracatında yüksek teknolojili ürünlerin payı sadece yüzde 5 civarında. 2023 hedeflerinin yakalanması için bu oranın yüzde 20’ye çıkarılması gerekiyor. Ama ne yazık ki günümüzde bu alana yeterince ilgi gösterilmiyor. Bunun belki de en güzel örneği geçen hafta yaşandı. İstanbul kasım ayının ilk haftasında iki önemli fuara ev sahipliği yaptı. 1.si düzenlenen İnavasyon Türkiye fuarında Türk mucitlerin yaptığı 600’e yakın buluş sergilendi. İstanbul Autoshow’da ise yaklaşık 45 araba firması 500 ürün ile Türk otomobilseverlerin karşısına çıktı. Arabalardan 4’ü dünyada ilk kez, 31 tanesi de Türkiye’de ilk kez görücüye çıktı. İkinci fuar bir tüketim fuarıydı ve olağanüstü ilgi gördü. Fuar alanından neredeyse her gün televizyonlar canlı yayın yaptı, gazetelerde boy boy haberler yayımlandı. İnavasyon fuarı ise üretim esaslıydı ama televizyon ya da gazetelerde kendine yer bulmakta hayli zorlandı. Oysa günlük hayatımızdaki tuşlu telefon, tekerlekli bavul gibi birçok yenilik dünyadaki benzer fuarlar sayesinde uygulamaya girmişti.
    <p>
     Yeni projelerin tanıtımını yaparak girişimcilerle işbirliği ortamı için düzenlenen tam ismiyle İnovasyon Türkiye Yenilikçi Fikirler, Patentler ve Buluşlar Fuarı 1-4 Kasım arasında İstanbul Yeşilköy’deki İstanbul Fuar Merkezi’nde ziyaretçilere açık kaldı. Fuar; Bilim Sanayi ve Teknoloji Bakanlığı, Kalkınma Bakanlığı, TÜBİTAK ve Türk Patent Enstitüsü’nün desteği ile organize edildi.  Türkiye’nin ihracatını daha da artıracak nitelikli ürünler üretme amacına hizmet eden fuarda, üniversitelerin bünyesinde kurulan teknokentler ile bölgesel kalkınma ajanslarının işlerlik kazanmaya başladığı gözlendi.
     <p>
      Türkiye’nin enerji harcamalarını dikkate alan mucitler son senelerde en fazla enerji üretim yöntemlerine kafa yoruyor. Mucitlerin projeleri arasında üç ayrı yöntemle elektrik üretme projesi dikkat çekti. Antalya’dan Erdoğan Bozyiğit, ‘bedava elektrik üretiyoruz’ sloganıyla icadını sergiledi. Bozyiğit’in geliştirdiği yöntemde su basıncından faydalanarak elektrik üretiliyordu. Amacı aynı olan diğer bir proje Afyon’dan Makine Mühendisi Ekrem Çetinkaya’nın ‘Rüzgâr Avcısı’ idi. Rüzgâr türbini ile tanklara basınçlı hava depolanan projede daha sonra bu basınç elektrik üretiminde kullanılıyor.
      <p>
       Otopark kapanı gibi yollara konacak bir düzenek sayesinde mekanik enerjiyi depolayarak ihtiyaç olduğunda kullanan proje de dikkat çekiciydi. Ahmet Üstün’ün geliştirdiği ve ‘Hareket Eden Ağırlıklardan Elektrik Üretimi’ adını verdiği yöntemin en ilginç yönü enerjiyi mekanik olarak depolaması. Depolanan enerji, elektriğe çevrilerek ihtiyaç olduğunda kullanılıyor.  Fuara büyük bir prototiple gelen Üstün’ün, kapalı bir metal muhafaza içindeki depolama birimi oldukça ilgi topladı. Diş Hekimi Ertürk Genç de deniz dalgasından elektrik üretmeyi sağlayan yeni bir yöntemin sahibi. Yeni metodda dalga ile yükselip alçalan bir platform eksen etrafında dişli sisteme bağlanıyor. Platform dalga ile yükselirken enerji üretiyor. Daha sonra dalga kesildiğinde aşağı düşerken enerji üretmeye devam ediyor. Böylece sistem dalga olduğu sürece sürekliliğini muhafaza ediyor.
       <p>
        Sivaslı mucit Erhan Atalay’ın yeşil tekerleği de oldukça ilgi gördü. Atalay’ın projesi, tekerlekli araçlarda, tekerlek içerisine yerleştirilen bir düzenek ile enerji sağlama esasına dayanıyor. Sistem, üretmiş olduğu elektrik enerjisini kendi sisteminde değerlendirerek araçta bulunan muhtelif birimlere aktarıyor. TÜBİTAK ve Yıldız Teknik Üniversitesi’nin destek verdiği proje İstanbul’daki metrobüslerde deneniyor.
        <p>
         Fuarda, gündelik hayatı kolaylaştıracak buluşlar da yer aldı. Bayrakların sürekli dalgalanmasını sağlayacak bir sistem, katlanabilir elektrikli bisiklet, öğrencilerin yazısını güzelleştirecek ‘yazmatik’ sisteminden kendini karıştıran tencereye kadar akla hayale gelmeyen projeler de dikkat çekiciydi.
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Erhan DOĞUDAN, 14 November 2012, 09:15
> Sivaslı mucidin yeşil tekerleği tam bir Zihni Sinir ‘proce’sidir. Akılla, teknoloji ile alakası yoktur. İşin teknolojik açıklaması şu: Eğer o tekerin içine yerleştirdiğiniz jeneratörden 10 kw enerji çekerseniz o tekeri çevirmek için fazladan 11 kw harcamak zorunda kalırsınız, ayrıca ağırlığından dol...

Kaynak: [www.aksiyon.com.tr](http://www.aksiyon.com.tr:80/aksiyon/haber-34058-turkiyenin-gelecegi-bu-fuardaydi.html), [web.archive.org (arşiv bağlantısı)](http://web.archive.org/web/20121226035522/http://www.aksiyon.com.tr:80/aksiyon/haber-34058-turkiyenin-gelecegi-bu-fuardaydi.html)
