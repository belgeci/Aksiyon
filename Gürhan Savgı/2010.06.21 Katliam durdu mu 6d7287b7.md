# Katliam durdu mu?

*Gürhan Savgı 2010.06.21*

<font class="agenda2NewsSpot">
 Uzun süre umursamazca kirletilen çevre için artık ‘taş üstüne taş’ konmaya çalışılıyor. AB ile sürpriz bir şekilde çevre müzakerelerini başlatma cesaretini gösteren Türkiye’de gelinen nokta tatmin edici olmasa da hızlı bir gelişme yaşanıyor.
</font>
<font class="newsDetail">
 <p>
  <p class="MsoNormal">
   İsveç Stockholm’de 1972’de yapılan Birleşmiş Milletler Çevre Konferansı’nda alınan bir kararla, 5 Haziran günü Dünya Çevre Günü olarak kabul edildi. Bu tarihten itibaren de her yıl küresel çapta kutlanıyor. Bu vesileyle insanlığın yerküreye yaptığı zulümle hesaplaşma imkânı doğuyor. Peki, ecdadımızdan miras, geleceğimizden ödünç aldığımız çevre konusunda nereden nereye geldik?
   <span>
   </span>
   Dünya yüzölçümünün yüzde 1,3’ünü kaplayan Türkiye’de durum ne? Azınlıkta kalsa da çevreye duyarlı medya sayesinde çöplerin, hatta tehlikeli atıkların denize, göle, akarsulara nasıl boca edildiği/gömüldüğü ortaya çıktı. Ormanlardaki yapılaşmaya, kıyı yağmalarına, madencilik uğruna katledilen hassas çevre alanlarına şahit olduk. Kaybedilen sulak alanları ve nesli tükenen türleri duyduk…
  </p>
  <p class="MsoNormal">
   Türkiye çevre konusundaki atılımlarını, yük getireceği korkusuyla uzun yıllar imzalamaktan çekindiği Kyoto Protokolü’ne 26 Ağustos 2009’da taraf olmakla taçlandırdı. Protokol, sera gazlarının sınırlandırılmasını öngörüyor. Bu sebeple sanayiye bazı kısıtlamalar getiriyor. Ayrıca sürpriz bir adım atılarak Avrupa Birliği (AB) ile çevre müzakerelerine başlandı. AB’ye üye olacak ülkelerin, zor ve büyük yük getiren fasıl olduğu için genelde en sona bıraktığı çevre, Türkiye’nin müzakereye başladığı 12’nci fasıl oldu. Müzakerelere başlandı başlamasına; ama AB Türkiye’ye ne verdi?
  </p>
  <p class="MsoNormal">
   AB, bugüne kadar 652 milyon avro bütçeli 27 çevre projesine destek oldu. Bunlardan 2’si içme suyu, 6’sı atık su arıtma tesisi, 16’sı içme suyu ve atık su arıtma tesisi, 3’ü de katı atık bertaraf tesisi. 25 projenin arazi çalışması yapıldı. 8 proje için Avrupa Komisyonu’nun görüşü alındı. Kalan 17 proje için görüş bekleniyor.
  </p>
  <p class="MsoNormal">
   İmkânları giderek artan Çevre ve Orman Bakanlığı, bu anlaşmalara paralel olarak İklim Değişikliği Strateji Belgesi’ni hazırladı. Belgede, enerji, sanayi, ulaştırma, tarım ve ormancılık ve atık sektöründe kısa, orta, uzun vadeli hedefler belirlendi. Bu gelişmelerin sonucu olarak Türkiye’deki firmalar, karbon piyasalarına girerek daha fazla gelir imkânı bulmaya başladı. Çıkarmadığı karbondioksiti satan şirketler, 65 proje ile 60 milyon dolar gelir elde etmeyi başardı. Gerçekleştirdikleri rüzgâr, küçük hidroelektrik santrali, biyogaz, jeotermal kaynaklı enerji üretimleri ile 6 milyon ton karbondioksit eş değeri azaltıma sebep olacaklar. Türkiye, Avrupa’yla birlikte bazı kimyasalların kullanımını da yasaklayacak. Organik kirleticilere ilişkin Stockholm Sözleşmesi’ne 12 Ocak 2010’da taraf olundu. Bu sayede 21 çok tehlikeli kimyasaldan 2025’e kadar arınılacak. 2010’da asbestin kullanımı tamamen yasaklanacak.
  </p>
  <p class="MsoNormal">
   Özellikle 2002’den sonra çevre sorunlarıyla mücadelede öncelik kronik hâle gelen çöplüklere verildi. Çoğu yerde deniz kenarları, dere yatakları ve ormanlara gelişigüzel atılan çöpler içler acısı bir durum sergiliyordu. Üç büyük il; İstanbul (Hekimbaşı ve Kemerburgaz), Ankara (Mamak) ve İzmir (Harmandalı) çöplükleriyle anılır olmuştu. Hekimbaşı çöplüğünde 28 Nisan 1993’te metan gazı sıkışması sonucu meydana gelen patlamada 39 kişi hayatını kaybetti.
  </p>
  <p class="MsoNormal">
   Nihayet medeniyetle bağdaşmayan bu durumun iyileştirilmesi için düzenli çöp depolama alanı ve bertaraf tesislerinin yapımına hız verildi. Çöp alanlarından çıkan metan gazından İstanbul, Ankara ve Gaziantep’te elektrik üretiliyor. 2010 sonunda bu illere Adana da katılacak. Bakanlık 2005-2009 arasında belediyelere düzenli çöplükler için yaklaşık 64 milyon lira nakdi yardım yaptı. Çöpün düzenli bertarafı evlerde başlıyor aslında. Eğer bir hanede organik, kâğıt, metal gibi atıklar ayrılıyor ve ilgili belediye ayrı olarak topluyorsa iş gücü açısından büyük bir avantaj sağlanıyor. Bugün, 220 belediye 6 milyon kişinin ambalaj atıklarını kaynağında ayrı topluyor. Bu uygulamanın yaygınlaştırılması hedefleniyor.
  </p>
  <p class="MsoNormal">
   Diğer bir konu, pil, akü, lastik, kimyasal atık, tıbbi atık, elektronik aletler gibi kirletici ürünlerin toplanarak geri dönüşümünün sağlanması. Bu konuda görev geri dönüşüm sektörüne düşüyor. Türkiye’de bu konuda artık bir sektör oluştu diyebiliriz. Gelişigüzel atıldığında ihtiva ettikleri ağır metal ve kimyevi maddelerle zehir saçan atık pillerin toplanmasında artık toplum daha duyarlı hâle geldi. Belediyeler, okullar, marketler, oteller, eczaneler ve hastanelerde toplama kutularının artırılması hedefleniyor.
  </p>
  <p class="MsoNormal">
   Tehlikeli atık bertarafında inşaatı süren Manisa Kula, Ankara Sincan ve İstanbul Anadolu yakasında üç entegre tesisin faaliyete geçmesiyle kapasitenin yılda 405 bin ton daha artması bekleniyor.
   <span>
   </span>
   2005’te Zaman Gazetesi’nin manşetiyle verdiği bir haberle ortaya çıkan asbest yüklü Otapan Gemisi’nin eksik asbest miktarı beyan ederek Türkiye’ye getirilmesi tehlikeli maddelerin daha sıkı izlenmesi için milat oldu. Tehlikeli atık yönetiminde 2009’da elektronik sisteme geçildi. Beyanlar elektronik ortamda alınırken bertaraf aşamasına kadar anında izleme için de teknik çalışmalar tamamlanmak üzere.
  </p>
  <p class="MsoNormal">
   SULARIMIZ TEMİZLENME YOLUNDA
  </p>
  <p class="MsoNormal">
   Su kirliliği konusunda da acıklı bir durum yaşanıyordu. 2005’te dönemin Çevre ve Orman Bakanı Osman Pepe, illerin vali ve belediye başkanlarını Ankara’da toplamıştı. Çöplükle ilgili şikâyetlerden sonra konu su kirliliğine gelince yurdun dört bir tarafındaki akarsuların zehir aktığı ortaya çıktı. Uzunluğu binlerce kilometreyi bulan nehirlerin temizlenmesi tüm havzada eş zamanlı bir çalışma gerektiriyor. Bunun çözümü de havza planları. Su kirliliği ile mücadele için ‘Atık Arıtımı Eylem Planları, Havza Koruma Eylem Planları’ ve Nehir Havzaları Yönetim Planları’ hazırlanıyor. Akarsularımızın billur gibi akması için en ümit verici gelişme, AB su kalitesi direktifleri dikkate alınarak entegre nehir havzası yönetim planı uygulamasına geçilmesi. Bunun için de havza koruma planları yapılıyor. İlk olarak 25 nehir havzasının önceliklendirilmesi tamamlandı. Ulusal ölçekte bu planlara altlık teşkil edecek Havza Koruma Eylem Planları, 17 havza için bu sene sonunda bitmiş olacak. Geri kalan 8 havza için aynı tarihlerde başlanacak.
  </p>
  <p class="MsoNormal">
   Belediyelerin kanalizasyonlarını akarsu ve denizlere boca etmesinin önlenmesi konusunda da umut verici gelişme sağlandı. Bir sevindirici gelişme de verildiği yerdeki deniz temizliğinin simgesi olan ‘Mavi Bayrak’ uygulanmasında Türkiye’nin dünya üçüncülüğüne yükselmesi. Turistler tatil yapacağı yerde bu kriteri arıyor. Limanlarda, gemilerin sintine, atık yağ ve kimyasal atıklarını alan tesislerin sayısı 197’ye ulaştı. 2010’da 10 liman daha belgelendirilerek atık kabul tesisi olmayan liman kalmayacak. Her yıl yaz döneminde oluşturdukları iddia edilen kirlilikle haberlere konu olan balık çiftlikleri sorunu da hemen hemen çözüldü.
  </p>
  <p class="MsoNormal">
   SOLUDUĞUN HAVAYI
  </p>
  <p class="MsoNormal">
   İNTERNETTEN GÖR
  </p>
  <p class="MsoNormal">
   Hava kirliliğinin izlenmesi konusunda Türkiye, dünyaya parmak ısırtıyor. Artık herhangi bir ildeki hava kalitesini internetten öğrenebiliyorsunuz. 2009 - 2010 kışında ulusal limitlere göre hiçbir ilde aşırı kirlilik görülmedi. 1 Ocak 2010’dan itibaren egzoz emisyon ölçümü yaptırmayan araçlarda muayene yapılmaması uygulaması başlatıldı. 1284 istasyonda yapılan egzoz emisyon ölçümlerinde büyük artış oldu. Çevre denetimlerindeki eleman eksikliği önümüzdeki günlerde alınacak 1500 elemanla giderilmeye çalışılacak. Öte yandan denetimlerin artırılması için 24 il müdürlüğünden 280 personele çevre denetim görevlisi eğitimi verildi. Yeni yatırımların çevreye uyumlu bir şekilde önünün açılması için en önemli hususlardan biri toprakların nasıl kullanılacağını belirleyen Çevre Düzeni Planı çalışmaları. Öncelikle nerede ne yapılabilir bunun bilinmesi gerekiyor.
   <span>
   </span>
   2003 ile 2009 arasında tüm Türkiye’de yapılacak plan çalışmalarının yüzde 46’sı bakanlık, yüzde 32’si de valilikler ve belediyeler tarafından tamamlandı.
   <span>
   </span>
   2009 - 2011 arasında yüzde 32’lik bir kesim ise bakanlıkça hazırlanacak. Türkiye, dünyada orman varlığını arttıran 10 ülkeden biri. 30 yıllık sonuçlara göre, ormanlar hem alan hem de servet olarak çoğalıyor. 2009’da rekor kırılarak 501 bin hektar alanda iyileştirme ve ağaçlandırma yapıldı.
  </p>
  <p class="MsoNormal">
   Ormana yangından daha fazla zarar veren böceklerle mücadele için 51 laboratuvar kuruldu. Bu yıl 750 bin yırtıcı böcek üretimi yapılarak hastalıklı alanlara bırakıldı. Orman suçlarında büyük azalma oldu. Yaklaşık 31 bin olan vaka sayısı 11 bine düştü. Bir güzel haber de iş dünyasına. 1 Nisan 2010’dan beri çevre izin ve lisansları elektronik ortamda tek elden veriliyor.
  </p>
  <p class="MsoNormal">
  </p>
  <p class="MsoNormal">
   Katı atık 2003’te 15 olan katı atık bertaraf tesisi sayısı 2009’da 42’ye çıktı
   <span>
   </span>
   2003’te 23 milyon kişinin çöpü düzenli toplanırken 2009’da sayı 32 milyona çıktı
   <span>
   </span>
   2010 sonunda 54 tesisle 35,5 milyon nüfusa hizmet verilecek
   <span>
   </span>
   İnşaat hâlinde 30, plan proje safhasında 42 tesis bulunuyor
  </p>
  <p class="MsoNormal">
  </p>
  <p class="MsoNormal">
   Geri dönüşüm ve tehlikeli atıklar Lisanslı geri dönüşüm tesisi sayısı 2003’te 28 iken bugün 310
   <span>
   </span>
   2003’te 4 olan tıbbi atık yakma tesisi sayısı bugün 29
   <span>
   </span>
   2005’te pil toplanmazken, 2008’de 216, 2009’da 325 ton pil toplandı
   <span>
   </span>
   2003’te 80 bin ton olan tehlikeli atık bertaraf kapasitesi, 2009’da
   <span>
   </span>
   600 bin tona çıktı
   <span>
   </span>
   Aynı dönemde tesis sayısı 18’den 140’a çıktı
  </p>
  <p class="MsoNormal">
  </p>
  <p class="MsoNormal">
   Atık su 2002’de 145 arıtma tesisi bulurken, 2009’da 242’ye çıktı
   <span>
   </span>
   Aynı dönemde atık suları arıtılan belediye sayısı 248’den 466’ya yükseldi
   <span>
   </span>
   2002’de belediye nüfusunun yüzde 34’ünün atık suları arıtılırken, 2009’da bu oran yüzde 68’e çıktı
   <span>
   </span>
   Hedef 2010’da yüzde 73, 2012’de yüzde 90
  </p>
  <p class="MsoNormal">
  </p>
  <p class="MsoNormal">
   Denizler 2003’te 26 istasyonla izlenen deniz suyu kalitesinde bu rakam 2010’da 211’e çıktı
   <span>
   </span>
   Mavi Bayrağa sahip marina ve plaj sayısı 2003’te 151 iken 2009’da 300’e ulaştı
   <span>
   </span>
   175 balık çiftliği açık denize taşındı
   <span>
   </span>
   Balık çiftliklerinin yüzde 91’i taşınmış oldu
  </p>
  <p class="MsoNormal">
  </p>
  <p class="MsoNormal">
   Ormanlar 1973’te 20,2 milyon hektar olan ormanlarımız 2009’da 21,4 milyon hektara çıktı
   <span>
   </span>
   Odun serveti 1973’te 939 milyon metreküpten, 2009’da 1 milyon 368 milyon metreküpe yükseldi
   <span>
   </span>
   Fidan üretimi 2002’de 117 milyonken, 2009’da
   <span>
   </span>
   529 milyona çıktı
  </p>
  <p class="MsoNormal">
  </p>
  <p class="MsoNormal">
   Hava kalitesi 2002’de 16 olan hava kalitesi ölçüm istasyonu sayısı, 2009’da 116’yı buldu
   <span>
   </span>
   2014 hedefi 209 istasyon
  </p>
  <p class="MsoNormal">
  </p>
  <p class="MsoNormal">
   Denetim Bakanlıkça yetkilendirilen çevre sağlığı laboratuvarı sayısı 2004’te 7 iken 2009’da 113’e çıktı
   <span>
   </span>
   2008’de yazılan ceza miktarı 35 milyon lira iken 2009’da bu rakam 49 milyona çıktı
   <span>
   </span>
   Aynı dönemde denetim sayısı da 23 binden 27 bine yükseldi
  </p>
  <p class="MsoNormal">
  </p>
  <p class="MsoNormal">
   50 YILDA YAPILANI 5 YILDA YAPTIK: Çevre ve Orman Bakanı Prof. Dr. Veysel Eroğlu, Türkiye’nin çevre konusundaki performansını değerlendirdi. Bakan, çevre konusunda son 5 yılda ortaya konan icraatların önceki 50 senede yapılanlardan fazla olduğu kanaatinde. 2003’ten sonra çevre mevzuatı ile alakalı büyük bir atılım sağlandığının altını çizen Eroğlu, “Bu çerçevede atık yönetimi, hava, su, toprak, deniz, kıyı, iklim değişikliği, kimyasallar yönetimi, çevre koruma hizmetlerinin finansmanı ve ölçüm denetim konularında mevzuat, uygulama AB ve uluslararası kuruluşlar nezdinde kalıcı düzenleme ve çalışmalar gerçekleştirilmiştir.” diyor. Göreve geldiğinde 2012’ye kadar Belçika büyüklüğünde bir alanın ağaçlandırılması ve iyileştirilmesini hedef alan bir orman seferberliği başlatan Eroğlu, ormanlarda işgale de imkân vermediklerini vurguluyor.
   <span>
   </span>
  </p>
  <p class="MsoNormal">
   Katı atık konusunda önemli bir atılım yapıldığını vurgulayan Eroğlu, Danıştay’ın verdiği bir kararın düzenli çöp depolama alanlarının yapılmasına engel olmasından yakınıyor. ‘Orman Kanunu’na bağlı çıkarılan tahsis yönetmeliğindeki bir maddenin, Danıştay tarafından ‘düzenli depolama tesislerine yer verilemez, bu katı atık bertaraf tesisi değildir’ gerekçesiyle iptal edilmesine ilişkin, katı atık bertaraf tesislerinin, yakma, düzenli depolama tesislerini de kapsadığını, bütün dünyada böyle kabul edildiğini kaydediyor.
   <span>
   </span>
   Eroğlu, yargı kararlarına saygılı olduklarını; ancak çöpler uygun bir yerde düzenli şekilde depolanmazsa kontrolsüz kirlenme yaşanacağını söyledi. Bunun sıkıntısını Giresun’daki taşkınlarda yaşadıklarına dikkati çeken Eroğlu, çöp depolama alanı olmadığı için dere yataklarının çöplerle doldurulduğunu söylüyor: “Giresun’daki sel felaketinin büyümesinin sebeplerinden biri buydu. Şimdi orası için yer bulundu. ÇED çalışması yapılıyor, Giresun’u da kurtaracağız.”
  </p>
  <p class="MsoNormal">
   Tıbbi atık depolama tesisleriyle ilgili yakın zamanda mevzuata uymayan AK Partili 4-5 belediyeye yüklü cezalar kestiklerini ifade eden Bakan, yaptırımlar konusunda taviz vermediklerini ifade ediyor. Gayret gösterenlere yardımcı olduklarını bildiren Eroğlu, “İyi niyetle belli bir yol alanların önünü kesmek doğru değil ama hiçbir şey yapmıyor. Gidiyor, festival düzenliyor. Kusura bakma sen festivalden önce altyapını hazırlayacaksın. Onun için hiçbir festivale gitmiyorum. Hatta atık su arıtma tesisi ihale bedelinin yüzde 10’unu belediyelere hibe edelim dedik. Artık belediyelerin de bu konuda ciddi adım atması lazım.” görüşlerini dile getiriyor.
  </p>
  <p class="MsoNormal">
   Madencilik konusundaki düzenlemeler doğrultusunda artık her önüne gelenin madencilik yapamayacağını anlatan Eroğlu, Turgutlu’daki maden ocağından örnek veriyor. Turgutlu’daki tesis için Kanada’daki işletmelerden bir gömlek üstün olacak şekilde şartlar öne sürdüklerini ve bu doğrultuda, hiçbir şekilde hava, su kirlenmesi olmayacağını, maden arama işinin sonlanmasının ardından alanın ağaçlandırılarak teslim edileceğini vurguluyor. Eroğlu, “Biz madenciliğe karşı değiliz, karşı olduğumuz vahşi madencilik.” diyor.
  </p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-27034-katliam-durdu-mu.html), [web.archive.org (arşiv bağlantısı)](http://web.archive.org/web/20100628055628/http://aksiyon.com.tr:80/aksiyon/haber-27034-katliam-durdu-mu.html)
