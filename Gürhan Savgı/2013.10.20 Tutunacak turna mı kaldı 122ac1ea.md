# Tutunacak turna mı kaldı?

*Gürhan Savgı 2013.10.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnsana yakın yaşamayı tercih etmiş turnalar. Değerlerini kaybeden âdemoğlu ona da ihanet etmiş. Anadolu’da üreyen sadece 12 çift turna kalabilmiş. Türkülere ilham, kilimlere desen olan turnanın yok oluşu artık çok yakın!
  </font>
 </div>
 <div id="newsText">
  <font class="detail-text">
   <p>
    Turna, Anadolu kültürünün başta gelen sembollerinden biridir’ sözü kesinlikle mübalağa değil. Musa Eroğlu’na ait  ‘Telli Turnam selam götür sevgilimin diyarına...’  diye başlayan türküden,  Yeni Türkü’nün seslendirdiği Telli Turna şarkısına kadar her yerde karşımıza çıkar turna. Üç senedir, dağ taş demeden turnalar üzerine araştırma yapan Biyolog Ferdi Akarsu, TRT repertu varında turna ile ilgili tam 45 farklı türküye rastlamış. Sadece türküler mi? Deyişler, kilimler, el işleri hattâ dinî törenlere bile işlemiş turna. Alevilerin turna cemi ve Mevlevilerin seması hep bu kuş türünden esintiler taşıyor.
   </p>
   <p>
    <img alt="" src="http://web.archive.org/web/20140922010407im_/http://medya.aksiyon.com.tr/aksiyon/2013/10/20/turna1.png"/>
   </p>
   <p>
    Peki, ne oldu bizim turnalarımıza?  Ferdi Akarsu başkanlığındaki Doğa Derneği ekibinin 2010’dan beri sürdürdüğü saha araştırmasına göre Anadolu’da üreyen 12 çift turna kaldı. Yavru sayısı ise 19. Araştırmada turnaların tahmin edildiğinden hızlı yok olduğu ortaya çıktı.
    <p>
     Anadolu dağ turnası şehrin ve sanayinin pisliğinden uzak dağlarda yaşıyorken neden yok oluyor? Biyolog Akarsu ve ekibinin araştırmalarına göre turnanın karşı karşıya olduğu tehditleri ekolojik ve kültürel olarak iki başlık altında sınıflandırmak gerekiyor. Ekolojik tehditler;  turnanın yaşadığı yerdeki aşırı otlatma, drenaj, kanal ve kurutma işlemleriyle suyun tabii ortamından çıkarılması ve tarımda suni gübre ve ilaç kullanımı. Çünkü turnalar sığ sulak alanlarda yuva kuruyor. Bu alanların etrafındaki çayır ve tarlalarda besleniyor.
     <p>
      Bugüne kadar benzer araştırmalarda es geçilen bir tehdit var ki o da kültürel. Bugünlerde Anadolu’da yoğun olarak kültürel tek tipleşme yaşanıyor. Göç, tabiat -insan, insan - insan ve insan - toplum ilişki biçimlerini değiştiriyor. İşte Doğa Derneği ekibi turnanın yok olmasını bu ilişki biçimlerinin değişmesine bağlıyor. Bu değerlendirmeler bilim literatüründe biyo-kültür başlığı altında yer alıyor.
      <p>
       Ekip başkanı Ferdi Akarsu’nun verdiği bilgiye göre araştırmada en fazla turnaya ev sahipliği yapan bölge Sivas olarak belirlendi. Bu durum bir tesadüf değil veya sadece o bölgenin coğrafi ve ekolojik özelliklerinin turnaların yaşamasına çok uygun olması değil. Bu bölgedeki Alevi kültürünün turnaları kutsal kabul etmesi ve onlara zarar vermemesi de turnaların bu yöreyi yoğun tercihinde etkili olmuş. Ferdi Akarsu, Hindistan’da bir inek ne ise aşağı yukarı bu bölgede de turnanın o olduğunu söylüyor.
       <p>
        Turnalar, zaman içinde insanlarla uyumlu yaşamaya başlamış bir tür. Klasik usulde ekilen ve biçilen tarlalar da onların hayat döngüsünde mühim bir yer tutuyor. Mesela yavrularını koruyan turnalar düşmanlarından ancak ekin ya da sazlıkların arasında kurtulabiliyor. Anne, baba ve yavru yırtıcıdan kaçarken, ebeveynler birden ayrı yönlere doğru koşuyor. Henüz uçamayan yavru ise olduğu yere çöküyor. Avcı kaçan ebeveynlerden birinin peşine takılınca yavru kurtulmuş oluyor.
        <p>
         Turnaya kutsal gözü ile bakan Anadolu halkı, turnanın yaşadığı sulak alana hayvanlarını salmıyor. Onlar göçene kadar sazları kesmiyor. Turnaları avlamayarak bu türle uyumlu bir tarzda yaşıyor.  Turnaların bugüne kadar gelmesinde bu durum önemli bir rol oynamış.
         <p>
          Araştırma sonuçlarına göre turna geçmişte Anadolu’nun sulak alan sisteminde yaygın olarak üremekteymiş. Hatta Karacaoğlan’ın,  ‘Bir Çift Turna Uçurdum’ adlı şiiri Anadolu’nun turnaya vatan olduğu günleri tüm canlılığıyla aksettiriyor. Şiirde, Yozgat Dağı’ndan uçan turnanın, Erzurum Çölü’ne, Bayburt’a, Aşkale’ye, Tokat’a, Kazova Çölü’ne, Maraş’a, Erciyes’e, Reyhanlı’ya, Amik Ovası’na uğrayarak Mısır’a yaptığı seyahat tam 11 kıtada anlatılıyor. Bu arada Anadolu’nun tüm kültürel özellikleri de betimleniyor.
          <p>
           Turna araştırmasını değerlendiren Doğa Derneği Yönetim Kurulu Üyesi Özcan Yüksek, son kalan üreme yerlerinin âdeta ezberlenerek kesin olarak korunması gerektiğinin altını çiziyor. Genel Müdür Engin Yılmaz ise etle tırnak gibi ayrılmaz olan tabiat-kültür ilişkisine şu sözleriyle dikkat çekiyor: “Doğanın ve kültürün birlikte yok olduğunun en büyük göstergesi turnanın da yok oluşudur. Turnaları yaşatmak sadece doğa için değil, Anadolu’nun doğa ile uyumlu kültürünün ve köklerimizin de yaşaması için önemli ve zorunludur.”
          </p>
          <p>
           <img alt="" height="270" src="http://web.archive.org/web/20140922010407im_/http://medya.aksiyon.com.tr/aksiyon/2013/10/20/turna.jpg"/>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E2EC5257CD7733A4DBCD38535CACFCAE?newsId=36849), [web.archive.org (arşiv bağlantısı)](http://web.archive.org/web/20140922010407/http://www.aksiyon.com.tr:80/aksiyon/newsDetail_getNewsById.action;jsessionid=E2EC5257CD7733A4DBCD38535CACFCAE?newsId=36849)
