# Kızılırmak'tan beslenemeyen Karadeniz, toprağımızı işgal ediyor

*Gürhan Savgı 2009.04.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kızılırmak’a hesapsızca yapılan 7 baraj, akarsuyun denize döküldüğü deltada çevre felaketine yol açıyor. Karadeniz, milyonlarca yılda oluşan verimli toprakları işgal ediyor. Yeraltı suları tuzlanıyor. Doğal denge açısından vazgeçilmez olan sulak alanlar yok oluyor. Bulunan çare ise denizin önüne dolgu yapmak!
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090411075246im_/http://www.aksiyon.com.tr/resim/748/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090411075246/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090411075246/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090411075246oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090411075246oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Düşman, Kurtuluş Savaşı’nın ilk adımının atıldığı Samsun’a çıkarma yaptı. İçerideki hainler tarafından ikmal yolları kesilen kuvvetlerimiz, toprak kaybetmeye başladı…”
   <br>
    <br>
     Böyle bir haber anonsu duysaydınız ne hissederdiniz? ‘Hemen cepheye koşardım’ seslerini duyuyor gibi oluyoruz. Benzer bir olay bugünlerde Samsun’da yaşanıyor. Ama bir farkla… Vatan topraklarını alan düşmanlar değil, Karadeniz... Belki fail düşman olsaydı geri kazanma imkânı vardı; ama bu şekildeki kaybın telafisi de yok. Bunun sebebi de Kızılırmak üzerine kurulan barajlar…
     <br>
      <br/>
      Konuyu biraz daha açalım isterseniz. Kızılırmak, Sivas’taki 3 bin 25 metre yükseklikteki Kızıldağ’dan doğuyor. Dile kolay, tam 1210 km katederek Samsun Bafra Burnu’ndan Karadeniz’e dökülüyor. Milyonlarca senede ‘hamal gibi çalışarak’ taşıdığı alüvyonlarla Kızılırmak Deltası’nı oluşturuyor. Kaynaklar, göz alabildiğince uzanan bu nemli toprakların 56 bin hektar olduğunu yazıyor. 12 bin hektar ise sulak alan rejiminde. Bu rüya gibi sahada deniz, ırmak, göl, sazlık, bataklık, çayır, mera, orman, kumul ve tarım alanları bulunuyor. Eşine az rastlanır bir yaban hayatının olduğu delta, Uluslararası Sulak Alanların Korunması (RAMSAR) Sözleşmesi, Doğal SİT Alanı ve Yaban Hayatı Geliştirme Sahası statüleri ile muhafaza edilmeye çalışılıyor.
      <br/>
      <br/>
      Türkiye’deki okul kitaplarında uzun yıllar bataklıkların kurutulması bir başarı olarak anlatıldı. Ancak bilim dünyası geldiği aşamada tam aksine bu alanların doğal denge açısından vazgeçilmez olduğu sonucuna vardı. Kızılırmak Deltası da doğal hayat ortamlarının çeşitliliği ve barındırdığı türler açısından el değmemiş bir cennet gibi… Delta kendi içinde korunmaya çalışılırken tehdit başka yerden geliyor. Kızılırmak üzerinde Kayseri yakınlarındaki Yamula Barajı’ndan başlayarak sırasıyla Hirfanlı, Kesikköprü, Kapulukaya, Obruk barajları yapıldı. Kesikköprü Barajı’ndan Ankara’ya da su alınıyor. Bütün bu baraj sistemine ilave olarak 1990’da Altınkaya ile 1992’de Derbent barajları deltaya yaklaşık 20 km mesafede inşa edildi. Sonrasında ise hiç akla gelmeyecek sorunlar yaşanmaya başladı.
      <br/>
      <br/>
      Delta, milyonlarca senedir galip gelerek fetihler yaptığı Karadeniz karşısında gerileme dönemine girdi.  Bu durum ilk olarak Kızılırmak’ın denizle buluştuğu Bafra Burnu’nda yaşanmaya başladı. Karadeniz’e en yakın yerleşim yeri olan Koşu Köyü’nde deniz, kumul ve gölleri yok ederek yaklaşık 1 km ilerledi. Evlere 50 metre kalınca Devlet Su İşleri (DSİ), büyük bir harcama yaparak 3,5 kilometre uzunluğunda ‘koçbaşı’ olarak tabir edilen dalgakıran inşa etmek zorunda kaldı. Ancak bu dalgakıran ne kadar uzatılırsa uzatılsın doğu kesiminde toprak kaybı başlıyor. Çünkü bölge Karadeniz’de dev dalgalara sebep olan kuzey rüzgârına açık.
      <br/>
      <br/>
      Evi denizden çok uzaktayken geçen yıllar içinde neredeyse kıyı kenarına gelen Koşu Köyü Kelemlik Mahallesi sakinlerinden Cevat Günyeli, yaşananların canlı şahidi. Doğma büyüme buralı olan Günyeli, bugün dalgakıranların olduğu yerde üç tane doğal göl olduğunu söylüyor. Günyeli, coğrafya ile ilgili olarak şunları anlatıyor: “Barajların yapıldığı 1990’dan beri deniz hızla ilerlemeye başladı. Çok tedirginim. Azgın dalgalar kalan mesafeyi bir anda alabilir. Yok olan göllerde sazan, kefal gibi balıklar vardı. Tabiat güzelliğine doyamazdık. Dikenler, sazlıklar vardı. Ördek, kaz, tavşan, çakal, tilki bulunurdu. Şimdi hiçbiri kalmadı. O zamanlar köylünün ekserisi ziraattan vakit bulduğunda buralarda av yapardı. Oyalanırdık. Şimdi çoğunluğu kahvede oturuyor.”
      <br/>
      <br/>
      Günyeli, barajlardan sonra bölgedeki kuyu ve artezyen sularının hızla tuzlandığını, DSİ kanaletle su getirene kadar tarımda büyük verim düşüşleri olduğunu anlatıyor. Bölgede, domates, karpuz, kavun, salçalık biber, turp, lahana, karnabahar yetiştiriliyor. Bitki hastalıklarının da artmasından şikâyet eden Günyeli, “Eskiden sadece maviküf ilacı atardık. Artık onlarca ilaç kullanıyoruz.” diyor.
      <br/>
      <br/>
      Barajların yöreye olan etkisi sadece tarımla sınırlı kalmamış. ‘O da nasıl oluyor?’ denecek ama bölge balıkçısını da vurmuş. Kızılırmak’tan barajlar sebebiyle az su akması sebebiyle nehrin çıkış ağzı denizin getirdiği kumla tıkanıyor. Bölgede liman olmadığı için tekneleri ırmağın iç bölümüne bağlayan balıkçılar mahsur kalıyor. Hem de öyle bir-iki gün değil. Bu sezon tam 4 ay tekneler dışarı çıkamamış. Balıkçılardan Aykut Çavuş, son 6 aydır denizden ekmek yiyemediklerini ve iki teknesini satmak zorunda kaldığını söylüyor.
      <br/>
      <br/>
      Bölgeye doğu ve batı istikametinde en yakın limanlar 25 deniz mili uzakta. Bu da balıkçı tekneleriyle üç saat sürüyor. Bu kış, giriş ağzının kapanması sebebiyle içeri giremeyen üç tekne de Karadeniz’in azgın dalgalarına yenik düşmüş. Koşu Köyü Su Ürünleri Kooperatifi Başkan Yardımcısı Engin Sevinç, burada en fazla salyangoz, palamut ve hamsi tuttuklarını belirterek şunları söylüyor: “Çevre illerden bile büyük tekneler buraya gelerek avlanır. Kızılırmak’ın döküldüğü yer olduğu için çok verimlidir. Ancak barajlar sebebiyle Kızılırmak eskisi gibi yatağını açamıyor. Bu yıl 8 ay olan av sezonunun yarısında mahsur kaldık. Tekne başı 20 ila 40 bin YTL zararımız oldu. En kısa sürede bir liman yapılmasını istiyoruz.”
      <br/>
      <br/>
      DELTANIN DOĞUSU KANAL TEHDİDİ ALTINDA
      <br/>
      <br/>
      Kızılırmak’ın döküldüğü Bafra Burnu’nun yanı sıra Delta’nın doğusunda bulunan Liman, Cernek, Balık, Gıcı, Tatlı, Uzungöl gölleri de gittikçe küçülüyor.
      <br/>
      <br/>
      Buralarda su kuşları daha çok izlenebiliyor.  Çünkü göçler sırasında Karadeniz’i doğrudan aşan kuşlar için burası hayati önem arz ediyor. Uzun ve yorucu bir yolculuktan sonra Karadeniz’i aşan kuşlar beslenmek için Kızılırmak Deltası’na iniyor. Küçük karabatak, küçük akbalıkçıl, çeltikçi, dikkuyruk, küçük martı, akkanatlı sumruları görmek mümkün.  Güneşin, göl üzerinde yaptığı parlama eşliğinde sürüler hâlinde gezen su kuşları güzel görüntüler oluşturuyor. Eğer bu alan kurursa kuşların büyük çoğunluğu göç yolunda ölecek. Bu durumdan da tüm dünya etkilenecek. Kıyıda rüzgârla titreyen küçük su birikintilerinin içinde beyaz renkli göl soğanları eşsiz bir keyif veriyor. Her daldan ayrı bir kuş sesi geliyor. Kurbağalar ise bu ritme eşlik ediyor.
      <br/>
      <br/>
      DSİ bölgede 1948’den biri drenaj kanalı inşa ediyor. Bu kanallarla fazla suyu tahliye ediyor. Altınkaya ve Derbent barajlarıyla 35 bin hektar tarım alanının sulamaya açılması planlanıyor. Bu projenin bir parçası da Delta’nın doğu bölümündeki sulak alanın kurutulması. Bu amaçla 1992’de büyük bir kuşaklama kanalının yapımı için çalışmalara başlandı.
      <br/>
      <br/>
      Ancak 1994’te Doğal Hayatı Koruma Derneği’nin, Hollanda Doğa Yönetimi ve üniversitelerin katılımıyla yaptığı bir çalışma bu kanalın açılmasının ürkütücü  sonucunu ortaya koydu. Kanalın açılması bu bölgedeki sulak alanların yüzde 72  küçülmesine sebep olacaktı. Bu çalışma dikkate alınarak inşaat 8. km’de durduruldu.
      <br/>
      <br/>
      Projenin değiştirilmesi sonucu drenaj kanalı göllerden uzaklaştırıldı. Ve tekrar gündeme getirildi. 12 Eylül 2007’de Ulusal Sulak Alan Komisyonu 2. Olağan Toplantısı’nda bölgede açılacak kanallarla ilgili önemli kararlar alındı. Buna göre tahliye kanalının bir drenaj kanalı olarak değil, tarım arazilerinden gelen kirli suları toplama kanalı olarak inşa edilmesi hükme bağlandı. Ayrıca, kanalın jeolojik olarak belirlenen killi tabakanın altına inmemesi, derelere müdahalede bulunulmaması da kararlaştırıldı. Ancak bu karara komisyonda sivil toplum kuruluşlarını temsilen yer alan Doğa Derneği Genel Başkanı Dr. Güven Eken itiraz şerhi düştü. Eken, kanalın yapılması hâlinde sulak alan sistemine ve ekolojik dengeye zarar vereceğini belirtti.
      <br/>
      <br/>
      Kızılırmak Deltası’nda dört ayrı yönden gelen kanalların Karboğaz mevkiinde birleşmesi, fazla suların buradan küçük bir pompa istasyonu ile Kızılırmak çıkışına giden kanala verilmesi öngörülüyor.
      <br/>
      <br/>
      Çevre ve Orman Bakanlığı yaklaşık 20 bin kişinin yaşadığı bölgede vatandaşların sulak alana zarar vermeden gelirlerini artırmaları için bir yönetim planı hazırladı. ‘Kızılırmak Deltası Sulak Alan Yönetim Planı’ Mart 2008’de Ulusal Sulak Alan Komisyonu toplantısında onaylanarak yürürlüğe girdi. Planda 6 ideal hedef belirlendi. Bu hedeflere ulaşmak için 28 faaliyete yönelik 94 etkinlik tanımlandı. Plan çerçevesinde harekete geçen Çevre ve Orman Bakanlığı, Delta’da ahşap malzemeden iki büyük ziyaretçi merkezi inşa etmiş. Yeni biten merkezler bölgeyi ziyaret edecekler için tasarlanmış.  Ayrıca Cernek Gölü civarında iki kuş gözlem kulesi de bulunuyor. Yakın zamanda bu kulelere yerleştirilecek  termal (ısıya duyarlı) kameralarla bölgedeki kaçak avcılar izlenecek. Ziyaretçi Merkezi’nin bekçisi Yener Camcı çocukluğunda göllerin çok daha büyük olduğunu söylüyor. Bölgeden çok balık avladıklarını ifade eden Camcı’yı bilimsel araştırmalar da doğruluyor. Buralarda tutulan balık miktarı 1970’lerde 500 tondan fazla iken, 1995’te 125 tona indi.
      <br/>
      <br/>
      Bölgede geri dönüşü olmayan bir bozulmaya sebep olacak tehdit ise yazlık ev inşaatı. 1987’de Galeriç Ormanı’nın kuzeyinde sadece on küçük ev varken, bugün sayı 110’u geçmiş durumda. Mahkemelerin yıkım kararlarına rağmen bu yönde bir adım atılmadı.
      <br/>
      <br/>
      Deltayı gezerken rehberlik eden Doğa Derneği Coğrafi Bilgi Sistemleri Uzmanı Murat Ataol, bölgede kötüye gidişin devam ettiği görüşünde. Ataol’a göre sulak alana çok yakında yapılan barajlar sebebiyle doğal denge bozuluyor. Soruna sulama ve enerji yatırımlarını önceleyen tavrın dışında geniş bir perspektifle çözüm bulunması gerekiyor.
      <br/>
      <br/>
      DSİ Genel Müdürü Haydar Koçaker ise Kızılırmak Deltası ile ilgili teknik çalışmaların sürdüğünü söylüyor. Barajların faydalarının yanı sıra bazı etkileri de olduğunu belirten Koçaker, Delta’da teknik çalışmanın tamamlanmasından sonra ne yapılacağına karar vereceklerini kaydediyor.
      <br/>
      <br/>
      <br/>
      <br/>
      DELTA, TÜKENEN TÜRLERİ BARINDIRIYOR
      <br/>
      <br/>
      Delta’da 328 kuş türü tespit edildi. Bu Türkiye’de görülen kuşların yüze 70’ine denk. Bölgede kış aylarında yaklaşık olarak 100 bin su kuşuna ev sahipliği yapıyor. Bunlar arasında nesli tükenmekte olan türler de bulunuyor. Sulak alan sistemi 29 nadir tür içsu balığını barındırıyor. Bunlar arasında nesli dünya çapında tehdit altında olan Rus mersini, karaca mersin, sivrişka, kolan balığı, Alman mersini ve mersin morinası var. Kumulların arasında nesli tehlike altında olan 9 tür bitki yaşıyor. Bunlardan en önemlileri göl çoğanı, kum zambağı. Delta’da 12 tür sürüngen de bulunuyor. Bu sürüngenlerin, 2’si kaplumbağa, 5’i kertenkele ve 5’i de yılan. 33 memeli türünün bulunduğu delta bir zamanlar Akdeniz fokunun da bulunduğu bir yermiş. Diğer korunması gereken memeliler, kirpikli yarasa, Anadolu sincabı, cüce avurtlak, su samuru.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32772), [web.archive.org (arşiv bağlantısı)](http://web.archive.org/web/20090411075246/http://www.aksiyon.com.tr:80/detay.php?id=32772)
