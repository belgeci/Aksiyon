# Üçüncü havalimanına vatandaş ‘dur’ dedi

*Gürhan Savgı 2014.02.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni havalimanına karşı vatandaşların açtığı davada durdurma kararı çıktı. Vatandaşlar dava dilekçelerinde büyük çapta çevresel, ekonomik ve sosyal etkileri olacak yatırımın kamuoyunun görüşü alınmadan ihale edildiğini öne sürdüler. Mahkeme de vatandaşları haklı buldu.
  </font>
 </div>
 <div id="newsText">
  <font class="detail-text">
   <p>
    Çevre duyarlılığına sahip dört vatandaşın İstanbul 3. Havalimanı Çevresel Etki Değerlendirme (ÇED) Raporu’na karşı açtığı davada sürpriz bir yürütmeyi durdurma kararı çıktı. Meslek odalarının dava açmasına getirilen yasal kısıtlamalardan sonra vatandaşların açtığı davada verilen karar, hukuk yoluyla hak arama mücadelesinde yeni bir kazanım olarak değerlendiriliyor. İstanbul 4. İdare Mahkemesi üçüncü havalimanının telafisi imkânsız ve geri dönüşü olmayan zararlara sebep olacağına dair endişeleri dikkate aldığını gösterdi.
    <p>
     Üçüncü havalimanı projesi son senelerde benzeri hemen her büyük çaplı projede olduğu gibi mümkün olduğunca kamuoyundan gizlendi.  Proje kamuoyunda neredeyse hiç tartışılmadı. 3 Mayıs 2013’te yapılan ihaleyi 22 milyar 152 milyon Euro’yla Limak-Kolin-Cengiz-Mapa-Kalyon Ortak Girişim Grubu kazandı. İhale, Cumhuriyet tarihinin en büyük ihalesi olarak anıldı. Daha sonra proje ile ilgili harcamaların 90 milyar lirayı geçeceği yetkili isimlerce seslendirildi. Aksiyon ihaleden sonra 3 Haziran 2013’te “Yeni havalimanından uçan ilk yolcu: Çevre!’’ başlıklı bir dosya yayımlayarak kamuoyundaki proje ile ilgili soru işaretlerini gündeme getirmişti.
    </p>
    <p>
     <img alt="" src="http://web.archive.org/web/20140724023053im_/http://medya.aksiyon.com.tr/aksiyon/2014/02/17/gurhan-havaalani1.jpg">
      <p>
       ‘Oldubittiye’ getirilerek alınan bu yatırım kararı ilgili meslek kuruluşları ve duyarlı vatandaşların büyük tepkisini çekti. Türk Hava Yolları’nın (THY) büyük sıçrama yaptığı 2003-2010 arasında yönetim kurulu başkanlığını yürüten Candan Karlıtekin, Aksiyon’a ‘yeni havalimanının büyük israf olduğunu’ söylemişti.  Karlıtekin, Atatürk ve Sabiha Gökçen’e ikişer milyar dolar maliyetle birer paralel pist yaparak 120 milyonun üzerindeki yıllık yolcu talebinin karşılanacağına dikkat çekmişti. En büyük şehirlerdeki en yoğun alanların bile 100 milyon kapasiteye ulaşmadığını vurgulayarak yeni havalimanının 150 milyon yolcu kapasiteli olduğu iddialarının gerçeği yansıtmadığını dile getirmişti.
       <p>
        Kamuoyu, proje hususunda ilk defa, Akpınar-Yeniköy arasındaki 76 milyon 500 metrekarelik arazinin vasfı ile ilgili olarak yanıltıldı. Hükümetin en yetkili ağızları, büyük bir orman kaybı olmayacağını, havaalanının terk edilmiş maden sahaları üzerine inşa edileceğini beyan ettiler. Oysa gerçek tam tersi idi. Yürütmesi durdurulan ÇED Raporu’na göre arazinin 61 milyon 172 milyon metrekaresi orman, 1 milyon 180 metrekaresi ise çoğu terk edilmiş taş, kum ve kömür ocağı sahaları. Üstelik arazide irili ufaklı maden faaliyeti için açılmış ancak üzerinden 40 seneye yakın süre geçtiği için doğal bir dönüşüm geçirmiş 70’e yakın göl ve sulak alan bulunuyor. İlk ÇED Raporu’nda bunlar için sulak alan ifadesi kullanılırken, nihai ÇED Raporu’nda bu ifade ‘büyüklü küçüklü geçici su birikintileri’ şeklinde değiştirildi.
        <p>
         Kamuoyunda üçüncü havalimanına yönelik endişeler çevre ve seyir emniyeti üzerinde yoğunlaştı. Çevre yönünden en büyük risk Terkos Gölü. Göl, kayalık alanları, kıyı şeridi ile ön plana çıkıyor. Dünya çapında nadir bitki türlerine ev sahipliği yapıyor. Buranın uluslararası anlaşmalara göre korunması gerekiyor. Öte yandan ÇED Raporu’nda, Terkos ile birlikte İstanbul’un önemli su havzalarından Alibeyköy ve Sazlıbosna barajlarına gidecek suyun azalacağı ve kirleneceği itiraf ediliyor. Uzmanların üzerinde durduğu bir başka konu da üçüncü havalimanının aslında bir emlak projesi olduğu. Bu iddiaya yürütmesi durdurulan ÇED Raporu’nda da açıkça yer veriliyor. Havalimanı merkezli şehirleşme ‘Aerotropolis’ kavramına atıf yapılarak “Günümüzde büyük havaalanları iş merkezlerini ve kentsel gelişimi de yönlendirmeye başlıyor.” ifadesine yer veriliyor.
         <p>
          ÇED Raporu hakkında ‘yürütmeyi durdurma’ kararı çıkan dava Özgür Ceylan Aytaç, Alican Ocak, Cevat Ocak, Yıldırım Yılmaz tarafından açılmış. Bu duyarlı vatandaşların avukatı ise Alp Tekin Ocak. Kamuoyu Avukat Ocak’ı, iş kazaları ve özellikle HES’lere yönelik çevre davalarından tanıyor. Ocak’a davanın açılma sebebini ve temel dayanaklarını sorduk. Ocak ve müvekkilleri ÇED kararının bilime ve hukuka aykırı olduğunu düşünüyor. ÇED Raporu’nun  hukuka uygunluğunu denetletmek için davayı açmışlar. Davacılar açıkça raporun çevre duyarlılığını dışlayarak bu projeyi her ne pahasına olursa olsun buraya nasıl yaparız kaygısıyla hazırlandığını düşünüyor. ÇED Raporu’nun gelişigüzel ve eksik olduğunu söyleyen Avukat Ocak, küçük bir HES için 1500 sayfa rapor hazırlanırken üçüncü havalimanı nihai ÇED Raporu’nun 292 sayfa olduğuna dikkat çekiyor.
         </p>
         <p>
          <img alt="" height="291" src="http://web.archive.org/web/20140724023053im_/http://medya.aksiyon.com.tr/aksiyon/2014/02/17/gurhan-havaalani.jpg"/>
          <p>
           Avukat Ocak, şehrin kuzeye doğru büyümesinin nüvesi olacak üçüncü havalimanının, 2006’da İstanbul Büyükşehir Belediyesi’nce konunun yüzlerce uzmanının katılımıyla hazırlanan 1/100 binlik Çevre Düzeni Planı’na açıkça aykırılık teşkil ettiği görüşünde. Çünkü İstanbul’un imar anayasası sayılan bu üst ölçekli planda şehrin doğu-batı yönünde büyümesine; bugün havalimanı, üçüncü köprü, Kanal İstanbul, milyonluk iki yeni şehir kurulması planlanan kuzeyinin ise korunmasına hükmediliyor. Davacılara göre üçüncü havalimanı bu plan ile taban tabana zıt. Davaya sebep olan eksiklerden biri de konu tartışılmadan ihalenin yapılması. Avukat Ocak dava dilekçesinde, halkın katılımının olmadığına, göstermelik olarak iki köyde toplantı düzenlendiğine dikkat çekmiş. Uluslararası çapta ekonomik, sosyal ve ekolojik etkileri olacak bu projenin geniş bir çevrede tartışılması ve ondan sonra karar verilmesi gerektiğine yer vermiş.
           <p>
            Dava dilekçesinde dikkat çekilen konulardan biri de üçüncü havalimanının yapılacağı bölgenin kuş göç yollarının tam üzerinde olması. Avukat Ocak, ÇED Raporu’nda geçen ve İngilizce tabiri ‘bird flake’ olan kavramdan dava dilekçesinde ‘Kuş mu uçağa çarpar, yoksa uçak mı kuşa çarpar?’ diye sorarak esprili bir şekilde bahsetmiş. Davacıların üzerinde durdukları konulardan biri de bugünlerde su kıtlığı sinyalleri veren İstanbul’da, yapılacak havaalanının üç büyük su havzasına olan yakınlığı.
            <p>
             Peki, daha önceki birçok benzer olayda olduğu gibi ilgili kamu kurumları ‘yürütme durdurma kararını’ etkisizleştirmek için hileye başvurabilir mi? Kararın duyulmasından sonra Çevre ve Şehircilik Bakanı İdris Güllüce ve Devlet Hava Meydanları İşletmesi’nin açıklamaları davacıların bu konudaki endişelerini artırmış. Avukat Alp Tekin Ocak, 2872 Sayılı Çevre Kanunu’nun 10. maddesine göre ÇED olumlu kararı olmaksızın faaliyete başlanamayacağının, lisans, ihale ve ruhsat işlemlerinin yapılamayacağının açıkça düzenlenmiş olduğuna dikkat çekiyor. Ocak’ın verdiği bilgiye göre yeni bir ÇED hazırlama sürecine girilerek mahkeme kararının bypass edilmesi de etik olmaz. Çünkü ortada idari dava konusu bir işlem var.  Bunun sonucunun beklenmesi gerekiyor.
             <p>
              Üçüncü havalimanına karşı benzer bir davayı da Çevre Mühendisleri Odası’nın eski başkanı Murat Taşdemir Ankara’da açmıştı. Davada görevsizlik kararı verilerek dosya İstanbul’a gönderilmişti. Konuyla ilgili kendisininki dışında birkaç dava daha olduğunu hatırlatan Taşdemir, kısa süre içinde bu davalarda da benzer kararların çıkacağını söylüyor. İnşaatın mühürlenerek hiçbir işlem yapılamayacağını belirten Taşdemir, inşaat sahasında hiçbir hareketliliğin olmaması gerektiğini söylüyor. Taşdemir, karar sonrası yetkililerden gelen ‘çalışmalar etkilenmez’ açıklamalarına karşı suç duyurusunda bulunacağını söylüyor.
              <p>
               Taşdemir de 7 Mayıs 2013’te ÇED Raporu askıdan inmeden yapılan ihalenin ilgili mevzuata aykırı olduğu görüşünde. Taşdemir’e göre, havalimanı daha önce yapılan kamu yatırımları rüzgâr santralleri ve İstanbul Atık Bertaraf Tesisi ile çelişiyor. Çünkü uluslararası havacılık kurallarına göre havalimanı yapılacak bölgede bu tür tesislerin bulunmaması gerekiyor. Ayrıca, havalimanı için hazırlanan ilk ÇED Raporu ile nihai ÇED Raporu arasında temel farklar bulunuyor. Taşdemir’e göre ilk raporda sulak alan olduğu itiraf edilen 1 milyon metrekarelik Kulakçayırı Gölü ve 70 civarındaki benzeri saha, su birikintisi sayıldı.
              </p>
             </p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=224A4D8A38EB154D38EFA1C1CD590D24?newsId=37882), [web.archive.org (arşiv bağlantısı)](http://web.archive.org/web/20140724023053/http://www.aksiyon.com.tr:80/aksiyon/newsDetail_getNewsById.action;jsessionid=224A4D8A38EB154D38EFA1C1CD590D24?newsId=37882)
