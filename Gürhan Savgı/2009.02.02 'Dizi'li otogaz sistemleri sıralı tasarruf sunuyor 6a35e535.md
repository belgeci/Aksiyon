# 'Dizi'li otogaz sistemleri sıralı tasarruf sunuyor

*Gürhan Savgı 2009.02.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çok seyredilen dizilerin sponsoru olarak ün yapan sıralı otogaz sistemi, benzine göre yaklaşık yüzde 65 daha az yakıyor. Elekronik kontrollü olduğundan ‘performans düşer, motor zarar görür’ endişesi de duyulmuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090208120826im_/http://www.aksiyon.com.tr/resim/739/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090208120826/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090208120826/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090208120826oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090208120826oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Kurtlar Vadisi gibi izlenme oranı yüksek televizyon dizilerinde uzun zamandır ilginç bir sponsorla karşılaşıyoruz: Sıralı otogaz sistemleri. Dizi boyunca dönen her reklamda anons edilen bu sistem, en az film kadar dikkat çekiyor. Aslında sadece araç sahiplerine hitap eden reklam, ekran karşısındaki herkeste merak uyandırıyor. İşte, “Nedir bu sıralı otogaz sistemi?” sorusunun cevabı…
   <br>
    <br>
     ‘Sıralı’ sıfatı aslında bir teknolojik gelişmeye işaret ediyor. Yeni nesil enjeksiyonlu araçlara takılan otogaz sistemleri için kullanılıyor. 23 senedir sektörde çalışan Hüseyin Demirer, montaj yaptığı bir otomobilin başında Aksiyon’a sıralı otogaz sisteminin teknik özelliklerini anlattı. Sistem, üç ana parçadan oluşuyor. Regülatör (dağıtıcı), elektronik kontrol ünitesi ve enjektörler. Eğer aracınıza bu sistemi taktırdıysanız dikkat edeceğiniz hususlar var. Öncelikle aracınızı benzinle çalıştırmak zorundasınız, aksi takdirde motora zarar verirsiniz. Soğutma suyu 28 dereceye ulaştığında devreye sıralı otogaz sisteminin halk arasında ‘beyin’ olarak isimlendirilen elektronik kontrol ünitesi giriyor. Bu ünite sıvı hâldeki gazı depodan alarak regülatöre ulaştırıyor. Burada sıvı gazın etrafında sıcak su dolaşıyor. Yakıt bu sayede tamamen gaz formuna geçiyor. Beyin, enjektörler aracılığı ile her pistona ayrı ayrı gaz gönderiyor. Yeni model araçlarda her bir piston ihtiyaca göre hareket ediyor. Bu, aracın devrine, yüküne ve diğer fiziki parametrelerine göre gerçekleşiyor. 'Sıralı’ tabiri de buradan geliyor. Sistem, aracın performansını düşürmeden yakıt tasarrufu sağlıyor.
     <br/>
     <br/>
     Burada akıllara şu soru gelebilir: “İlk çalıştırma için benzin bitmişse ne olacak?” Bazı markalar, sıkça tekrarlanmamak şartıyla gazla çalıştırmaya izin veriyor. Bu konudaki çekince, pistonlara gazlaşmadan giden likit petrol gazının (LGP) hasar oluşturacak kadar basınca sebep olması. Çünkü sıvı hâldeki petrol gazının yoğunluğu gaz hâlindeki petrol gazının yoğunluğundan 250 kat fazla.
     <br/>
     <br/>
     Benzine oranla yaklaşık yüzde 65 tasarruf sağlayan sistemi tercih edenlerin sayısı gün geçtikçe artıyor. Türkiye’de güncel verilere göre 2 milyon civarında LPG’li araç bulunuyor. Bu araçlar arasında lüks sınıfına girenler de var. 2800 cc’lik motora sahip BMW marka aracına sıralı otogaz sistemi taktıran Emre Pehlevan, kilometrede 50 kuruş yakan aracında yarı yarıya tasarruf sağladığını söylüyor. Çok kilometre yaptığını kaydeden Pehlevan, “Aşırı benzin parası ödemekten bıktım. Bir de işin tasarruf ve millî servet yönü var.” diyor. Tek dezavantaj olarak aracın bazı kapalı otoparklara alınmamasını gösteriyor.
     <br/>
     <br/>
     Sıralı otogaz sistemlerinin fiyatı 880 ile 1500 TL arasında değişiyor. Ortalama 4 saat içinde monte edilen sistem, 1600 cc’lik bir araca takıldığında en fazla 10 bin kilometrede kendini amorti ediyor. Sistem şu anda dizel araçlar ile kamyonlara uygulanamıyor.
     <br/>
     <br/>
     Sektörde faaliyet gösteren bir firmanın yöneticisi Hamdi Yeşilyayla, otogazlı araçların Avrupa ülkelerinde teşvik edildiğini, Türkiye’de ise ‘sakıncalı araç’ muamelesi gördüğünü söylüyor. Sistem, Türkiye’de 14 yıldır yasal olarak araçlara uygulanıyor. Otogazlı araç sayısında Türkiye; İtalya ve Polonya’dan sonra üçüncü sırada. Yeşilyayla’nın verdiği bilgilere göre, İngiltere’de otogazlı araçlardan otoyol, köprü ve otopark ücreti alınmıyor. Hava kirliliğinin sınır değerleri aştığı günlerde şehir merkezlerine sadece LPG’li araçların girmesine izin veriliyor. Fransa’da ise sistemi devlet teşvik ediyor. Araç başına, 400-650 Avro arasında ödeme yapılıyor. LPG Avrupa’da yaygın; çünkü benzin/motorine göre daha temiz ve ekonomik.
     <br/>
     <br/>
     Sıralı otogaz sistemlerinde ne gibi arızalar meydana geliyor? Servise daha çok hangi şikâyetlerle başvuruluyor? Hamdi Yeşilyayla, yaygın servis ağı olmayan firmaların otogaz sistemlerini taktıran araç sahiplerinin ilerleyen senelerde sıkıntı yaşadığını söylüyor. “Merdiven altında da LPG takılıyor.” diyen Yeşilyayla, aracını LPG’liye dönüştürmek isteyenlerin öncelikle servis ağı yaygın ürünleri tercih etmesini öneriyor. Diğer bir sorun da sıralı otogazın elektronik kontrol sistemi ile aracın orijinal elektronik sistemi arasındaki uyumsuzluktan kaynaklanabiliyor. Yeşilyayla, kendi aracına otogaz taktırmış. Yaptığı tasarrufu şöyle anlatıyor: “80 bin kilometrede tasarrufumu hesapladım; 7500 lira. Bir sene sonra arabam bedavaya gelecek. Çöpe de atsam kârlı çıkacağım.”
     <br/>
     <br/>
     Aracını otogazlıya dönüştürmek isteyen kişi öncelikle seçtiği bir firmaya ait ürünün montajını yaptırıyor. Bu firmanın makine mühendisi onay veriyor. O onayla birlikte faturalar, Makine Mühendisleri Odası’nın servis istasyonuna gidiyor. Burada ‘Sızdırmazlık Raporu’ ve ‘Son Kontrol Onayı’ veriliyor. Son durak, yetkili araç muayene istasyonu. Buradaki incelemelerden sonra değişiklik ruhsata işleniyor.
     <br/>
     <br/>
     Otogaz dönüşümüne yasal olarak izin verilen 1995’li yıllarda kaçak uygulamalar yaşandı. Sektördeki bu kayıt dışılık, Sanayi ve Ticaret Bakanlığı’nın 2005’te Makine Mühendisleri Odası’na (MMO) son kontrol ve ‘Montaj Tespit Raporu’ onayını düzenleme yetkisini devretmesinden sonra hızla azaldı. MMO, 160 sabit kontrol noktası ve gezici ekiplerle hizmet veriyor. Türkiye genelinde LPG dönüşümü yapan yetkili firma sayısı 2004 sonunda 231 iken 2008 başında 566’ya ulaştı.
     <br/>
     <br/>
     2005 başında 10 milyonun üzerindeki aracın 1,5 milyonu LPG’liydi. Bunun yaklaşık 500 bininin (yüzde 33) LPG dönüşümleri ruhsata işlenmemişti. Bu araçların hem Montaj Tespit Raporu hem de Gaz Sızdırmazlık Raporu yoktu. 1 milyon 100 bini (yüzde 74) Gaz Sızdırmazlık Raporu olmaksızın tehlikeli bir şekilde trafikte dolaşıyordu.
     <br/>
     <br/>
     MMO, bakanlığın yetki devrinden sonra 2 milyon 112 bin 909 aracın sızdırmazlık kontrollerini; 804 bin 757 aracın da montaj tespit raporlarını tamamladı. 2008 başı itibarıyla, 1 milyon 804 bin 757 aracın son kontrolü yapılarak Montaj Tespit Raporlarıyla birlikte Trafik Tesciline işlenmesi sağlandı. Neredeyse denetimsiz araç kalmadı.
     <br/>
     <br/>
     Otogaz dönüşümünü ruhsata işletmenin maliyeti yaklaşık 220 lira. Bazı kişiler bu harcamayı yapmaktan kaçınıyor. Fakat gerçeğin denetimlerde ortaya çıkması hâlinde fatura daha ağır oluyor. Bu sebeple bağlanan aracın, tekrar trafiğe çıkması için otogaz sisteminin sökülmesi gerekiyor, dolayısıyla tekrar proje parası isteniyor. Devam eden prosedürlerle maliyet en az 700 lira oluyor.
     <br/>
     <br/>
     Otogaz sistemlerinde en kritik konu; güvenli olup olmadığı. 2005’te İstanbul Atatürk Hava Limanı’ndaki bir takside bomba patladı. Burada akla ilk gelen şey; “LPG’li bir aracın patladığı” idi. Ancak incelemeler sonunda ortaya bambaşka bir gerçek çıktı: LPG tankı, bombanın benzin deposunu etkilemesini engelleyerek aracın tamamen infilak etmesini önlemişti. Doğru montaj hâlinde LPG’nin benzinden daha güvenli olduğu bilimsel raporlarla ortaya konuyor. LPG, çarpma-tahribat deneylerinden geçmiş, giriş kilitleme ve aşırı sıcaklık kontrol valfli, basınçlı dökme çelik depolarda muhafaza ediliyor. Bu valf, şiddetli taşıt yangınlarında LPG’nin genleşmesi hâlinde bile kontrollü miktarda LPG çıkışına müsaade ediyor. Bu kontrollü yanma, depoyu standart benzin deposundan daha güvenli hâle getiriyor.
     <br/>
     <br/>
     Çukurova Üniversitesi Mühendislik Mimarlık Fakültesi Makine Mühendisliği Bölümü Başkanı Prof. Dr. Kadir Aydın, oto LPG sistemleri hakkında tüm literatürlerde, en az benzin kadar güvenli olduğu bilgisinin yer aldığını söylüyor. Ancak, bunun için LPG sisteminin montajının doğru yapılması gerektiğini söyleyen Aydın, belli periyotlarla kontrollerin ihmal edilmemesi gerektiğini vurguluyor. Aydın, montaj aşamasında sıkça yapılan hatalardan birinin, motora giden LPG borularının araç içerisinden geçirilmesi olduğunu belirtiyor. Çok sayıda trafik kazasında bilirkişilik yapan Aydın, özel bir sactan imal edilen LPG deposunun hayat kurtardığını anlatıyor. LPG tanklarını M-16, G-3 ve kalaşnikof gibi silahlarla (normal ve izli mermi kullanarak) ateş ederek test ettiklerini söyleyen Aydın, deponun delindiği hâlde patlamadığına dikkat çekiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=32293), [web.archive.org (arşiv bağlantısı)](http://web.archive.org/web/20090208120826/http://aksiyon.com.tr:80/detay.php?id=32293)
