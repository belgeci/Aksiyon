# İnegöl’deki olaya sebep olanlar şimdi mahcubiyet içinde

*Gürhan Savgı 2010.08.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnegöl’de ticari çıkar sebebiyle başlayan kavganın etnik bir çatışmaya dönüşmemesi için uykusuz bir gece geçiren Bursa Valisi Şehabettin Harput, olayın için yüzünü Aksiyon’a anlattı.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     İnegöl, Bursa’nın doğusunda Çerkez, Abaza, Gürcü, Arnavut, Manav ve Kürtlerin bir arada olduğu bir yer. Yaklaşık 250 bin kişinin yaşadığı, köfte ve mobilyasıyla meşhur bu ilçe, nüfus bakımından 43 ilden daha büyük. Bugüne kadar bu mozaik yapının huzur içinde yaşamasıyla övünen İnegöl’de 26 Temmuz 2010 gecesi tam bir akıl tutulması oldu. Âdeta, ‘Özel Harp yapılanmasının İstanbul Rumlarını göçe zorlamak için planladığı sonradan ortaya çıkan 6-7 Eylül 1955 olaylarının bir benzeri mi tezgahlandı?’ endişesi yaşandı. Kamuoyunun cevabını aradığı en önemli husus, her iki tarafın arkasında olayları yönlendiren azmettirici odak olup olmadığıydı. Bursa Valisi Şehabettin Harput, bunu Ankara’dan gelen istihbaratçıların da desteğiyle araştırdıklarını söylüyor. Tahrik gecesini İnegöl’de yaşayan Vali Harput ile olayları enine boyuna konuştuk.
    </p>
    <p class="MsoNormal">
     -İnegöl’de yaşananlar çok farklı yorumlandı.
    </p>
    <p class="MsoNormal">
     Olaylar Türkiye’nin yüreğini ağzına getirdi. Farklı istikametlere çekilmek istendi. İnegöl olayı kesinlikle bir siyasi olay değildir. Tamamıyla ticari ve çıkar ilişkilerine dayalı, karşılıklı grupların birbiriyle atışması ve tartışmasıyla başlayan bir olaydır. Ama bu kavganın taraflarının bir bölümü Güneydoğulu vatandaşlarımız olunca, olay farklı istikamete çok rahat çekilebilmiştir. Bakın önce, İnegöl’de Muş’tan göç edenlerin oturduğu bir mahalle var. Muş kökenli bir minibüsçü bazı kişilerle tartışıyor. Tartışma anlaşmayla sonuçlanmıyor. Muş kökenli vatandaş gidiyor, yanına arkadaşlarını alarak geliyor. Bir saat önceki tartışma kavgaya dönüşüyor. Olayda çok öncelere dayanan bir anlaşmazlık var. Taşımacılık sektöründe hep olur böyle şeyler. Taşlı sopalı kavga 22.30’da oluyor. Orada yaralananlar ve yaralayanların bir bölümü nezarethaneye, bir bölümü de hastaneye götürülüyor.
    </p>
    <p class="MsoNormal">
     -Kamuoyu şunu merak ediyor. Muş’tan göç edenlerin bölücü bir örgütle, kavganın diğer tarafı da milliyetçi bir yapılanma ile ilişkili mi?
    </p>
    <p class="MsoNormal">
     Yaralayan insanların Muş’tan göç eden vatandaşlar olması üzerine birileri “PKK İnegöl’ü bastı” söylentisini yayıyor. “PKK bayrağı asılıyor. Ne duruyorsunuz?” deniyor. Şu kadarını söyleyeyim, bu Muşlu vatandaşlarımızın oturduğu mahalleye gitseniz, nereye oy verdiklerini tetkik etseniz, tabloyu çok iyi görürsünüz. Bu insanların ne PKK ile ne başka bir bölücü akımla bağlantıları var. Bu insanlar, gerçekten devletine, milletine ve birbirine bağlı, kendi hayatını yaşayan pırıl pırıl insanlar. İnegöl bugün Türkiye’nin en büyük şehirlerinden biri. Balkanlar’dan Kafkaslar’a kadar dört bir yandan göç eden insanlar var. Fabrikada, tarlada, beraber alın teri dökülüyorlar. Aralarında en ufak sıkıntı yok.
    </p>
    <p class="MsoNormal">
     -Tahrike kapılan kişiler provokatör olmayabilir; ama sayısı çok az da olsa olayı bilinçli olarak yönlendiren hiç mi kimse yok?
    </p>
    <p class="MsoNormal">
     Olayın sanıkları karakola alındı. “PKK’lılar şehri bastı”, “Karakola götürüldüler” gibi tahrik içeren sözleri yayanlar ve tahrik, kışkırtma kesin var; bu belli. Bunların tespitleri de yapıldı. Gözaltına alındılar ve Adliye’ye çıkarıldılar. Bu söylenti gece konserden dönen geniş halk topluluğu tarafından tepkiyle karşılanıyor. O bölgedeki birahanelerden çıkanlar da bulunuyor. Olayda 50’den fazla bira şişesi kullanılmış.
    </p>
    <p class="MsoNormal">
     -Net tespitler var mı?
    </p>
    <p class="MsoNormal">
     Var tabii. Bir bölümü alındı. Bir bölümü takip ediliyor. İşin en önemli yanı o. Vatandaşın kendi arasında bir problemi yok. PKK terörüne karşı eylem yaptığını söyleyen ve karakoldakileri linç etmek isteyen bu insanlar, öbür tarafta doğulu yüzlerce esnafın mallarına zarar vermiyor. Biliyorlar ki onların PKK ile alakası yok. Vatandaşlar arasında etnik bir çatışma gibi göstermek İnegöl’e haksızlık olur. Bu fitne, ülkemizi bekleyen en büyük tehlikedir.
    </p>
    <p class="MsoNormal">
     -Provokatörleri belirlemek için somut olarak neler yapıldı?
     <span>
     </span>
    </p>
    <p class="MsoNormal">
     Gerek Ankara’dan gelen istihbarat mensupları, gerek ekiplerimiz bu çok gizli çalışmayı yaptılar, yapıyorlar. Zaten bir kısmı adliyeye sevk edildi. Yapanların çoğu biz bunu nasıl yaptık diyor. Mahcubiyet ve üzüntü içinde, ‘alet olduk’ diyorlar. Dolayısıyla şu an sorgudaki insanlar verecekleri ifadelerle konunun arkasındaki diğer unsurları ortaya çıkaracaklar. Can kaybı olmaması, vatandaşın karşı karşıya gelmemesi teselli kaynağımız.
    </p>
    <p class="MsoNormal">
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/newsDetail_getNewsById.action;jsessionid=0A253B52D58E2BF1919F4C55FAC912D8?newsId=27270), [web.archive.org (arşiv bağlantısı)](http://web.archive.org/web/20140819213641/http://www.aksiyon.com.tr/aksiyon/newsDetail_getNewsById.action;jsessionid=0A253B52D58E2BF1919F4C55FAC912D8?newsId=27270)
