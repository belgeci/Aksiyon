# İstanbul ormanlarında taş ocağı kavgası

*Gürhan Savgı 2007.04.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul’a beton hammaddesi sağlayan bazı taş ocaklarına “Ağustosa kadar faaliyetlerinizi durdurun” uyarısı gönderilince işletme sahipleri dava açtı. Kriz, Enerji ve Orman bakanlıklarını da karşı karşıya getirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070503213807im_/http://www.aksiyon.com.tr/resim/646/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kamuoyunun gündemini meşgul eden Acaristanbul için alınan yıkım kararının yargı tarafından durdurulması sonrası İstanbul’un kuzey ormanlarında yeni bir gerilim yaşanıyor. Yaklaşık 10 yıl önce Orman eski Bakanı Hasan Ekinci döneminde muhafaza ormanı ilân edilen yerlerdeki taş ocakları yeni bir krizle karşı karşıya kaldı.
   <br>
    <br>
     Orman Bakanlığı, taş ocaklarını boşaltmaları için firmalara ağustos ayına kadar süre verirken, uzun süreli ruhsat alan madenciler, “Belirsizliğin kurbanı olduk.” diyorlar. Çevreciler ise taş ocaklarına götürülen binlerce tonluk İstanbul hafriyatının çevre kirliliği oluşturacağını düşünüyor.
     <br/>
     <br/>
     HAFRİYAT RANTÇILARI MI DEVREDE?
     <br/>
     <br/>
     Çevre ve Orman Bakanlığı, Maslak ile Kemerburgaz arasındaki Fatih ve Aziz Paşa muhafaza ormanlarındaki kalker ve kumtaşı ocaklarına faaliyetlerini durdurmaları için 5 Ağustos 2007’ye kadar süre verdi. İşletme sahipleri ise sahip oldukları maden ruhsatlarının kendilerine 2018’e kadar çalışma hakkı verdiğini ileri sürerek mahkemeye başvurdu. Çevre ve Orman Bakanı Osman Pepe imzasıyla işletmecilere gönderilen yazıda; Maden İşleri Genel Müdürlüğü’nün verdiği ruhsat süresinin değil, Orman Genel Müdürlüğü’nün (OGM) verdiği izin süresinin geçerli olduğu bildirildi. Maden İşleri Genel Müdürlüğü ise Maden Kanunu’na atıf yaparak verdiği ruhsat süresince ocakların çalışması gerektiğini savunuyor.
     <br/>
     <br/>
     Maslak-Cendere yolundaki ocaklar, 10 milyon ton beton ve asfalt hammaddesi ürettiği için yapı sektörü için stratejik öneme sahip. Kapatma kararının uygulanması halinde bu miktarda hammaddenin şehir dışından yaklaşık 500 bin kamyonla taşınması gerekecek. Bu durum yoğun trafiğe, çevre kirliliğine ve malzeme fiyatlarının yükselmesine yol açacak.
     <br/>
     <br/>
     Konuyla ilgili dikkate değer bir iddia, kapatma kararının hafriyat rantı ile ilişkilendirilmesi. İstanbul’da bir kamyon hafriyatın 200 YTL’ye döküldüğüne dikkat çeken madenciler, milyonlarca YTL’lik moloz döküm ihalelerini bir an önce yapma isteğinin bu kararda etkili olduğunu ileri sürüyorlar.
     <br/>
     <br/>
     Taş ocaklarının hikâyesi ise bir hayli ilginç. İstanbul’un cazibe merkezi olan Kermerburgaz ile Maslak bölgeleri arasında yer alan 2 bin 500 hektar büyüklüğündeki Fatih ve Azizpaşa ormanlarına 2 Mart 1995’te devrin Orman Bakanı Hasan Ekinci’nin imzasıyla ‘muhafaza ormanı’ statüsü verildi. Aynı dönemde, Ekinci’nin villalarının bulunduğu Acarkent’in yer aldığı Saip Molla Ormanı muhafaza statüsünden çıkarıldı. Orman Kanunu’nun 23. maddesine göre, bu statünün verilmesine gerekçe olarak da  “Haliç’in dolmasını önlemek, Kâğıthane ve Ayazağa’yı sel baskınlarına karşı korumak, hava kirliliğinin önlenmesi” gösterildi.
     <br/>
     <br/>
     <br/>
     HUKUKİ BELİRSİZLİK MADENCİLERİ ZORDA BIRAKTI
     <br/>
     <br/>
     Muhafaza statüsü verilen ormanlar her türlü ticari faaliyetten arındırıyor ve buralarda sadece orman kalitelerinin artırılması için çalışma yapılıyor. İstanbul’un akciğeri olan bu ormanlarda, taş ocağı açmak için 1995’ten önce izin almış 5 şirket bulunuyordu. Maden İşleri Genel Müdürlüğü’nün verdiği izin süreleri 10 ila 30 yıl arasında değişirken, Orman Genel Müdürlüğü’nce verilen izinler 5’er yıllık. Öte yandan Muhafaza Ormanlarının Ayrılması ve İdaresi Hakkında Yönetmelik’in 19. maddesinde “Bu tür alanlarda evvelce verilmiş izinler geçerlilik süresinin bitimine kadar kullanılmak üzere yeniden düzenlenir” hükmü yer alıyor. Bu sürenin OGM’nin mi yoksa Maden İşleri Genel Müdürlüğü’nün mü olduğu konusunda oluşan şüphe, madencileri zorda bırakıyor. Bilinen bu hukuki belirsizliğe rağmen ocaklar şimdiye kadar çalışmaya devam etti.
     <br/>
     <br/>
     Son olarak konuyu ele alan 2003/7 sayılı inceleme raporuna ‘olur’ veren Çevre ve Orman Bakanı Osman Pepe, 26 Haziran 2003’te, 1995’ten önce verilen izinlere dayanak teşkil eden maden ruhsatlarının uzatmalarının dikkate alınmayarak burada izin sahibinin Orman Genel Müdürlüğü (OGM) olduğunu ortaya koymuş oldu. Şirketlere  de 5 Ağustos 2007’ye kadar son defa mühlet verildi. Madencilerin itiraz ettiği Orman Bakanlığı’nın 2003’teki bu raporundan sonra 2004’te 5177 sayılı Maden Kanunu yürürlüğe girdi. Bu kanuna göre çıkartılan yönetmelikte ise  muhafaza ormanlarından 1A grubu olarak tabir edilen; “dolgu amaçlı yapı hammaddeleri” dışındaki madencilik faaliyetlerine izin verileceği hükmü yer alıyor. Üstelik OGM de 16 Şubat 2004’te Genel Müdür Yardımcısı Mehmet Ali Yılmaz imzasıyla bölge müdürlüklerine gönderdiği bir yazıda hükümetin yatırımcının önünün açılması konusundaki talimatlarına dayanarak 2004’ten itibaren maden işletme izni muvafakatının ruhsat süresi kadar verilme kararı alındığını bildirmiş.
     <br/>
     <br/>
     MİLYON DOLARLIK MAKİNELER NE OLACAK?
     <br/>
     <br/>
     Hukuki süreçleri yakından izleyen Akdağlar Madencilik, bunun üzerine Fatih ve Azizpaşa ormanlarında 2. grupta yer alan kalker ve kumtaşı çıkaracağı yaklaşık 50 bin metrekare sahada çalışmak için izin istedi. 16 Aralık 2005’te OGM Tapu Kadastro ve Mülkiye Dairesi Başkanı Ahmet Güzel’in gerekli izinlerin Madencilik Faaliyetleri İzin Yönetmeliği’ne göre yapılacağı belirten yazısını bile aldı. Talebi değerlendiren bölge müdürlüğü, gerekli izin raporlarını hazırlayarak OGM’ye onaya gönderdi. Bu arada ne olduysa oldu. 30 Haziran 2006 tarihli “1979” numaralı yazı ile  5 Ağustos 2007’ye kadar taş ocaklarının faaliyetlerine izin verilebileceği yönünde yazı gönderildi. Bu arada milyonlarca dolarlık makine ve ekipman alımı yapan yatırımcılar şimdi ‘mağdur edildik’ diyor.
     <br/>
     <br/>
     Kapıcıoğlu Madencilik Yetkilisi Tahsin Yazıcı, Maden İşleri tarafından verilen ruhsat süresi dolmadan, Orman Genel Müdürlüğü’nün çıkarma işlemi yapmasının haksızlık olduğunu söylüyor. Davaların, yeni ruhsatlar ve eski işletmelerin devamı için açıldığını belirten Yazıcı, enerji ve orman bakanlıklarının bu konuda görüş ayrılığı bulunduğunu vurguluyor.
     <br/>
     <br/>
     234 sivil toplum kuruluşunu bir araya getiren İstanbul Çevre Konseyi ise duruma temkinli yaklaşıyor.  Konsey sekreteri Ali Güney, taş ocaklarının deprem riski ile karşı karşıya olan İstanbul için stratejik değeri olduğunun altını çiziyor.
     <br/>
     <br/>
     ‘CENDERE OCAKLARI SANAYİ BÖLGESİ OLSUN’
     <br/>
     <br/>
     İstanbul’un Nazım İmar Planı’nda Madenlerin Analitik Etütlerini hazırlayan İTÜ Maden Fakültesi Dekanı Mahir Vardar, İstanbul’un Cendere’deki ocaklara ihtiyacı olduğunu belirtiyor. Bölgenin bir sanayi bölgesine dönüştürülerek malzemenin katma değerinin yükseltilmesini teklif ettiklerini söyleyen Vardar, “Maalesef en okumuşlarımız bile olayları birbiriyle bütünleştirmekte zorluk çekiyor. Bölgenin planlanarak kullanılması zorunluluk. Ocaklar kaynak israfını ve malzemenin şehri kirleterek tekrar taşınmasına engel oluyor.” şeklinde konuşuyor.
     <br/>
     <br/>
     İstanbul’da 40 ayrı noktada toplam 63 milyon ton kırma taş üretim yapılıyor. Tüketim ise bu rakamın iki katını buluyor. Bilimsel tespitlere göre Avrupa yakasında 20 yıl, Anadolu yakasında ise 16 yıl sonra rezervler tükenecek. İstanbul’daki ormanlarda 779 izinle, 1 bin 335 hektar alanda Maden Kanunu’na göre işletmecilik yapıyor. Türkiye geneline bakıldığında ise  6 bin 650 izin, 18 bin 242 hektar alanda bu faaliyet yürütülüyor. Madenciler hukuki belirsizliğin ortadan kaldırılmasını, çevreciler ise İstanbul’a binlerce yeni nakliye aracıyla girmesi muhtemel çevre kirliliği ile bu süreç sonucunda oluşabilecek şehir dışı taş ocağı taşımacılığının engellenmesini istiyor.
     <br/>
     <br/>
     <br/>
     <br/>
     MADEN İŞLERİ, İTİRAZ EDİYOR
     <br/>
     <br/>
     Maden İşleri Genel Müdürlüğü 17 Temmuz 2006'da yazdığı "2214" sayılı yazı ile Orman Genel Müdürlüğü'nü uyardı. Maden Kanunu'na göre verilen izinlerin ruhsat hukuku devam ettiği sürece devam etmesi gerektiğini bildirdi. Bölgede faaliyet gösteren benzer talepleri tekrarlayan Kapıcıoğlu, Simpaş, Lafarge firmalarına da izin çıkmadı. Bunun üzerine üç şirket İstanbul 8. İdare Mahkemesi'ne Kasım 2006'da yürütmeyi durdurma istemi ile başvurdu. Şirketlerden Kapıcığlu'nun 2006/1859, Akdağlar'ın, 2006/1123 ve Sinpaş'ın, 2006/782 esas nolu davaları sürüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27261), [web.archive.org (arşiv bağlantısı)](http://web.archive.org/web/20070503213807/http://www.aksiyon.com.tr:80/detay.php?id=27261)
