# Beyaz kağıdın miadı dolmadı

*Ebubekir Eroğlu Bilinmeyen-tarih*

<div>
 <font>
  <img border="0" height="1" src="/web/20050226010113im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226010113im_/http://www.aksiyon.com.tr/resim/396/kagit.jpg" vspace="5"/>
  </p>
 </font>
 <font class="content">
  Daktilo çıktığı günlerdeki el yazısı bağımlıları kendilerine ait çok önemli bir ayrıntının silineceği endişesini taşımıştır. Elin hareketi ile zihin arasındaki mesafenin alışkanlıkları vardır çünkü. Şimdilerde, bu duyguların benzerini, bilgisayar yüzünden yaşayanlar var. Bilgisayar ekranı zihin alışkanlıklarımızın bir bölümünü değiştirecek. Çok kişide değiştirdi bile. Süreç devam ediyor, üstelik eski alışkanlıklar büsbütün yitip gitmiş değil; bu yüzden gelecek zaman kipine baş vuruyoruz.
 </font>
 <br/>
 <p>
  <font class="content">
   Olanlara bakarak olacakları düşünüyoruz. Yazıyla ve yazı makinasıyla bağı olmayanlar kolayca biçime giriyor. Sözümüz onlara değil.
   <br/>
   <br/>
   Bana öyle geliyor ki, kağıt ile haşır neşir olmuş yazı adamlarının kolayca bilinmeyen zihin alışkanlıkları var. Bu alışkanlıklar tarif edilmediği için kolayca bilinmiyor, varlıkları ise bir engele takıldığı zaman akla geliyor. Diğer zamanlarda yazı adamlarının kendi aralarındaki imaların içinde yaşayıp gidiyor. Bilgisayar ile tanışıklığı kırklı yaşlarda başlayanlar, geçmişlerinde yazı ile bir ucundan ilgili olmak varsa eğer; kağıtla kendilerinin arasında silinmez bir büyü olduğunu farkediyor. Bilgisayara bağlansalar bile bu büyü onları terketmeyecektir. Ekranda okumayı yeterli görmeyecek ve kağıda dökmek ihtiyacı duyacaklardır. Kağıda yazılmış kelimeler hem köklü hem ömürlü görünüyor. Kimbilir; belki ellerin hatırasını üstünde taşıdığı ve o hatırayı kelimelerle birlikte bize yansıttığı içindir bu. Daktilo, beyaz kağıdı elimizden almıyor; yazan kişiyi kağıt ile buluşturmada aracılık ediyor. Oysa bilgisayar kağıt ile yazan kişi arasına uzun bir mesafe koyuyor.
   <br/>
   <br/>
   Ekrandaki cümlenin “uçucu” tarafı bizi etkiliyor. Üstünde düşünmek amacıyla ekrandaki cümleye bakmakla kağıt üzerindeki yazıya bakmak arasında niteliğini tayin edemediğimiz bir fark olmalı. Yazıya alışmış biri için bunların “aynılaşması” çok zor. Zihin alıştığı şeyleri istiyor. Alıştığı usulleri istiyor ve kendisine uygun süreyi bekliyor. Usuller, sürekli gidip gelinen yollar gibidir. Yolda eski hatıraları görmek dinlendirir insanı. En iyi yol, en kestirme yol, en iyi bilinen yoldur. Bilgi bu noktada akla değil zihne aittir. Buna bir de gidiş gelişlerdeki kısacık anlara ilişkin hatıraların eklendiğini düşünün; zihin hatırasına sahip çıkıyor.  Benim için beyaz kağıt her zaman çekici oldu; tahrik etti. Benim tahrikçim beyaz kağıt ve yanındaki kalemdir. Bunun daktilo kullanırken farkına varmadım; bilgisayarın klavyesine dokunduğum zaman, beyaz kağıdın yazmaya sürükleyici bir gücü olduğunu öğrendim. Bir şey yazmalı idi. Mısra, yoksa bir cümle o da yoksa bir kelime. Işığı emen beyaz kağıt, beynin salgısını kaçırmak istemiyor. Zihinden dışarıya doğru akan izleri kendisine çekiyor; kendi üzerinde görmek istiyor.
   <br/>
   <br/>
   Karalanmış kağıt buruşturup atılmayı bekler. Değilse bir yere kaldırılmalı, göz önünde bulundurulmamalıdır. Beyaz kağıt emme gücü harekete geçirerek yazmaya çağırıyor, tahrik ediyor. Karalanmış kağıdın gücü tükenmiştir; ortadan kalkmaya kışkırtıyor.
   <br/>
   <br/>
   Bilgisayar herkesin hayatına aynı yoldan girmiyor. Aynı kolaylığı herkese sunmuyor. Alışkanlıklara ne ölçüde bağlı olduğumuzu bize gösteriyor. Alışkanlığın ölçüsü vazgeçmenin zorluğuyla tartılır. Vazgeçmek ne ölçüde zor ise alışkanlık o ölçüde derindir. Bilgisayar göz alışkanlıklarımızı sınava soktu.
   <br/>
   <br/>
   Kütüphanelerde, kitapların künyeleri bilgisayar hafızasına girdi. Raflara göz gezdirme imkanı büsbütün ortadan kalkmış değil; ama aradığımız kitap için sadece bilgisayar hafızasına bakmak zorunda olduğunuz kütüphaneler var. Ötekiler de bunlara uyduğu taktirde, tarihi, felsefeyi, edebiyatı, gezi kitaplarındaki coğrafyayı bir arada seyretme zevkini veren panorama ortadan kalkacak. Oysa, bu çeşitliliğe raflar boyunca bakmak algılamanın bir yolu olmuştu. Bu yol, gördüklerimizin her biri arasında bağlantı kurmayı öğretmişti bize. Göz alışkanlığı buradan da sınava girecek demektir. Göz ile zihin arasındaki bağlantıya raflar yoluyla takılmış olanları bir zorluk daha bekliyor. Yeni zevkler belirip yerleşecek, bunların bir bölümüne sürekli yabancı kalacağız ve bir tarafın hep aksadığını düşüneceğiz.
   <br/>
   <br/>
   Fotoğraf makinası icat edildiği zaman, resme saygıyla bağlı olanların bir bölümü, bir taraflarının eksildiğini hissetmişti. Resmin mahremiyeti onlara göre yara almıştı. Daktilo çıktığı günlerdeki el yazısı bağımlıları kendilerine ait çok önemli bir ayrıntının silineceği endişesini taşımıştır. Elin hareketi ile zihin arasındaki mesafenin alışkanlıkları vardır çünkü. Şimdilerde, bu duyguların benzerini, bilgisayar yüzünden yaşayanlar var. Uygun zamanda bu nesne ile tanışmış olanların asla bilemeyeceği kimi kaygılar onların hayatından tümüyle silininceye kadar çok zaman geçecek.
   <br/>
   <br/>
   Bu anlattıklarımız neyse; yine de kişisel dünyanın renkleridir. Zihinde, sonu yıkıcı olmayan mücadelenin tatmin duygusu verici bir yanı olduğu bilinir. İstanbul’da iş oraya varmadı ama dünyanın öteki büyük merkezlerinden gelen haberlere göre, çok katlı kitapçıların rafları birer birer ortadan kalkmaktadır. Depolar görüyor onların işini. Demek ki; kitap rafları arasında gezinerek dalıp gitmek ve zamanın nasıl geçtiğini unutmak, öte yandan kitapları karıştırarak, kapak yazılarını okuyarak, önsözlerine bakarak ve kitabın sayfaları arasında göz hırsızlığı yaparak vakit geçirmek tarihe karışacak. Herhalde bütün bunların “zevki” yaşanır olmaktan çıkacak. Yakın gelecekte, istediğiniz metin kitap olarak gelmeyebilir. Künyesini verirsiniz, tuşların yardımıyla parasını havale edersiniz, kitap elektronik posta adresinizdeki hafızanıza nakledilir, olur biter.
   <br/>
   <br/>
   Enformasyon ağırlıklı olanlar ile bilgi deposu kitaplar için, “hadi neyse” diyelim. Yazıldığı andaki hatıraları hissettiğiniz, bu his olmazsa eksik kalacak ve zihindeki his parçalarının şebnem gibi kağıtlara yapışık olduğu edebiyat kitapları açısından; kağıtla teması kesen usullerin nereden bakılsa bir eksiği vardır.
   <br/>
   <br/>
   Bilgisayarla başım dertte diyecek değilim. Onun, “yerini almadığı ve hiçbir zaman almayacak olduğu” bir şey var, yine de. Tarife kalkışmanın anlamsız olduğu, zihin alışkanlıklarından ve ancak kaybı halinde tanınacak bir şeydir bu. Ekran, kağıdın yaptığı bir şeyi yapamıyor: Beyaz kağıt emiyor, zihni süzüyor, ihtiyaç duyduğu beyin enerjisini kendisine doğru çekiyor; onu yüklenmek ve eserini kendisinin üzerinde görmek istiyor.
   <br/>
   <br/>
   Beyaz kağıt, yazmaya tahrik ediyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1495), [web.archive.org (arşiv bağlantısı)](http://web.archive.org/web/20050226010113/http://www.aksiyon.com.tr:80/detay.php?id=1495)
