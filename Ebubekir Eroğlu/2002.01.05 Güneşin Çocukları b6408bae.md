# “Güneşin Çocukları”

*Ebubekir Eroğlu 2002.01.05*

<div>
 <p class="spot">
  Kare Sanat Galerisi 20 Ocak 2002 tarihine kadar "Güneşin Çocukları" isimli Ender Güzey'in resim ve heykellerinden oluşan kişisel sergisine ev sahipliği yapıyor.
 </p>
 <p class="metin">
 </p>
 <p class="metin">
  nder Güzey'in eserleri genellikle, zaman ve mekanla sınırlı olmayan sonsuzluk duygusu çağrıştıran obje ve desenlerden oluşuyor. İnsanı, varoluş nedenlerini, madde ve çevreyle olan ilişkilerini, inançlarını, korkularını, aşklarını geçmişe göndermeler yaparak irdeliyor. Eserlerden örnekler, sanatçı için daha fazla bilgi için www.karesanat.com'a girebilirsiniz.
 </p>
 <p class="metin">
 </p>
 <p class="metin">
  Bu yıl, Ebubekir Eroğlu'nun otuz yıl içinde yayımlanmış şiirleri Berzah adlı kitabında toplandı. Berzah'ın yayınlanmasıyla, Eroğlu'nun çağdaş Türk şiirinin önemli burçlarından biri olduğu vurgulandı; en yaşlı ve en genç kuşaktan şairler olumlu görüşlerini belirttiler. Yedi İklim dergisi son sayısında Eroğlu'nu kapak yapmış. Ali Günvar, Ali Haydar Haksal, Dr. Hasan Aktaş, Muhsin Macit, Ali Barskanmay, Uğur Soldan, Selçuk Çıkla, Ertuğrul Aydın'ın konu ile ilgili yazıları okunabilir.
 </p>
 <p class="metin">
 </p>
 <p class="arabaslik">
  "Geleceğe Esintiler" üçüncü yılında...
 </p>
 <p class="metin">
  Sabancı Üniversitesi Kasa Galeri 9 Ocak 2002 tarihinde "Geleceğe Esintiler" sergi dizisinin üçüncüsüne kapılarını açacak. 12—30 Mart 2001 tarihleri arasında Sarkis'in "Ses, Ses, Ses, bir okul" projesi boyunca çeşitli tartışmalara sahne olan Kasa Galeri, bu sergiyle, tartışma grubunu oluşturan 10 genç sanatçının birbirlerinden bağımsız olarak ürettikleri çalışmalara ev sahipliği yapacak. 8 Şubat 2002 tarihine kadar Ünsal Bahtiyar, Şeyda Cesur, Elif Çelebi, Cem Gencer, Borga Kantürk, Çağrı Saray, Eser Selen, Vahit Tuna, Mürüvvet Türkyılmaz ve Ebru Uygun'un eserleri Kasa Galeri'de görülebilecek.
 </p>
 <p class="metin">
 </p>
 <p class="arabaslik">
  İş Sanat'ta Çocuk Sineması
 </p>
 <p class="metin">
  İş Sanat, bu defa sinema perdelerini çocuklar için açıyor. Ocak ayı boyunca gösterilecek dört filmin kahramanları tahmin edileceği gibi çizgi kahramanlar. "Tenten—Tekboynuz'un Esrarı" 6 Ocak, " Asterix Britanya'da" 13 Ocak, "Red Kit—Daltonların Peşinde" 20 Ocak, "Titan A.E.Dünya'dan Sonra" 27 Ocak tarihlerinde izlenebilir. Bütün seanslar saat 12:00'de başlıyor.
 </p>
 <p class="metin">
 </p>
 <p class="arabaslik">
  Bir İslam kültürü envanteri: HAYALİ CİHAN DEĞER
 </p>
 <p class="metin">
  Medeniyet, çağdaş dünyada gündemimize sık sık 'kaçakçılık' olgusuyla gündeme gelen 'tarihi' eserleriyle kendini anlatıyor en çok. "Bir selâtin camiinde rastladığım çinileri görünceye kadar Osmanlı'yı aslında hiç anlamadığımı anladım" diyor birisi. Sözünü ettiğimiz şey, ete kemiğe bürünen bir kültürün, bir medeniyetin bize anlattıklarının nâmutenahiliği. Selatin ya da bir mahalle camiinde dekoru oluşturan bir çini parçası bile, "Osmanlı Medeniyeti" vurgusunu çok daha iyi anlatabiliyor. 'Güçlü' olmak önemli ama hâlâ yaşıyor olmak, sanatta, mimaride ve kültürde bir dünya görüşü oluşturarak asırlar sonrasına birşeyler anlatan eserlere sahip olmak daha önemli.
 </p>
 <p class="metin">
  İslam ülkelerini üçüncü dünya ülkesi durumuna düşüren 20. yüzyıl siyaseti, aslında siyaseten güçsüz bir İslam ülkeler topluluğu oluşturmakla kalmadı, zevklerini ve gelişmişliğini mimariye, sanata, gündelik hayatın en küçük eşyalarına kadar unutulmayacak örnekleriyle yansıtan bir medeniyetin, kalın bir toz bulutu altında kalmasını da sağladı. İslam üzerine yapılan tartışmalarda Endülüs'ten Yemen'e, Viyana'dan Semerkant'a yayılan bir coğrafyada inşa edilen medeniyetin eserleri hiç göz önüne getirilmedi. Olmayan bir medeniyet, ya da güncel siyaset söylemi gereği tehlikeli 'fundamentalist' ya da diktatör hegomanyası altında yaşayan topraklar olarak bakıldı İslam dünyasına. Büyük bir coğrafyaya serpiştirtiği, bugün sadece İslam aleminin değil insanlığın en büyük kültür mirasları sözkonusuydu halbuki.  Türkiye'de Literatür Yayıncılık tarafından dağıtılan KÖNEMAN çıkışlı "İslam, Art and Architecture", büyük boy 640 sayfalık ebatıyla, İslam medeniyetinin bilimden, mimariye, şehircilikten fikir akımlarına varana kadar en iyi örneklerini iyi bir fotoğraf çalışmasıyla ele alıyor. Belki de konjonktürel tartışmalara feda edilen bir kültür havzasının varlığını tekrar hatırlatıyor. İslamın tarihi gelişim seyri takip edilerek hazırlanan kitap, Hindistan'dan Kuzey Afrika'ya, Orta Asya'dan Balkanlar'a en küçük nesneye dahi damgasını vuran İslam kültürünün yerel kültürlerle oluşturtuğu sentezin fotoğrafını çekmeye çalışıyor. Birlik içinde büyük bir zenginliği başka bir deyişle yekpare ama bütün renkleri içinde barındıran bir tablo var karşımızda. Hiçbir şeyin rastlantıya bırakılmadığı gözlenen kitap İslam kültürünün köşe taşlarını birarada sunarak hem göze hem dimağa hitap eden değerli bir kaynak oluyor. Tek kusuru var: İngilzce olması. Temennimiz eserin en kısa zamanda Türkçe'ye çevrilmesi.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/370/kultur/2.htm), [web.archive.org (arşiv bağlantısı)](http://web.archive.org/web/20020414133523/http://www.aksiyon.com.tr:80/2002/370/kultur/2.htm)
