# Buz üstünde dans ve savaş

*Elif Tunca 2005.03.28*

<div bgcolor="#FFFEF6">
 <font>
  <img border="0" height="1" src="/web/20051104113817im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051104113817im_/http://www.aksiyon.com.tr/resim/538/68.jpg" vspace="5"/>
  </p>
 </font>
 <font class="content">
  Antarktika’nın insan yüzünü pek görmemiş coğrafyasında milyarlarca yıldır süren bir hayat var. Soğuğun tekdüzeliğine rağmen bu hayatın içinde aşk, macera, tutku ve mücadele yeşeriyor. Bu, imparator penguenlerin hayatı.
 </font>
 <p>
  <font class="content">
   Aşkı, macerayı ve tutkuyu yalnızca kurmaca filmlerde görebileceğini sanan pek çok seyirciyi hayli şaşırtacak bir belgesel geliyor bu hafta salonlara. Luc Jacquet imzalı “İmparatorun Yolculuğu”, Antarktika dekorunda muhteşem bir öykü anlatıyor.
   <br>
    <br>
     Öykünün iki büyük kahramanından biri imparator penguen kolonisi, diğeri de buzullar. Aslında imparator penguen, okyanuslarda tam da adına yaraşır bir hayat sürüyor; ama yılın belli dönemlerinde neslinin devamını sağlamak için, hayli sıkıntılı bir yolculuk yapmak üzere buzullara çıkıyor. Burada da devreye filmin kötü adamı giriyor: kara kış...
     <br/>
     <br/>
     Bir La Fontaine fablı gibi
     <br/>
     <br/>
     Eksi 40 derecede, şiddetli tipilerle geçen sert kış şartları, imparator penguenler için yolunu kaybetmekten ölmeye kadar pek çok tehlikeyi barındırıyor. Yine de milyarlarca yıllık düzenleri, ilk gün nasılsa aynı şekilde sürüyor. İmparator penguenler, hiçbir zaman şaşırmadan gittikleri geleneksel alanlarında buluşup çiftleşiyor. Daha sonra anne ve baba penguen sırasıyla okyanusa gidip besin depoluyor. Okyanusta türlü tehlikeler atlatan anne ve baba penguen, yavruya nöbetleşe bakıyor. Yavru biraz büyüdüğünde ise kendi ‘paytak’ ayakları üzerinde yol alarak -ve yine muhtelif saldırıları savuşturarak- okyanusa açılıyor. Buz üstünde dans ve savaş, her zamanki gibi sürüp gidiyor.
     <br/>
     <br/>
     Buraya kadar söylediklerimiz, kimilerine bir belgeseli cazip kılmak için yeterli gelmeyebilir. Öyleyse hemen yönetmen Luc Jacquet’nin enfes anlatımından bahsedelim. Anlatımı farklı kılan, temelde senaryo. Yönetmenin de elinin değdiği senaryo, asla ansiklopedik bilgiler gibi soğuk ve bilmiş bilmiş konuşmuyor. Bir benzetme şartsa, senaryonun, bir penguen ailesinin günlüğünden ya da mektuplarından uyarlanmışçasına duygu yüklü ve sürükleyici olduğunu söylemek mümkün. Dişi ve erkek kolonisi adına birer sözcü beliriyor önce. Birbirlerini bulmak için geçirdikleri uzun ve meşakkatli yolculuğu, sonra da karşılaşma ânını anlatıyorlar: “Sesimi duy... Sesimi duy...”, “Döndüğünde beni sesimden bul, şarkımdan tanı...”
     <br/>
     <br/>
     Yolculuğa ilişkin detaylarsa insanı ister istemez iman sahillerine sürüklüyor. Milyarlarca yıldır, saatte 250 kilometreyi bulan fırtına ile mücadele ederek müstakbel eşleriyle buluşacakları yere hiç şaşırmaksızın giden erkek imparator penguenlerin sözcüsü şöyle konuşuyor: “En eski hafızalar bile yolunu kaybetmiş tek koloni hatırlamaz.” Üstelik bu yolculuk, belki de en sert otorite altındaki en disiplinli ekiplerin bile sağlayamayacağı bir düzenle yapılıyor. Tek sıra bozulmadan, her yıl buluşulan gün ve hatta saat sektirilmeden... Penguenlerden beklenemeyecek bu düzeni kimin sağladığı sorusuna sağlam bir cevabınız varsa elbette her şey daha da keyifli hale geliyor.
     <br/>
     <br/>
     Yönetmen Luc Jacquet, öykü için ‘gerçek, fakat bir o kadar gerçeküstü’ tabirini kullanıyor. Bu tabirin tam yerini bulduğu bölüm; penguenlerin, eşlerini bulmak için bir nev’i serenat yaptıkları sekans. Başta tanışmak ve birleşmek için kullandıkları bu yöntem, aylar sonra buluştuklarında da işlerine yarıyor. Besin depolamak için okyanuslara giden anne penguen, geri döndüğünde, ayağının dibindeki yumurtasıyla kendini bekleyen baba pengueni böylece tanıyor. Annenin dönmesiyle enerji toplamak üzere üç aylığına okyanusa açılan baba pengueni de aynı şekilde sesinden ve şarkısından tanıyarak karşılıyor yumurtadan yeni çıkan yavrusu.
     <br/>
     <br/>
     İlk uzun metrajlı film
     <br/>
     <br/>
     Tabii bunca sevimlilik karşısında penguen ailesiyle neredeyse özdeşlik kuruyor ve onların dostunu dost, düşmanını düşman belliyorsunuz. Hal böyle olunca da penguenler okyanusta balık yerken ‘yarasın’ diyorsunuz ama bir başka deniz canlısı onları mideye indirince, bunun ekolojik dengenin bir parçası olduğu aklınıza gelmiyor. Bu ‘masum’ ayrımcılığın müsebbibi de Luc Jacquet’den başkası değil. Jacquet, 13 ay boyunca birlikte yaşadığı penguenlerle ilgili hislerini seyirciye geçirmekte son derece başarılı. Bunda en az senaryo kadar, sade ama etkili çekimlerin, dengeli kurgunun, orijinal sualtı görüntülerinin ve Emilie Simon’un büyüleyici melodilerinin de etkisi var. Baba, anne ve yavru penguen seslerinde Charles Berling, Romane Bohringer ve Jules Sitruk da seyirciyi filmin içine çekiyor.
     <br/>
     <br/>
     İmparator penguenler hakkında yapılan ilk uzun metrajlı film olan “İmparatorun Yolculuğu” için film ekibi, Antarktika’da 13 ay boyunca hiçbir deniz veya hava ulaşımı olmadan yaşadı. Çalışmalar, dünya çapında halen mevcut 40’a yakın İmparator penguen kolonisinden dördü üzerinde gerçekleştirildi.
     <br/>
     <br/>
     Penguenlerin hikmetli yürüyüşü
     <br/>
     <br/>
     İmparator penguenler, Antarktika’da kışın başladığı mart ve nisan aylarında üremek için uygun bölgelere birkaç kilometre yürür. Burada yaklaşık 25 bin penguen bir araya gelir. Dişi penguenler mayıs veya haziranda yumurtlar. Birkaç saat içinde yumurtayı babasına devreder. Baba penguenler, yumurtalarını soğuktan korumak için ayakları üzerinde, tüyleri arasında saklar. Bu arada anne besin depolamak üzere 200 kilometre sürecek bir yolculuk sonunda okyanusa açılır. Yavru yumurtadan çıktığında anne penguen geri döner. Baba penguen 10 gün kadar daha baktıktan sonra yavruyu anne penguenin ayaklarına teslim ederek okyanusa gider. Havalar ısındığında yavrular, okyanusa ilk dalışlarını gerçekleştirip yetişkinliğe adım atar.
     <br/>
     <br/>
     Gelişmiş bir sosyal hayatları olduğu bilinen penguenlerde kimi kez yavrunun bakımını bütün koloni üstlenir. Ancak bu uzlaşı noktasına  gelinmesi o kadar da kolay değil. Zira çiftleşme döneminde bir erkek penguen tarafından seçilmeyen dişilerin, birbirleriyle kıyasıya kavgaya tutuştuğunu da belgeselde görüyoruz. Yine de hem dişi hem erkek penguenlerin adeta bir sabır âbidesi olduğunu söylemek gerek. Özellikle anne penguenin yokluğunda yumurtayı ayaklarının üstünde taşıyan baba penguenler, şiddetli soğuğa karşı aylarca hiçbir şey yemeden ve neredeyse adım atmadan dayanmaya çalışıyor. Bu esnada tıpkı bir kaplumbağanın kabuğundaki gibi halkalar oluşturup soğuğa karşı birbirlerine sığınıyorlar.
     <br/>
     <br/>
     Yumurtalarını ayaklarının üstünde taşıdıkları dönemde neredeyse hiç yürümeyen penguenlerin, normal zamanda da özel bir şekilde yürüdüklerini biliyoruz. Büyük gövdelerine oranla küçücük ayaklara sahip olan penguenlerin, yürümek için çok fazla enerji harcamaları ve esasen çok da fazla yürüyememeleri gerekir. Oysa söylediğimiz gibi penguenler, kilometrelerce yolu rahatlıkla, hatta hiç enerji harcamadan yürüyor. Çünkü sarkaç gibi sağa sola salınarak yürüdüklerinde, her adımları bir sonraki adım için itici kuvvet sağlar. Böylece penguenler, sadece yürümeye başlarken ve dururken enerji harcarlar.
     <br/>
     <br/>
     Belgesel ekibi, bu noktaya dikkat çektikten sonra şu yorumu yapıyor: “Enerji tasarrufu sağlayacak bir yürüyüş şekli, elbette ki penguenlerin kendi başına keşfettiği bir kolaylık değildir. Üstelik sadece tek bir penguen değil, bütün penguenler böyle yapmaktadır.” Bir cümle de biz ekleyelim; üstelik bütün penguen yavruları da doğar doğmaz, hayatlarını sürdürmeleri için elzem olan bu bilgiyi hiç kimseden öğrenmeden ve başka yöntemleri denemekle vakit kaybetmeden, milyarlarca yıldır bütün türdeşlerinin yaptığı gibi paytak paytak, yani enerji tasarrufu yaparak yürümeye başlıyor. Akıl sahipleri için bunda nice hikmetler olsa gerek...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=20538&yorum_id=1), [web.archive.org (arşiv bağlantısı)](http://web.archive.org/web/20051104113817/http://aksiyon.com.tr:80/detay.php?id=20538&yorum_id=1)
