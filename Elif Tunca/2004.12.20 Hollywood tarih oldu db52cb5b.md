# Hollywood tarih oldu

*Elif Tunca 2004.12.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İçinde bulunduğumuz sene Hollywood için bir efsaneler yılı oldu. Önce “Truva”, ardından “Kral Arthur”, son olarak “İskender”; yoldaki “Gılgamış” projesini de unutmamalı. Peki, Hollywood'un tarih merakı nereden kaynaklanıyor?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060528024552im_/http://www.aksiyon.com.tr/resim/524/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türk sinema seyircisi bu yıl biraz şaşkın. Zira, beyazperde destan kahramanlarının resm-i geçidine döndü. Önce Wolfgang Peterson imzalı Truva, ardından Antoine Fuqua'nın Kral Arthur'u, nihayet geçtiğimiz hafta Oliver Stone yorumuyla izlediğimiz İskender gösterime girdi.
   <br>
    <br>
     Hollywood, bu tarz filmlere pek yabancı değil. Hatta, benzer epik filmler furyası 1960'larda da yaşanmıştı. Bunun en bilinen örnekleri, 1960 yapımı Spartacus ve 1963'te çekilen Cleopatra. Aslında sadece bu tür değil, bugün izlediğimiz filmlerin bizzat kendisi bile yeni değil Hollywood için. Örneğin Truva'nın selefi, 1956 yapımı, Robert Wise imzalı Helen of Troy. Kral Arthur uyarlamaları ise komedi ve animasyon gibi örneklerin dışında 1953'te Richard Tarpe'ın Yuvarlak Masa Şövalyeleri ile işlenmeye başlıyor. Ardından 1975 yapımı Genç Savaşçı Kral Arthur (Sidney Hayers, Pat Jackson) geliyor. 1981'de John Boorman, bilinen öyküyü Excalibur adıyla beyazperdeye taşıyor.
     <br>
      <br/>
      Örnekleri çoğaltmak mümkün. Dikkat çekici olanı epik filmlerin Cesuryürek (1995) ve Gladyatör'le (2000) başlayan çizgide, giderek yükselen bir grafiğe sahip olması. Merak edilen ise "Neden şimdi?" sorusunun cevabı. Bu soruya iki şekilde cevap vermek mümkün. İlki, Hollywood'u devasa bir sektör yanıyla ele alıp, pazar ilişkileri ve ticarî çerçevede değerlendirmek. İkincisi de beynin şüpheci yanını işletip Hollywood'un mesajlarını ve kodları okuyup yorumlamaya çalışmak.
      <br/>
      <br/>
      Sinema yazarı Nedim Hazar, ilk yaklaşımı daha gerçekçi buluyor. Hazar'a göre, 'epik filmler furyası' bir tekrar süreci ve özgün proje sıkıntısına düşmüş Hollywood'un can simidi. Hollywood'da birkaç yılda bir belli bir türün öne çıktığını belirten Hazar, bu kez tercihin epik filmlerden yana kullanıldığını söylüyor: "Hollywood, elindeki teknoloji ile bu filmleri müthiş ilgi çekici hâle getiriyor. Görsel efektlerin inanılmaz boyuta ulaşması bunu kolaylaştırıyor. Örneğin Gladyatör'deki arena sahnesi için onca insanı toplamadı, o kadar figürasyona para vermedi. O kalabalığın oyuncu yönetimi-devamlılık derdiyle uğraşmadı. Küçük bir topluluğu alıp bilgisayarda klonladı ve mahşeri bir kalabalık elde etti."
      <br/>
      <br/>
      Hollywood'un bu filmleri ideolojik olarak kullanma ihtimalini ise günümüz için pek geçerli bulmuyor Hazar. Çünkü ona göre şu an "ilk maddesi ticaret" olan Hollywood, propaganda dönemini 1960'larla birlikte sona erdirdi. İran, Fransa, İtalya gibi ülke sinemalarının haricinde sinemanın hiçbir zaman mesaj kaygısı olmadı. Sinema tarihçisi Burçak Evren'in aklına ilk gelen sebep de Hazar'ın söylediklerine yakın; Hollywood, konusu, yönetmeni, oyuncusu ve efektleriyle kâr garantisi yüksek yapımlarla kolay kazanç sağlamak istiyor. Ancak beyazperdedeki hareketlerin, değişen dünya şartlarıyla birlikte okunduğunda bazı soru işaretleri doğurabileceğini de reddetmiyor. Zira bahsedilen yapımlar, gişede muhteşem başarılar da göstermedi.
      <br/>
      <br/>
      Türkiye'de 28 hafta gösterimde kalan Truva, bir milyon 692 bin 458 seyirciye ulaştı. Salonları beş hafta boyunca dolaşan Kral Arthur'u ise 329 bin 431 kişi izledi. İskender'in ilk üç günlük gişesi ise 101 bin 131. Bu durumda Evren'in ikinci yorumuna kulak vermekte yarar var: "Her zaman sorulan sorudur; Hollywood sebepsiz iş yapar mı? Hollywood'un işlerinin pek sebepsiz olmadığı da bilinir. Bu bağlamda epik filmlerin son dönemde sıkça öne sürülüşüne şöyle bir yorum getirebilirsiniz: Süpergüç, yani Amerika, hakimiyetini geçmişten, tarihten gelen bir haklılık çerçevesine oturtmaya çalışıyor. Kendini bir zamanların Akalarına vs. benzeterek bir temel edinmeye çalışıyor."
      <br/>
      <br/>
      Konusunu destanlardan alan bu yapımlar, aynı zamanda belli bir coğrafyanın ortak kültürüne işaret ediyor. Kahramanlık, macera, aşk gibi temalar etrafında şekillenen filmler, özellikle bir toprağa, millete, topluluğa aidiyeti vurguluyor. Hollywood yapımlarında gösterilenlerin daha sonra çoğu kez gerçek hayatın parçası hâline geldiğini ve birçok önemli diplomatik, akserî olayın yapısının Hollywood senaryolarıyla örtüştüğünü hatırlatan Evren, "Bu durumda akıllara, Hollywood mu Amerikan politikalarına öncülük ediyor, Amerikan politikaları mı Holywood'a? sorusu akla geliyor." diye konuşuyor.
      <br/>
      <br/>
      Anlaşılan Hollywood gişe garantisi veren bu yapımları yeniden pişirip servis etmekten usanmayacak. Sinema seyircisi de kendinden bekleneni yapıp salonları dolduracak. Ama belki de bundan sonra ışıklar söndüğünde zihinlerin gerisinde bir soru işareti yanar...
      <br/>
      <br/>
      YUSUF HALAÇOĞLU:* HEPSİ ESKİ ROMA’YI YÜCELTİYOR
      <br/>
      (*Türk Tarih Kurumu Başkanı)
      <br/>
      <br/>
      Bu tarz filmler, anlatılan dönem hakkında genel bir kanaat edinmemizi sağlıyor. Bu, genel bir tarih bilinci için iyi bir şey olarak görülebilir. Ancak hepsi de aynı hedefe, eski Roma kültürünün üstünlüklerini ortaya koymaya yönelik. Ne kadar medeni, ne kadar güçlü olduklarını anlatırlar. Ama o tarihte aynı yerde başka topluluklara yapılan zulümleri, haksız uygulamaları göremeyiz. Bu filmler, tarihî gerçekliklere uygun olursa tarih bilincine katkıda bulunur, aksi takdirde tarih bilincini katledebilir.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19254), [web.archive.org (arşiv bağlantısı)](http://web.archive.org/web/20060528024552/http://www.aksiyon.com.tr:80/detay.php?id=19254)
