# Tuhaf zamanlara direnmek

*Elif Tunca Bilinmeyen-tarih*

<div>
 <font>
  <img border="0" height="1" src="/web/20040930043801im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040930043801im_/http://www.aksiyon.com.tr/resim/501/70.jpg" vspace="5"/>
  </p>
 </font>
 <font class="content">
  Radikal gazetesi yazarı Zeki Coşkun, “Ay Olsun Aynam’la çıktı okurların karşısına. Beklenenin aksine kitap, köşe yazılarının bir araya getirilmesinden oluşmuyor. Coşkun’un yaptığı, aylara tutunup zamanın akışına direnmek.
 </font>
 <p>
  <font class="content">
   Takvimlerden yaprakların bir bir düşmediği bir çağdayız; artık elektronik takvimler randevularımızı hatırlatıyor mekanik seslerle. Ayların, günlerin birbirine karıştığı ‘tuhaf’ bir zamandayız. İşte bunun için Zeki Coşkun, “Ay Olsun Aynam” diyerek direniyor tuhaf zamanlara.
   <br/>
   <br/>
   Çinliler beddua mahiyetinde “Dilerim tuhaf zamanlarda yaşarsın” derlermiş. Eh, şimdiye dek bilinen en tuhaf zaman diliminde olduğumuz için, Coşkun da ayların aynasında şöyle bir muhasebe yapmak istemiş: “Çünkü zamanı düşününce, muhasebeyi düşünürsünüz. Zamanın, hayatın, dünyayla kurduğunuz ilişkinin muhasebesini.” Bunun miladı ise ağustos; “Ağustos benim için çok yüklü bir aydır, bu çağrışımları mutlaka yazmak istedim” diyor Coşkun. Çağrışımlar o kadar çeşitli ki, ‘hırsız ve ceberrut’ diye tanıtılan ağustos, çok değil bir iki sayfa sonra ‘cüretkâr, cömert ve zengin’ sıfatlarına kavuşmuş; dahası “yavanlıktan, yabanlıktan kaçtığın, insan selleri içinde tutamaklar aramayı bırakıp iç denizine açıldığın zaman” iltifatına mazhar olmuş.
   <br/>
   <br/>
   Ağustosla yola çıkan Zeki Coşkun elbette bir yazarın asla kaçamayacağı aylarda duraklamış daha sonra; eylül gibi, nisan gibi, mayıs gibi... Aylar, hem kişisel hem de toplumsal tarihi işaretliyor. Bu anlamda kitapta, modern zamanlara karşı çıkış kadar, alternatif tarih anlatısı da söz konusu. Ne de olsa üdebanın gönlünü çalan da eylül; bize darbe, Filistin’e sürgün ve dünyaya terör-korkusu-çılgınlığı getiren de... Halbuki kendisi için “eylül şaşkınlığımın diğer ismiymiş meğer ya da öbür yüzüyle sevdiğim ince kadın” da denilmişti bir vakitler. Ya da yağmurlarla gelen nisan; T.S. Eliot’ın ‘en zalim ay’ı, Bosna’ya bir katliam getirmemiş miydi peşi sıra? Oysa 23 Nisan’ı hatırlayıp “Nisan, evet, çocuktur.” da diyor Coşkun.
   <br/>
   <br/>
   Zeki Coşkun’un alternatif takviminde ilerlerken şubata gelindiğinde şaşırmak an meselesi. Coşkun, gün hesabında cüce bırakılan şubata bir torpil yapıp sayfa hesabında fazla yer ayırmış; oysa “Şubata iade-i itibar yaptım; mazlumun yanındayız” diyor. Tabii sadece destek olma hevesiyle yazılmamış bu uzun yazı: “Kardelenlerden bahsedecektim ve konuyu böyle ele almayı düşünmemiştim. Aslında sadece 14 Şubat diye, aşkın standardize edilmesine bir tepki olacaktı. Ama arkasından 14 Şubat’ın, bayan Roosvelt’in çabasıyla, 1930 büyük buhranı içinde bir ekonomik çözüm olarak sunulması, St. Valentin’in tümüyle mitoloji olduğu ve pagan kültürden Hıristiyan kültüre eklemlendiği bilgisi geldi. Bir de tarihe St. Valentin katliamı diye geçen mafya hesaplaşması. Bütün bunların üstüne bana en ilginç geleni ise, yıllar sonra kendini muhafazakâr demokrat olarak tanımlayan bir devlet adamının güllerle, billboard afişleriyle bu günü kutlaması oldu.”
   <br/>
   <br/>
   Ay dilimlerinde ilerlerken Tanpınar’ın ‘Huzur’una atıfta bulunuyor yazar; “zaman disiplinine sahip” ilk Türk romanı diyerek. Yaptığı ise bir başka Tanpınar romanını, ‘Saatleri Ayarlama Enstitüsü’nü akla getiriyor. Sanki ona nazire yaparcasına, aylardan arta kalanlar ve aylara yükledikleriyle bir “Ayları Ayarlama Enstitüsü” bu kitap. “Yazı, her şeyden önce bir dönüştürme faaliyetidir” diyen Coşkun, bir yandan yazarak hayatı dönüştürürken, bir yandan da kendisinin dönüştüğünü hissetmiş. Ve bu dönüşüm içinde kendi yolunu çizen kitap, en çok da yazarını şaşırtmış. Hiç planlamadığı şeyleri, kitap basılıp eline geldiğinde hatta ve hatta arkadaşları kendisine gösterdiğinde fark ettiğini söylüyor Coşkun. Mesela “Bir ay doğar ilk akşamdan, geceden” türküsüyle başlayan kitabın, Karacaoğlan’ın aynı minvaldeki mısralarıyla sona ermesi gibi. Ya da “Can sıkıntısının ilacı” yazısına son noktayı “Bu dünyada can sıkıntısının bir başka anlamı var baylar” diyen Edip Cansever’in koyması gibi... Bunlar hoş tesadüfler elbet ama Coşkun “İşin tuhaf yanı, bu teğellemeyi ben yapmadım” diyor.
   <br/>
   <br/>
   Zaman atlasında bu kez farklı yol almak ve ‘13. ay’a ulaşmak istiyorsanız, ay olsun aynanız...
   <br/>
   <br/>
   <br/>
   Ay Olsun Aynam
   <br/>
   Zeki Coşkun
   <br/>
   Yeni Yaz
   <br/>
   0 212
   <br/>
   243 04 66
   <br/>
   191 sayfa
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12292&yorum_id=1), [web.archive.org (arşiv bağlantısı)](http://web.archive.org/web/20040930043801/http://www.aksiyon.com.tr:80/detay.php?id=12292&yorum_id=1)
