# Usta işi festival

*Elif Tunca Bilinmeyen-tarih*

<div>
 <font>
  <img border="0" height="1" src="/web/20040514093929im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040514093929im_/http://www.aksiyon.com.tr/resim/486/70.jpg" vspace="5"/>
  </p>
 </font>
 <font class="content">
  İstanbul Kültür ve Sanat Vakfı’nın (İKSV) düzenlediği 23. Uluslararası İstanbul Film Festivali’ne tam anlamıyla ustalar hakim. 15 gün içinde 200’den fazla filmin gösterileceği festivalde, neredeyse bütün filmler ya bir ustanın çalışması ya da tavsiyesi.
 </font>
 <p>
  <font class="content">
   İstanbul’un en kapsamlı sinema etkinliği olan Uluslararası İstanbul Film Festivali, her yıl sınırlarını zorluyor. 10-25 Nisan tarihleri arasında sinemaseverlere 200’ün üzerinde filmin sunulacağı festivalin bu yılki yeniliği, “Bir Ustanın Seçtikleri”. Böylece “Anısına”, “Ustalara Saygı”, “Unutulmayan Yönetmenler” ve “Özel Gösterim” bölümlerinde, yaygın tabirle ‘boş yok’ diyebileceğimiz usta işi çalışmalar, seyirciyle buluşmak için bir kanala daha kavuştu. Ayrıca yönetmenler de hemen her söyleşide muhatap kaldıkları “Kimleri, hangi filmleri beğenirsiniz?” sorusuna topluca ve pratik bir cevap verme imkânı buldu.
   <br>
    <br/>
    Festivalden ödül almış yönetmenlerin, kendilerini etkileyen beş filmi tavsiye edeceği bölümün ilk konuğu, Yunan yönetmen Theo Angelopoulos. Yönetmenin tavsiyesine uyanlar, “Oyunun Kuralı”(Jean Renoir), “Yurttaş Kane” (Orson Welles), “Sonsuz Sokaklar” (Federico Fellini), “Macera” (Michelangelo Antonioni) ve “Persona” (Ingmar Bergman) gibi başyapıtları izleyebilecek.
    <br/>
    <br/>
    “Usta İşi Festival” başlığının tek dayanağı Angelopoulos ve onun seçtikleri değil elbette, bu yılki özel gösterimler de bu başlığı destekliyor. Bu yılın özel gösterimlerinde, Borusan Oda Orkestrası’nın eşlik edeceği, “Damgalı Kadın” filmiyle Greta Garbo ve piyano eşliğinde gösterilecek, sessiz sinemanın başyapıtları arasında yer alan “Nosferatu” ile Murnau yer alıyor.
    <br/>
    <br/>
    “Martin Scorsese Sunar” başlığı altındaysa hem Martin Scorsese ile hem de onun vesilesiyle bir araya gelerek Blues üzerine film yapan Wim Wenders, Clint Eastwood, Richard Pearce, Charles Burnett, Marc Levin ve Mike Figgis gibi isimlerle karşılaşmak mümkün. Amerikan bağımsız sinemasının babası John Cassavettes ise “Unutulmayan Yönetmenler”den biri olarak “Gölgeler”, “Yüzler”, “Kocalar”, “Etki Altında Bir Kadın”, “Çinli Bir Bahisçinin Ölümü”, “Açılış Gecesi”, “Gloria” ve “Aşk Irmakları” filmleriyle festivalde olacak. Yılmaz Güney’in anısına gösterilecek film ise başrollerini Yılmaz Güney ve Fatma Girik’in paylaştığı “Acı”.
    <br/>
    <br/>
    Bu yıl saygı duruşunda bulunulan yönetmenler Behram Beyzai (İran), Werner Herzog (Almanya), Ömer Kavur (Türkiye) ve Ken Russel (İngiltere). Behram Beyzai, özellikle “Küçük Gariban Bashu” ve “Misafirler”i ile dikkat çekiyor. Werner Herzog’un ise Murnau’nun “Nosferatu”suna bir saygı duruşu niteliğindeki “Vampir Nosferatu” ve vazgeçilmez oyuncusu Klaus Kinski ile ilişkisini anlatan “Sevgili Can Düşmanım” filmlerini kaçırmamak gerek. Sanat-sanatçı ilişkisini sorgulayan bir diğer film de Ken Russel’dan geliyor; “Delius-Yaz Şarkısı”. En son “Karşılaşma” filmini izlediğimiz Ömer Kavur ise “Yusuf ile Kenan”, “Anayurt Oteli”, “Gizli Yüz” ve “Gece Yolculuğu” ile festivalde yer alıyor.
    <br/>
    <br/>
    Bütün bir programı tek tek saymak mümkün değil elbette. Ama artık nasıl olsa herkes festivalden kendine bir yer beğenmiştir. Uykusuzluğu ve tedirginliği sevenler “Geceyarısı Sineması” için şimdiden koltuk beğenmiş, “daha, daha” diyen sinefiller “Mayınlı Bölge”ye girmek için hazırlıkları tamamlamış ve garantili işi sevenler, İstanbul’a gelmeden önce kendini kanıtlamış “Dünya Festivallerinden” bölümü için rezervasyonlarını yaptırmışlardır. Ulusal ve Uluslararası yarışmanın sonuçlarını ise hepimiz merakla bekliyoruz. Nisan gelse de sinemaya doysak...
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11297&yorum_id=1), [web.archive.org (arşiv bağlantısı)](http://web.archive.org/web/20040514093929/http://www.aksiyon.com.tr:80/detay.php?id=11297&yorum_id=1)
